<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2007</searchword><id>3755</id><udhid>UDH:TvAR/3755</udhid><titel>Wie is er bang voor de Kaderrichtlijn water? De betekenis van de Kaderrichtlijn water voor de landbouw</titel><searchwords><searchword>TvAR 1/2007</searchword><searchword>UDH:TvAR/3755</searchword></searchwords><attachments><attachment><name>TvAR_2007_1-1.pdf</name><extention>pdf</extention><url>https://denhollander.info/download/3750/ci</url></attachment></attachments><inleiding>1. Inleiding&#13;
Er gebeurt veel op het terrein van het Europese en nationale&#13;
waterrecht. Voorstellen voor wetten en richtlijnen volgen elkaar&#13;
in snel tempo op. Een van de ontwikkelingen die op&#13;
dit moment volop in de belangstelling staat is de inwerkingtreding&#13;
van de Kaderrichtlijn water (KRW) in het jaar&#13;
2000. Met deze richtlijn is binnen de Europese Unie gekozen&#13;
voor een nieuwe benadering van het waterbeleid. De&#13;
KRW moest (wat de eerste delen betreft) op 22 december&#13;
2003 in het nationale recht van de Lidstaten zijn omgezet.1&#13;
De eerste omzettingswetgeving heeft in de vorm van de&#13;
Implementatiewet KRW inmiddels het Staatsblad bereikt.2&#13;
Ondanks dat de implementatiewet geen grote veranderingen&#13;
teweegbrengt, is de ophef over de consequenties van de&#13;
Kaderrichtlijn groot geweest en is dat nog. De onrust over&#13;
de KRW wordt deels veroorzaakt door onwetendheid, hetgeen&#13;
niet vreemd is gezien de ingewikkelde tekst van de&#13;
richtlijn met zijn vele verwijzingen. Een andere reden is dat&#13;
gevreesd wordt dat de KRW grote consequenties zal hebben&#13;
voor veel beleidsterreinen, waaronder de landbouw, terwijl&#13;
nog niet duidelijk is wat deze consequenties precies zullen&#13;
zijn. Een laatste reden is dat er op dit moment zeer veel&#13;
ontwikkelingen plaatsvinden binnen het waterbeheer én het&#13;
waterrecht, die allen onderling samenhangen.Veel van deze&#13;
veranderingen worden – soms ten onrechte – aan de KRW&#13;
toegeschreven, terwijl eigenlijk de meeste eisen voortvloeien&#13;
uit bestaande richtlijnen en niet primair uit de KRW. Uit&#13;
jurisprudentie van het Hof van Justitie van 8 september&#13;
2005 zou afgeleid kunnen worden dat de invloed van Europese&#13;
milieurichtlijnen op het terrein van de landbouw juist&#13;
zeer gering zal zijn. Om te onderzoeken wat de consequenties&#13;
van de KRW voor de landbouw zullen zijn, is het nodig&#13;
ook de relaties met bestaande milieurichtlijnen te bezien.&#13;
Anders is het immers niet goed mogelijk te onderscheiden&#13;
welke maatregelen nu uit de KRW voortvloeien en welke al&#13;
bestaan op grond van bestaande richtlijnen.&#13;
In deze bijdrage zal ik eerst zeer summier uiteenzetten wat&#13;
het doel van de KRW is, welke benadering wordt gekozen&#13;
en met welke instrumenten de milieudoelstellingen moeten&#13;
worden bereikt. Vervolgens zal ik de Implementatiewet&#13;
KRW bespreken alsmede de ontwikkelingen die in dit&#13;
kader plaatsvinden.3&#13;
Het geheel van alle nieuwe ontwikkelingen op het terrein&#13;
zal worden geïmplementeerd in de Waterwet, waarvan&#13;
een ontwerp in oktober 2006 is ingediend bij de Tweede&#13;
Kamer.4 Op de Waterwet zal in een latere bijdrage worden&#13;
ingegaan naar aanleiding van de Actualiteitendag Agrarisch&#13;
Recht. Vervolgens zal aandacht worden besteed aan uitspraken&#13;
van het Hof van Justitie van 8 september 2005 waarin&#13;
de verhouding tussen bestaande waterrichtlijnen en de Nitraatrichtlijn&#13;
aan de orde kwam. Het Hof maakte daar uit&#13;
dat de Nitraatrichtlijn het exclusieve kader is voor de bescherming&#13;
van waterverontreiniging door meststoffen. On-&#13;
derzocht zal worden hoe de verhouding zal zijn tussen de&#13;
KRW en andere milieurichtlijnen, waarbij in het bijzonder&#13;
zal worden gekeken naar meststoffen en gewasbeschermingsmiddelen&#13;
als bron van verontreiniging. De bijdrage&#13;
wordt afgesloten met het beschrijven van een aantal resterende&#13;
problemen waarvoor nog een oplossing moet worden&#13;
gezocht. In de conclusie zal echter worden geconstateerd&#13;
dat de landbouw vooralsnog van de KRW niet veel te vrezen&#13;
heeft.</inleiding><content>2. De Kaderrichtlijn water&#13;
De KRW beoogt een geïntegreerd en samenhangend waterbeleid&#13;
binnen de Europese Gemeenschap tot stand te brengen.&#13;
Doel van de richtlijn is de bescherming en verbetering&#13;
van alle wateren binnen de Gemeenschap. Hieronder valt&#13;
zowel oppervlaktewater, grondwater, overgangswater en&#13;
kustwater. Deze bescherming vindt plaats door het gehele&#13;
watersysteem te beheren en wel per stroomgebied. Aangezien&#13;
stroomgebieden zich veelal over meerdere landen uitstrekken,&#13;
zal het moderne waterbeheer een sterk internationale,&#13;
grensoverschrijdende dimensie krijgen. Dit vereist een&#13;
grotere rol voor internationale samenwerking. De keuze&#13;
voor een benadering gebaseerd op stroomgebieden en de&#13;
bescherming van oppervlaktewater én grondwater betekent&#13;
eveneens dat ook de bescherming van de bodem en land&#13;
onder het bereik van de richtlijn valt.&#13;
Een tweede belangrijk aspect van de KRW is dat deze richtlijn&#13;
sterk doelgericht is, in die zin dat het bereiken van het&#13;
doel van de richtlijn voorop staat, óók in de verdere juridische&#13;
uitwerking.&#13;
Dit doel wordt nader geconcretiseerd in de milieudoelstellingen&#13;
van artikel 4 van de richtlijn. Uiteindelijk moet&#13;
in 2015 een ‘ goede toestand’ van de Europese wateren worden&#13;
bereikt. Het juridisch vage begrip ‘goede toestand’&#13;
wordt nader uitgewerkt in bijlagen bij de richtlijn. Er wordt&#13;
een onderscheid gemaakt tussen de goede toestand voor&#13;
grondwater en voor oppervlaktewater. De goede toestand&#13;
valt uiteen in een chemische component: de goede chemische&#13;
toestand die zowel voor grond- als oppervlaktewater&#13;
geldt; en de goede ecologische toestand, die alleen op oppervlaktewater&#13;
ziet. Beschermde gebieden worden apart genoemd&#13;
bij de milieudoelstellingen. Beschermde gebieden&#13;
zijn níet gebieden die op basis van de KRW worden aangewezen,&#13;
maar gebieden die moeten worden aangewezen op&#13;
grond van andere communautaire regelgeving, zoals bijvoorbeeld&#13;
de Nitraatrichtlijn of de Habitatrichtlijn. De Kaderrichtlijn&#13;
vereist slechts dat al deze gebieden worden opgenomen&#13;
in een register en bepaalt vervolgens dat voor die&#13;
gebieden het strengste regime van bescherming geldt.&#13;
De juridische status van deze ‘goede toestand’ is die van een&#13;
milieukwaliteitseis. De uitwerking van de goede toestand&#13;
moet daarmee als kwaliteitseisen worden vastgelegd in wettelijke&#13;
regels. Deze kwaliteitseisen zijn niet nieuw in het waterrecht.&#13;
Ook op grond van oudere richtlijnen zijn vele&#13;
kwaliteitseisen vastgesteld, zowel voor wateren met een bepaalde&#13;
functie (drinkwater, zwemwater, viswater, schelpdierwater)&#13;
5 als voor specifieke stoffen.6 Uit jurisprudentie&#13;
van het Hof van Justitie kan worden afgeleid dat kwaliteitseisen&#13;
moeten worden gezien als resultaatsverplichtingen&#13;
waar Lidstaten hoe dan ook aan moeten voldoen. Dat&#13;
neemt niet weg dat kwaliteitseisen zowel als grenswaarde als&#13;
ook als richtwaarde kunnen worden geformuleerd. Lukt het&#13;
niet met juridische maatregelen als vergunningverlening,&#13;
dan moeten aanvullende (feitelijke) maatregelen worden getroffen.&#13;
7 Gezien het feit dat milieukwaliteitseisen al langer&#13;
bestaan in het Europese (water)recht, wekt het verwondering&#13;
dat juist dit aspect van de KRW voor zoveel ophef&#13;
zorgt.8&#13;
De chemische kwaliteitseisen zijn bekend, maar zien&#13;
onder de Kaderrichtlijn nog slechts op eisen voor prioritaire&#13;
stoffen. Hiervoor wordt een Richtlijn prioritaire stoffen tot&#13;
stand gebracht die eind 2006 gereed zou moeten zijn. Aan&#13;
de richtlijn wordt gewerkt, maar die termijn zal niet worden&#13;
gehaald. De verwachting is dat Lidstaten niet zelf kwaliteitseisen&#13;
voor prioritaire stoffen vast hoeven te stellen, ondanks&#13;
dat de KRW dat wel stelt (art. 16 KRW). De&#13;
ecologische kwaliteitseisen zijn deels nieuw. Zij bestaan&#13;
reeds voor zover ze betrekking hebben op de vroegere grijzelijststoffen&#13;
(Lijst II) uit richtlijn 76/464/EEG. Zij zijn&#13;
nieuw voor zover ze werkelijk zien op ecologische eisen.&#13;
Alle bestaande kwaliteitseisen blijven onder de KRW&#13;
bestaan, hetgeen kan worden afgeleid uit het feit dat het beschermingsniveau&#13;
in ieder geval niet lager mag worden dan&#13;
onder de huidige regelgeving.&#13;
De eis van een ‘goede toestand’ voor alle wateren in 2015&#13;
geldt voor die wateren die als ‘natuurlijk water’ door de Lidstaten&#13;
zijn aangewezen. Het is ook mogelijk wateren aan te&#13;
wijzen als ‘kunstmatig’ of ‘sterk veranderd’. Voor deze wate-&#13;
ren geldt een iets lichter beschermingsregime; zij moeten&#13;
wel voldoen aan de goede chemische toestand, maar kunnen&#13;
voor wat betreft de ecologische toestand volstaan met&#13;
een ‘goed ecologisch potentieel’.&#13;
Voorts kent de Kaderrichtlijn nog een aantal mogelijkheden&#13;
om – onder strikte voorwaarden – de termijn van het&#13;
bereiken van de doelstellingen uit te stellen of om de doelstellingen&#13;
te verlagen.9&#13;
De instrumentenwaarmee de doelstellingen moeten worden&#13;
verwezenlijkt zijn enerzijds geïntegreerde stroomgebiedbeheersplannen&#13;
(liefst voor het hele stroomgebied) en&#13;
maatregelenprogramma’s waarin wordt aangegeven met&#13;
welke maatregelen de lidstaten denken de doelen te bereiken.&#13;
Bij die maatregelen horen in ieder geval alle maatregelen&#13;
die moeten worden genomen op grond van een aantal&#13;
bestaande richtlijnen.10 De richtlijn maakt bij de te nemen&#13;
maatregelen een onderscheid tussen maatregelen die moeten&#13;
worden genomen om puntbronnen verdergaand te reguleren&#13;
en de maatregelen die opportuun zijn bij diffuse&#13;
bronnen van verontreiniging. Ik kom daar hierna nog uitvoeriger&#13;
op terug.&#13;
Het is duidelijk dat de maatregelen en instrumenten&#13;
niet alleen afkomstig kunnen zijn uit de waterregelgeving,&#13;
maar ook zullen moeten bestaan uit maatregelen op grond&#13;
van andere beleidsterreinen. Ook hier zal vanwege de grensoverschrijdende&#13;
stroomgebieden intensieve internationale&#13;
samenwerking zijn vereist.&#13;
De Kaderrichtlijn kent voorts de verplichting de kosten&#13;
van ‘waterdiensten’terug te winnen, in overeenstemming&#13;
met het beginsel ‘de vervuiler betaalt’. Ten slotte is er ruim&#13;
aandacht voor publieke participatie.&#13;
Er wordt daarmee gekozen voor een combinatie van&#13;
brongericht beleid en effectgericht beleid, waarbij het effectgerichte&#13;
beleid uiteindelijk doorslaggevend zal zijn bij&#13;
de vraag of aan de vereisten van de Kaderrichtlijn wordt&#13;
voldaan. Wordt de goede toestand van de wateren bereikt?&#13;
Dáár gaat het uiteindelijk om.&#13;
3. De implementatie van de Kaderrichtlijn water&#13;
in Nederland&#13;
Ondanks dat Nederland intensief bij de voorbereidingen&#13;
van de Kaderrichtlijn betrokken is geweest11, liep de implementatie&#13;
niet bepaald van een leien dakje. Op rijksniveau is&#13;
vroeg begonnen met het implementatietraject omdat men&#13;
de Kaderrichtlijn graag op tijd wilde omzetten. Door onder&#13;
andere een rapport van Alterra waarin een ‘worst-case-scenario’&#13;
werd geschetst van de gevolgen van de KRW voor de&#13;
Nederlandse landbouw12, liep de uiteindelijke behandeling&#13;
van het wetsvoorstel tot implementatie van de Kaderrichtlijn&#13;
grote vertraging op. De Tweede Kamer weigerde het&#13;
wetsvoorstel in behandeling te nemen voordat duidelijkheid&#13;
werd gegeven over de wijze waarop Nederland de richtlijn&#13;
zou implementeren, ingegeven door de vrees dat Nederland&#13;
veel te ambitieus zou zijn. De ervaringen met de Habitatrichtlijn&#13;
lagen nog vers in het geheugen. Daar kwamen de&#13;
problemen met luchtkwaliteitseisen nog bij, terwijl met&#13;
name de landbouw zelf al grote hindernissen ondervond&#13;
om te kunnen voldoen aan de eisen van de Nitraatrichtlijn.&#13;
De veroordeling door het Hof van Justitie wegens het niet&#13;
voldoen aan de Nitraatrichtlijn maakte het er allemaal niet&#13;
beter op.13 Pas nadat de staatssecretaris een notitie Pragmatische&#13;
implementatie KRW aan de Kamer had aangeboden14,&#13;
werd het wetsvoorstel zonder verder veel inhoudelijke&#13;
discussie door de Kamer geloodst. Inmiddels zijn diverse&#13;
lidstaten door het Hof van Justitie veroordeeld omdat de&#13;
richtlijn nog niet was omgezet.15 Ook tegen Nederland&#13;
loopt een procedure.16 In de recente uitspraak van het Hof&#13;
van Justitie in zaak C-32/05 stelt het Hof dat een lidstaat&#13;
niet verplicht is integrale waterwetgeving vast te stellen,&#13;
maar ook dat de verplichtingen uit artikel 7 lid 2 en de&#13;
doelstellingen uit artikel 4 gezien moeten worden als resultaatsverplichtingen&#13;
(r.o. 75).17&#13;
De Implementatiewet EG-kaderrichtlijn water behelst wijzigingen&#13;
van de Wet op de waterhuishouding (Wwh) en de&#13;
Wet milieubeheer (Wm). De Wwh is in die zin gewijzigd&#13;
dat de verplichte stroomgebiedbeheersplannen worden opgenomen&#13;
in de (bestaande) Nota waterhuishouding. De&#13;
Minister van Verkeer en Waterstaat is de ‘bevoegde autoriteit’&#13;
voor de vier Nederlandse stroomgebieden, te weten die&#13;
van de Rijn, de Maas, de Eems en de Schelde. Er zijn bepalingen&#13;
toegevoegd die voorzien in internationaal overleg,&#13;
waarmee wordt voldaan aan de verplichting te werken aan&#13;
grensoverschrijdende stroomgebiedbeheersplannen en er is&#13;
voorzien in de implementatie van de publieke participatieverplichtingen.&#13;
De wijzigingen van de Wm zien op milieukwaliteitseisen&#13;
voor de chemische en ecologische toestand van wateren, een&#13;
aanscherping van het stand-stillbeginsel en de implementatie&#13;
van de monitoringverplichtingen.&#13;
Voor 2004 moest aan een aantal verplichtingen uit de&#13;
Kaderrichtlijn zijn voldaan. Dit betreft als eerste een beschrijving&#13;
van de stroomgebieddistricten (artikel 3 KRW).18&#13;
Ten tweede moesten op grond van artikel 5 van de KRW de&#13;
lidstaten voor 22 december 2004 rapportages maken die&#13;
een beoordeling bevatten van de effecten van menselijke activiteiten&#13;
op de toestand van het oppervlaktewater en op&#13;
het grondwater. Deze zogeheten artikel 5 rapportages zijn&#13;
inmiddels gereed.19 Op grond van de richtlijn moet een Register&#13;
beschermde gebieden worden vastgesteld door de Lidstaten&#13;
(artikel 6 KRW). Ook dit register is inmiddels&#13;
gereed20, al zal waarschijnlijk nog enige aanpassing nodig&#13;
zijn onder meer naar aanleiding van de beschermde gebieden&#13;
die moeten worden aangewezen omdat er inname punten&#13;
voor de drinkwatervoorziening in gelegen zijn.21&#13;
Nederland moet zijn wateren kwalificeren in categorieën&#13;
wateren als rivieren, meren, overgangswateren en kustwateren.&#13;
Voor elk van deze wateren is de ‘goede toestand’&#13;
namelijk verschillend. Bij elke categorie worden typen wateren&#13;
onderscheiden en moeten referentieomstandigheden&#13;
worden vastgesteld voor de goede toestand. Aan de hand&#13;
van deze referentietoestand kan vervolgens worden bepaald&#13;
hoe het met een bepaald water is gesteld. Dit kan variëren&#13;
van zeer goed, goed, matig, ontoereikend en slecht. Ook&#13;
hier is inmiddels het nodige werk verzet.22 Vervolgens dienen&#13;
de ecologische doelstellingen voor de verschillende wateren&#13;
te worden geformuleerd.23 Uiteindelijk worden de&#13;
doelstellingen vastgelegd in milieukwaliteitseisen op grond&#13;
van de Wm en kan worden bepaald welke maatregelen&#13;
moeten worden genomen om de wateren in de vereiste&#13;
‘goede toestand’ te krijgen. Voor prioritaire stoffen moet&#13;
worden aangenomen dat de kwaliteitseisen worden vormgegeven&#13;
als grenswaarden, terwijl voor de overige verontreinigende&#13;
stoffen ook gekozen kan worden voor richtwaarden.&#13;
Dit laatste is anders als het gaat om de regulering voor&#13;
IPPC-installaties, dan vraagt de KRW dat alle kwaliteitseisen&#13;
als grenswaarden bij de vergunningverlening worden&#13;
betrokken.&#13;
Het zorgt voor de nodige discussie hoe precies de kwaliteitseisen&#13;
vorm gegeven moeten worden. Het gaat daarbij&#13;
om de vraag op welke wijze de kwaliteitseisen door moeten&#13;
werken in besluiten op grond van andere beleidsterreinen&#13;
zoals de ruimtelijke ordening of het landbouw-, stoffen- en&#13;
productbeleid. Moet ieder overheidsorgaan rekening houden&#13;
met waterkwaliteitseisen of ze zelfs in acht nemen? En&#13;
geldt dat bij ieder besluit of slechts bij bepaalde aangewezen&#13;
besluiten? Het mag duidelijk zijn dat de ervaringen met&#13;
luchtkwaliteitseisen en de wijze waarop deze doorwerkten&#13;
in besluitvorming op grond van de WRO mensen huiverig&#13;
maakt. Enerzijds moeten de kwaliteitseisen zodanig worden&#13;
vormgegeven dat aan Europese verplichtingen wordt voldaan,&#13;
anderzijds is de roep om een zekere mate van flexibiliteit&#13;
groot.24 Het zal duidelijk zijn dat met name het bereiken&#13;
van een goede ecologische toestand voor de nodige&#13;
hoofdbrekens zorgt, omdat nu eenmaal niet op voorhand&#13;
vaststaat dat het nemen van bepaalde maatregelen een bepaalde&#13;
ecologische situatie kan bewerkstelligen. Hier wreekt&#13;
zich ook de discussie over de vraag of de milieudoelstellingen&#13;
uit de KRW als inspanningsverplichtingen of als resultaatsverplichtingen&#13;
moeten worden gezien. Er heerst –&#13;
mede vanwege bovenstaande redenen – een angst voor het&#13;
moeten voldoen aan een ‘resultaatsverplichting’ ten aanzien&#13;
van het bereiken van de milieudoelstellingen. Vandaar dat&#13;
gezocht wordt naar methoden om hier ‘pragmatisch’ mee&#13;
om te gaan (de zogeheten Praagse methode): men hoopt dat&#13;
aan de resultaatsverplichting is voldaan als de voorgenomen&#13;
maatregelen zijn genomen. Of Nederland hiermee weg&#13;
komt bij het Hof van Justitie blijft een vraag tot het Hof&#13;
hier zijn oordeel over geeft. Voor de praktijk zorgt deze oplossing&#13;
er in ieder geval voor dat men wel aan de slag gaat&#13;
en niet verstijfd van angst helemaal niets meer onderneemt.&#13;
Meer in het algemeen kan worden gesteld dat de focus op&#13;
de effectgerichte benadering door middel van verplichtingen&#13;
die worden vastgesteld als milieudoelstelling en kwaliteitseisen&#13;
de lidstaten in een moeilijke positie kan plaatsen.&#13;
Beoordeeld zal namelijk worden of de vereiste kwaliteit is&#13;
bereikt, maar lidstaten hebben niet altijd alle instrumenten&#13;
om deze verantwoordelijkheid waar te maken. Dit kan worden&#13;
veroorzaakt door natuurlijke factoren (stromend water,&#13;
het mariene milieu, ecologische reacties die niet te garanderen&#13;
zijn), door een gebrek aan bevoegdheden (die voor bepaalde&#13;
beleidsterreinen niet exclusief op het niveau van de&#13;
lidstaat liggen zoals de registratie en toelating van diergeneesmiddelen&#13;
en gewasbeschermingsmiddelen) en vanwege&#13;
het feit dat bij waterregelgeving veelal sprake zal zijn van&#13;
noodzakelijke internationale samenwerking om de gewenste&#13;
resultaten te bereiken. Die samenwerking zal niet altijd&#13;
even succesvol zijn. In zekere zin stelde de ouderwetse brongerichte&#13;
aanpak uit de oudere milieurichtlijnen de lidstaten&#13;
voor minder problemen, omdat het verplicht reguleren van&#13;
activiteiten iets is wat de lidstaat zelf in de hand heeft.&#13;
Op dit moment wordt in het gehele land gewerkt aan een&#13;
voorbereiding van de (deel)stroomgebiedbeheersplannen&#13;
die in 2009 moeten worden vastgesteld. Omdat nog niet&#13;
helemaal duidelijk is wat de beste manier is om deze plannen&#13;
vorm te geven, vinden er op dit moment verschillende&#13;
proefprojecten plaats. In deze projecten wordt bijvoorbeeld&#13;
onderzocht welke maatregelen nodig zijn om bepaalde doelstellingen&#13;
te kunnen bereiken en op welke wijze en in welke&#13;
volgorde maatregelen het beste genomen kunnen worden&#13;
om tegen zo gering mogelijke kosten het grootste resultaat&#13;
te krijgen. Het stroomgebiedbeheersplan dient namelijk&#13;
ook een samenvatting te bevatten van het programma van&#13;
maatregelen waarmee de Lidstaten aan de doelstellingen&#13;
willen gaan voldoen. Een kosten-batenanalyse speelt daarbij&#13;
een belangrijke rol.25 Het daadwerkelijke maatregelenprogramma&#13;
moet in Nederland worden gezocht in verschillende&#13;
(decentrale) plannen.&#13;
De komende jaren zal verder worden gewerkt aan de voorbereiding&#13;
van de stroomgebiedbeheersplannen, de maatregelenprogramma’s,&#13;
alsmede het vaststellen van de kwaliteitseisen&#13;
voor zowel stoffen als ecologie op grond van de Wm.&#13;
In 2009 moeten de stroomgebiedbeheersplannen en de&#13;
maatregelenprogramma’s gereed zijn, in 2012 moeten deze&#13;
operationeel zijn en in 2015 moet aan de doelstellingen zijn&#13;
voldaan, gerechtvaardige uitzonderingen daargelaten.&#13;
Naast de KRW zijn er meer ontwikkelingen binnen het waterbeheer&#13;
die ook van belang zijn voor de wijze waarop de&#13;
Kaderrichtlijn in het vervolgtraject in het Nederlandse recht&#13;
wordt omgezet. Dit betreft in het bijzonder initiatieven om&#13;
‘water meer ruimte te geven’ om Nederland beter te beschermen&#13;
tegen wateroverlast en overstromingen. Dit&#13;
nieuwe beleid heeft geleid tot het Nationaal Bestuursakkoord&#13;
Water26, waarin de verschillende overheden (rijk,&#13;
provincies, gemeenten en waterschappen) afspraken hebben&#13;
gemaakt hoe zij gezamenlijk zullen werken aan de grote wateropgaven&#13;
waar Nederland de komende jaren voor staat&#13;
vanwege onder meer klimaatveranderingen, verdergaande&#13;
bodemdaling, intensievere bebouwing et cetera. Gepaard&#13;
met het Nationaal Bestuursakkoord Water is een uitvoerig&#13;
buitenwettelijk plan- en overlegstelsel tot stand gekomen,&#13;
dat in de loop der tijd eveneens zowel is gaan zien op de&#13;
uitvoering van de KRW als het Nationaal Bestuursakkoord&#13;
Water.27 Zo worden er in het kader van het Nationaal Bestuursakkoord&#13;
Water deelstroomgebiedsvisies opgesteld, die&#13;
uiteindelijk samen moeten gaan met de (deel)stroomgebiedbeheerplannen&#13;
uit de KRW.28&#13;
Niet alleen de relaties binnen het waterbeheer (bescherming&#13;
tegen verontreiniging, wateroverlast en overstromingen)&#13;
komen steeds duidelijker in beeld, ook de relaties met&#13;
andere beleidsterreinen zoals het stoffen- en productenbeleid29,&#13;
milieu (in het bijzonder de lozingen op de riolering&#13;
en de relatie met de Wet algemene bepalingen omgevingsrecht),&#13;
landbouw30 en de ruimtelijke ordening31 worden&#13;
meer en meer uitgewerkt. De rol van gemeenten binnen het&#13;
waterbeheer krijgt een geheel nieuwe dimensie met het&#13;
wetsvoorstel Wet gemeentelijke watertaken, waarin de gemeenten&#13;
naast de zorg voor de riolering (op grond van de&#13;
Wm) ook de zorg krijgen voor afvloeiend hemelwater en&#13;
stedelijk grondwater. Vanzelfsprekend gaat dit alles met&#13;
extra financiële middelen gepaard.32Wat de waterschappen&#13;
betreft, kan gewezen worden op een modernisering van de&#13;
Waterschapswet.33&#13;
4. De verhouding tussen de Nitraatrichtlijn en&#13;
enkele Europese waterrichtlijnen: uitspraken van het&#13;
Hof van Justitie van 8 september 2005&#13;
In twee arresten van het Hof van Justitie van 8 september&#13;
2005 in de zaken C 121-03 en C-416/02 werpt het Hof&#13;
een nieuw licht op de verhouding tussen de verschillende&#13;
milieurichtlijnen.34 Over het algemeen wordt aangenomen&#13;
dat wanneer richtlijnen geen bepalingen kennen over de&#13;
verhouding tot het regime van een andere (milieu)richtlijn,&#13;
beide regimes náást elkaar gelden. Aan de verplichtingen uit&#13;
beide richtlijnen moet dan worden voldaan.35&#13;
Zo bleek uit een uitspraak van het Hof van Justitie van&#13;
2 juni 200436 dat Ierland werd veroordeeld wegens het niet&#13;
correct implementeren van richtlijn 76/464/EEG omdat&#13;
niet voor alle verontreinigingen (lozingen vanuit ‘vaste&#13;
landbouwinrichtingen’) een vergunningplicht bestond.&#13;
Deze vergunningplicht moet zien op alle lozingen van&#13;
grijze-lijststoffen. Onduidelijk is overigens wat Europeesrechtelijk&#13;
verstaan moet worden onder vaste landbouwinrichtingen.&#13;
Europeesrechtelijk kan niet gesteld worden dat&#13;
de landerijen niet bij de inrichting horen, zoals bij ons op&#13;
grond van de Wet milieubeheer het geval is.&#13;
Bij arrest C 121-03 wordt Spanje veroordeeld wegens het&#13;
niet voldoen aan een groot aantal verplichtingen uit verschillende&#13;
richtlijnen, waaronder de Mer-richtlijn37 en de&#13;
Drinkwaterrichtlijn38, door vóór de bouw of wijziging van&#13;
de varkenshouderijen in het gebied van de ‘Baix Ter’ geen&#13;
milieueffectbeoordeling te verrichten, en door in verschillende&#13;
openbare waterleidingnetten (van het gebied van de&#13;
Baix Ter) de maximaal toelaatbare concentratie te overschrijden&#13;
voor de parameter ‘nitraten’.39&#13;
Ook interessant zijn de richtlijnen waarvoor Spanje níet&#13;
is veroordeeld omdat ze niet goed worden nageleefd, zoals&#13;
de afvalstoffenrichtlijnen 75/442/EEG en 91/156/EEG, de&#13;
Grondwaterrichtlijn40 (welke niet-nakoming wel door de&#13;
Commissie zijn aangevoerd), en richtlijn 76/464/EEG inzake&#13;
de lozingen van verontreinigende stoffen in oppervlaktewater&#13;
en richtlijn 91/674 inzake de bescherming van alle&#13;
wateren tegen verontreiniging met nitraten, welke beide&#13;
níet door de Commissie zijn aangevoerd.&#13;
De uitspraak maakt in de eerste plaats duidelijk dat er over&#13;
de afstemming tussen de verschillende milieurichtlijnen vele&#13;
onduidelijkheden bestaan, waarbij bepalingen over de&#13;
noodzakelijke afstemming ontbreken of zeer onduidelijk&#13;
zijn. Tevens blijkt dat nogal eens gekozen wordt voor instrumenten&#13;
die weliswaar op elkaar lijken (maatregelen,&#13;
programma’s, vergunningen, of kwetsbare zones, beschermingszones&#13;
etc.), maar toch niet exact hetzelfde zijn. In bepaalde&#13;
gevallen vervangt het regime van een nieuwe richtlijn&#13;
dat van een oudere richtlijn zonder dat daarvan&#13;
melding wordt gemaakt, en kunnen bepalingen uit een&#13;
richtlijn aan de kant worden gezet door bepalingen van nationaal&#13;
recht. Wanneer dat echter het geval is, is bij lange na&#13;
niet altijd duidelijk.&#13;
Over de afstemming tussen de verschillende milieurichtlijnen&#13;
kan veel meer worden geschreven dan in het bestek&#13;
van dit artikel mogelijk is, dus ik wil mij in hoofdzaak&#13;
beperken tot de relatie tussen de verschillende waterricht -&#13;
lijnen.&#13;
Hierbij zij opgemerkt dat op dezelfde datum nog een&#13;
arrest door het Hof is gewezen in zaak C-416/02, eveneens&#13;
een veroordeling van het Koninkrijk Spanje, waarin ook een&#13;
groot aantal milieurichtlijnen aan de orde is en welke zaak&#13;
deels overlapt met zaak C 121-03, maar waarin ook richtlijn&#13;
91/271/EEG (behandeling stedelijk afvalwater) en&#13;
richtlijn 91/676/EEG (Nitraatrichtlijn) aan de orde komen.&#13;
Daar kom ik zo nog op terug.&#13;
De Commissie merkt in de eerste plaats – en mijns inziens&#13;
terecht – op dat de Nitraatrichtlijn een specifieke werkingssfeer&#13;
heeft en alleen ziet op het voorkomen van waterverontreiniging&#13;
door nitratenen niet op verontreinigingen&#13;
door andere stoffen. Dat is een relevant punt nu meststoffen&#13;
ook vaak flinke concentraties van bijvoorbeeld antibiotica,&#13;
hormoonverstorende stoffen alsmede andere ver ontreinigende&#13;
stoffen bevatten, waar de Nitraatrichtlijn geen&#13;
beschermingsregime voor biedt, maar waarvan kan worden&#13;
aangenomen dat ze bijvoorbeeld vallen onder de lijsten van&#13;
verontreinigende stoffen die zijn opgenomen als bijlagen bij&#13;
richtlijn 76/464/EEG (Gevaarlijke stoffenrichtlijn) en de&#13;
Grondwaterrichtlijn.&#13;
De passage in het arrest waar ik in het bijzonder aandacht&#13;
aan wil schenken is die over de verhouding van de&#13;
Grondwaterrichtlijn tot de Nitraatrichtlijn.41 Op Europees&#13;
niveau gelden er verschillende richtlijnen die de waterkwaliteit&#13;
beogen te beschermen tegen verontreinigingen door bepaalde&#13;
stoffen.&#13;
Voor het oppervlaktewateris dat richtlijn 76/464/EEG,&#13;
welke oppervlaktewater beoogt te beschermen door middel&#13;
van een vergunningensysteem met emissiegrenswaarden en&#13;
kwaliteitseisen voor het ontvangende oppervlaktewater dat&#13;
geldt voor lozingen van bepaalde stoffen die op lijst I en II&#13;
bij de richtlijn zijn geplaatst. Dochterrichtlijn 88/280/EEG&#13;
werkt deze Gevaarlijke stoffenrichtlijn verder uit en voegt&#13;
daar een beschermingsregime met programma’s en maatre-&#13;
gelen aan toe voor de verontreiniging vanuit (onder meer)&#13;
diffuse bronnen.&#13;
De Grondwaterrichtlijn(richtlijn 80/86EEG) kent een&#13;
zelfde regime als richtlijn 76/464/EEG voor de verontreiniging&#13;
van grondwater met bepaalde, op lijsten bij de richtlijn&#13;
opgenomen verontreinigende stoffen. Beide richtlijnen bieden&#13;
een algemeen beschermingsregime voor verontreinigingen&#13;
van grond- en oppervlaktewater met allerhande schadelijke&#13;
stoffen, ongeacht in welke hoedanigheid of samen -&#13;
stelling ze in het water komen. Voor oppervlaktewater is&#13;
voor het geldende regime wel vereist dat ze worden ‘geloosd’,&#13;
de Grondwaterrichtlijn gebruikt de term ‘storten’.&#13;
De Nitraatrichtlijnbiedt een beschermingsregime tegen&#13;
waterverontreiniging vanuit de landbouw met nitraten. De&#13;
verontreiniging kan – zoals ik vooralsnog aanneem – zowel&#13;
afkomstig zijn uit diffuse bronnen als afkomstig van lozingen.&#13;
Het beschermingsregime bestaat uit een pakket van&#13;
maatregelen en programma’s alsmede de aanwijzing van&#13;
kwetsbare zones.&#13;
In de betreffende casus is relevant dat de opgetreden&#13;
verontreiniging zich voordoet in een ondergrondse watermassa,&#13;
hetgeen waarschijnlijk de reden is dat de Commissie&#13;
schending van de Grondwaterrichtlijn heeft aangevoerd, nu&#13;
zonder vergunning drijfmest wordt gestort.42 Even zo goed&#13;
denkbaar is dat door overbemesting het oppervlaktewater&#13;
verontreinigd wordt. In dat geval zou de Commissie waarschijnlijk&#13;
schending van richtlijn 76/464/EEG hebben aangevoerd.&#13;
Het Hof stelt dat ‘het gebruik van drijfmest als meststof&#13;
meestal(cursief HvR) een goede landbouwpraktijk is, en&#13;
dus niet een handeling ‘waarbij deze stoffen worden verwijderd&#13;
of met het oog op de verwijdering ervan worden gestort’,&#13;
in de zin van artikel 5 van de (grondwater)richtlijn.’&#13;
Meestal zal dat wel zo zijn, maar hoe zit het als het storten&#13;
niet conform een goede landbouwpraktijk geschiedt? De&#13;
Grondwaterrichtlijn kent begrippen als ‘goede landbouwpraktijken’&#13;
niet. De goede landbouwpraktijken kunnen wel&#13;
vrijwillig worden nageleefd op grond van de Nitraatrichtlijn&#13;
en moeten worden nageleefd wanneer activiteiten plaatsvinden&#13;
in aangewezen kwetsbare zones, of wanneer een lidstaat&#13;
het regime voor de kwetsbare zones op het gehele grondgebied&#13;
van toepassing verklaart, zoals bijvoorbeeld Nederland&#13;
heeft gedaan.&#13;
Veel opmerkelijker is het volgende oordeel van het Hof :&#13;
‘Ten tweede, zelfs als het op of in de bodem brengen&#13;
van drijfmest de smaak en/of de geur van het grondwater&#13;
ongunstig beïnvloedt en waterverontreiniging kan&#13;
veroorzaken, dan nog berust het stelsel inzake bescherming&#13;
van het water tegen verontreiniging door dierlijke&#13;
mest op gemeenschapsniveau niet op richtlijn 80/68&#13;
maar op richtlijn 91/676 (Nitraatrichtlijn).Laatstgenoemde&#13;
richtlijn ziet immers specifiek op de beheersing&#13;
van waterverontreiniging die het gevolg is van het opbrengen&#13;
of lozen van dierlijke mest en een buitensporig&#13;
gebruik van meststoffen. Het beschermingsstelsel&#13;
waarin zij voorziet omvat nauwkeurige beheersmaatregelen&#13;
die de lidstaten aan de landbouwers moeten opleggen&#13;
en die rekening houden met de meer of minder&#13;
kwetsbare aard van de omgeving waarin de mest terechtkomt.&#13;
Werd artikel 5 van richtlijn 80/68 evenwel&#13;
aldus uitgelegd dat de lidstaten elk gebruik van drijfmest&#13;
of, meer algemeen, dierlijke mest, als landbouwmeststof&#13;
aan een voorafgaand onderzoek – met inbegrip&#13;
met name van een hydrogeologische studie – moeten&#13;
onderwerpen, dan zou dit leiden tot omvangrijke onderzoeksverplichtingen,&#13;
ongeacht de betrokken zone.&#13;
Deze verplichtingen zouden kennelijk strenger zijn dan&#13;
die welke de gemeenschapswetgever bij richtlijn 91/676&#13;
(Nitraatrichtlijn) aan de lidstaten op landbouwgebied&#13;
heeft willen opleggen. De beschermingsregeling van&#13;
richtlijn 80/68 zou dan gedeeltelijk in de plaats komen&#13;
van de specifiek bij richtlijn 91/676 ingevoerde regeling.&#13;
Een dergelijke uitlegging van richtlijn 80/68 kan&#13;
dus niet worden aanvaard.’43&#13;
Het hierboven door mij cursief gemarkeerde deel is in zeer&#13;
algemene bewoordingen gesteld en maakt geen onderscheid&#13;
tussen grondwater of oppervlaktewater. Dat kan naar mijn&#13;
mening niet anders betekenen dan dat het Hof van oordeel&#13;
is dat voor waterverontreiniging door meststoffen de Nitraatrichtlijn&#13;
het exclusieve kader is en dat noch de Grondwaterrichtlijn,&#13;
noch richtlijn 76/464 van toepassing zijn op&#13;
waterverontreiniging door meststoffen. Duidelijk is ook uit&#13;
de bewoordingen van het Hof af te leiden dat de algemene&#13;
beschermingsregimes van richtlijn 76/464 en richtlijn&#13;
80/68 veel strenger zijn dan de Nitraatrichtlijn (alhoewel de&#13;
Nederlandse landbouw de Nitraatrichtlijn al meer dan&#13;
streng genoeg vindt). Zo kent de Nitraatrichtlijn bijvoorbeeld&#13;
geen vergunningplicht voor het lozen van meststoffen&#13;
(op de bodem of in oppervlaktewater) en wordt er geen rekening&#13;
gehouden met wat voor kwaliteitseisen dan ook&#13;
(kwaliteitseisen spelen slechts een rol bij de aanwijzing van&#13;
kwetsbare zones). De uiteindelijke effecten van de hoeveelheid&#13;
mest op het water spelen dan ook slechts een indirecte&#13;
rol.&#13;
Het Hof maakt naar mijn oordeel twee cruciale denkfouten.&#13;
In de eerste plaats beoogt de Nitraatrichtlijn niet in het&#13;
algemeen de verontreiniging van water door meststoffen te&#13;
reguleren, maar ziet zij slechts op de verontreiniging door&#13;
nitraten. Hierboven is al gesteld dat het water door de lozing&#13;
(op bodem of in oppervlaktewater) niet alleen tot een&#13;
verontreiniging met nitraten, maar ook tot verontreiniging&#13;
met andere schadelijke stoffen leidt. Die waterverontreiniging&#13;
beoogt de Nitraatrichtlijn noch gezien de preambule,&#13;
noch gezien de afzonderlijke bepalingen, te voorkomen.&#13;
Wanneer de Nitraatrichtlijn het exclusieve toetsingskader&#13;
vormt voor alle lozingen van meststoffen (en gezien de uitspraak&#13;
van het Hof ongeacht de vraag of er sprake is van het&#13;
lozen van meststoffen zonder vergunning en ernstige overbemesting),&#13;
moet worden gevreesd voor een hiaat in de re-&#13;
gelgeving voor waterbescherming, in ieder geval op Europees&#13;
niveau.&#13;
Op nationaal niveau kunnen natuurlijk strengere eisen&#13;
worden gesteld, ook als naast bijvoorbeeld richtlijn 76/464&#13;
andere richtlijnen van toepassing zijn.44 Dat is de reden dat&#13;
ik eerder heb betoogd dat naast het regime van de Nitraatrichtlijn&#13;
ook het regime van richtlijn 76/464 geldt, indien&#13;
en voor zover er sprake is van lozingen in de zin van richtlijn&#13;
76/464.45 Maar het Hof denkt daar blijkbaar anders&#13;
over en voorziet de landbouw van een aanzienlijk soepeler&#13;
regelgeving.46&#13;
In de tweede plaats valt op dat het Hof oordeelt dat de Nitraatrichtlijn&#13;
in de plaats komt van de algemene beschermingsregimes&#13;
voor water. In de Nitraatrichtlijn is nergens&#13;
een afstemmingsbepaling met richtlijn 76/464 of de&#13;
Grondwaterrichtlijn te vinden. Ook in de preambule is&#13;
geen aanwijzing te vinden dat de Nitraatrichtlijn in de&#13;
plaats komt van deze richtlijnen, niet voor nitraten, en al&#13;
helemaal niet voor meststoffen in het algemeen. Überhaupt&#13;
kan niet zomaar worden aangenomen dat zonder verdere&#13;
intrekkingsbepalingen nieuwe richtlijnen in de plaats&#13;
komen van oudere richtlijnen, wanneer zij slechts deels dezelfde&#13;
materie regelen. Dat gold dacht ik niet in 1986 toen&#13;
de Grondwaterrichtlijn tot stand werd gebracht, niet in&#13;
1991, toen de Nitraatrichtlijn tot stand werd gebracht en&#13;
ook nu niet.47&#13;
Ten slotte gaat het Hof ook in het geheel niet in op het argument&#13;
van de Commissie dat er een plicht tot handhaving&#13;
van Europese regels geldt. Dit is vreemd, nu wordt aangenomen&#13;
dat voldoen aan Europese verplichtingen niet alleen&#13;
betekent dat Europese regels in het nationale recht moeten&#13;
worden omgezet, maar ook dat deze in beginsel moeten&#13;
worden gehandhaafd.48&#13;
In zaak C-416/02 was eveneens Spanje de klos en staat naast&#13;
andere richtlijnen ook de richtlijn inzake de behandeling van&#13;
stedelijk afvalwater (richtlijn 91/271) ter discussie.49&#13;
Op grond van richtlijn 91/271 dienen lidstaten kwetsbare&#13;
gebieden aan te wijzen volgens de in bijlage II genoemde&#13;
criteria, waaronder eutrofiëring50, een bepaalde nitraatconcentratie51,&#13;
en de noodzaak van verdere&#13;
behandeling om te voldoen aan de richtlijnen van de&#13;
Raad.52 Op grond van artikel 5, lid 2, moeten de lidstaten&#13;
ervoor zorgen dat stedelijk afvalwater dat in opvangsystemen&#13;
terechtkomt vóór lozing in kwetsbare gebieden uiterlijk&#13;
op 31 december 1998 voor alle lozingen van agglomeraties&#13;
met meer dan 10.000 inwonerequivalenten aan een&#13;
behandeling wordt onderworpen die verder gaat dan de in&#13;
artikel 4 bedoelde behandeling.53&#13;
In rechtsoverweging 54 merkt het Hof op dat ook wateren&#13;
die worden gevormd door ondergrondse waterlopen&#13;
onder bijlage II van de richtlijn stedelijk afvalwater vallen&#13;
en dus kunnen leiden tot de noodzakelijke aanwijzing van&#13;
kwetsbare gebieden. Voor het verplichte regime in kwetsbare&#13;
gebieden geldt verder dat op uiterlijk 31 december&#13;
1998 aan de verplichtingen moest zijn voldaan en de mogelijkheid&#13;
voor het hanteren van een langere termijn (tot 31&#13;
december 2005) voor kleinere conglomeraties is niet van&#13;
toepassing in kwetsbare gebieden. Nu Nederland heel het&#13;
grondgebied behandelt als kwetsbaar gebied en desondanks&#13;
eind 2005 nog niet voldeed aan de basisinspanning riolering&#13;
hebben wij hier wellicht een probleem.&#13;
Net als de richtlijn stedelijk afvalwater kent ook de Nitraatrichtlijn&#13;
kwetsbare gebieden die door de lidstaten moeten&#13;
worden aangewezen, al heten die dan kwetsbare zones.&#13;
Het gebied dat op grond van de richtlijn stedelijk afvalwater&#13;
moet worden aangewezen vanwege te hoge nitraatgehaltes,&#13;
moet volgens het Hof óók op grond van de Nitraatrichtlijn&#13;
als kwetsbare zone worden aangewezen, ook nu&#13;
niet het grootste deel van de nitraatverontreiniging in het&#13;
Spaanse gebied afkomstig is van de landbouw.&#13;
Opmerkelijk is de redenering, in rechtsoverweging 96,&#13;
die betrekking heeft op de kwalificatie van drijfmest als&#13;
niet-afvalstof54:&#13;
‘Het betoog van de Commissie dat de voorschriften van&#13;
de door de Junta de Andalucía vastgestelde code van&#13;
goede landbouwpraktijken in casu niet in acht zijn genomen,&#13;
evenmin als de in bijlage III bij richtlijn&#13;
91/676 vastgestelde maximale hoeveelheden mest die&#13;
op of in de bodem mogen worden gebracht, heeft geen&#13;
invloed op de kwalificatie van de drijfmest uit het oogpunt&#13;
van richtlijn 75/442. Het feit, gesteld dat het vaststaat,&#13;
dat de bemestingspraktijken van het omstreden&#13;
veeteeltbedrijf niet op alle punten aan deze code van&#13;
goede landbouwpraktijken en richtlijn 91/676 voldoen,&#13;
kan een inbreuk op de uit deze richtlijn voortvloeiende&#13;
verplichtingen opleveren, maar bewijst niet dat de drijfmest&#13;
ongecontroleerd in het milieu wordt geloosd,&#13;
onder zodanige voorwaarden dat hij als afvalstof kan&#13;
worden aangemerkt.’&#13;
Als ik het goed begrijp dan is de redenering als volgt: het teveel&#13;
aan mest is niet nodig voor landbouwkundige doeleinden,&#13;
maar wordt op het land gebracht om zich van het teveel&#13;
aan mest te ontdoen. Dat maakt de mest echter geen&#13;
afvalstof volgens het Hof. Veel te grote hoeveelheden mest&#13;
op het land brengen levert wel strijd op met de Nitraatrichtlijn,&#13;
maar niet met richtlijn 75/442.&#13;
Rechtsoverweging 106 gaat over de relatie tussen de&#13;
Grondwaterrichtlijn en de Nitraatrichtlijn, zoals die ook al&#13;
in zaak C-121/03 aan de orde kwam. Het Hof is het met de&#13;
Spaanse regering eens dat de Grondwaterrichtlijn in die zin&#13;
slechts een zeer beperkt toepassingsbereik heeft, dat zij&#13;
slechts ziet op ‘stoffen die worden verwijderd of met het&#13;
oog op de verwijdering ervan worden gestort’. Door de uitleg&#13;
die het Hof aan deze bepaling geeft wordt een directe&#13;
relatie gelegd met het begrip afvalstof en het storten van afvalstoffen.&#13;
In Nederland geldt in ieder geval voor oppervlaktewater,&#13;
maar mijns inziens ook voor grondwater een&#13;
ruimere reikwijdte. Zo wordt in de Wvo niet alleen het&#13;
lozen van afvalstoffen verboden, maar ook het lozen van&#13;
verontreinigende of schadelijke stoffen, hetgeen beter aansluit&#13;
bij de algemene doelstelling van de waterrichtlijnen&#13;
76/464 en 80/68. Het lijkt ook alsof het begrip storten beperkt&#13;
wordt uitgelegd, in die zin dat daar ‘lozen’, waarbij&#13;
het erom gaat dat voorzienbaar is dat verontreinigende stoffen&#13;
in het water komen, niet onder valt.&#13;
Welke conclusie kan nu uit deze jurisprudentie worden getrokken?&#13;
In de eerste plaats is drijfmest geen afvalstof, ook niet&#13;
als het gaat om zulke grote hoeveelheden drijfmest dat niet&#13;
meer voldaan wordt aan eisen van goede landbouwpraktijken.&#13;
Zelfs niet als het gebruik van de drijfmest gebeurt zonder&#13;
vergunning. Er is ook geen sprake van storten van verontreinigende&#13;
stoffen dat in strijd is met de Grondwaterrichtlijn.&#13;
De belangrijkste conclusie is echter dat het Hof&#13;
van mening is dat de Nitraatrichtlijn het exclusieve kader is&#13;
waarin waterverontreiniging (grond- en oppervlaktewater)&#13;
door meststoffen wordt gereguleerd.&#13;
5. Hoe wordt de verhouding tussen de Kaderrichtlijn&#13;
water en andere (milieu)richtlijnen?&#13;
Wanneer men de overgangsbepalingen van de KRW bekijkt,&#13;
ziet men dat daar expliciet aandacht wordt geschonken&#13;
aan de richtlijnen die worden ingetrokken vanwege de&#13;
inwerkingtreding van de KRW. Ook op andere plaatsen in&#13;
de Kaderrichtlijn wordt aandacht geschonken aan de relatie&#13;
met overige (milieu)richtlijnen.&#13;
De Nitraatrichtlijn wordt nietingetrokken vanwege de&#13;
inwerkingtreding van de KRW. Betekent dit dat ook in de&#13;
toekomst de Nitraatrichtlijn het exclusieve kader blijft voor&#13;
waterverontreiniging door meststoffen? Dat zou uit de algemene&#13;
bewoordingen van het Hof in de in paragraaf 4 besproken&#13;
arresten afgeleid kunnen worden. In dat geval moet&#13;
men zich de vraag stellen of op tijd aan de milieudoelstellingen&#13;
(het gaat hier om ecologische doelstellingen) van de&#13;
Kaderrichtlijn kan worden voldaan, aangezien sinds 1991&#13;
(inwerkingtreding van de Nitraatrichtlijn) de waterverontreiniging&#13;
met nitraten in de Europese Gemeenschap alleen&#13;
maar is toegenomen in plaats van afgenomen. In dit kader&#13;
zijn de overwegingen van het Hof over de waterkwaliteitseisen&#13;
die zijn opgenomen in richtlijn 80/778 (een van de&#13;
drinkwaterrichtlijnen) interessant. De kwaliteitseisen voor&#13;
drinkwater worden door het Hof gekwalificeerd als resultaatsverplichtingen.&#13;
Dat is niet nieuw, ik heb dat hierboven&#13;
in het algemene deel over de Kaderrichtlijn (paragraaf 2) al&#13;
gesteld. Het Hof geeft in deze uitspraak wel meer duidelijkheid&#13;
over de vraag wat zo’n resultaatsverplichting nu precies&#13;
betekent. Het Hof stelt weliswaar 1) dat er verbeteringen&#13;
tot stand zijn gebracht, 2) dat er plannen zijn om nog verdere&#13;
verbeteringen te verwezenlijken en 3) dat door allerhande&#13;
maatregelen het gezondheidsgevaar voor de betrokken&#13;
bevolking is afgenomen, maar dat dit alles niet afdoet&#13;
aan het feit dat de resultaatsverplichting niet is nagekomen.&#13;
Spanje wordt dan ook mede hiervoor veroordeeld.&#13;
5.1. Het dilemma&#13;
Dat brengt mij op de vraag hoe verder te handelen nu een&#13;
lidstaat enerzijds een vrij strenge verplichting heeft om aan&#13;
de kwaliteitseisen te voldoen en anderzijds – in dit geval&#13;
wanneer het gaat om meststoffen – hiervoor exclusief gebruik&#13;
moet maken van het instrumentarium van de Nitraatrichtlijn.&#13;
Om een antwoord op deze vraag te vinden moet de&#13;
tekst van de KRW nader worden onderzocht. Hoe moet de&#13;
doelstelling van de goede toestand op grond van de KRW&#13;
worden bereikt? De KRW kent geen specifieke bepalingen&#13;
over verontreiniging door meststoffen. Het gaat om het&#13;
voorkomen van verontreinigingen door stoffen. Deze stoffen&#13;
kunnen afkomstig zijn van allerhande bronnen. Dat&#13;
kunnen meststoffen zijn, maar ook bijvoorbeeld (dier)geneesmiddelen,&#13;
gewasbeschermingsmiddelen en natuurlijk&#13;
ook afkomstig zijn van andere veroorzakers dan de landbouw.&#13;
In het navolgende zal ik de situatie voor meststoffen&#13;
en gewasbeschermingsmiddelen nader uitwerken.&#13;
Het beleid wordt neergelegd in stroomgebiedbeheersplannen.&#13;
Hierin worden samenvattingen van maatregelenprogramma’s&#13;
opgenomen waarmee de lidstaat denkt aan de verplichtingen&#13;
uit de KRW te kunnen voldoen. Na het eerste&#13;
plan volgt in latere plannen ook een evaluatie van het gevoerde&#13;
beleid. Concrete uitvoering van het beleid vindt&#13;
plaats door het nemen van maatregelen, die worden beschreven&#13;
in maatregelenprogramma’s. Daarmee zijn de&#13;
maatregelenprogramma’s uit de Kaderrichtlijn cruciaal voor&#13;
een goed begrip van de consequenties van de KRW voor de&#13;
landbouw.&#13;
5.2. Relevante maatregelen voor meststoffen en&#13;
gewasbeschermingsmiddelen&#13;
Welke maatregelen zijn nu relevant voor meststoffen en gewasbeschermingsmiddelen?&#13;
De te nemen maatregelen zijn&#13;
in ieder geval alle maatregelen die moeten worden genomen&#13;
op grond van de Nitraatrichtlijn en de Gewasbeschermingsmiddelenrichtlijn&#13;
(verder Gbm-richtlijn) (art. 11 lid 3 sub a&#13;
KRW). In de tweede plaats moeten vergunningen of andere&#13;
emissiebeheersmaatregelen voor lozingen vanuit puntbronnen&#13;
worden voorgeschreven (art. 11 lid 3 sub g). Worden&#13;
de doelstellingen niet gehaald dan moeten de maatregelen&#13;
emissiebeheersingsmaatregelen, emissie-eisen of kwaliteits-&#13;
eisen) worden aangescherpt (art. 11 lid 5). De vergunning&#13;
kan wel worden vervangen door algemene regels.&#13;
Voor diffuse bronnenvan verontreiniging kent de KRW&#13;
echter een ander regime. Er dienen maatregelen ter preventie&#13;
of beheersing van de introductie van verontreinigende&#13;
stoffente worden genomen. Dit doet vermoeden dat ter&#13;
voorkoming van deze introductie van verontreinigende stoffen&#13;
het gebruik van gewasbeschermingsmiddelen en meststoffen&#13;
aan strenge regels op grond van de KRW kan worden&#13;
onderworpen om waterverontreiniging te voorkomen&#13;
zodat aan de milieudoelstellingen kan worden voldaan. Aan&#13;
de verschillende manieren waarop deze ‘beheersingsmaatregelen’&#13;
vorm gegeven kunnen worden is echter een voorwaarde&#13;
verbonden: dit kan alleen ‘indien de communautaire&#13;
wetgeving niet reeds in een dergelijk voorschrift&#13;
voorziet’.Hieruit lijkt te kunnen worden afgeleid dat voor&#13;
de verontreiniging vanuit diffuse bronnen eerst het instrumentarium&#13;
van de Nitraatrichtlijn of de Gbm-richtlijn ingezet&#13;
moet worden, voordat men aan het instrumentarium&#13;
van de KRW toekomt. De aanscherping van de maatregelen&#13;
zal daarmee eerst op grond van de Nitraatrichtlijn en de&#13;
Gbm-richtlijn plaats moeten vinden.&#13;
Betreft dit het plaatsen of verwijderen van werkzame&#13;
stoffen in gewasbeschermingsmiddelen op de bijbehorende&#13;
lijsten, dan is dit een taak voor de Commissie. Gaat het om&#13;
aanscherping van de toelating (bijvoorbeeld gebiedsdifferentiatie)&#13;
of de gebruiksvoorschriften dan is dit een taak&#13;
voor de lidstaten, natuurlijk binnen de kaders die de Gbmrichtlijn&#13;
hiervoor stelt. Lidstaten hebben zeker ten aanzien&#13;
van gebruiksvoorschriften nog een zekere mate van beleidsvrijheid&#13;
om specifieke maatregelen te nemen.&#13;
Op grond van de Nitraatrichtlijn hebben de lidstaten&#13;
eveneens mogelijkheden om het gebruik van meststoffen&#13;
aan te scherpen. De Nitraatrichtlijn is in Nederland immers&#13;
omgezet in onder meer de Wvo, de Wm en de Wet bodembescherming.&#13;
55 De Nitraatrichtlijn kent weliswaar net als&#13;
alle milieurichtlijnen resultaatsverplichtingen, maar nu de&#13;
Nitraatrichtlijn geen kwaliteitseisen gebruikt om te beoordelen&#13;
of aan het beoogde resultaat wordt voldaan lijken de&#13;
verplichtingen wat minder ‘hard’.&#13;
Dit alles neemt echter niet weg dat óók aan de kwaliteitseisen&#13;
van de KRW voldaan moet worden.&#13;
5.3. Monitoren of aan de doelstellingen wordt voldaan&#13;
Hoe kan worden beoordeeld of aan de gestelde normen en&#13;
doelstellingen wordt voldaan en kan worden beoordeeld&#13;
welke maatregelen verder genomen moeten worden?&#13;
Naast de eveneens praktisch van groot belang zijnde&#13;
aanwijzing van de waterlichamen, vereist de KRW monitoring&#13;
om te controleren of aan de eisen wordt voldaan. In&#13;
beginsel is deze monitoringverplichting betrekkelijk globaal.&#13;
Er moet een algemeen betrouwbaar beeld worden verkregen&#13;
van de toestand van het water binnen het stroomgebied en&#13;
de waterlichamen. Daarvoor hoeft niet op iedere plaats in&#13;
ieder waterlichaam of boerensloot gemeten te worden.&#13;
Dat verandert wanneer blijkt dat wateren ‘at risk’ zijn.&#13;
Wateren zijn ‘at risk’ wanneer moet worden aangenomen&#13;
dat niet in 2015 aan alle doelstellingen zal zijn voldaan. Op&#13;
dat moment moet worden overgegaan op een intensievere&#13;
‘operationele monitoring’.56 Op die wijze moet inzicht worden&#13;
verkregen in de oorzaken van het overschrijden van de&#13;
normen, zodat de meest passende maatregelen kunnen worden&#13;
getroffen om de verontreiniging aan te pakken. Daarvoor&#13;
moet bijvoorbeeld bekend zijn wat de ‘bron’ van de&#13;
verontreiniging is, bijvoorbeeld puntbronnen of diffuse&#13;
bronnen (dat vraagt zoals hiervoor gesteld namelijk om andere&#13;
maatregelen) en welke bronnen het daadwerkelijk betreft&#13;
(voor de landbouw zijn gewasbeschermingsmiddelen,&#13;
(dier)geneesmiddelen, meststoffen en andere stoffen of producten&#13;
relevant).&#13;
Concluderend kan gesteld worden dat als het gaat om lozingen&#13;
vanuit puntbronnen het instrumentarium van de&#13;
KRW volledig ter beschikking staat én geëigend is om de&#13;
verontreiniging verder terug te dringen.&#13;
Wanneer het echter gaat om verontreiniging door diffuse&#13;
bronnen moet aan de normen worden voldaan door&#13;
eerst de instrumenten van de Gbm-richtlijn of de Nitraatrichtlijn&#13;
in te zetten. Voor de lidstaat betekent dit voor gewasbeschermingsmiddelen&#13;
óf een tijdelijk verbieden van&#13;
verkoop of gebruik, wellicht ook intrekking van de toelating&#13;
(bijvoorbeeld wanneer er sprake is van gevaar voor gezondheid&#13;
of milieu). In beginsel is de ruimte voor de Lidstaat&#13;
om toelatingen in te trekken echter niet erg groot.57 In&#13;
het kader van de wederzijdse erkenning is er wel meer&#13;
ruimte om rekening te houden met lidstaatspecifieke omstandigheden.&#13;
Meer voor de hand ligt het aanscherpen van&#13;
de toegelaten middelen met name ten aanzien van de gebruiksvoorschriften.&#13;
Gebruiksvoorschriften kunnen eveneens&#13;
worden gesteld in algemene regels, los van individuele&#13;
toelatingen. Praktisch kunnen het spoor van de Nitraatrichtlijn&#13;
en de Gbm-richtlijn goed worden gerealiseerd door&#13;
middel van algemene regels die zowel op de Wvo (te zijner&#13;
tijd de Waterwet) en de Bestrijdingsmiddelenwet (te zijner&#13;
tijd de Wet gewasbeschermingsmiddelen) worden gebaseerd.&#13;
Er kunnen ook strengere regels gelden wanneer het&#13;
gaat om het gebruik in beschermde gebieden. Voor deze beschermde&#13;
gebieden kunnen daarnaast natuurlijk extra beschermingsmaatregelen&#13;
gelden op grond van de regelgeving&#13;
waarop de aanwijzing als beschermd gebied is gebaseerd&#13;
(bijvoorbeeld in de provinciale milieuverordening op grond&#13;
van de Wm).&#13;
6. Problemen die blijven&#13;
Met bovenstaande analyse van de verhouding tussen de&#13;
KRW en andere milieurichtlijnen – in het bijzonder de Nitraatrichtlijn&#13;
en de Gbm-richtlijn – zijn de problemen helaas&#13;
nog niet opgelost. Zo heb ik altijd gedacht dat de Nitraatrichtlijn&#13;
zowel ziet op verontreiniging door zowel&#13;
lozingen als door diffuse bronnen. Misschien moet worden&#13;
geconcludeerd dat de Nitraatrichtlijn alleen ziet op verontreiniging&#13;
door diffuse bronnen. Een argument daarvoor kan&#13;
worden ontleend aan de regeling die de KRW voorschrijft&#13;
in artikel 11 met een verschillend regime voor puntbronnen&#13;
en diffuse bronnen, zoals ik die hiervoor heb beschreven. Er&#13;
is echter ook een argument dat ervoor pleit te stellen dat de&#13;
Nitraatrichtlijn ziet op alle verontreinigingen door nitraten&#13;
(of zelfs meststoffen). Het Hof stelt immers in haar jurisprudentie&#13;
dat de Nitraatrichtlijn het exclusieve kader is&#13;
voor waterverontreiniging door meststoffen. Duidelijkheid&#13;
is er dus nog steeds niet. Nodig voor deze duidelijkheid is&#13;
een antwoord op de vraag wat de exacte reikwijdte van de&#13;
begrippen lozing, puntbron, vaste landbouwinrichtingen,&#13;
installatie58 en diffuse bron in de KRW is.59 Voor grondwater&#13;
worden daarnaast nog de begrippen ‘directe’ en ‘indirecte’&#13;
lozing gebruikt. Wanneer men zich bedenkt dat gewasbeschermingsmiddelen&#13;
en meststoffen op vele wijzen in&#13;
het water komen – denk aan drainage, afspoeling (van&#13;
zowel landbouwgronden als verhard oppervlak), uitspoeling,&#13;
drift, meespuiten van oppervlaktewater, via rioolwaterzuiveringsinstallaties,&#13;
industriële installaties, glastuinbouwcomplexen&#13;
etc. is beantwoording van deze vraag cruciaal&#13;
om te kunnen weten welke maatregelen getroffen moeten&#13;
worden om aan de eisen van de KRW te voldoen. Men&#13;
moet immers weten in welke gevallen primair instrumenten&#13;
uit de KRW moeten worden ingezet en in welke gevallen&#13;
maatregelen in eerste instantie op andere richtlijnen als de&#13;
Gbm-richtlijn en de Nitraatrichtlijn moeten worden gebaseerd.&#13;
Hoe de uitkomst van deze vragen ook zal zijn, duidelijk&#13;
is dat in ieder geval aan de vereisten van de KRW moet&#13;
worden voldaan.&#13;
Een praktische benadering om een antwoord op deze vragen&#13;
te vinden is om de situatie van een normoverschrijding&#13;
als uitgangspunt te nemen. Laten we als voorbeeld een&#13;
normoverschrijding nemen van een stof die onder andere&#13;
gewasbeschermingsmiddelen voorkomt, maar ook op andere&#13;
wijze – bijvoorbeeld via mest in het water terecht&#13;
komt. Men zal in de eerste plaats extra moeten monitoren&#13;
om de oorzaken hiervan te achterhalen. Afhankelijk van de&#13;
oorzaken moeten verschillende sporen worden bewandeld.&#13;
Gaat het om puntbronnendan moet het instrumentarium&#13;
van de waterregelgeving (KRW) worden gebruikt. Zo kan&#13;
worden aangenomen dat gewasbeschermingsmiddelen en&#13;
meststoffen die via riooloverstorten, rwzi’s, glastuinbouwbedrijven&#13;
of andere duidelijk aanwijsbare bronnen in het&#13;
water komen moeten worden aangemerkt als puntbronnen.&#13;
Gaat het om diffuse bronnendan hangt het af van de vraag&#13;
om welke diffuse bron het gaat welke maatregelen moeten&#13;
worden ingezet. Gaat het om het gebruik van gewasbeschermingsmiddelen&#13;
dan moet worden gekozen voor het instrumentarium&#13;
van de Gbm-richtlijn. Gaat het om stoffen die&#13;
ook in biociden voorkomen dan gebruikt men tevens het&#13;
instrumentarium van de Biocidenrichtlijn. Gaat het daarentegen&#13;
om diergeneesmiddelen (ook vaak afkomstig uit de&#13;
landbouw) dan valt men terug op de diergeneesmiddelenregelgeving.&#13;
Hetzelfde geldt voor bijvoorbeeld humane geneesmiddelen&#13;
of diervoederadditieven. Gaat het om meststoffen&#13;
dan valt men terug op het instrumentarium van de&#13;
Nitraatrichtlijn.&#13;
Een belangrijke vraag die eveneens nog resteert is wat&#13;
van de lidstaat wordt verwacht om aan de doelstellingen&#13;
van de KRW te voldoen, zeker ten aanzien van extra maatregelen&#13;
voor de puntbronnen. Moeten de ‘puntbronnen’&#13;
dan opdraaien voor de door diffuse bronnen veroorzaakte&#13;
verontreiniging? En hoe moeten de maatregelen en inspanningen&#13;
worden verdeeld over Commissie, lidstaat en andere&#13;
lidstaten in hetzelfde stroomgebied? Het mag duidelijk zijn&#13;
dat het bovenstaande een eerste verkenning is naar de relatie&#13;
tussen de KRW en andere (milieu)richtlijnen. Om alle vragen&#13;
te beantwoorden is verdergaand onderzoek nodig. Een&#13;
aantal concluderende opmerkingen kan echter wel worden&#13;
gemaakt.&#13;
7. Conclusies&#13;
In dit artikel heb ik een beeld geschetst van de KRW en de&#13;
wijze waarop deze in het Nederlandse recht wordt omgezet.&#13;
Ik heb gewezen op de huiver die is ontstaan vanwege de&#13;
verplichtingen die uit de Kaderrichtlijn voortvloeien. De&#13;
angst bestaat dat vanwege de resultaatsverplichtingen en de&#13;
vast te stellen milieukwaliteitseisen economische activiteiten&#13;
– waaronder die van de landbouw – in Nederland ernstig&#13;
beperkt zullen worden. Die angst is niet nodig. Er is immers&#13;
niet ‘veel nieuws onder de zon’. De resultaatsverplichtingen&#13;
en de milieukwaliteitseisen kennen we nu ook al op&#13;
grond van oudere waterrichtlijnen. Voor diffuse bronnen&#13;
moeten primair de instrumenten uit bestaande richtlijnen&#13;
als de Nitraatrichtlijn en de Gbm-richtlijn worden ingezet.&#13;
Dat voor verontreiniging vanuit puntbronnen een vergunning&#13;
met emissie-eisen is verplicht is voor niemand nieuw.&#13;
Als het Hof de gekozen lijn in de uitspraken van 8 september&#13;
2005 voortzet, blijft de Nitraatrichtlijn het exclusieve&#13;
kader om waterverontreiniging door meststoffen te reguleren.&#13;
Hét grote probleem dat blijft bestaan is de vraag hoe&#13;
Nederland aan de milieudoelstellingen uit de KRW kan&#13;
gaan voldoen. Daarvoor is in de eerste plaats meer duidelijkheid&#13;
nodig over de reikwijdte van de begrippen ‘lozing’,&#13;
‘puntbron’ en ‘diffuse bron’, ondanks dat het Hof van Justitie&#13;
daar in eerdere jurisprudentie over richtlijn 76/464/EEG&#13;
al wat duidelijkheid over heeft gegeven. Onduidelijk is echter&#13;
of de betekenis van deze begrippen onder de KRW hetzelfde&#13;
blijft. Voor de landbouw kan echter uit dit alles worden&#13;
geconcludeerd dat men voorlopig niet bang hoeft te&#13;
zijn voor de KRW. In de eerste plaats zal aan de verplichtingen&#13;
uit de huidige richtlijnen moeten worden voldaan.&#13;
</content><legacyfootnotes>* Mr. dr. H.F.M.W. (Marleen) van Rijswick is universitair hoofddocent&#13;
bij de disciplinegroep staats- en bestuursrecht van de Universiteit&#13;
Utrecht en verbonden aan het Centrum voor Omgevingsrecht en&#13;
-beleid.&#13;
1. Richtlijn nr. 2000/60/EG van het Europees Parlement en de Raad&#13;
van de Europese Unie van 23 oktober 2000 tot vaststelling van een&#13;
kader voor communautaire maatregelen betreffende het waterbeleid,&#13;
PbEG2000, L 327.&#13;
2. Stb.2005, 30.&#13;
3. Deze eerste twee beschrijvende paragrafen zijn ontleend aan H. van&#13;
Rijswick, Kopje onder de waterregelgeving, NTER2006, december&#13;
en H. van Rijswick, ‘De Europese Kaderrichtlijn water’, M en R&#13;
2000, p. 282-289.&#13;
4. Kamerstukken II2006/07, 30 818, nrs. 1-4, Regels met betrekking&#13;
tot het beheer en gebruik van watersystemen (Waterwet). Tezamen&#13;
met het wetsvoorstel Wet modernisering waterschapsbestel ( Kamerstukken&#13;
II2005/06, 30 601, nrs. 1-4), het wetsvoorstel Verankering&#13;
en bekostiging van gemeentelijke watertaken ( Kamerstukken II&#13;
2005/06, 30 578, nrs 1-4) en het wetsvoorstel dat ziet op de modernisering&#13;
van het regime voor algemene milieuregels voor inrichtingen&#13;
( Kamerstukken II2005/06, 30 483, nrs. 1 e.v.) kan zonder meer worden&#13;
gesteld dat de ‘waterwetgeving’ grondig wordt herzien. Het wetsvoorstel&#13;
voor een nieuwe Wro ( Kamerstukken I2005/06, 28 916, A)&#13;
en de Wet algemene bepalingen omgevingsrecht ( Kamerstukken II&#13;
2006/07, 30 844, nrs. 1-3, Wet algemene bepalingen omgevingsrecht)&#13;
zullen eveneens van groot belang zijn voor het waterbeheer. Zie&#13;
over het voorontwerp Waterwet het advies van de Commissie van Advies&#13;
inzake de waterstaatswetgeving, Voorontwerp Waterwet: voldoende&#13;
waarborgen voor een duurzaam en samenhangend water - systeembeheer?,&#13;
Den Haag, november 2005, J.M. Verschuuren, ‘Naar&#13;
integratie van waterwetgeving: het voorontwerp Waterwet’, TvO&#13;
2005, p. 124-132 en H.J.M. Havekes, ‘Het voorontwerp Waterwet’,&#13;
M en R2005, p. 628-632.&#13;
5. Op basis van de Drinkwaterrichtlijn nr. 75/440/EEG (Richtlijn van&#13;
de Raad van 16 juni 1975 betreffende de vereiste kwaliteit van het&#13;
oppervlaktewater dat is bestemd voor productie van drinkwater in de&#13;
Lidstaten, PbEG1975, L 194/34, gewijzigd bij Richtlijn nr.&#13;
79/869/EEG); de Zwemwaterrichtlijn nr. 76/160/EEG (Richtlijn van&#13;
de Raad van 8 december 1975 betreffende de kwaliteit van het zwemwater,&#13;
PbEG1976, L 31/1), de Viswaterrichtlijn nr. 78/659/EEG&#13;
(Richtlijn van de Raad van 18 juli 1978 betreffende de kwaliteit van&#13;
zoet water dat bescherming of verbetering behoeft ten einde geschikt&#13;
te zijn voor het leven van vissen, PbEG1978, L 222) en de Schelpdierwaterrichtlijn&#13;
nr. 79/923/EEG (Richtlijn van de Raad van 30 oktober&#13;
1979 inzake de vereiste kwaliteit van schelpdierwater, PbEG&#13;
1979, L 281/47).&#13;
6. Op basis van richtlijn nr. 76/464/EEG, PbEG1976, L 129/23.&#13;
7. HvJ EG 18 juni 2002, C-60/01; HvJ EG 8 maart 2001, zaak C-&#13;
266/99; HvJ EG 14 juli 1993, zaak C-56/90; HvJ EG 12 februari&#13;
1998, zaak C-92/96; HvJ EG 25 november 1992, zaak C-337/89;&#13;
HvJ EG 14 november 2002, zaak C-316/00, zie ook Syncera Water,&#13;
Arcadis, Instituut voor Milieuvraagstukken (VU) en Centrum voor&#13;
milieurecht (UvA), Verkenning argumentatielijnen fasering en doelverlaging&#13;
(derogaties) Kaderrichtlijn Water,in opdracht van RIZA,&#13;
14 april 2005, p. 30. Het betreft bij de waterrichtlijnen veelal jurisprudentie&#13;
over richtlijnen die ook de bescherming van de volksgezondheid&#13;
als doel hebben.&#13;
8. Notitie inspannings- en resultaatsverplichting, vastgesteld door het&#13;
Landelijk Bestuurlijk Overleg Water op 15 november 2004.&#13;
9. Zie Syncera Water, Arcadis, Instituut voor Milieuvraagstukken (VU)&#13;
en Centrum voor milieurecht (UvA), Verkenning argumentatielijnen&#13;
fasering en doelverlaging (derogaties) Kaderrichtlijn Water,in opdracht&#13;
van RIZA, 14 april 2005 en Stichting Reinwater, Kansen uit&#13;
de Kaderrichtlijn water, 2004.&#13;
10. Art. 10 KRW en deel A van Bijlage VI, het betreft in ieder geval de&#13;
maatregelen uit de zwemwaterrichtlijn, de drinkwaterrichtlijn&#13;
(80/778/EEG), de Seveso-richtlijn, de Mer-richtlijn, de zuiverings -&#13;
slibrichtlijn, de richtlijn stedelijk afvalwater, de Gbm-richtlijn, de&#13;
nitraatrichtlijn, de vogelrichtlijn, de habitatrichtlijn, en de IPPCrichtlijn.&#13;
11. Zie bijvoorbeeld C.H.V. de Villeneuve, Water: ontwikkelingen in&#13;
(inter)nationale regelgeving en beleid, Vereniging voor milieurecht,&#13;
W.E.J. Tjeenk Willink, Deventer 1998, p. 23-29.&#13;
12. Van der Bolt et.al, Aquarein; Gevolgen van de Europese Kaderrichtlijn&#13;
Water voor landbouw, natuur, recreatie en visserij, Alterra-rapport&#13;
835, 2003.&#13;
13. Zie H. van Rijswick, ‘Het Nederlands mestbeleid te kakken gezet’,&#13;
NTER 2004, p. 48-56.&#13;
14. Pragmatische Implementatie Europese Kaderrichtlijn Water in Nederland;&#13;
van beelden naar betekenis, Kamerstukken II2003/04, 28 808,&#13;
nr. 12.&#13;
15. HvJ EG 15 december 2005, C-67/05, Commissie vs Bondsrepubliek&#13;
Duitsland; HvJ EG 15 december 2005, C-33/05, Commissie vs Koninkrijk&#13;
België; HvJ EG 12 januari 2006, C-60/22, Commissie vs&#13;
Portugal; HvJ EG 12 januari 2006, C-60/19, Commissie vs Italië.&#13;
16. Zaak C-147/05.&#13;
17. HvJEG 30 november 2006, Commissie vs Luxemburg,&#13;
zaak C-32/05.&#13;
18. Zie art. 1 Besluit vaststelling grenzen stroomgebieddistricten.&#13;
19. Art. 5 rapportages KRW, zie www.kaderrichtlijnwater.nl.&#13;
20. Zie http://krw.ncgi.nl/krw.&#13;
21. Aanvankelijk is gekozen voor het aanwijzen van de innamepunten&#13;
met betrekking tot oppervlaktewater. Dit lijkt niet in overeenstemming&#13;
met de eisen uit de Kaderrichtlijn water omdat die spreekt over&#13;
het aanwijzen van waterlichamen. Voor grondwater zijn vooralsnog&#13;
de grondwaterbeschermingsgebieden (o.g.v. de Wm) opgenomen in&#13;
het Register. De Europese Commissie heeft inmiddels de uitspraak&#13;
gedaan dat de opname in het Register gehele grondwaterlichamen&#13;
moet betreffen. Wanneer dezelfde methodiek wordt toegepast voor&#13;
oppervlaktewater, kan worden aangenomen dat oppervlaktewaterlichamen&#13;
moeten worden opgenomen en niet alleen de innamepunten.&#13;
22. Referenties en concept-maatlatten voor meren voor de Kaderrichtlijn&#13;
water. STOWA-rapport 2004-42, Utrecht, oktober 2004; Referenties&#13;
en concept-maatlatten voor rivieren voor de Kaderrichtlijn water.&#13;
STOWA-rapport 2004-43, Utrecht, oktober 2004; Referenties en&#13;
concept-maatlatten voor overgangs- en kustwateren voor de Kaderrichtlijn&#13;
water. STOWA-rapport 2004-44, Utrecht, oktober 2004.&#13;
23. G. Duursema, D. van der Molen en W. Oosterloo, ‘Van Praag naar&#13;
Ommen: formuleren van ecologische doelen voor de Kaderrichtlijn&#13;
water’, H2O16-2006, p. 37-40 inzake de pra(a)gmatische benadering&#13;
van de resultaatsverplichting uit de KRW.&#13;
24. Zie voor een verkennend onderzoek: H.F.M.W. van Rijswick, P.P.J.&#13;
Driessen (red.), Juridisch-bestuurlijke capaciteit in het waterbeleid,&#13;
enkele toekomstschetsen voor de externe integratie van water en&#13;
ruimtelijke ordening, Centrum voor Omgevingsrecht en -&#13;
beleid/NILOS, Utrecht, 2006.&#13;
25. Syncera Water e.a. 2005, par. 3.3.&#13;
26. Nationaal Bestuursakkoord Water, Den Haag, 2 juli 2003. Het NBW&#13;
is een vervolg op onder meer Waterbeleid voor de 21e eeuw. Advies&#13;
van de Commissie Waterbeheer 21e eeuw uitgebracht op 31 augustus&#13;
2000 aan de staatssecretaris van Verkeer en Waterstaat en de voorzitter&#13;
van de Unie van waterschappen.&#13;
27. Kern hiervan is het LBOW: Landelijk bestuurlijk overleg water. In&#13;
het ‘Werkprogamma WB21/KRW 2005-2009’, vastgesteld in het&#13;
LBOW op 18 april 2005, worden alle mijlpalen en activiteiten voor&#13;
de uitvoering van NBW in onderlinge samenhang beschreven. Naast&#13;
het LBOW bestaat ook het Landelijk bestuurlijk overleg hoogwaterbescherming&#13;
(LBOH): een samenvoeging van de bestuurlijke overleggen&#13;
Kust, Ruimte voor de rivier en hoogwater.&#13;
28. Zie bijvoorbeeld J.L. Spier, ‘Nederland vierstromenland, de kaderrichtlijn&#13;
water en het waterbeheer voor de 21-e eeuw’, TO2001-2, p.&#13;
34-39 en H. van Rijswick, ‘Op orde en in goede toestand: het waterkwantiteitsbeheer&#13;
en de Europese kaderrichtlijn water’, M en R2003,&#13;
themanummer water, p. 317-323.&#13;
29. Zie bijvoorbeeld M. Führ, Transnational Law Making and EC Product&#13;
Policy– The WEEE-Example, SOFIA, Darmstadt, March 2005;&#13;
M.H.M.M. Montforts e.a. , De relatie tussen productregistratie en&#13;
waterkwaliteitsregelgeving: geneesmiddelen, diergeneesmiddelen en&#13;
veevoederadditieven, RIVM, Bilthoven 2006; S. Wuijts en H. van&#13;
Rijswick, Drinkwateraspecten en de Kaderrichtlijn water, Criteria&#13;
voor de bescherming van drinkwaterbronnen en kwaliteitsdoelstellingen,&#13;
RIVM, Bilthoven 2006.&#13;
30. Van der Bolt et.al, Aquarein; Gevolgen van de Europese Kaderrichtlijn&#13;
Water voor landbouw, natuur, recreatie en visserij, Alterra-rapport&#13;
835, 2003; H. van Rijswick, ‘Het Nederlands mestbeleid te kakken&#13;
gezet’, NTER2004, p. 48-56; Hidding en Van der Vlist, Naar een samenhangend&#13;
omgevingsbeleid voor landelijke gebieden. Regionale&#13;
strategieën als brug tussen keten en groene ruimte, LUW Vakgroep&#13;
Ruimtelijke Planvorming, Wageningen, 1996; A. Graaff en M. Koning,&#13;
Regionale anticipatie Mestbeleid op Kaderrichtlijn water, rapport&#13;
6.06.01, LEI, Den Haag, februari 2006.&#13;
31. F. Kragt, F. van Gaalen, G. Beugelink en W. Ligtvoet, Afwenteling en&#13;
blauwe knooppunten: sleutel tot duurzaam waterbeleid,Evaluatie&#13;
deelstroomgebiedsvisies, deelrapport 2, Milieu en Natuur Planbureau,&#13;
rapportnr. 500023003/2005. Het rapport betreft de gevolgen van het&#13;
waterbeleid voor andere beleidsterreinen zoals landbouw, milieu, natuur&#13;
en ruimtelijke ordening in kaart; F.A.G. Groothuijse en&#13;
H.F.M.W. van Rijswick, ‘Water en ruimtelijke ordening: méér dan de&#13;
watertoets! (I) en (II)’, BR2005, p. 193-210 en p. 384-401; F.A.G.&#13;
Groothuijse, ‘Verwateren de watersysteembelangen in de nieuwe&#13;
Wro?’, M en R2005, p. 420-427.&#13;
32. Kamerstukken II2005/06, 30 578, nrs. 1-4, wetsvoorstel Verankering&#13;
en bekostiging van gemeentelijke watertaken.&#13;
33. Kamerstukken II2005/06, 30 601, nrs. 1-4, wetsvoorstel Wet modernisering&#13;
waterschapsbestel.&#13;
34. HvJ EG 8 september 2005, zaak C-416/02, M en R2006, nr. 12.&#13;
35. Zie dit toegespitst op de waterrichtlijnen: H. van Rijswick, De kwaliteit&#13;
van water, Kluwer, 2001, in het bijzonder hoofdstuk 5.&#13;
36. HvJ EG zaak C-282/02, M en R2005, nr. 77 m.nt. HvR.&#13;
37. Richtlijn van de Raad nr. 85/337/EEG van 27 juni 1985 betreffende&#13;
de milieueffectbeoordeling van bepaalde openbare en particuliere projecten.&#13;
38. Richtlijn nr. 80/778/EEG van 15 juli 1980 betreffende de kwaliteit&#13;
van voor menselijke consumptie bestemd water.&#13;
39. Die is vastgesteld in bijlage I, C, punt 20, bij richtlijn nr.&#13;
80/778/EEG.&#13;
40. Richtlijn nr. 80/68/EEG inzake de bescherming van grondwater.&#13;
41. Rechtsoverweging 99 tot en met 103.&#13;
42. Op grond van welke nationale regeling laat de Commissie in het midden.&#13;
43. Rechtsoverweging 101-103.&#13;
44. HvJ EG 29 september 1999, zaak C-232/97.&#13;
45. Zie Van Rijswick, De kwaliteit van water, Kluwer 2001, p. 327.&#13;
46. Waarbij opgemerkt wordt dat de verontreiniging met name veroorzaakt&#13;
wordt door de intensieve veehouderij welke over het algemeen&#13;
ook valt onder de IPPC-richtlijn en in die zin niet onder doet voor&#13;
verontreinigingen die worden veroorzaakt door grote industriële installaties.&#13;
47. De Grondwaterrichtlijn kent eigen bepalingen waarin richtlijn&#13;
76/464 niet langer van toepassing wordt verklaard op verontreinigingen&#13;
van het grondwater, waar richtlijn 76/464 aanvankelijk ook op&#13;
zag.&#13;
48. A. Blomberg en C. Backes, ‘Gedogen: Europese grenzen en nationale&#13;
oorzaken, Een onderzoek naar de EG-rechtelijke grenzen aan gedogen&#13;
en naar gedogen-genererende factoren in het Nederlands milieurecht’,&#13;
ECWM rapportnr. 2002/6, Gedogen in het milieurecht, Den Haag&#13;
2002.&#13;
49. De richtlijn stedelijk afvalwater in relatie tot andere richtlijnen kwam&#13;
ook aan de orde in HvJ EG 2 juni 2005, zaak C 282/02, M en R&#13;
2005, nr. 77.&#13;
50. Bijlage II, A, sub a.&#13;
51. Bijlage II, A, sub b.&#13;
52. Bijlage II, A, sub c.&#13;
53. Spanje heeft niet de nodige beschermingszones aangewezen, maar dat&#13;
staat een nieuw procedure voor het Hof niet in de weg (r.o. 52).&#13;
54. Nu in andere bewoordingen gesteld dan in zaak C-121/03.&#13;
55. Zie over de betekenis van de verschillende milieurichtlijnen, de wijze&#13;
waarop deze in het Nederlandse recht zijn omgezet en de praktijkproblemen&#13;
die zich daarbij voordoen H. van Rijswick, A. Freriks, C. Backes&#13;
en R. Widdershoven, EG-recht en de praktijk van het waterbeheer,&#13;
Stowa 2003.&#13;
56. Bijlage V, paragraaf 2.4.3 KRW.&#13;
57. Onder meer vanwege de rechtsbasis van de Gbm-richtlijn (art. 37&#13;
EG-Verdrag).&#13;
58. De KRW gebruikt net als de IPPC-richtlijn het woord installatie,&#13;
maar onduidelijk is of het dezelfde betekenis heeft. In het arrest van&#13;
het Hof in zaak C-282/02 Cie vs Ierland, wordt gesproken over vaste&#13;
landbouwinrichtingen, wat ook een niet geheel duidelijk begrip is.&#13;
59. Zie hierover H. van Rijswick, ‘Een goede toestand van het oppervlaktewater’,&#13;
in: A. van Hall, Th.G. Drupsteen en H.J.M. Havekes, De&#13;
staat van water, Koninklijke Vermande, 1999, p. 136-138.</legacyfootnotes><footnotes><footnote/></footnotes><auteurs>mr. dr. H.F.M.W. van Rijswick</auteurs><published>2007-01-01 00:00:00</published><modified>2017-06-08 16:08:31</modified><editiondate>2007-01-01</editiondate><htmlpath>https://denhollander.info/artikel/3755</htmlpath></article>
</articles></edition>
<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1987</searchword><id>6326</id><udhid>UDH:TvAR/6326</udhid><titel>Grenzen aan de uitvoerbaarheid van het EEG-landbouwbeleid</titel><searchwords><searchword>TvAR 5/1987</searchword><searchword>UDH:TvAR/6326</searchword></searchwords><attachments><attachment><name>1987_nr 5_Artikel_Ritsema.pdf</name><extention>pdf</extention><url>https://denhollander.info/download/6109/ci</url></attachment></attachments><inleiding>I. INLEIDING&#13;
1. Gedurende de laatste jaren zijn uitvoeringsproblemen bij de overheidsadministratie&#13;
voortdurend onderwerp van discussie. Om die reden lijkt het gekozen thema dan&#13;
ook hoogst actueel. Naar mijn mening zijn er twee belangrijke oorzaken voor keuze&#13;
van dit thema.&#13;
- Het EEG-landbouwbeleid is de laatste jaren gewijzigd, waarbij de belang&#13;
rijkste factor was de groeiende overschotten, en de vooral als gevolg daarvan ontstane&#13;
financiële problematiek. Naast de meer globale prijsmaatregelen werden de&#13;
laatste jaren ook maatregelen genomen met betrekking tot kwantitatieve aspecten.&#13;
De overschottenproblematiek had daarnaast tot gevolg dat een groot aantal&#13;
verwerkings- en afzetregelingen tot stand kwam om, zonder de markt te verstoren,&#13;
additionele afzet te creëren.&#13;
- Gedurende een lange periode werden een steeds groeiende overheid, meer gecompliceerde&#13;
regelingen, alsmede daaraan verbonden uitvoeringsproblemen als consequenties&#13;
van de opbouw van de welvaartsstaat geaccepteerd. Echter de laatste jaren&#13;
veranderde dit in Nederland. Er kwam meer belangstelling voor het functioneren&#13;
van de rijksdienst, gepaard gaande met aandacht voor deregulering en fraudebestrijding.&#13;
In het navolgende zal op beide oorzaken worden ingegaan.</inleiding><content>2. Het onderwerp zal worden benaderd vanuit de positie van de nationale administratie.&#13;
Tenuitvoerlegging van het gemeenschapsrecht op agrarisch terrein geschiedt&#13;
nagenoeg geheel door de nationale administratie. Ook waar de burger&#13;
rechtstreeks aan het gemeenschapsrecht rechten en verplichtingen ontleent is dit het&#13;
geval. Juist deze laatste situatie kan met zich mee brengen dat de nationale administratie&#13;
zich kan bevinden in de weinig benijdenswaardige positie 'tussen twee vuren'.&#13;
Van belang is te bepalen op welke wijze de verhouding tussen Gemeenschap&#13;
en lidstaat de uitvoerbaarheid beïnvloedt. Daarnaast staat uiteraard ter discussie, op&#13;
welke wijze de administratieve praktijk van de lidstaat gevolg heeft voor het functioneren&#13;
van het communautaire landbouwbeleid. 3. Hierna komt met name de uitvoering van het marktordeningsbeleid voor landbouwprodukten&#13;
aan de orde. Ingegaan wordt op de hoofdlijnen van het systeem van&#13;
regelgeving, handhaving en controle. Vervolgens wordt een beschrijving gegeven&#13;
van de situatie met betrekking tot de uitvoering van twee verschillende regelingen,&#13;
die beide illustratief zijn voor de ontwikkelingen in het EEG-landbouwbeleid, namelijk&#13;
de superheffing in de zuivelsector, en de medeverantwoordelijkheidsheffing in&#13;
de sector granen. Uitvoeriger wordt ingegaan op de problematiek van de financiering&#13;
van het landbouwbeleid. Daarbij komt aan de orde de verhouding lidstaat/Gemeenschapsadministratie,&#13;
en de verhouding lidstaat/particulier.&#13;
II. ACHTERGRONDEN VAN DE HUIDIGE PROBLEMATIEK&#13;
Ontwikkelingen in het EEG-landbouwbeleid&#13;
4. Rond 1980 ontvouwt de Commissie in een aantal documenten gedachten over een&#13;
bijstelling van het EEG-landbouwbeleid. Genoemd kunnen worden 'Bezinning op&#13;
het gemeenschappelijk landbouwbeleid'2 en een verdere ontwikkeling in 'Richt&#13;
snoeren voor het Europese landbouwbeleid'.3&#13;
In de eerste twintig jaar van het gemeenschappelijk landbouwbeleid zijn voor de&#13;
belangrijkste produkten marktordeningen tot stand gebracht als bedoeld in artikel&#13;
40, derde lid van het EEG-Verdrag. In de meest vergaande vorm voorzien deze in&#13;
een bescherming van de interne markt aan de buitengrenzen, terwijl op de binnenmarkt&#13;
een prijsgarantie geldt, ondersteund door een interventieregeling.&#13;
Deze maatregelen vormden in de situatie dat de Gemeenschap voor veel produkten&#13;
nog niet zelf voorzienend was, een voor producenten en consumenten aanvaardbaar&#13;
systeem. Als gevolg van een aantal factoren stijgen echter gedurende de laatste tien&#13;
jaar de uitgaven voor het landbouwbeleid aanzienlijk sneller dan de algemene&#13;
uitgaven van de EEG. Tegenover de vrijwel stagnerende afzet staat een verhoogde&#13;
produktie, onder meer als gevolg van een onverwacht hoge produktiviteitsontwikkeling&#13;
in de landbouw, met name op gespecialiseerde bedrijven. Daardoor werd het&#13;
landbouwbeleid moeilijk financierbaar.&#13;
Het meest eenvoudige middel, te hanteren binnen de bestaande regelingen, namelijk&#13;
prijsverlaging kan echter niet worden toegepast wegens het effect op de inkomens&#13;
in de landbouw, hetgeen een politiek uiterst gevoelig onderwerp is.4&#13;
5. In deze stagnerende situatie introduceert de Commissie het beginsel van de 'mede&#13;
verantwoordelijkheid van producenten'.5 In plaats van een onbeperkte prijsgarantie&#13;
worden maatregelen voorgesteld waarbij de producent medeverantwoordelijk wordt gesteld voor met name de financiering van de marktordening. De eerste maatregelen&#13;
op dit vlak dateren al van voor 1980:&#13;
- in 1977 wordt in de zuivelsector de medeverantwoordelijkheidsheffing geïntroduceerd6;&#13;
- in de suikermarktordening bestaat ook reeds vanaf het begin een produktieheffing&#13;
die als doel heeft producenten te laten bijdragen in de kosten voor de afzet.&#13;
In het stelsel van marktordening komt dan ook, nu uitsluitend sturing via het&#13;
prijsmechanisme niet meer werkt, een aantal nieuwe instrumenten tot stand:&#13;
- medeverantwoordelijkheidsheffing&#13;
- garantiedrempel&#13;
- individuele produktiequotering.&#13;
Verdere introductie van dit beginsel wordt echter na 1980 aanvankelijk nog vertraagd,&#13;
onder meer omdat in de jaren daarna enige budgettaire ruimte ontstaat.&#13;
6. Zoals het Hof van Justitie heeft uitgesproken is een medeverantwoordelijkheids&#13;
heffing mogelijk in het kader van artikel 40, derde lid van het EEG-verdrag.7 De&#13;
introductie van de medeverantwoordelijkheidsheffing in de zuivelsector kwam tot&#13;
stand na langdurige politieke discussie. Vooreerst werd de heffing op het zeer lage&#13;
niveau van 0,5% vastgesteld.&#13;
Daarmee werd afgezien van gebruik van dit middel om de produktie direct te sturen.&#13;
Het toepassen van de medeverantwoordelijkheidsheffing komt in feite neer op&#13;
een prijsdaling. Er is echter wel het psychologisch voordeel dat deze prijsdaling direct&#13;
zichtbaar aan de producent wordt doorberekend. In latere jaren werd de heffing&#13;
verhoogd tot uiteindelijk 39b van de richtprijs. De heffing dient te worden afgedragen&#13;
door de verwerkers van zuivelprodukten, die deze in mindering brengen op de&#13;
aan de producent te betalen prijs.&#13;
In situaties waar grote industriële verwerkers van zuivelprodukten voorkomen is&#13;
de uitvoering redelijk in te passen in de administratieve organisatie van de lidstaten.&#13;
Een enigszins andere situatie ontstond bij introductie van de medeverantwoordelijkheidsheffing&#13;
in de granensector in 1986.8&#13;
7. Het instellen van een garantiedrempel biedt in beginsel meer mogelijkheden ook&#13;
sturend op te treden. In dat geval wordt het niveau van de prijsondersteuning afhankelijk&#13;
gesteld van de ontwikkelingen op de markt. Bij een bepaalde ontwikkeling&#13;
van de produktie wordt de prijsondersteuning geringer. Een dergelijke maatregel&#13;
werd geïntroduceerd in de graansector en de zuivelsector.9 Tot daadwerkelijke toe&#13;
passing door de Raad is het nauwelijks gekomen. Inkomenspolitieke overwegingen&#13;
waren daarvan de oorzaak. 8. Opvallend is daarbij dat, zowel in de zuivelsector als ook in de granensector, de&#13;
gevolgen van deze maatregelen voor met name kleine producenten niet aanvaard&#13;
baar worden geacht. In 1982 werd een inkomenstoeslagregeling voor kleine melkvee&#13;
houders gecreëerd. Dit zelfde gebeurde in 198610 voor de kleine graanproducenten.&#13;
9. Uiteindelijk is in de zuivelsector het instrument van de quotering toegepast, uit&#13;
te voeren door het opleggen van een kwantitatieve heffing voor aflevering boven een&#13;
bepaald niveau (zie ook randnummer 23-25). Een consequentie van het systeem,&#13;
neergelegd in Vo. 856/84'[ was wel dat er nu een zekere renationalisatie ontstond.&#13;
Er werden nationale hoeveelheden vastgesteld. Daarnaast lieten de regelingen aan&#13;
de lidstaten ruimte voor het voeren van structuurbeleid door het vormen van een reserve.&#13;
12 Ook het regime met betrekking tot de overdracht van de, weliswaar bedrijfsgebonden&#13;
heffingvrije hoeveelheden, kan per lidstaat verschillend worden uit&#13;
gewerkt.&#13;
Vereenvoudiging van regelgeving&#13;
10. Sinds de instelling van de Commissie Geelhoed in 1982 staat deregulering in Ne&#13;
derland in de belangstelling. Het rapport van de Commissie Geelhoed13 plaatst het&#13;
streven naar versobering en vereenvoudiging van regelgeving in breder perspectief,&#13;
en ontwerpt daarbij een toetsingslijst. Ook de werkgroep Nicaise, speciaal gericht&#13;
op de sociaal-economische en kwaliteitswetgeving, heeft een soortgelijke aanpak, zij&#13;
het meer direct gericht op de toetsing van verschillende regelingen. Het is niet een&#13;
voudig vast te stellen in welke mate deze dereguleringsoperatie, alsmede andere operaties&#13;
met betrekking tot het functioneren van de rijksdienst hun effecten hebben&#13;
gehad. Duidelijk is echter wel dat het besef is gegroeid dat niet alle aspecten van de&#13;
samenleving door de overheid zijn te regelen, zonder dat de nadelen daarvan de&#13;
voordelen overtreffen.&#13;
11. Bij de hiervoor genoemde dereguleringsoperatie blijven regelen met een EEGachtergrond&#13;
nagenoeg geheel buiten beschouwing.&#13;
In het tussenrapport van de Commissie Geelhoed14 wordt geconstateerd dat vereenvoudiging&#13;
van die regelgeving zich aan de greep van de Nederlandse wetgever&#13;
onttrekt. De nadruk dient dan ook te liggen op het sturen van de Nederlandse invloed&#13;
bij de voorbereiding van regelingen.&#13;
Speciaal wordt gewezen op het gevaar dat regelingen worden voorbereid door&#13;
Commissies van specialisten die op hun terrein naar perfectie streven. Naar mijn&#13;
oordeel is dit slechts zeer ten dele de oorzaak van het probleem. Met name ook regelingen&#13;
die niet door specialisten, maar in politiek overleg op Raadsniveau tot stand omen schieten op het punt van de uitvoerbaarheid soms tekort, als gevolg van politieke&#13;
compromissen die daarin zijn uitgewerkt.&#13;
Ook de werkgroep Nicaise onderkent deze problemen, en de moeilijkheid er iets&#13;
aan te doen. De werkgroep wijst er in haar rapport15 echter op dat het belang van&#13;
de communautaire markt voor Nederland met zich mee kan brengen dat soms moet&#13;
worden ingestemd met een uit oogpunt van deregulering niet optimale regeling. Het&#13;
alternatief - geen regeling - kan voor Nederland nadeliger zijn.&#13;
12. In december 1985 zijn de 'Aanwijzingen inzake de toetsing van ontwerp van re&#13;
gelgeving op Europees niveau', vastgesteld bij besluit van de minister-president, tot&#13;
stand gekomen. Daarin wordt een aantal materiële toetsingspunten aangegeven voor&#13;
in voorbereiding zijnde EEG-wetgeving. Daarnaast wordt een interdepartementale&#13;
overlegprocedure aangegeven welke bij de voorbereiding dient te worden gevolgd.&#13;
In de aanwijzing wordt reeds onderkend dat deze procedure niet in alle gevallen&#13;
is te volgen. Met name wordt daarbij een uitzondering gemaakt voor regelingen in&#13;
het kader van het gemeenschappelijk landbouwbeleid, in verband met de veelal korte&#13;
termijn voor besluitvorming. Aanbevolen wordt de dereguleringstoets wel te hanteren,&#13;
doch in andere vorm, door een directe betrokkenheid bij de besluitvorming&#13;
van de directie Juridische en Bedrijfsorganisatorische Zaken van het Ministerie van&#13;
Landbouw en Visserij.&#13;
13. In de conclusies van de Europese raad, juni 1986, werd eveneens aandacht geschonken&#13;
aan de problematiek van vereenvoudiging van regelgeving op Europees niveau.&#13;
Uit het antwoord van de Commissie op een vraag uit het Europees&#13;
Parlement16 blijkt dat op niveau van de Commissie daartoe een procedure is geïntroduceerd,&#13;
als bescheiden begin, waarbij de lasten van nieuwe regelgeving voor het&#13;
bedrijfsleven worden gesignaleerd.&#13;
Denkbaar zou zijn nieuwe verordeningsteksten niet alleen te laten behandelen in&#13;
een comité juristen/linguïsten, doch ook (voor zover relevant) in een comité van&#13;
uitvoerings- en controledeskundigen.&#13;
14. Bij beoordeling van de inspanning op dit vlak op Europees niveau dient wel te&#13;
worden bedacht dat niet op alle punten een vergelijking met de Nederlandse situatie&#13;
mag worden gemaakt.&#13;
In de Nederlandse situatie is de achtergrond van het streven naar vereenvoudiging&#13;
gelegen in de opvatting dat de staat zich op een aantal terreinen meer bescheiden&#13;
moet opstellen. Op Europees niveau is dat niet in die mate aan de orde. Op veel terreinen&#13;
is op Europees niveau juist nog het proces van verdere integratie gaande. Dit&#13;
kan met zich meebrengen dat op andere punten concessies moeten worden gedaan.&#13;
In het rapport van de Commissie Geelhoed is gesteld dat voorop moet blijven staan&#13;
dat de politiek moet blijven bepalen hoe regelingen tot stand komen, soms met concessies aan eisen van doelmatigheid. Ook in het regeringsstandpunt met betrekking&#13;
tot het rapport wordt dit benadrukt.17 Daar zit ook het zwakke punt in het vereenvoudigingsstreven,&#13;
met name op Europees niveau. Zolang het besluitvormingsproces&#13;
moeizaam verloopt is er weinig aandacht voor uitvoeringsaspecten. De gevolgen&#13;
daarvan zijn op een aantal terreinen zichtbaar. Het beeld van een vicieuze cirkel&#13;
dient zich aan.&#13;
III. SYSTEEM VAN UITVOERING IN NEDERLAND&#13;
Algemeen&#13;
15. Op het gebied van het marktordeningsbeleid voor landbouwprodukten heeft&#13;
het&#13;
secundaire gemeenschapsrecht veelal de vorm van een verordening. De vraag rijst&#13;
dan ook in hoeverre nationale uitvoering nog noodzakelijk is, waar artikel 189 van&#13;
het verdrag bepaalt dat verordeningen in alle onderdelen verbindend zijn en&#13;
rechtstreeks toepasselijk in alle lidstaten.&#13;
Verordeningen doen rechtstreeks rechten en verplichtingen ontstaan voor particulieren,&#13;
maar een juiste toepassing is daarmee allerminst verzekerd. Zo is het duidelijk&#13;
dat een uitvoerende ambtenaar bij een produktschap of de AID niet kan werken aan&#13;
de hand van een verordeningstekst, doch een werkinstructie nodig heeft. Daarbij&#13;
komt dat in nagenoeg alle gevallen in de verordeningen bepaalde uitvoeringsmaatregelen&#13;
aan de lidstaten worden opgedragen. Ook vloeit uit artikel 5 van het&#13;
verdrag de verplichting voort de nodige voorzieningen te treffen.&#13;
16. EEG-verordeningen laten de invulling van het uitvoeringsregime veelal aan de&#13;
administratie over. Zo wordt meestal geen uitvoeringsorgaan aangewezen, en wordt&#13;
de administratieve procedure door de lidstaat nader bepaald. Daarnaast wordt de&#13;
handhaving en rechtsbescherming aan de lidstaat overgelaten, evenals in veel geval&#13;
len de controle.&#13;
17. De vraag rijst welke vrijheid de lidstaat heeft bij het bepalen van de methode&#13;
van uitvoering. Hier wordt voor de Nederlandse administratie een belangrijk punt&#13;
aangeroerd. Al te veel ruimte voor de nationale administratie kan aanleiding geven&#13;
tot ver uiteenlopende toepassingswijzen in de verschillende lidstaten, en kan op die&#13;
manier het handelsverkeer verstoren. Daar staat tegenover dat iedere lidstaat een ei&#13;
gen opbouw van het staatsapparaat kent, waarin ook de uitvoering van Europees&#13;
recht moet worden ingepast. Te weinig vrijheid kan dan ook leiden tot ondoelmatige&#13;
situaties voor de nationale administratie. De effecten die dit met zich meebrengt&#13;
kunnen voor de gemeenschappelijke markt even schadelijk zijn.&#13;
Uiteraard zal het met name ook van de te regelen materie afhangen welke vrijheid&#13;
de lidstaten wordt gegeven. Het Hof heeft uitgesproken dat bijvoorbeeld lidstaten&#13;
vrij zijn te bepalen welke uitvoeringsorganen met uitvoering worden belast, waarbij ook meerdere organen kunnen worden aangewezen, mits coördinatie is verzekerd.&#13;
18&#13;
Wettelijk kader&#13;
18. Voor de uitvoering van het marktordeningsbeleid wordt gebruik gemaakt van&#13;
een aantal kaderwetten op basis waarvan bij Algemene Maatregel van Bestuur regelen&#13;
kunnen worden gesteld. Veelal is daarbij in de amvb aan de minister de bevoegdheid&#13;
gegeven nadere regelen te stellen.&#13;
Voor de daadwerkelijke uitvoering is het dan ook niet nodig voortdurend formele&#13;
wetgeving te wijzigen. Een dergelijke procedure is ook praktisch niet mogelijk gezien&#13;
de daarvoor benodigde tijd. Daarnaast rijst de vraag of formele wetgeving zinvol&#13;
zou zijn. Brinkhorst wijst in dat verband ook op de moeilijke positie van het&#13;
souvereine parlement bij uitvoering van EEG-besluiten waarbij besluitvorming op&#13;
hoofdlijnen vastligt.19 Toch blijkt de laatste jaren dat niet in alle gevallen het parlement&#13;
geneigd is uitvoering aan de administratie over te laten.&#13;
Een voorbeeld daarvan, zij het op een iets ander vlak, is het amendement tot&#13;
schrapping van artikel 17 uit het wetsvoorstel van de Wet op de uitoefening van de&#13;
diergeneeskunde.20 Daarmee werd de mogelijkheid om, ten behoeve van de uitvoering&#13;
van EEG-recht, bij amvb af te wijken van de wet verworpen. Uitvoering van&#13;
veterinaire richtlijnen zal nu in voorkomend geval tot wetswijziging nopen.&#13;
Ook uitvoering van EEG-recht via ministeriële regelingen kan echter de Kamer&#13;
voldoende mogelijkheid bieden gebruik te maken van haar toekomende rechten.&#13;
Een voorbeeld in dat verband is de invoering van de superheffing. Alvorens over&#13;
te gaan tot vaststelling en latere wijzigingen van de Beschikking superheffing (Stcrt.&#13;
1984, 79) werd door de minister van Landbouw en Visserij uitvoerig en meermalen&#13;
met de Tweede Kamer overleg gevoerd, over de punten waar voor de lidstaat beleidsruimte&#13;
aanwezig was.&#13;
Centraal bij de uitvoering van het marktordeningsbeleid staan de In- en&#13;
uitvoerwet21 en de Landbouwwet22&#13;
19. De In- en uitvoerwet is het wettelijk kader van regeling met betrekking tot het&#13;
heffingen- en restitutieregime alsmede met betrekking tot in- en uitvoervergunningen&#13;
en certificaten. Op basis van artikel 11 kan de minister bevoegdheden overdragen&#13;
aan produkt- of bedrijfschappen. Van deze mogelijkheid is ruim gebruik gemaakt.&#13;
Op basis van deze wet is het In- en uitvoerbesluit landbouwgoederen tot stand gebracht23 als basis van regelingen met betrekking tot landbouwprodukten. In&#13;
de bijlage bij het besluit zijn de landbouwgoederen waarop het besluit betrekking&#13;
heeft opgenomen.&#13;
Op basis van dit besluit is een aantal ministeriële uitvoeringsregelen tot stand gebracht.&#13;
Als belangrijkste valt te noemen de In- en uitvoerbeschikking landbouwgoederen&#13;
198124 waar het basisregime is weergegeven.&#13;
De Landbouwwet biedt de wettelijke basis voor de maatregelen met betrekking&#13;
tot de interne markt. Op basis van deze wet wordt uitvoering gegeven aan steun- en&#13;
afzetregelingen, interventieregelingen, contingenteringsmaatregelen etc. De Landbouwwet&#13;
geeft de minister van Landbouw en Visserij een groot aantal bevoegdheden&#13;
onder meer ter uitvoering van EEG-besluiten (artikel 13).&#13;
Op basis van artikel 23 kan deze bevoegdheid worden overgedragen aan produkt-of&#13;
bedrijfschappen. Daarbij is sprake van een overdracht die verder gaat dan de&#13;
klassieke medebewindsverhouding.25&#13;
De minister heeft van zijn bevoegdheid op basis van deze wet gebruik gemaakt&#13;
door op de diverse terreinen ministeriële beschikkingen uit te vaardigen ter uitvoering&#13;
van het marktordeningsbeleid. Op grond van de overdrachtsbeschikking bevoegdheden&#13;
Landbouwwet 1966, Algemeen26 heeft de minister hem op basis van de&#13;
Landbouwwet toekomende bevoegdheden overgedragen aan de verschillende produktschappen.&#13;
Op basis van deze beschikking zijn diverse produktschapsverordeningen&#13;
tot stand gekomen. Daarbij is bepaald dat de overdracht van bevoegdheidhebbende&#13;
produktschappen geldt, onverminderd het bepaalde in de verschillende&#13;
ministeriële beschikkingen (artikel 1). Daarnaast regelt de Landbouwwet de instelling&#13;
van het Voedselvoorzieningsin- en verkoopbureau (VIB) dat optreedt als&#13;
interventie-orgaan.27&#13;
20. Met betrekking tot de techniek van de wetgeving zij nog het volgende opgemerkt.&#13;
Uitgangspunt is dat een overzichtelijk wettelijk regime dient te worden geschapen.&#13;
Daartoe dient in de bestaande wetgeving duidelijk te zijn welke de procedurele vereisten&#13;
zijn. Voor zover mogelijk wordt in de wettelijke richtlijnen verwezen naar de&#13;
EEG-wetgeving, echter in een aantal gevallen staat, vooral ook om reden van het&#13;
eerder genoemde uitgangspunt, geen andere weg open dan het nagenoeg geheel inpassen&#13;
van de EEG-bepalingen in de bestaande wetgeving. Daarbij is uiteraard van&#13;
belang dat het EEG-recht als zodanig herkenbaar blijft. Hier zij ook gewezen op het&#13;
arrest Amsterdam-Bulb.28&#13;
21. Bij financiering van het marktordeningsbeleid staat het Landbouwegalisatiefonds&#13;
(LEF) centraal. De basisverordening met betrekking tot de financiering van het landbouwbeleid is Verordening EEG nr. 729/70.29 Op grond daarvan worden&#13;
door middel van maandelijkse voorschotten gelden ter beschikking gesteld aan de&#13;
lidstaten. Deze worden door de betaalorganen, op basis van procedures in de nationale&#13;
regeling bepaald, uitbetaald.&#13;
Het geldverkeer verloopt via een afgescheiden begrotingsfonds, het Landbouwegalisatiefonds,&#13;
met name afdeling B (Landbouwwet artikel 2-12). Voor dit fonds gelden&#13;
afzonderlijke comptabele voorschriften. Het vaststellen van een heffing die behoort&#13;
tot de eigen middelen van de Gemeenschap leidt tot een verplichte afdracht van&#13;
middelen aan de Gemeenschap. Ook deze afdracht verloopt via het LEF, afdeling B.&#13;
22. Dit leidt naar de omvangrijke taak met betrekking tot controle, die de nationale&#13;
administratie heeft bij de uitvoering van het marktordeningsbeleid.&#13;
Met betrekking tot de uitgaven zijn speciale bepalingen aangaande de controle opgenomen&#13;
in nagenoeg alle afzonderlijke marktordeningsregelingen.&#13;
Met de controle is op basis van de verschillende regelingen de Algemene Inspectie&#13;
Dienst, en ook de Accountantsdienst van het Ministerie van Landbouw en Visserij&#13;
belast. Ook de accountantsdiensten van de produktschappen vervullen taken bij de&#13;
controle van de desbetreffende regelingen.&#13;
Met betrekking tot de in- en uitvoer is een belangrijke rol weggelegd voor de&#13;
Rijksbelastingdienst. Met name administratieve controle in de bedrijfsadministraties&#13;
wordt daarnaast nog uitgevoerd in het kader van Richtlijn 77/435.30&#13;
Op basis van deze richtlijn voeren de lidstaten controle uit op de administratie van&#13;
ondernemingen die hetzij ontvangsten hebben verkregen uit het EOGFL hetzij daaraan&#13;
gelden verschuldigd waren.&#13;
Daarbij worden de verschillende handelsdocumenten die aan transacties ten&#13;
grondslag liggen gecontroleerd. Strafrechtelijke handhaving vindt plaats doordat bij&#13;
overtreding van nationale uitvoeringsvoorschriften op basis van de In- en uitvoerwet&#13;
en de Landbouwwet, de Wet op de economische delicten31 van toepassing wordt&#13;
verklaard (art. 21, In- en uitvoerwet, art. 52 Landbouwwet). Niet ondenkbaar zou&#13;
zijn het overtreden van een bepaling uit een EEG-verordening strafbaar te stellen.&#13;
Daarvoor is niet gekozen. Ook met betrekking tot de strafrechtelijke vervolging&#13;
stond voorop dat naar een overzichtelijk systeem dient te worden gestreefd. Daarnaast&#13;
geldt dat veelal EEG-besluiten zich, alleen al door hun formulering, niet lenen&#13;
voor directe strafbaarstelling.&#13;
IV. TWEE CONCRETE VOORBEELDEN VAN NATIONALE UITVOERING&#13;
Superheffing&#13;
23. Op 31 maart 1984 besloot de Raad van Ministers tot invoering van de superheffing.&#13;
32 Bepaald werd daarbij dat dit ingrijpende stelsel op 1 april in werking zou moeten treden, nog voordat nadere communautaire uitvoeringsmaatregelen bekend&#13;
waren, en zonder de nationale administraties enige voorbereidingstijd te gunnen. In&#13;
Nederland werd als eerste prioriteit gezien het op zo kort mogelijke termijn duidelijkheid&#13;
verschaffen aangaande het uit te voeren regime.&#13;
Uiteraard was in de maanden voorafgaand aan deze datum wel reeds getracht enkele&#13;
voorbereidingen te verrichten. De ervaring leert echter dat het anticiperen op&#13;
communautaire besluitvorming een werkzaamheid is met een laag rendement. Daarvoor&#13;
is het uiteindelijke besluitvormingsproces te onberekenbaar. Op 19 april 1984&#13;
werd de nationale uitvoeringsregeling gepubliceerd, de Beschikking superheffing.33&#13;
24. Met betrekking tot de invoering van de superheffing is een tweetal terreinen te&#13;
onderscheiden. Allereerst moest op de kortst mogelijke termijn de initiële quotatoedeling&#13;
worden voltooid.&#13;
De EEG-regelingen gaan uit van de meest vergaande vorm van quotering, een&#13;
systeem van individuele quota per producent. Weliswaar is in Vo. 856/84 de mogelijkheid&#13;
geboden om te kiezen tussen ' formule-A' (quota per producent) of&#13;
'formule-B', het zogenaamde fabriekssysteem; doch ook in het laatste geval ligt aan&#13;
de heffing een individuele quotering ten grondslag, zij het met een mogelijkheid tot&#13;
compensatie.34&#13;
In de op 1 april gepubliceerde beschikking werd bepaald dat iedere producent aanspraak&#13;
kan maken op een heffingvrije hoeveelheid gelijk aan de afgeleverde hoeveelheid&#13;
in 1983 minus 8,65%. Toepassing van dit aftrekpercentage betekende een forse&#13;
aanslag voor de sector die de laatste jaren een groei van 2-3% per jaar vertoonde.&#13;
In de beschikking werd daarnaast een aantal mogelijkheden aangegeven om in aanmerking&#13;
te komen voor een extra heffingvrije hoeveelheid. De EEG-verordening&#13;
biedt de ruimte aan deze verzoeken tegemoet te komen voor een aantal categorieën&#13;
van producenten.35&#13;
Met name artikel 19 van de beschikking, op basis waarvan voor in de beschikking&#13;
niet voorziene gevallen heffingvrije hoeveelheden konden worden toegewezen gaf&#13;
aanleiding tot ca. 14 000 verzoekschriften.&#13;
In totaal werden ca. 33 000 verzoekschriften behandeld. Daarbij zij aangetekend&#13;
dat Nederland in totaal ca. 55 000 melkveehouders telt.&#13;
Vanaf het begin was duidelijk dat lang niet alle verzoeken konden worden gehonoreerd,&#13;
alleen al gezien de omvang van de gecreëerde reserve.&#13;
De wijze van toedeling, een consequente toepassing van de in de regelingen neergelegde&#13;
criteria, ondervond kritiek vanuit het bedrijfsleven. Een aantal malen werd&#13;
gepleit voor toedeling op basis van criteria van 'redelijkheid en billijkheid'. Hieraan&#13;
kon niet worden tegemoet gekomen. Het in het europees- en nederlandse recht opgenomen&#13;
gelijkheidsbeginsel brengt met zich mee dat uitsluitend objectieve criteria&#13;
kunnen worden gehanteerd. Een verdeling op basis van meer subjectieve factoren,&#13;
is, hoe gerechtvaardigd dat ook moge zijn vanuit een ander oogpunt, voor een administratie&#13;
die niet tot willekeur mag overgaan, onmogelijk. Mede om die reden werden de verzoeken op basis van artikel 19 geïnventariseerd,&#13;
waarna voor diverse categorieën aparte criteria in de beschikking werden opgenomen.&#13;
Afwijzing van een verzoek werd veelal als een ingrijpende aangelegenheid ervaren.&#13;
Om die reden werd in veel gevallen bezwaar gemaakt bij de minister (ca. 6000&#13;
bezwaarschriften) en beroep aangetekend bij het College van beroep (ca. 8000).&#13;
24. Een tweede terrein betrof het regime met betrekking tot de overdraagbaarheid&#13;
van quota. Het EEG stelsel gaat uit van een overdraagbaarheid gekoppeld aan de&#13;
overdracht van een melkveehouderijbedrijf of een gedeelte daarvan.36 Een dergelijk&#13;
regime is uiterst gecompliceerd. Met name waar het gaat om overdracht van gedeelten&#13;
van bedrijven. Een effect was dat in sommige gevallen grondtransacties&#13;
plaatsvonden met als voornaamste of uitsluitend oogmerk de verhandeling van heffingvrije&#13;
hoeveelheden. Dit bracht een verstoring van de grondmarkt, en oneigenlijke&#13;
transacties met zich mee.&#13;
Daarnaast werd geconstateerd dat invoering van de superheffing aanmerkelijke&#13;
gevolgen kon hebben voor civielrechtelijke verhoudingen.&#13;
- Beëindiging van een pachtcontract heeft gevolgen voor de heffingvrije hoeveel&#13;
heid, anderzijds kan het verlies van een heffingvrije hoeveelheid door de pachter&#13;
voor een verpachter tot een aanzienlijk vermogenverlies leiden. Op dit punt is inmiddels&#13;
een uitspraak van de Centrale Grondkamer gepubliceerd. Uit deze uitspraak&#13;
valt af te leiden dat de Centrale Grondkamer van mening is dat vermindering van&#13;
de heffingvrije hoeveelheid door de pachter onder bepaalde omstandigheden kan lei&#13;
den tot wanprestatie ten opzichte van de verpachter.37&#13;
- Voor een hypotheekhouder die een melkveehouderijbedrijf als onderpand&#13;
heeft is van groot belang of de heffingvrije hoeveelheid onderdeel uitmaakt van het&#13;
onderpand, aangezien de waarde daarvan nagenoeg even groot kan zijn als de waar&#13;
de van het onroerend goed. Hier speelt de vraag naar het rechtskarakter van de hef&#13;
fingvrije hoeveelheid.38&#13;
Voorts zijn overheden zeer beperkt in hun mogelijkheden grond te verwerven&#13;
voor landbouwkundige doeleinden, aangezien overdracht van grond voor veehouders&#13;
overdracht van quota moest betekenen. Op dit punt is op Nederlands verzoek&#13;
de EEG-regeling aangepast.39&#13;
Daarnaast zij gewezen op de fiscale consequenties van dit stelsel. Aangezien heffingvrije&#13;
hoeveelheden in het economisch verkeer een waarde vertegenwoordigen,&#13;
heeft dit gevolgen in de sfeer van inkomstenbelasting, overdrachtsbelasting en vermogensbelasting.&#13;
40&#13;
Na verloop van tijd heeft de minister het stelsel enigszins verruimd om binnen de&#13;
grenzen die de EEG verordeningen bieden aan partijen enige ruimte te geven bij de vaststelling van de omvang van de over te dragen heffingvrije hoeveelheid, bij overdracht&#13;
van een gedeelte van het bedrijf.41&#13;
Toch blijft de bedrij fsgebondenheid een complicerende factor.&#13;
Op een congres van het Comité Européen de droit Rural in 1985 bleek met betrekking&#13;
tot quotumregelingen de uitvoerbaarheid de belangrijkste gemeenschappelijke&#13;
zorg. Daarbij werd meer flexibiliteit van belang geacht, met name de mogelijkheid&#13;
van overdracht van quota los van grond.42 Juist ook vanwege het effect dat het&#13;
overdrachtsregime kan hebben op de ontwikkeling van de structuur in de melkveehouderij&#13;
krijgt dit aspect daarnaast grote publieke belangstelling.&#13;
25. Zoals de minister aan de Tweede Kamer meedeelde43 waren begin 1985 250 medewerkers&#13;
van het Ministerie belast met uitvoering van de superheffing.&#13;
Daarbij is een uitvoerig administratief systeem opgezet bij het Produktschap voor&#13;
Zuivel, om (veelvuldig voorkomende) wijzigingen van quota te registreren, ten behoeve&#13;
van het innen van de heffing. Ook de inning op zich zelf, via de zuivelfabrieken&#13;
blijft arbeidsintensief, nu er 55 000 potentiële heffingsplichtigen zijn.&#13;
Medeverantwoordelijkheidsheffing in de sector granen&#13;
26. Naast de al een aantal jaren opgenomen garantiedrempel besloot de Raad in het&#13;
voorjaar van 1980 tot instelling van een medeverantwoordelijkheidsheffing in de&#13;
graansector.44 In vergelijking met de zuivelsector zijn maatregelen in de graansector&#13;
op het niveau van de producent moeilijk uitvoerbaar; anders dan zuivelproduk-ten&#13;
worden graanprodukten lang niet in alle gevallen centraal afgeleverd en verwerkt.&#13;
Toch is gekozen voor inning van de heffing bij aanbieding voor eerste verwerking,&#13;
aanbieding ter interventie of uitvoer.45 Dit betekent weliswaar dat niet alle geproduceerde&#13;
graan onder de heffing valt doch slechts de afgeleverde hoeveelheid, maar&#13;
op het vlak van de uitvoering is het een zekere verbetering, ten opzichte van inning&#13;
rechtstreeks bij de producent.&#13;
Twee maatregelen compliceren de regeling:&#13;
- omdat de maatregel ook vooral een psychologische werking dient te hebben,&#13;
moet de bijdrage worden doorberekend aan de procudent46;&#13;
- om sociale gevolgen te beperken werd eveneens besloten tot invoering van een&#13;
inkomenstoeslag voor kleine graanproducenten.&#13;
Tot zover is de vergelijking met de zuivelsector treffend. Naast de (geringe) heffing&#13;
wordt een inkomenstoeslag in het leven geroepen. Invoering van de heffing kan&#13;
echter hoogstens worden gezien als een signaal, en zal niet daadwerkelijk de produktieomvang terug doen lopen. Met name in het eerste seizoen is voor de Nederlandse&#13;
producent, door klimatologische omstandigheden elders, de daadwerkelijk betaalde&#13;
prijs nauwelijks gedaald.&#13;
27. Basis voor de uitvoering in Nederland is de 'Beschikking Medeverantwoordelijkheidsheffing&#13;
granen', van 1 juli 198647 op basis van de Landbouwwet. Daarin worden&#13;
de grondslagen voor de heffing geformuleerd, en uitvoerende organen aangewezen.&#13;
Ook wordt een administratieplicht voor de betrokken ondernemers ingevoerd. De&#13;
AID houdt toezicht.48 Met het oog op communautair handelsverkeer wordt in de&#13;
In- en uitvoerbeschikking landbouwgoederen 1981 gewijzigd om de mogelijkheid te&#13;
creëren vrijstelling te geven voor een aantal specifieke situaties.49&#13;
Het Hoofdproduktschap voor Akkerbouwprodukten opende vervolgens voor de&#13;
Voorzitter van het Produktschap de mogelijkheid bij voorzittersbesluit nadere regelen&#13;
te stellen.50&#13;
In het voorzittersbesluit51 worden nadere administratieve eisen gesteld. In een&#13;
circulaire wordt het geheel nog nader ten behoeve van de ondernemers toegelicht.&#13;
IV. UITVOERBAARHEID: DE RELATIE GEMEENSCHAP - LIDSTAAT&#13;
Regelgeving&#13;
28. Hiervoor is reeds uitvoerig aan de orde geweest in welke mate de keuze voor een&#13;
bepaald instrument de uitvoerbaarheid van het beleid beïnvloedt. Daarnaast is van&#13;
belang de termijn waarop een maatregel moet worden ingevoerd. Het huidige&#13;
besluitvormingsproces brengt vaak met zich mee dat belangrijke besluiten worden&#13;
genomen in het kader van de prijsonderhandelingen, terwijl deze met ingang van het&#13;
volgende seizoen dienen te worden ingevoerd. Niet zelden is er dan ook de situatie&#13;
dat uitvoeringsmaatregelen van de Commissie ook eerst na de ingangsdatum be&#13;
schikbaar zijn.&#13;
Het Nederlandse stelsel is zo opgezet dat aanpassingen binnen het normale patroon&#13;
(prijsaanpassingen etc.) onmiddellijk kunnen worden ingevoerd. Voor wijziging&#13;
in de opzet, nieuwe instrumenten etc. geldt dit niet. In dat geval kan een langere&#13;
voorbereidingstijd afgewogen besluitvorming bevorderen. Daarbij moet worden bedacht&#13;
dat veelvuldig wijzigen van recent tot stand gekomen maatregelen soms tot&#13;
onduidelijkheid en zelfs irritatie kan leiden.&#13;
Uitvoering: financiële verantwoordelijkheid van lidstaten&#13;
29. Bij de uitvoering van het marktordeningsbeleid hebben de lidstaten een belangrijke positie waar het de financiële aspecten betreft. De lidstaten stellen op grond&#13;
van hun nationale bepalingen de eigen middelen van de gemeenschap vast.52 Eigen&#13;
middelen gelden daarbij als vastgesteld 'zodra de overeenkomstige vordening door&#13;
de bevoegde dienst of instelling van de lidstaat is gecontroleerd'.53&#13;
Binnen een bepaalde termijn dienen, behoudens het geval dat als gevolg van overmacht&#13;
geen inning heeft plaatsgevonden, gelden aan de Commissie te worden afgedragen.&#13;
54- 55&#13;
Met betrekking tot de uitgaven hebben de lidstaten in zekere zin een zelfstandige&#13;
positie. Op grond van Verordening 729/7056 stelt de Commissie aan de lidstaten bij&#13;
wijze van voorschot middelen ter beschikking (artikel 4). Lidstaten benutten deze&#13;
voor het financieren van de in artikel 2 en 3 van Vo. 729/70 genoemde uitgaven ten&#13;
behoeve van de diverse instrumenten van het marktordeningsbeleid. Verantwoording&#13;
vindt plaats aan de hand van gegevens door de lidstaat verstrekt (artikel 5).&#13;
Daarna volgt de procedure van het goedkeuren van de rekeningen, in welk kader&#13;
de Commissie een controle van de administratie van de lidstaat uitvoert (artikel 9).&#13;
Daarbij is bepaald dat de lidstaten ten onrechte betaalde bedragen dienen terug te&#13;
vorderen. Indien deze terugvordering uitblijft draagt de Gemeenschap de schade,&#13;
tenzij het gaat om onregelmatigheden of nalatigheden die aan de overheidsdienst of&#13;
het orgaan van de lidstaat te wijten zijn (artikel 8, tweede lid).&#13;
30. Uit het voorgaande blijkt de zelfstandige positie van de lidstaten. Ook in uitspraken&#13;
van het Hof komt de eigen verantwoordelijkheid van de lidstaten tot uiting. Het&#13;
Hof onderstreept daar bijvoorbeeld dat rechten van justitiabelen niet kunnen afhangen&#13;
van machtiging tot financiering door de Gemeenschap.57&#13;
Aanzienlijke financiële risico's kunnen zich voordoen waar de lidstaten, die noodzakelijkerwijze&#13;
bij de uitvoering EEG besluiten dienen te interpreteren, uitgaven&#13;
doen op basis van een interpretatie die achteraf door de Commissie niet wordt geaccepteerd.&#13;
Naar de mening van de Commissie is in dat geval artikel 8, tweede lid van&#13;
Vo. 729/70 van toepassing (nalatigheid van de lidstaat), en komen de uitgaven niet&#13;
voor communautaire financiering in aanmerking. Het Hof van Justitie onderstreept&#13;
deze zienswijze, en is van oordeel dat, tenzij onjuiste toepassing mede te wijten is&#13;
aan communautaire organen, deze uitgaven, die niet in overeenstemming met Vo.&#13;
729/70 zijn gedaan, niet kunnen worden gefinancierd.58&#13;
Daarbij dient te worden bedacht dat de Commissie zich op dit punt uiterst formeel&#13;
opstelt. Een nationale uitvoeringspraktijk die tot hetzelfde, of een mogelijk beter&#13;
resultaat leidt, wordt veelal niet geaccepteerd.&#13;
Ook hier volgt het Hof de Commissie, vergelijk de uitspraak in zaak 819/79.59 Doordat de Duitse regering een controleregime hanteert dat strenger is dan in de betreffende&#13;
verordening is voorgeschreven, is het niet nodig dat bedrijven bepaalde gegevens&#13;
in verband met controle aan de overheid melden, aangezien de controleur&#13;
zeer frequent ter plaatse is. In feite wordt strenger gecontroleerd dan is voorgeschreven.&#13;
Het Hof volstaat echter met de constatering dat niet aan de formele vereisten&#13;
is voldaan en stelt de Commissie in het gelijk. In dit geval betrof het Vo. 990/72,&#13;
een steunregeling voor magere melkpoeder, waarbij voor de Bondsrepubliek ca. 8,3&#13;
miljoen DM die reeds was uitbetaald, voor nationale rekening moest komen.&#13;
31. In zekere zin daartegenover staat de opvatting van de Commissie, daarin weder&#13;
om gesteund door het Hof, dat, ook indien aan de formele voorwaarden voor uitbetaling&#13;
is voldaan, uitgaven niet worden gefinancierd, indien door bepaalde omstandigheden&#13;
de transactie materieel niet juist is verlopen (arrest Corman 124/83).&#13;
Zo kan het beeld ontstaan dat ten nadele van de lidstaten een formalistische benaderingswijze&#13;
wordt gekozen, terwijl daartegenover staat dat indien een lidstaat op&#13;
de formele grond dat aan alle voorwaarden is voldaan tot uitbetaling c.q. vrijgeven&#13;
van waarborgen zou overgaan hem dit juist kan worden tegengeworpen. Een zelfde&#13;
situatie doet zich voor in het beroep dat de Nederlandse regering heeft aangespannen&#13;
inzake de uitbetaling van restituties in 1981 met betrekking tot Visserij produkten.&#13;
De voorwaarden met betrekking tot restitutieverlening waren in acht genomen voordat&#13;
tot uitbetaling werd overgegaan, echter de Commissie voert strijd aan met het&#13;
recht op een ander terrein, namelijk het instandhoudingsbeleid in de visserijsector.&#13;
60&#13;
32. De laatste jaren is het Hof in een aantal gevallen geneigd om, indien niet aan&#13;
alle voorwaarden is voldaan maar wel het doel van een regeling volledig is bereikt,&#13;
bij afwijking van een voorschrift niet het volledige financiële nadeel bij de betrokke&#13;
ne te leggen.61 Niet ondenkbaar zou zijn dat het Hof een dergelijke toepassing van&#13;
het evenredigheidsbeginsel ook zou hanteren in de verhouding tussen de lidstaat en&#13;
de Gemeenschap door een andere interpretatie van 'nalatigheid' in artikel 8 van Vo.&#13;
729/70, hetzij door in dergelijke gevallen de uitgaven, die in overeenstemming met&#13;
het doel van de regeling zijn gedaan, in overeenstemming te achten met artikel 2 en&#13;
3 van Vo. 729/70.&#13;
Daarbij zij gewezen op het feit dat goedkeuring van de rekeningen in de regel eerst&#13;
een aantal jaren nadat de uitgaven zijn gedaan, geschiedt.&#13;
Dit betekent dat een lidstaat die te goeder trouw een interpretatie bezigt die door&#13;
de Commissie niet wordt geaccepteerd eerst na een aantal jaren een signaal ontvangt&#13;
van de Commissie, zodat men niet de gelegenheid heeft zichzelf op korte termijn te&#13;
corrigeren. Ten opzichte van de lidstaat verkeert de Commissie hier in zekere zin in&#13;
een comfortabele positie. Achteraf, bij goedkeuring van de rekeningen kan worden&#13;
geoordeeld dat communautaire financiering achterwege moet blijven. Aan lidstaten&#13;
staat dan nog uitsluitend het zware middel van beroep bij het Hof ter beschikking. Controle door de Commissie in het kader van de goedkeuring van de rekeningen&#13;
33. Jaarlijks controleert de Commissie, door verificatie van de administratie van de&#13;
betaalorganen, de taakuitoefening van de lidstaten. Daarbij wordt eveneens gebruik&#13;
gemaakt van resultaten van nationale controle door bijvoorbeeld de departementale&#13;
accountantsdienst. Een dergelijke controle kan slechts steekproefsgewijze aan de&#13;
hand van de administratie van de betaalorganen geschieden, echter de laatste jaren&#13;
is een ontwikkeling gaande waarbij de Commissie overgaat tot controle van het administratieve&#13;
systeem, de zogenaamde systemsaudit.&#13;
Een merkwaardig verschijnsel daarbij is echter dat, ervan uitgaande dat geen enkele&#13;
nationale administratie 100% foutloos werkt, juist in een goed geordende administratie&#13;
afwijkingen bij controle achteraf het eerste worden gesignaleerd en van nationale&#13;
financiering worden uitgesloten.&#13;
In dat verband dienen dan ook regels voor dergelijke controles te worden vastgesteld,&#13;
om te voorkomen dat juist het meest effectieve systeem het zwaarst wordt&#13;
aangepakt. Juist het toepassen van een systeemcontrole kan betekenen dat men een&#13;
zekere geringe foutenmarge accepteert. Deze opvatting sluit niet aan bij de tot nu&#13;
door de Commissie gehanteerde meer formele benadering.&#13;
34. In het algemeen wordt controle op de naleving van regelingen, alsmede het toe&#13;
passen van strafrechtelijke sancties, beschouwd als een nationale aangelegenheid&#13;
(artikel 8, Vo. 729/70).&#13;
In een aantal regelingen is echter voor ambtenaren van de Europese Commissie&#13;
de mogelijkheid geopend controle bij particulieren ter plaatse uit te voeren.62&#13;
Hoewel een verantwoordelijkheid van de Commissie op dit punt evident is, dient&#13;
te worden opgemerkt dat een dergelijke bevoegdheid in goed overleg tussen Commissie&#13;
en lidstaat moet worden uitgeoefend.&#13;
Controle- en opsporingsdiensten dienen bij uitoefening van hun taak uiterst behoedzaam&#13;
te opereren, daarbij gebruik makend van bijvoorbeeld bepaalde&#13;
(opsporings-)bevoegdheden die uitsluitend nationale ambtenaren toekomen.&#13;
Afwijking van voorgeschreven procedures kunnen bij opsporingsonderzoeken,&#13;
waarbij het waarborgen van de belangen van de verdachte in het Nederlands recht&#13;
van doorslaggevend belang is, al gauw leiden tot het oordeel dat bewijs onrechtmatig&#13;
is verkregen. In dergelijke situaties is een nauwgezette informatie tussen Commissie&#13;
en lidstaten wellicht meer opportuun dan een controle door de Commissieambtenaren&#13;
ter plaatse.&#13;
Verhouding lidstaat/particulier&#13;
35. Voor een ondernemer is van belang dat hij erop kan vertrouwen dat uitbetaling&#13;
zal volgen als hij aan de voorwaarden van een regeling heeft voldaan, ongeacht de&#13;
vraag of de lidstaat de daarvoor gedane uitgaven aan de Commissie kan verantwoorden. Een treffende illustratie van de moeilijkheid die dit voor de lidstaat met zich&#13;
mee kan brengen wordt gegeven in het arrest Ferwerda.63&#13;
Als gevolg van een administratieve fout laat het Produktschap voor Vee en Vlees&#13;
in een circulaire betreffende voorwaarden voor restitutie een zinsdeel vervallen, dat&#13;
een precisering inhield. Op die wijze wordt aan Ferwerda (waarvan goede trouw&#13;
slechts met moeite kan worden verondersteld) ten onrechte een restitutie uitbetaald.&#13;
Het Hof oordeelt dat het europees recht hier de toepassing van het nationale beginsel&#13;
van rechtszekerheid niet verhindert, zodat terugvordering bij Ferwerda achterwege&#13;
blijft. De lidstaat draagt de schade.&#13;
Dergelijke gevallen kunnen aanzienlijke risico's voor de nationale administratie&#13;
met zich brengen, aangezien deze uitgaven niet voor gemeenschapsfinanciering in&#13;
aanmerking komen. Alleen uitbetaling van steunbedragen onder voorbehoud van latere&#13;
controle zou hier uitkomst bieden. Een dergelijk systeem zou echter, zo dit al&#13;
juridisch mogelijk zou zijn, leiden tot solvabiliteitsproblemen voor de betrokken ondernemers:&#13;
gezien de lange termijn benodigd voor goedkeuring zou steeds op een&#13;
groot deel van het ondernemingsvermogen een voorbehoud rusten.&#13;
36. Voor een nationale administratie is dan ook de meest veilige weg een uiterst formele&#13;
benadering toe te passen. Dit geldt sterker naarmate regelingen meer gecompliceerd&#13;
worden. Daarbij dient wel te worden overwogen dat extra eisen op het gebied&#13;
van controle en zekerheidsstelling op zich zelf voor een ondernemer kostenverhogend&#13;
werken.&#13;
Dergelijke meerkosten zullen in een aantal gevallen moeten leiden tot hogere restitutie&#13;
of steunbedragen om deelname voor een ondernemer aantrekkelijk te laten&#13;
zijn. Stringente controle en moeilijk uitvoerbare regelingen kunnen daardoor&#13;
kostenverhogend werken voor het landbouwbeleid.&#13;
TOT SLOT&#13;
37. In het voorgaande is niet met zoveel woorden aangegeven waar zich de 'grenzen&#13;
aan de uitvoerbaarheid' bevinden. Wel is geconstateerd dat het klassieke prijsbeleid&#13;
de laatste jaren meer naar de achtergrond is verdwenen. Zoals Barents64 stelt&#13;
maakt het prijsbeleid, gebaseerd op formele gelijkheid, plaats voor een sturen naar&#13;
materiële gelijkheid voor alle marktdeelnemers. Dit betekent het gebruik van andere&#13;
marktordeningsinstrumenten die onvermijdbaar uitvoeringsproblemen met zich mee&#13;
brengen. Uit de besluiten die de Raad in december 1986 heeft genomen en de prijsvoorstellen&#13;
van de Commissie voor het jaar 1987 valt een marktgerichte koers af te&#13;
leiden. Toch moet worden geconstateerd dat naast prijsmaatregelen wel nagenoeg&#13;
alle uitvoeringsregelingen in het kader van de verschillende marktordeningen blijven&#13;
gehandhaafd. Een goede verhouding tussen Commissie en lidstaat, met erkenning&#13;
van eikaars specifieke taken en bevoegdheden is bij de uitvoering van groot belang. Gewaakt moet worden tegen een situatie waarbij het landbouwbeleid zowel bij de&#13;
burger, alsook bij de nationale en europese administratie, voornamelijk weerstand&#13;
oproept. Voortvarende besluitvorming in EEG-verband, met voldoende aandacht&#13;
voor de uitvoeringsproblemen, is daarbij een eerste vereiste.</content><legacyfootnotes>1. Opvattingen zijn strikt persoonlijk.&#13;
2. 8 december 1980, Bulletin EG, suppl. 6/80.&#13;
3. 23 oktober 1981, Bulletin EG, suppl. 4/81.&#13;
4. Zie voor een algemene beschouwing G. Avery, The Common Agricultural Policy, a turning point,&#13;
CMLRev 1985, blz. 482.&#13;
5. Bezinning op het gemeenschappelijk landbouwbeleid 1980.&#13;
6.Vo. EEG 1079/77, Pb L 131/76.&#13;
7.Zaak 137/77, jur. 1978, blz. 1623.&#13;
8.Vo. 1579/86, Pb L 139.&#13;
9. Vo.2727/75, artikel 3 bis Pb L 281.&#13;
10. Vo. 1983/86, Pb L180.&#13;
11. Pb. L90.&#13;
12. Vo.857/84, artikel 2, Pb L 90.&#13;
13. TK 1983-1984, 17 931, nr.9.&#13;
14. TK 1982-1983, 17 931, nr.3.&#13;
15. TK 1983-1984, 17 931, nr.11.&#13;
16. Schriftelijke vraag 1554/86, Pb L 19.&#13;
18. Atlanta/Produktschap Vee en Vlees 240/78, jur. 1979, blz. 2139.&#13;
19. Preadvies Vereniging van Administratief Recht 1960, blz. 15.&#13;
20. TK 1986-1987, 17 646, nr. 2.&#13;
21. Wet van 5 juli 1962, Stb. 295.&#13;
22. Wet van 26 juli 1937, Stb. 342.&#13;
23. Stb. 758.&#13;
24. Stcrt. 56.&#13;
25. Ingevoerd bij wijziging van de wet in 1966, wet van 23 juni 1986, Stb. 278.&#13;
26. Stcrt. 205.&#13;
27. Artikel 31-41.&#13;
28. Jur. 1977, blz. 147.&#13;
29. Pb L 94.&#13;
30. Pb L 172.&#13;
31. Stb. 1950, nr. 258.&#13;
32. Vo 56/84, Pb L 90.&#13;
33. Stcrt. 79.&#13;
34. Vo. 804/68, Pb L 90, artikel 5 quater, zoals ingevoegd bij Vo. 856/84.&#13;
35. Vo. 857/84, Pb L 90, artikel 3, 4.&#13;
36. Vo. 857/84 artikel 7, nader uitgewerkt in Vo. 137/84 (Pb L 132), artikel 5.&#13;
37. C.G. 27 maart 1986, Agrarisch recht 1986, blz. 577.&#13;
38. Zie ook verslag van een studiedag over het Belgische en Nederlandse systeem van superheffing, Agrarische&#13;
recht 1986, blz. 605 e.v.&#13;
39. Vo. 590/85, Pb L 68.&#13;
40. Zie voor een uitvoerige beschouwing op dit punt: Mr M.J.J. van Vlokhoven, Heffingvrije hoeveel&#13;
heid melk. Een commentaar op aanschrijving nr. 285, 17 529, Fiscaal weekblad FED 30 oktober 1986.&#13;
41. Wijziging van de Beschikking superheffing 1985 d.d. 5 september 1985, Stcrt. 171.&#13;
42. Verslag in Agrarisch recht 1986, blz. 532 e.v.&#13;
43. Evaluatienota superheffing.&#13;
44. Vo. 1579/86, tot wijziging van verordening 2727/75, Pb L 139.&#13;
45. Vo. 2727/75, artikel 4, vijfde lid.&#13;
46. Vo. 2040/86, Pb L 173, artikel 5.&#13;
47. Stcrt. 186.&#13;
48. Op basis van artikel 48a Landbouwwet.&#13;
49. Stcrt. 161.&#13;
50. Verordening Akk. Medeverantwoordelijkheidsheffing granen 1986, Pbo 1986, 32.&#13;
51. Voorzittersbesluit medeverantwoordelijkheidsheffing granen 1986, Pbo 1986, 32.&#13;
52. Besluit van de Raad van 21 april 1978, Pb L 94, vervangen door besluit van de Raad van 7 mei 1985,&#13;
Pb L 128.&#13;
53. Vo. 2891/77, art, 2 Pb L 336.&#13;
54. Vo. 2891/77, artikel 17.&#13;
55. Gewezen zij op de discussie m.b.t. hervorming van het systeem van eigen middelen die thans wordt&#13;
gevoerd, het zgn. Initiatief-Delors doe. Com. 101.&#13;
56. Pb L 94.&#13;
57. Zaak 178-180/72, Jur. 1974 blz. 383 en met name 99/74, Jur. 1975 blz. 1531.&#13;
58. 11/76, Jur. 1979, 245.&#13;
59. Jur. 81, blz. 21.&#13;
60. Zaak 326/85, nog geen uitspraak.&#13;
61. Atlanta, Jur. 79, p. 677, en meer recent bijv. Mansugate, Jur. 181/84.&#13;
62. Bijv. Vo. 283/72, art. 6, Pb L 36.&#13;
63. 263/78, Jur. 1980, blz. 617.&#13;
64. R. Barents, De hervorming van het gemeenschappelijk landbouwbeeld, SEW 1986, blz. 137.&#13;
</legacyfootnotes><footnotes><footnote/></footnotes><auteurs>Mr.P. Ritsema</auteurs><published>1987-05-01 00:00:00</published><modified>1987-05-01 00:00:00</modified><editiondate>1987-05-01</editiondate><htmlpath>https://denhollander.info/artikel/6326</htmlpath></article>
</articles></edition>
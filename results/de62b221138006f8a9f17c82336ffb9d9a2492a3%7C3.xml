<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4834</id><udhid>UDH:TvAR/4834</udhid><titel>V.o.f. Gebr. Vossen / LNV (TvAR 1999/4971)</titel><searchwords><searchword>TvAR 7/8/1999</searchword><searchword>TvAR 1999/4971</searchword><searchword>UDH:TvAR/4834</searchword></searchwords><attachments><attachment><name>1999_nr 78_Rechtspraak_4971.pdf</name><extention>pdf</extention><url>https://denhollander.info/download/4776/ci</url></attachment></attachments><inleiding>Beschikking superheffing zure&#13;
boerderijzuivelproducten art. 5,&#13;
art. 6 lid 1 en art. 11 lid 2;&#13;
Beschikking superheffing 1988&#13;
art. 1 lid 1 aanhef en onder k;&#13;
Verordening (EEG) nr. 857/84&#13;
art. 12 aanhef en onder b; Mededeling&#13;
Commissie van 6 maart&#13;
1991 nr. SEC(91) 398 def.&#13;
&#13;
Weigering zuur quotum aanvragen art. 5 en 6&#13;
BZB. Producent produceert ‘Vossen-karnemelk’&#13;
met meer dan 4% vet, welk product&#13;
gebruikt wordt als starterscultuur voor de&#13;
bereiding van karnemelkse kaas. College&#13;
volgt verweerder in het oordeel dat dit product&#13;
geen zuur boerderijzuivelproduct is.&#13;
Geoordeeld wordt dat het product geen eindproduct&#13;
is, maar een halfproduct van kaasbereiding.&#13;
Dergelijke zuivelproducten vielen&#13;
al onder de oorspronkelijke communautaire&#13;
definitie van ‘andere zuivelproducten’ onder&#13;
het begrip kaas. BZB kent slechts quotum verlening&#13;
voor melkproducten die vóór wijziging&#13;
van de definitie van ‘andere zuivelproducten’&#13;
niet aan superheffing waren onderworpen.&#13;
Art. 6 BZB gaat de door de communautaire&#13;
bepalingen gelaten beoordelingsvrijheid overigens&#13;
niet te buiten. Beroep ongegrond.</inleiding><content>Uitspraak in de zaak van:&#13;
de vennootschap onder firma Gebr. Vossen te&#13;
Roggel, verzoekster,&#13;
tegen&#13;
de Minister van Landbouw, Natuurbeheer en&#13;
Visserij, zetelend te ’s-Gravenhage, verweerder.&#13;
1. De procedure&#13;
Op 2 november 1993 heeft het College van&#13;
verzoekster een tweetal beroepschriften ontvangen,&#13;
waarbij beroep wordt ingesteld tegen&#13;
twee besluiten van verweerder van 5 oktober&#13;
1993.&#13;
Bij die besluiten heeft verweerder beslist op&#13;
de bezwaren die verzoekster heeft gemaakt&#13;
tegen de afwijzing van haar aanvragen op&#13;
grond van de Beschikking superheffing zure&#13;
boerderijzuivelprodukten (hierna: de BZB).&#13;
Verweerder heeft op 8 juli 1994 een verweerschrift&#13;
ingediend.&#13;
Op 19 maart 1997 heeft het onderzoek ter zitting&#13;
plaatsgevonden, waarbij partijen hun&#13;
standpunten nader hebben doen toelichten.&#13;
2. De grondslag van het geschil&#13;
2.2. Bij artikel 12, aanhef en onder b, van Verordening&#13;
(EEG) nr. 857/84, zoals gewijzigd&#13;
bij Verordening (EEG) nr. 306/91 van de&#13;
Raad van 4 februari 1991, is het volgende&#13;
bepaald:&#13;
“In de zin van deze verordening wordt verstaan&#13;
onder:&#13;
b. andere zuivelprodukten: o.a. room, boter&#13;
en kaas;”&#13;
Artikel 1, eerste lid, aanhef en onder k, van de&#13;
Beschikking superheffing 1988, zoals gewijzigd&#13;
bij beschikking van de Minister van&#13;
Landbouw, Natuurbeheer en Visserij van&#13;
27 maart 1991, Stcrt. 62, luidt als volgt:&#13;
“Voor de toepassing van deze beschikking&#13;
wordt verstaan onder:&#13;
andere zuivelprodukten: onder andere room,&#13;
boter en kaas;”&#13;
Artikel 1, aanhef en onder a, van de BZB,&#13;
luidt als volgt:&#13;
“Voor de toepassing van deze beschikking&#13;
worden voor zover van belang de begripsomschrijvingen&#13;
overgenomen van artikel 1 van de&#13;
Beschikking superheffing 1988 (Stcrt. 64) en&#13;
wordt verstaan onder:&#13;
zure boerderijzuivelprodukten: andere zuivelprodukten&#13;
dan melk, room, boter en kaas,&#13;
zoals yoghurt, kwark, vla en pap, al dan niet&#13;
met vruchten of andere toevoegingen;”&#13;
Artikel 5 van de BZB luidt als volgt:&#13;
“Indien de producent na 1983 doch vóór 1990&#13;
met de rechtstreekse verkoop en/of levering&#13;
van zure boerderijzuivelproduktie is begonnen&#13;
en hij ten tijde van de indiening van de&#13;
aanvraag als bedoeld in artikel 11 ten genoegen&#13;
van de minister aantoont dat hij na&#13;
1 januari 1980 doch vóór 31 januari 1991&#13;
investeringsverplichtingen is aangegaan als&#13;
bedoeld in artikel 4, tweede lid, wordt hem&#13;
een bijzondere heffingvrije hoeveelheid&#13;
respectievelijk referentiehoeveelheid toegewezen,&#13;
welke wordt vastgesteld op het door hem&#13;
gerealiseerde produktieniveau, met dien verstande&#13;
dat de heffingvrije hoeveelheid respectievelijk&#13;
referentiehoeveelheid wordt verminderd&#13;
met het geldende percentage van 2,39%&#13;
respectievelijk 19,43%.”&#13;
Artikel 6, eerste lid, van de BZB luidt als&#13;
volgt:&#13;
“Degene die met de rechtstreekse verkoop&#13;
en/of levering van zure boerderijzuivelprodukten&#13;
in dan wel na 1990 is begonnen alsmede&#13;
degene die ten tijde van de indiening van&#13;
de aanvraag nog geen aanvang heeft gemaakt&#13;
met deze produktie en die na 1 september&#13;
1988 maar vóór 31 januari 1991 investeringsverplichtingen&#13;
van tenminste ƒ 20.000,– als&#13;
bedoeld in artikel 4, tweede lid, is aangegaan&#13;
kan in aanmerking komen voor toewijzing&#13;
van een bijzondere heffingvrije hoeveelheid&#13;
respectievelijk referentiehoeveelheid.”&#13;
Met de investeringen in de zin van artikel 4,&#13;
tweede lid, van de BZB worden bedoeld&#13;
investeringen ten behoeve van apparatuur&#13;
voor de productie van zure boerderijzuivelproducten.&#13;
Ingevolge het bepaalde bij artikel 11, tweede&#13;
lid, van de BZB, moet degene die een aanspraak&#13;
voor een heffingvrije hoeveelheid&#13;
respectievelijk referentiehoeveelheid zure&#13;
boerderijzuivelproducten geldend wenst te&#13;
maken het daartoe strekkende verzoek met&#13;
redenen omkleden en zijn opgaven met daartoe&#13;
strekkende bewijsstukken onderbouwen.&#13;
2.1. Op grond van de stukken en het onderzoek&#13;
ter zitting zijn in deze zaak de volgende&#13;
feiten en omstandigheden komen vast te staan.&#13;
– Verzoekster exploiteert onder meer een&#13;
melkveehouderij, te Roggel.&#13;
– Blijkens de administratie van het Produktschap&#13;
voor Zuivel is ten name van verzoekster&#13;
over de na te melden heffingsjaren bij Ruva&#13;
Karreveld B.V. te Roggel, een gebruiksquotum&#13;
melk geregistreerd ter grootte van:&#13;
1990/1991 1.632.890 kg&#13;
1991/1992 1.593.864 kg&#13;
– De vennoten van verzoekster, A.P.M. en&#13;
P.H.P. Vossen, zijn tevens directeur en aandeelhouder&#13;
van de handelsonderneming Ruva&#13;
Karreveld B.V., te Roggel.&#13;
– Verzoekster produceert naast rauwe melk&#13;
sedert 1989 zogenoemde Vossen-karnemelk&#13;
met een vetpercentage van meer dan 4%, welk&#13;
product wordt verkocht en geleverd aan Ruva&#13;
Karreveld B.V. Ruva Karreveld levert dit product&#13;
aan een fabriek als startercultuur voor de&#13;
bereiding van karnemelkse kaas.&#13;
– Op 15 november 1991 heeft verzoekster een&#13;
aanvraagformulier ingediend bij de directeur&#13;
LNO, bestemd voor producenten, die na 1983&#13;
doch vóór 1990 begonnen zijn met de rechtstreekse&#13;
verkoop en/of levering van zure&#13;
boerderijzuivelproducten, voor een heffingvrije&#13;
en/of referentiehoeveelheid in het kader&#13;
van de BZB. Hierbij heeft verzoekster&#13;
gevraagd om een toewijzing van een referentiehoeveelheid&#13;
op grond van artikel 5 van de&#13;
BZB ter grootte van 219.340 kilogram melkequivalent.&#13;
– Eveneens op 15 november 1991 heeft verzoekster&#13;
een aanvraag voor een quotum van&#13;
528.000 kg op grond van artikel 6 van de BZB&#13;
ingediend bij de directeur LNO, bestemd&#13;
voor producenten, die in, dan wel na 1990&#13;
begonnen zijn met de rechtstreekse verkoop&#13;
en/of levering van zure boerderijzuivelproducten,&#13;
alsmede voor degenen die ten tijde&#13;
van de indiening van de aanvraag nog geen&#13;
aanvang hebben gemaakt met de rechtstreekse&#13;
verkoop en/of levering van deze producten.&#13;
– Bij besluit van 4 augustus 1992 heeft de&#13;
directeur LNO de aanvraag op grond van&#13;
artikel 5 van de BZB afgewezen en daartoe het&#13;
volgende overwogen:&#13;
“U heeft in de van toepassing zijnde periode&#13;
slechts karnemelk verkocht. Derhalve wordt u&#13;
niet aangemerkt als producent van zure boerderijzuivelprodukten&#13;
als bedoeld in artikel 2&#13;
van de Beschikking Superheffing Zure Boerderijzuivelprodukten.&#13;
U komt derhalve niet in&#13;
aanmerking voor toekenning van een heffingvrije&#13;
hoeveelheid in het kader van art. 5 van de&#13;
Beschikking Superheffing Zure Boerderijzuivelprodukten.”&#13;
– De aanvraag op grond van artikel 6 van de&#13;
BZB is door de directeur LNO bij besluit van&#13;
3 augustus 1992 afgewezen:&#13;
“U heeft niet aangetoond dat u na 1 september&#13;
1988 maar voor 31 januari 1991 voor tenminste&#13;
ƒ 20.000,– investeringsverplichtingen,&#13;
ten behoeve van apparatuur voor de bereiding&#13;
van zure boerderijzuivelprodukten, bent aangegaan.&#13;
De apparatuur is bestemd voor de&#13;
produktie van karnemelk en room.&#13;
Daarnaast blijkt uit de bewijsstukken dat de&#13;
aanvrager niet kan worden aangemerkt als&#13;
producent van zure boerderijzuivelprodukten&#13;
als bedoeld in artikel 2.”&#13;
– Verzoekster heeft tegen voormelde besluiten&#13;
bij verweerder twee bezwaarschriften, beide&#13;
gedateerd 27 augustus 1992, ingediend en&#13;
tevens op dezelfde datum aan de Voorzitter&#13;
van het College gevraagd een voorlopige&#13;
voorziening te treffen.&#13;
– Bij uitspraak van 24 september 1992 heeft de&#13;
Voorzitter van het College de verzoeken om&#13;
een voorlopige voorziening afgewezen.&#13;
– Bij de bestreden besluiten is door verweerder&#13;
op de ingediende bezwaarschriften beslist.&#13;
3. De bestreden besluiten&#13;
Bij zijn beslissing op bezwaar, waarbij de&#13;
afwijzing van de aanvraag van verzoekster op&#13;
grond van artikel 5 van de BZB is gehandhaafd,&#13;
heeft verweerder onder meer het volgende&#13;
overwogen:&#13;
“‘Vossen karnemelk’ is (...) een produkt dat&#13;
wordt doorverkocht om te worden verwerkt&#13;
tot karnemelkse kaas. Het kan dan ook niet&#13;
als een eindprodukt worden aangemerkt,&#13;
doch slechts als een tussenprodukt bij de verwerking&#13;
tot kaas. De produktie van kaas valt,&#13;
zoals blijkt uit artikel 1 BZB, reeds onder de&#13;
werking van de Beschikking superheffing&#13;
1988. ‘Vossen karnemelk’ kan derhalve niet&#13;
worden aangemerkt als een zuur boerderijzuivelprodukt&#13;
in de zin van artikel 1 BZB.&#13;
Nu mij ook overigens niet is gebleken dat U&#13;
in 1990 zure boerderijzuivelprodukten heeft&#13;
geproduceerd, kunt U dan ook niet als producent&#13;
in de zin van artikel 2 van de BZB worden&#13;
aangemerkt. Reeds om deze reden komt&#13;
U niet voor toewijzing van een (extra) melkquotum&#13;
in de zin van artikel 5 BZB in aanmerking.”&#13;
Bij zijn beslissing op bezwaar, waarbij de&#13;
afwijzing van de aanvraag van verzoekster op&#13;
grond van artikel 6 van de BZB is gehandhaafd,&#13;
heeft verweerder onder meer als volgt&#13;
overwogen:&#13;
“Met name uit de Mededeling van de Commissie&#13;
aan de Raad van 6 maart 1991,&#13;
nr. SEC(91) 398 def., blijkt dat de Europese&#13;
regelgever de mogelijkheid heeft opengelaten&#13;
om bij de toekenning van zure melkquota aan&#13;
degenen die na 1980 begonnen zijn met de&#13;
produktie van zure boerderijzuivelprodukten,&#13;
rekening te houden met onder meer gedane&#13;
investeringen en/of het feit dat degene die&#13;
aanspraak maakt op een zuur melkquotum&#13;
een jonge veehouder is.&#13;
De nationale regelgever heeft van deze mogelijkheid&#13;
gebruik gemaakt en daaraan in artikel&#13;
6 BZB uitvoering gegeven. De producent die&#13;
na 1990 is begonnen met de produktie van&#13;
zure boerderijzuivelprodukten, kan op basis&#13;
van dit artikel een zuur melkquotum worden&#13;
toegekend, indien hij of zij aantoont investeringen&#13;
te hebben gedaan in apparatuur ten&#13;
behoeve van de bereiding van zure boerderijzuivelprodukten.&#13;
Indien een producent voor&#13;
31 januari 1991 voor minimaal ƒ 20.000,–&#13;
heeft geïnvesteerd in apparatuur voor de&#13;
bereiding van zure boerderijzuivelprodukten,&#13;
dan is de conclusie gerechtvaardigd dat hij of&#13;
zij reeds voordat bekend werd dat er (extra)&#13;
quotumtoekenningen zouden plaatsvinden&#13;
voor de produktie van deze produkten, het&#13;
voornemen heeft gehad met de produktie&#13;
daarvan te starten.&#13;
De eis dat geïnvesteerd moet zijn in de apparatuur&#13;
voor de bereiding van zure boerderijzuivelprodukten&#13;
wordt, gelet op het voorgaande,&#13;
dan ook niet ten onrechte gesteld.&#13;
Nu U niet heeft aangetoond dat de investeringen&#13;
in de pasteurtank zijn geschied met het&#13;
oog op het starten van de bereiding van zure&#13;
boerderijzuivelprodukten op Uw bedrijf, en&#13;
dit ook niet uit de mij ter beschikking staande&#13;
stukken kan worden afgeleid, kunt U reeds&#13;
om deze reden niet in aanmerking komen&#13;
voor een toewijzing van een (extra) melkquotum&#13;
in de zin van de BZB.”&#13;
4. Het standpunt van verzoekster&#13;
Tegen de handhaving van de afwijzing van de&#13;
aanvraag op grond van artikel 5 heeft verzoekster&#13;
– samengevat – de volgende grieven&#13;
aangevoerd.&#13;
Ten onrechte is verweerder bij het bestreden&#13;
besluit niet ingegaan op de bezwaren van verzoekster&#13;
maar heeft hij in plaats daarvan een&#13;
nieuw argument voor de afwijzing van de&#13;
aanvraag gebruikt, namelijk dat Vossen-karnemelk&#13;
slechts een tussenproduct bij de bereiding&#13;
van kaas is. Dit is in strijd met het verbod&#13;
van reformatio in peius.&#13;
Verweerder oordeelt ten onrechte dat Vossenkarnemelk&#13;
niet als een eindproduct kan worden&#13;
aangemerkt. Het product kan worden&#13;
gebruikt – verzoekster heeft het ook als zodanig&#13;
gebruikt – als veevoer voor varkens; het&#13;
kan ook worden gebruikt voor het produceren&#13;
van Mascarpone, een speciaal soort&#13;
kwark; door Ruva Karreveld B.V. is het verkocht&#13;
als starter-cultuur voor de productie&#13;
van karnemelkse kaas.&#13;
Verweerder oordeelt ten onrechte dat Vossenkarnemelk&#13;
slechts als een tussenproduct bij de&#13;
verwerking tot kaas kan worden aangemerkt&#13;
en derhalve niet kan worden aangemerkt als&#13;
een zuur product in de zin van artikel 1 van&#13;
de BZB. In de eerste plaats neemt het product&#13;
slechts een uitermate bescheiden plaats in in&#13;
het proces van bereiding van karnemelkse&#13;
kaas. Het gaat te ver om te stellen – en zulks&#13;
wordt door verzoekster uitdrukkelijk bestreden&#13;
– dat bij een geringe toevoeging – minder&#13;
dan 2% – van een product dat product deelt&#13;
in de kwalificatie van het product waaraan het&#13;
wordt toegevoegd. Voor de bereiding van karnemelkse&#13;
kaas kan ook de yoghurtbacterie als&#13;
startercultuur worden gebruikt. Het kan niet&#13;
zo zijn dat de Vossen-karnemelk wel en de&#13;
met de yoghurtbacterie geënte startercultuur&#13;
niet onder de Beschikking superheffing valt.&#13;
Tegen de handhaving door verweerder van de&#13;
afwijzing van de aanvraag op grond van artikel&#13;
6 van de BZB heeft verzoekster – samengevat&#13;
– het volgende aangevoerd.&#13;
EEG-Verordening 857/84 noch Wijzigingsverordening&#13;
306/91 stelt de eis – dit in tegenstelling&#13;
tot de BZB – dat investeringsverplichtingen&#13;
moeten zijn aangegaan ten behoeve van&#13;
apparatuur voor de bereiding van zure boerderijzuivelproducten.&#13;
De BZB is op dit punt&#13;
derhalve onverenigbaar met het Europese&#13;
recht.&#13;
Verweerder leidt ten onrechte uit de BZB af&#13;
dat aan het gestelde vereiste van het aangaan&#13;
van investeringsverplichtingen slechts voldaan&#13;
is, indien de investering uitsluitend geschikt&#13;
en bestemd is voor de productie van zure&#13;
boerderijzuivelproducten.&#13;
Verweerder stelt ten onrechte dat verzoekster&#13;
niet kan worden aangemerkt als producent&#13;
van zure boerderijzuivelproducten.&#13;
Verweerder stelt zich ten onrechte op het&#13;
standpunt dat verzoekster niet zou hebben&#13;
aangetoond dat de investeringsverplichtingen&#13;
niet zijn aangegaan met het oog op het starten&#13;
van de bereiding van zure boerderijzuivelproducten&#13;
op het bedrijf van verzoekster.&#13;
5. De beoordeling van het geschil&#13;
Op 1 januari 1994 zijn inwerking getreden de&#13;
Algemene wet bestuursrecht (hierna: Awb) en&#13;
de Wet voltooiing eerste fase herziening rechterlijke&#13;
organisatie (hierna: Wet voltooiing).&#13;
Met ingang van datzelfde tijdstip is de Wet&#13;
administratieve rechtspraak bedrijfsorganisatie&#13;
(hierna: Wet arbo) gewijzigd. In deel 6 van&#13;
de Wet voltooiing is het overgangsrecht neergelegd.&#13;
Ten aanzien van het onderhavige&#13;
beroep brengt dit mee dat, behoudens de proceskostenregeling&#13;
van de artikelen 8:75 en&#13;
8:75a Awb, het recht zoals het gold vóór&#13;
genoemd tijdstip van toepassing blijft.&#13;
De eerste vraag die partijen verdeeld houdt, is&#13;
de vraag of de zogenoemde Vossen-karnemelk&#13;
een zuur boerderijzuivelproduct in de zin van&#13;
de BZB is, bij bevestigende beantwoording&#13;
waarvan aan verzoekster in beginsel een quotum&#13;
op grond van artikel 5 van de BZB zou&#13;
kunnen worden toegekend. Het College&#13;
beantwoordt deze vraag ontkennend en overweegt&#13;
daartoe als volgt.&#13;
Vast staat dat de door verzoekster geproduceerde&#13;
Vossen-karnemelk is geleverd aan de&#13;
met verzoekster nauw verweven handelsonderneming,&#13;
Ruva Karreveld B.V., die het product&#13;
vervolgens heeft doorverkocht aan de&#13;
fabriek als product voor de productie van karnemelkse&#13;
kaas.&#13;
De door verzoekster aan Ruva Karreveld B.V.&#13;
verkochte en door laatstgenoemde aan de&#13;
fabriek doorverkochte Vossen-karnemelk is&#13;
een halfproduct in een traject waarbij uit door&#13;
verzoekster geproduceerde melk kaas wordt&#13;
bereid. In de opeenvolgende definities van&#13;
producten die onder het stelsel van superheffing&#13;
vielen dan wel vallen, worden slechts&#13;
producten genoemd die in beginsel als eindproduct&#13;
verhandelbaar zijn. Dat wil echter&#13;
niet zeggen dat indien uit melk een ander,&#13;
eveneens onder het stelsel van superheffing&#13;
vallend zuivel-eindproduct wordt bereid en&#13;
halverwege dat bereidingstraject levering aan&#13;
een koper plaatsvindt van de alsdan nog&#13;
slechts gedeeltelijk daartoe bewerkte melk, die&#13;
levering niet onderworpen zou zijn aan het op&#13;
de levering van melk of andere zuivelproducten&#13;
aan een koper rustende stelsel van superheffing.&#13;
Omdat in de oorspronkelijke definitie&#13;
(artikel 12, onder a, b en c, van Verordening&#13;
(EEG) nr. 857/84) melk en kaas beide reeds&#13;
werden genoemd, omvatte die definitie ook&#13;
de tussenliggende halfproducten als Vossenkarnemelk.&#13;
De door verzoekster verdedigde&#13;
opvatting met betrekking tot hetgeen gold&#13;
vóór de uitbreiding van de definitie tot andere&#13;
eindproducten dan melk, room, boter en kaas&#13;
zou de consequentie hebben dat afhankelijk&#13;
van het bewerkingsstadium van melk op het&#13;
tijdstip van de levering aan een koper in relatie&#13;
tot het bereidingsproces, op melk die&#13;
wordt bereid tot kaas in het ene geval wel en&#13;
in het andere geval niet het stelsel van superheffing&#13;
van toepassing zou zijn. Die consequentie&#13;
is zo ongerijmd dat de opvatting van&#13;
verzoekster zich niet laat verenigen met een&#13;
redelijke uitleg van de wettelijke bepalingen&#13;
met betrekking tot het oorspronkelijke bereik&#13;
van het stelsel. Derhalve moet er van worden&#13;
uitgegaan dat de Vossen-karnemelk ook reeds&#13;
vóór de invoering van de BZB onder het stelsel&#13;
van superheffing viel. Aangezien op grond&#13;
van de BZB slechts een heffingvrije hoeveelheid&#13;
dan wel referentiehoeveelheid melk kan&#13;
worden toegekend in verband met de productie&#13;
of verkoop van melkproducten die vóór de&#13;
wijziging van de meerbedoelde definitiebepaling&#13;
niet aan superheffing waren onderworpen,&#13;
heeft verweerder terecht de afwijzing van&#13;
de op artikel 5 van de BZB gebaseerde aanvraag&#13;
van verzoekster gehandhaafd.&#13;
Niet valt in te zien dat verzoekster door het&#13;
bestreden besluit in een slechtere positie is&#13;
gebracht dan uit het primaire besluit voortvloeide.&#13;
Daarmee ontvalt de feitelijke grond-&#13;
slag aan verzoeksters grief, dat verweerder&#13;
aldus het verbod van reformatio in peius zou&#13;
hebben geschonden, zodat reeds op die grond&#13;
die grief niet kan slagen.&#13;
Met betrekking tot de vraag of de afwijzing&#13;
op grond van artikel 6 terecht is gehandhaafd,&#13;
overweegt het College als volgt.&#13;
Naar het College in zijn uitspraak van&#13;
7 december 1994, geregistreerd onder no.&#13;
93/1516/060/234 (A.M.A. van Zeeland tegen&#13;
de Minister van Landbouw, Natuurbeheer en&#13;
Visserij), heeft overwogen is er geen aanknopingspunt&#13;
voor het oordeel dat het bepaalde&#13;
in artikel 6 van de BZB, gelezen in samenhang&#13;
met artikel 4, tweede lid, de grenzen van de&#13;
door de communautaire bepalingen gelaten&#13;
beoordelingsvrijheid te buiten gaat, met name&#13;
niet nu het vereiste inzake investeringsverplichtingen&#13;
met betrekking tot apparatuur&#13;
kennelijk meer in het bijzonder ten doel heeft&#13;
de beoogde beperking van de onderhavige&#13;
voorziening tot degenen, die daadwerkelijk&#13;
zure boerderijzuivelproducten produceren&#13;
en/of daartoe investeringen, te waarborgen.&#13;
Het College ziet geen aanleiding hierover&#13;
thans anders te oordelen, zodat de desbetreffende&#13;
grief van verzoekster faalt.&#13;
Vast staat dat de pasteurtank is gebruikt voor&#13;
de productie van Vossen-karnemelk. Het College&#13;
acht onvoldoende gebleken dat de aanschaf&#13;
tevens gericht was op het doel naast&#13;
Vossen-karnemelk andere zuivelproducten,&#13;
niet vallend onder het bereik van de destijds&#13;
geldende Beschikking superheffing, te bereiden.&#13;
De omstandigheid dat de aangeschafte&#13;
apparatuur wel geschikt is voor de productie&#13;
van zulke andere zuivelproducten en daarvoor&#13;
later na de totstandkoming van de BZB&#13;
ook is gebruikt, wettigt niet de conclusie dat&#13;
de investering toentertijd ook op die aanwending&#13;
was gericht. Nu niet is gebleken dat de&#13;
onderhavige investeringsverplichting is aangegaan&#13;
ten behoeve van apparatuur voor de productie&#13;
van zure boerderijzuivelproducten in&#13;
de zin van artikel 4, tweede lid, van de BZB,&#13;
moet de slotsom zijn dat verweerder eveneens&#13;
terecht de afwijzing op grond van artikel 6&#13;
van de BZB heeft gehandhaafd.&#13;
De beroepen dienen derhalve ongegrond te&#13;
worden verklaard.&#13;
Het College acht geen grond aanwezig voor&#13;
een veroordeling in de kosten van deze procedure&#13;
met toepassing van het bepaalde bij en&#13;
krachtens artikel 8:75 van de Awb.&#13;
6. Beslissing&#13;
Het College verklaart de beroepen ongegrond.</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4834</htmlpath></article>
</articles></edition>
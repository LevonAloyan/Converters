<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>12</uitgave><aflevering>11</aflevering><searchword>TvAR 12/2021</searchword><id>17020</id><udhid>UDH:TvAR/17020</udhid><titel>Wetgeving, literatuur en rechtspraak</titel><searchwords><searchword>TvAR 12/2021</searchword><searchword>UDH:TvAR/17020</searchword></searchwords><attachments><attachment><name>22002.pdf</name><extention>pdf</extention><url>https://denhollander.info/download/22002/ci</url></attachment></attachments><inleiding/><content>&lt;h2&gt;Zakelijke rechten&lt;/h2&gt;&lt;h4&gt;Voorkeursrecht&lt;/h4&gt;&lt;p&gt;Wet voorkeursrecht gemeenten. Beroep ongegrond. De gemeenteraad in redelijkheid gebruik heeft kunnen maken van zijn bevoegdheid om een voorkeursrecht te vestigen op de percelen van eisers. Rechtbank Noord-Holland 19-11-2021, ECLI:NL:RBNHO:2021:10625&lt;/p&gt;&lt;h4&gt;Openbare weg&lt;/h4&gt;&lt;p&gt;Wandelpaden op landgoed. Verweerder mocht een last onder dwangsom opleggen omdat de door eiser afgesloten wandelpanden openbare wegen zijn die eiser niet mag afsluiten. Rechtbank Midden-Nederland 29-10-2021, ECLI:NL:RBMNE:2021:5578&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Rood voor rood&lt;/h4&gt;&lt;p&gt;Bestemmingsplan ‘Buitengebied 2009, herziening Achteresweg 4. Op het perceel te Enter bevindt zich een voormalig agrarisch erf. Volgens paragraaf 1.1 van de plantoelichting wordt in het kader van de rood voor rood-regeling in totaal 5.980 m² aan voormalige agrarische bebouwing op het perceel gesloopt. Ter compensatie van de sloop mogen zeven woningen met bijgebouw worden gebouwd. Het plan voorziet in zes woningen en volgens de plantoelichting zal één van de zeven compensatiewoningen op een nader te bepalen locatie worden gerealiseerd. De voormalige bedrijfswoning heeft een woonbestemming gekregen. Het college heeft een omgevingsvergunning verleend voor onder meer het bouwen van vijf woningen op het perceel. Beroepen worden ongegrond verklaard. ABRvS 17-11-2021, ECLI:NL:RVS:2021:2554&lt;/p&gt;&lt;h4&gt;Plattelandswoning&lt;/h4&gt;&lt;p&gt;Bij besluit heeft het college van burgemeester en wethouders van Wijchen het wijzigingsplan vastgesteld. Appellant exploiteert op de percelen [locatie 1] en [locatie 2] te Wijchen een agrarisch bedrijf voor akkerbouw, loon- en grondverzet en houdt paarden en rundvee. Partij is eigenaar en bewoner van de woning [locatie 1]. Op deze percelen zijn twee woningen aanwezig die in het bestemmingsplan ‘Buitengebied en herziening 2014’ zijn aangewezen als bedrijfswoningen. In het wijzigingsplan wordt de functieaanduiding ‘bedrijfswoning’ voor de woning [locatie 1] veranderd in die van ‘plattelandswoning’. Appellant is bevreesd dat die wijziging van bedrijfswoning naar plattelandswoning leidt tot een belemmering van zijn bedrijfsactiviteiten. Sommige bedrijfsactiviteiten, zoals het stallen van vee, vinden op zeer korte afstand van de woning [locatie 1] plaats. Verder wijst hij erop dat [partij] van plan is om de woning binnen afzienbare tijd te verkopen. Het college had aan de hand van een representatieve invulling van wat ter plaatse planologisch maximaal is toegestaan, moeten onderzoeken of bij de woning van [partij] sprake zal zijn van een aanvaardbaar woon- en leefklimaat, in het bijzonder ook, maar niet uitsluitend vanuit het oogpunt van luchtkwaliteit. Beroep gegrond. ABRvS 17-11-2021, ECLI:NL:RVS:2021:2579&lt;/p&gt;&lt;h2&gt;Landinrichting&lt;/h2&gt;&lt;h4&gt;Ruilplan&lt;/h4&gt;&lt;p&gt;In de Gebiedsinrichting ‘Franekeradeel-Harlingen’ is een ruilplan vastgesteld. Zie Rechtbank Noord-Nederland, 20-10-2021, ECLI:NL:RBNNE:2021:4921): toedeling perceel met kwalitatieve verplichting, SKAL-certificering en peildatum, verbinding van percelen door koetunnel onder de openbare weg leidt niet tot één kavel,&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Stikstof&lt;/h4&gt;&lt;p&gt;Er is een verslag van een schriftelijk overleg over stikstofreductie en natuurverbetering, waarin de minister van LNV antwoord geeft op vele vragen van de fracties van GroenLinks, PvdA en SGP. &lt;span class="italic"&gt;Kamerstukken I&lt;/span&gt; 2021/22, 35600, nr. AL. Zie voor een rapport ‘gebiedsgerichte verkenning van de verder aanpak stikstof (WUR): &lt;span class="italic"&gt;Kamerstukken I&lt;/span&gt; 2021/22, 35334, nr. AK. Bij deze kamerbrief horen nog enkele andere bijlagen, zoals het Legalisatieprogramma PAS-meldingen. De Subsidieregeling sanering varkenshouderijen, de Regeling provinciale aankoop veehouderijen nabij natuurgebieden, en de Landelijke beëindigingsregeling veehouderijlocaties zijn maatregelen die onder andere voor het legaliseren van de meldingen worden ingezet. Dit zijn beëindigingsregelingen en opkoopregelingen voor veehouders die willen stoppen.&lt;/p&gt;&lt;h4&gt;Excretie&lt;/h4&gt;&lt;p&gt;Per kwartaal wordt gerapporteerd over de stikstof- en fosfaatexcretie door vee. Op sectorniveau bezien is in het derde kwartaal - ten opzichte van het voorgaande kwartaal - alleen de fosfaat- en stikstofexcretie door varkens verder afgenomen. Voor de categorieën melkvee, pluimvee en overig is er juist sprake van een lichte stijging. Overigens zonder dat dit resulteert in een overschrijding van de sectorale fosfaat- en stikstofplafonds, met uitzondering van het stikstofplafond voor melkvee. Hiermee is dit al het derde kwartaal in 2021 op een rij dat de stikstofexcretie van de Nederlandse melkveestapel boven het sectorale stikstofplafond ligt. De minister roept de melkveesector dan ook op om serieus werk te maken van het terugdringen van de excretie van stikstof door het ruw eiwitgehalte in het melkveevoerrantsoen te verlagen, conform de afspraken die hierover met de&lt;/p&gt;&lt;p&gt;sector gemaakt zijn (&lt;span class="italic"&gt;Kamerstukken II&lt;/span&gt; 2021/22, 35 334, nr. 168).&lt;/p&gt;&lt;h4&gt;Waterberging&lt;/h4&gt;&lt;p&gt;B&amp;W van Dinkelland hebben het verzoek van [appellant] om handhavend op te treden tegen het gebruik van zijn gronden aan de [locatie] in Saasveld als waterberging door het waterschap Vechtstromen, afgewezen. [appellant] woont aan de [locatie] te Saasveld en exploiteert daar een landbouwbedrijf en een veehouderij. Volgens het ter plekke geldende bestemmingsplan ‘Buitengebied 2010’ hebben zijn gronden de bestemming ‘Agrarisch - 1’.[appellant] heeft om handhavend optreden verzocht, omdat het waterschap in strijd met het bestemmingsplan zijn gronden gebruikt voor waterberging, meer in het bijzonder wanneer de nabijgelegen Molenbeek als gevolg van regenval buiten zijn oevers treedt en delen van zijn gronden onder water komen te staan. Hoger beroep ongegrond. ABRvS 24-11-2021, ECLI:NL:RVS:2021:2624&lt;/p&gt;&lt;h4&gt;Natuur&lt;/h4&gt;&lt;p&gt;De zevende Voortgangsrapportage Natuur biedt het volgende beeld: van de in het Natuurpact overeengekomen uitbreidingstaakstelling van het Natuurnetwerk Nederland van minimaal 80.000 hectare was op 1 januari 2021 44.321 hectare gerealiseerd, waarmee de restanttaakstelling voor de jaren 2021 tot en met 2027 dus 35.679 hectare bedraagt. In het jaar 2020 is 2.850 extra natuur binnen het Natuurnetwerk Nederland ingericht. De totale omvang van de natuur in het Natuurnetwerk Nederland bedroeg op 1 januari 2021 698.253 hectare. Hoewel de natuur binnen het Natuurnetwerk Nederland dus gestaag uitbreidt, is het jaarlijkse tempo van de groei te laag om de afgesproken doelstelling voor 2027 te halen. Niet alleen de omvang van het areaal natuur is van belang, ook de kwaliteit van de natuur en de daarvoor noodzakelijke milieucondities en ruimtelijke condities zijn een belangrijk aandachtspunt. In hoofdstuk 3 is, op basis van de door de Kamer gewenste indicatoren, in beeld gebracht wat de stand van zaken is wat betreft de kwaliteit van de natuur. Helaas is de kwaliteit op veel plekken nog onvoldoende. Ontoereikende condities, door verdroging, verzuring, vermesting en versnippering zijn hiervoor een belangrijke verklaring. Mede om dat tij te keren heeft het kabinet in 2020 besloten tot een langetermijnaanpak stikstof. Onderdeel hiervan is het Programma Natuur, een pakket van ongeveer € 3 miljard in de periode tot en met 2030, aanvullend op de afspraken uit het Natuurpact, bedoeld voor extra natuurherstel en -ontwikkeling, met name in en rondom stikstofgevoelige Natura 2000-gebieden. De eerste fase van het programma Natuur is inmiddels van start gegaan. (&lt;span class="italic"&gt;Kamerstukken I&lt;/span&gt; 2021/22, 33576, nr. X).&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Subsidieregeling sanering varkenshouderijen&lt;/h4&gt;&lt;p&gt;Volgens appellant te laag vastgestelde subsidie. De vaststelling van de Regeling past binnen de uit de Kaderwet voortvloeiende ruime beslissingsruimte van verweerder. Het doel van deze subsidieregeling is het op korte termijn verminderen van geuroverlast die wordt veroorzaakt door varkenshouderijlocaties in veedichte gebieden. Het betreft een subsidieregeling waaraan op basis van vrijwilligheid kan worden deelgenomen. Dat zich relatief veel varkenshouders met nieuwere stallen voor de Regeling hebben aangemeld, leidt echter niet tot het oordeel dat de Regeling in strijd met het zorgvuldigheidsbeginsel tot stand is gekomen. De gekozen inrichting van de Regeling valt nog steeds binnen verweerders beslissingsruimte. Evenmin is er strijd met het gelijkheidsbeginsel. Beroep ongegrond. CBB 16-11-2021, ECLI:NL:CBB:2021:993&lt;/p&gt;&lt;h4&gt;Opkoop&lt;/h4&gt;&lt;p&gt;De Regeling provinciale aankoop veehouderijen nabij natuurgebieden (Rpav) wordt aangepast. In het kader van de voorhangprocedure is een ontwerp naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2021/22, 28973, nr. 248). Wijzigingen: verruiming van de subsidiabele kosten via aanpassing van de definitie van ‘landbouwgrond’, waarmee opkoop van grond onder en rond de bedrijfsgebouwen (zoals stallen) mogelijk wordt gemaakt; verhoging van de plafondwaarde voor veehouderijen zonder productierecht van € 125.000 per mol stikstofdepositie per hectare per jaar naar € 250.000 per mol stikstofdepositie per hectare per jaar; verlenging van de eindtermijn waarbinnen de koopovereenkomsten moeten zijn afgesloten met vier maanden, tot en met 4 september 2022. De tekst van de regeling is in de bijlage opgenomen.&lt;/p&gt;&lt;h2&gt;Marktordening&lt;/h2&gt;&lt;h4&gt;WTO&lt;/h4&gt;&lt;p&gt;Er was weer een Ministeriële Conferentie van de WTO in Zwitserland. De Nederlandse beleidsuitgangspunten zijn neergelegd in een Kaderinstructie WTO (&lt;span class="italic"&gt;Kamerstukken II&lt;/span&gt; 2021/22, 21501-02, nr. 2418). De instructie is opgedeeld in vijf delen: versterking van het multilaterale handelssysteem, gelijk speelveld, duurzaamheid en ontwikkeling, plurilaterale onderhandelingen, en overige zaken. Onder die laatste valt ook de landbouw. Het doel daarvoor is: mondiale afspraken tot beperking handelsverstorende steun in de landbouwsector, voor een gelijker speelveld op de internationale markt. Ofwel: hoe moeten de verschillende vormen van steun in de verschillende boxen (groen, blauw en amber) worden gewaardeerd?&lt;/p&gt;&lt;h4&gt;Percelen&lt;/h4&gt;&lt;p&gt;Over de landtong stelt het College vast dat verweerder de beoordeling of sprake is van subsidiabele oppervlakte heeft gebaseerd op luchtfoto's, aangevuld met cyclomediabeelden en foto's die appellante heeft overgelegd. Het College is met verweerder van oordeel dat daaruit moet worden afgeleid dat de landtong grotendeels is verruigd. Het betoog van appellante dat verweerder de door haar opgegeven oppervlakte had moeten splitsen in subsidiabele en nietsubsidiabele delen, en dat verweerder vervolgens het percentage grassen en andere kruidachtige voedergewassen op de mogelijk subsidiabele delen had moeten vaststellen, volgt het College niet. Zoals verweerder ter zitting heeft benoemd, heeft de landtong een gevarieerde begroeiing, met riet, pitrus, clusters van bomen en gras. Splitsing is dan niet aan de orde. Ongegrond. CBB 23-11-2021, ECLI:NL:CBB:2021:1002. Zie ook: ECLI:NL:CBB:2021:1006 (onbeteelde grond, verruiging, bomenrij en water); ECLI:NL:CBB:2021:1004; ECLI:NL:CBB:2021:1003.&lt;/p&gt;&lt;p&gt;Rand watergang en verbindingsstrook niet subsidiabel; terechte splitsing; verjaring recht op terugvordering geen sprake. CBB 23-11-2021, ECLI:NL:CBB:2021:1012&lt;/p&gt;&lt;p&gt;Op de hoge resolutiefoto’s van 2017 heeft het perceel een overwegend grijze en bruine kleur en op de lage resolutiefoto’s van 2017 is te zien dat perceel 14 een ruige structuur heeft. Het College stelt verder vast dat de kleur en structuur van perceel 14 op deze luchtfoto’s afwijkt van de omliggende percelen grasland. Gelet hierop is het College van oordeel dat perceel 14 in 2017 dusdanig is verruigd en verschraald dat geen sprake is van subsidiabel landbouwareaal. Van een tijdelijke situatie als gevolg van droogte is niet gebleken. CBB 30-11-2021, ECLI:NL:CBB:2021:1024&lt;/p&gt;&lt;h4&gt;Betalingsrechten&lt;/h4&gt;&lt;p&gt;Uitbetaling basis- en vergroeningsbetaling 2019. Beroep op het vertrouwensbeginsel. Ongegrond. CBB 23-11-2021, ECLI:NL:CBB:2021:1009&lt;/p&gt;&lt;p&gt;Appellant heeft zijn aanvraag om uitbetaling van de betalingsrechten en de vergroeningsbetaling te laat ingediend. De stelling van appellant dat de aanvraag voor 15 mei 2020 klaar stond voor verzending, maak dat niet anders. De (recidiverende) ziekte van appellant, heeft op die ongelukkige gang van zaken geen invloed gehad: hij had immers de indiening van de aanvraag naar eigen zeggen uit handen gegeven. Dat is ook wat van de persoon die als gevolg van ziekte niet in staat is zelf tijdig de aanvraag te doen, mag worden verwacht: iemand inschakelen die dat voor hem doet. Het beroep is ongegrond. CBB 23-11-2021, ECLI:NL:CBB:2021:1018. Zie ook: ECLI:NL:CBB:2021:1017&lt;/p&gt;&lt;h4&gt;Graasdierpremie &lt;/h4&gt;&lt;p&gt;Het College is van oordeel dat verweerder de aanvraag van appellante om uitbetaling van de graasdierpremie terecht heeft afgewezen en terecht een sanctie heeft vastgesteld. Voor een groot aantal premiedieren staat vast dat zij niet voldoen aan de voorwaarde dat zij van 15 mei tot en met 19 oktober 2019 onafgebroken op niet subsidiabele landbouwgrond graasden. Dat geldt ook voor de premiedieren die graasden op deels subsidiabele en niet-subsidiabele percelen die niet van elkaar waren gescheiden. Omdat het afwijkingspercentage ruimschoots meer dan 20% is wordt de graasdierpremie niet verleend en dient daarnaast ook een administratieve sanctie te worden opgelegd. Beroep ongegrond. CBB 23-11-2021, &lt;/p&gt;&lt;h4&gt;Jonge boeren&lt;/h4&gt;&lt;p&gt;Jonge landbouwers kunnen in aanmerking komen voor een extra betaling voor maximaal 90 hectare. Het bedrag per hectare is gerelateerd aan de nationaal gemiddelde betaling per hectare en is voor 2021 bepaald op € 95,098 per hectare. &lt;span class="italic"&gt;Stcrt&lt;/span&gt;. 2021, nr. 48444.&lt;/p&gt;&lt;h4&gt;Herberekening&lt;/h4&gt;&lt;p&gt;Herberekening uitbetaling basis- en vergroeningsbetaling. Beroep op vertrouwensbeginsel, ongegrond. CBB 30-11-2021, ECLI:NL:CBB:2021:1025&lt;/p&gt;&lt;p&gt;Strafrechtelijk onderzoek ‘Eider’; tegenstrijdige verklaringen over feitelijk gebruik; in het licht van wat appellante aanvoert, heeft verweerder niet afdoende gemotiveerd waarom hij de verklaringen van de verdachte in de strafzaak zwaarder laat wegen dan die van appellante. De verklaringen van andere getuigen kunnen naast die van appellante bestaan; sluiten landbouwkundige activiteiten van appellante niet uit. Motiveringsvernietiging. CBB 30-11-2021, ECLI:NL:CBB:2021:1028&lt;/p&gt;&lt;h2&gt;Dieren&lt;/h2&gt;&lt;h4&gt;Welzijn&lt;/h4&gt;&lt;p&gt;De zienswijze ‘Dierwaardige Veehouderij’ van de Raad voor Dieraangelegenheden is door de minister doorgestuurd naar de Tweede Kamer (&lt;span class="italic"&gt;Kamerstukken II&lt;/span&gt; 2021/22, 28286, nr. 1229). Daarbij is geen aandacht besteed aan de recente wijziging van de Wet dieren (art. 2.1, nog niet in werking).&lt;/p&gt;&lt;h4&gt;Vangletsel&lt;/h4&gt;&lt;p&gt;verweerder heeft voldoende gemotiveerd dat bij kuikens van eiseres vangletsel is vastgesteld. Voor de rechtbank staat in voldoende mate vast dat eiseres de overtredingen heeft begaan. Dat eiseres een professioneel gecertificeerd bedrijf inhuurt voor het vangen van de kuikens en dat er een overeenkomst met dit bedrijf is waaruit volgt dat voorzichtig met de dieren moet worden omgegaan, betekent niet dat de overtredingen haar niet verweten kunnen worden. De toezichthouder heeft letsel geconstateerd dat is ontstaan bij het vangen van de kuikens van eiseres. Eiseres is als houder van de dieren verantwoordelijk voor de wijze waarop de dieren worden gevangen door een bedrijf dat zij daarvoor heeft ingeschakeld. Nu in voldoende mate vast staat dat eiseres de overtredingen heeft begaan, was verweerder bevoegd eiseres daarvoor een boete op te leggen. Rechtbank Rotterdam 04-11-2021, ECLI:NL:RBROT:2021:10566. Ook: Rechtbank Rotterdam 12-11-2021, ECLI:NL:RBROT:2021:10911&lt;/p&gt;&lt;h4&gt;I&amp;R regeling&lt;/h4&gt;&lt;p&gt;Niet gehonoreerd verzoek om de registratie in het I&amp;R- systeem rund met betrekking tot drie runderen met terugwerkende kracht te wijzigen. Door de uitspraak van het College van 13 april 2021 (ECLI:NL:CBB:2021:385) in de procedure over de heffingen in het kader van de Regeling Fosfaatreductieplan 2017 heeft appellante geen procesbelang meer bij het onderhavige beroep voor zover zij beoogde te voorkomen dat de inhoudelijke discussie over de juistheid van de melding ten aanzien van de drie runderen niet meer in die procedure zou kunnen plaatsvinden. Verder heeft appellante niet concreet gemaakt dat zij er een specifiek belang bij heeft dat alsnog wordt geregistreerd dat de drie runderen een periode niet op haar bedrijf hebben gestaan. De mogelijkheid dat die registratie in het kader van de voedselveiligheid of anderszins nog van betekenis zal zijn, is thans en met het verstrijken van de tijd nog verder theoretisch. Voor zover volgens appellante de beantwoording van de vraag of de weigering om tot de verzochte registratie over te gaan een voor bezwaar en beroep vatbaar besluit is van belang kan zijn voor de praktijk, komt dit neer op het vragen van een uitspraak om een principiële reden, wat geen procesbelang oplevert. Aan een verzoek om veroordeling tot vergoeding van de proceskosten in beroep kan volgens vaste rechtspraak geen procesbelang worden ontleend. Appellante ontleent echter wel procesbelang aan haar verzoek om veroordeling tot vergoeding van de proceskosten in bezwaar omdat hiervoor, gelet op art. 7:15, tweede lid, van de Awb, vernietiging (en herroeping) nodig is. De kosten, die de belanghebbende in verband met de behandeling van het bezwaar redelijkerwijs heeft moeten maken, worden door het bestuursorgaan uitsluitend vergoed op verzoek van de belanghebbende voor zover het bestreden besluit wordt herroepen wegens aan het bestuursorgaan te wijten onrechtmatigheid. Voor bedoelde herroeping zou in dit geval slechts aanleiding kunnen bestaan, indien de beslissing om de kennisgeving van appellante niet in het I&amp;R-systeem rund te registreren als een voor bezwaar vatbaar besluit zou zijn aan te merken. Het bericht van 1 augustus 2018, waartegen het bezwaar van appellante was gericht, is naar het oordeel van het College echter geen besluit in de zin van art. 1:3 van de Awb. Gesteld noch gebleken is dat ten tijde van het verzoek de drie runderen niet overeenkomstig de Regeling I&amp;R in het systeem waren geregistreerd. Het alsnog in het I&amp;R-systeem rund opnemen van het gegeven dat de drie runderen een periode bij de broer van een van de vennoten in de wei hebben gestaan zou geen enkele wijziging hebben gebracht in het ten tijde van het verzoek bestaande recht om de dieren te houden, te verhandelen, te vervoeren, aan te voeren of af te voeren. De in het bericht van 1 augustus 2018 vervatte afwijzende reactie van verweerder op het verzoek betekent dat de registratie van de runderen in het I&amp;R-systeem over de in geding zijnde periode wordt gehandhaafd. Niet aannemelijk is geworden dat met deze afwijzing ten aanzien van die periode is beoogd enig rechtsgevolg in het leven te roepen. Het verzoek is ingediend met het oog op de gevolgen van die registratie voor de heffingen in het kader van het Fosfaatreductieplan 2017. Uit de uitspraak van 13 april 2021 blijkt echter dat genoemde afwijzing niet is gericht op de vaststelling van de rechtspositie van appellante in het kader van het Fosfaatreductieplan 2017. Ook overigens ziet het College niet in dat met die afwijzing ten aanzien van de in geding zijnde periode een rechtsverhouding wordt vastgesteld, gewijzigd of opgeheven en het bericht van 1 augustus 2018 niet slechts een feitelijke handeling betreft. Verweerder had het bezwaar van appellante tegen het bericht van 1 augustus 2018 niet-ontvankelijk moeten verklaren. Verweerder was niet gehouden tot vergoeding van de kosten die appellante in verband met de behandeling van het bezwaar redelijkerwijs heeft moeten maken. CBB 30-11-2021, ECLI:NL:CBB:2021:1022&lt;/p&gt;&lt;h2&gt;Planten&lt;/h2&gt;&lt;h4&gt;Tarieven&lt;/h4&gt;&lt;p&gt;De tarieven in de Regeling tarieven Plantgezondheidswet zijn aangepast. Het betreft tariefsaanpassingen per 1 januari 2022 voor fytosanitaire werkzaamheden verricht door de NVWA en drie plantaardige keuringsdiensten, te weten Bloembollenkeuringsdienst, Kwaliteits-Controle-Bureau en Stichting Nederlandse Algemene Kwaliteitsdienst Tuinbouw (Naktuinbouw) en één tariefsaanpassing voor Nederlandse Algemene Keuringsdienst (NAK). &lt;span class="italic"&gt;Stcrt.&lt;/span&gt; 2021, nr. 47906. Zie ook wijziging van de Regeling werkzaamheden Raad voor plantenrassen in verband met aanpassing van kosten, tarieven en vergoedingen (&lt;span class="italic"&gt;Stcrt.&lt;/span&gt; 2021, nr. 47853)&lt;/p&gt;&lt;h4&gt;Bloembollen&lt;/h4&gt;&lt;p&gt;Verordening Productschap Tuinbouw vakheffing bloembollen leverbaar oogstjaar 2003 en de Verordening PT vakheffing bloembollen plantgoed oogstjaar 2003. Aanvraag om restitutie van afgedragen doorverkoopheffing over bloembollen in periode I van het jaar 2003. De bewijslast dat er doorverkoopheffingen zijn afgedragen, ligt bij de aanvrager. In dit geval is niet gebleken dat de aanvrager bloembollen heeft verkocht en daarover heffingen heeft afgedragen. Verweerder heeft de aanvraag daarom terecht afgewezen. Daarnaast zien het College geen grond voor het toekennen van een schadevergoeding wegens onrechtmatige besluitvorming, het onrechtmatig handelen van verweerder, het niet tijdig nemen van een besluit of de aantasting van eer en goede naam. Het College ziet wel aanleiding voor het toekennen van een immateriële schadevergoeding wegens de overschrijding van de redelijke termijn. CBB 30-11-2021, ECLI:NL:CBB:2021:1040. Zie ook ECLI:NL:CBB:2021:1039, ECLI:NL:CBB:2021:1041&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;Schadevergoeding. Verzoekster heeft niet aannemelijk gemaakt dat zij schade heeft geleden als gevolg van het onrechtmatige herzieningsbesluit. CBB 16-11-2021, ECLI:NL:CBB:2021:1000&lt;/p&gt;&lt;p&gt;Knelgevallenregeling. Verweerder heeft een onjuist aantal wachtdagen gehanteerd, zodat het vervangingsbesluit niet zorgvuldig is genomen. Het beroep is gegrond en het College voorziet zelf in de zaak. De totale melkproductie van appellant moet worden verhoogd, waardoor hij voldoet aan de 5%-drempel van de knelgevalleregeling. Het College stelt het fosfaatrecht van appellant (na generieke korting) vast op 6.020 kg. CBB 16-11-2021, ECLI:NL:CBB:2021:991&lt;/p&gt;&lt;p&gt;Herzieningsverzoek afgewezen. Niet in geschil dat er geen sprake is van nieuwe feiten of veranderde omstandigheden. Geen sprake van evidente onredelijkheid nu appellante de betreffende gegevens al in de voorgaande procedure (over de vaststelling van het fosfaatrecht) naar voren had kunnen brengen. Tijdens de zitting in die procedure heeft verweerder, anders dan appellante heeft betoogd, niet toegezegd dat een eventueel verzoek om herziening inhoudelijk zal worden beoordeeld. Het beroep is ongegrond. CBB 16-11-2021, ECLI:NL:CBB:2021:990&lt;/p&gt;&lt;p&gt;Vast staat dat in het geval van appellante geen sprake is van daadwerkelijke realisatie van een natuurgebied of aanleg of onderhoud van publieke infrastructuur. Ook staat vast dat appellante op de peildatum niet tijdelijk minder vee hield of over minder fosfaatruimte beschikte. Het beroep op de knelgevallenregeling van art. 72a, eerste lid, van het Uitvoeringsbesluit Msw slaagt niet. Beroep ongegrond. CBB 23-11-2021, ECLI:NL:CBB:2021:1007&lt;/p&gt;&lt;p&gt;Procedure van de erven van een veehouder tegen de Staat. Vordering tot vergoeding van schade ten gevolge van een onrechtmatig besluit van de Minister van Landbouw, Natuur en Voedselkwaliteit. Bij dit besluit is de eerdere vaststelling van fosfaatrechten ingetrokken en zijn de fosfaatrechten lager vastgesteld. Het besluit is later herzien. Toewijzing van de vordering tot vergoeding van de geleden schade. Rechtbank Den Haag, 11-08-2021, ECLI:NL:RBDHA:2021:13244&lt;/p&gt;&lt;p&gt;Het College is van oordeel dat verweerder terecht 46,16 ha landbouwgrond buiten beschouwing heeft gelaten bij de vaststelling van de fosfaatruimte van appellante. Niet is gebleken dat de gronden in het kader van de normale bedrijfsvoering bij appellante in gebruik waren. De door appellante overgelegde grondgebruikersverklaringen zijn onvoldoende om de conclusie te dragen dat appellante ook de feitelijke beschikkingsmacht had over de gronden. Verder heeft verweerder zich naar het oordeel van het College terecht op het standpunt gesteld dat het beroep van appellante op art. 72a, eerste lid, van het Uitvoeringsbesluit faalt. Niet is komen vast te staan dat sprake is van minder fosfaatruimte op de peildatum 2 juli 2015 door de realisatie van een natuurgebied of aanleg/onderhoud van publieke infrastructuur. Tot slot heeft appellante niet aannemelijk gemaakt dat op haar een individuele en buitensporige last rust. Beroep ongegrond. CBB 30-11-2021, ECLI:NL:CBB:2021:1032. Ook ongegrond: ECLI:NL:CBB:2021:1033, ECLI:NL:CBB:2021:1035&lt;/p&gt;&lt;h4&gt;Gezondheid&lt;/h4&gt;&lt;p&gt;Er zijn weer enkele onderzoeken: rapport van het NIVEL ‘Longontsteking in de nabijheid van geitenhouderijen in Noord-Brabant en Limburg, actualisering 2017-2019’ en een samenvattend rapport van het RIVM over de resultaten van de retrospectieve patiëntenstudie. De resultaten van deze rapporten liggen in lijn met eerdere onderzoeksresultaten. Deze rapporten maken deel uit van een reeks vervolgonderzoeken in het kader van het onderzoeksprogramma Veehouderij en Gezondheid Omwonenden (VGO) III. Deze vervolgonderzoeken bestaan uit epidemiologische analyses van huisartsengegevens, een retrospectieve en prospectieve patiëntenstudie, een onderzoek bij geitenhouders en een onderzoek op geitenhouderijen. &lt;span class="italic"&gt;Kamerstukken I&lt;/span&gt; 2021/22, 28973, nr. K.&lt;/p&gt;&lt;h4&gt;Pluimveerecht&lt;/h4&gt;&lt;p&gt;In de totstandkomingsgeschiedenis van het pluimveerechtenstelsel is uitdrukkelijk overwogen dat de hoogte van het pluimveerecht rechtstreeks uit de wet wordt afgeleid en dat daarover geen individuele, voor bezwaar en beroep vatbare beslissing wordt genomen. Het College heeft dit onderschreven. De vaststelling van het pluimveerecht is dus geen besluit in de zin van de Algemene wet bestuursrecht. Hieruit volgt dat ook de afwijzende reactie van verweerder op het verzoek om herziening van deze vaststelling geen besluit is. CBB 23-11-2021, ECLI:NL:CBB:2021:1010&lt;/p&gt;&lt;h4&gt;Actieprogramma&lt;/h4&gt;&lt;p&gt;Het zevende actieprogramma Nitraatrichtlijn voor de periode 2022–2025 is naar de Eerste Kamer gestuurd, voorzien van vele bijlagen. Dit 7e AP wordt conform art. 5 van de Nitraatrichtlijn1 bij de Europese Commissie ingediend (&lt;span class="italic"&gt;Kamerstukken I&lt;/span&gt; 2021/22, 33037, nr. AA). Belangrijkste onderwerpen zijn: transitie naar duurzame bouwplannen, teeltvrije zones waar geen bemesting en geen toepassing van gewasbeschermingsmiddelen plaatsvindt, uitrijdperiode dierlijke mest (pas vanaf 15 maart). Wat betreft de stand van zaken voor de nieuwe derogatie deelt de minister mee: ‘In het licht van een nieuwe derogatieaanvraag heb ik de EC meegenomen in het 7e AP en hebben gesprekken plaatsgevonden over het gepubliceerde ontwerp alsook over de aanpassingen in het maatregelenpakket zoals ik die heb doorgevoerd in het definitieve 7e AP. In de gesprekken tot nu toe toont de EC zich kritisch over de staat van de waterkwaliteit in Nederland en het tempo waarin de benodigde waterkwaliteitsverbetering wordt bereikt. In de gesprekken is nadrukkelijk ook aandacht geweest voor de bredere (milieu)context van de landbouw in Nederland. Op dit moment is nog niet duidelijk of de EC het 7e AP een voldoende basis acht voor verlenging van derogatie van de Nitraatrichtlijn. Vanzelfsprekend blijf ik hierover in gesprek met de EC. Op korte termijn spreek ik hier ook persoonlijk over met de verantwoordelijk Commissaris Sinkevicius. Mijn inzet is erop gericht om in het Nitraatcomité van 15 december a.s. de volgende stap in de procedure tot derogatieverlening te kunnen zetten.’ &lt;/p&gt;&lt;h4&gt;Stikstof&lt;/h4&gt;&lt;p&gt;S.D.P. Kole schrijft in de Gemeentestem 2021/132 onder de titel 'De stikstofuitspraken van de Rechtbank Midden-Nederland: Leiden verder in last' de (mogelijk) verstrekkende gevolgen voor de praktijk van Rb Midden-Nederland van 22 september 2021 elf Utrechtse stikstofzaken inzake zeventien agrarische bedrijven en een slachterij. De uitspraken bevatten belangrijke overwegingen met betrekking tot de (verwachte) positieve effecten van emissiearme stallen, de vraag of voor de activiteiten beweiding en bemesting een natuurvergunning nodig is en de toepassing van de beginselplicht tot handhaving in relatie tot de zogenoemde PAS-melders. De uitspraken van de Rechtbank Midden-Nederland raken de kern van de huidige omgang door bevoegde gezagen met de stikstofproblematiek in Nederland, aldus de auteur.&lt;/p&gt;&lt;h2&gt;Rechtspersonen&lt;/h2&gt;&lt;h4&gt;Inbreng&lt;/h4&gt;&lt;p&gt;Onjuiste advisering over inbreng agrarische eenmanszaak in besloten vennootschap? Bewijslevering in verband met beroep op rechtsverwerking en algemene voorwaarden. Hof Den Bosch 16-11-2021, ECLI:NL:GHSHE:2021:3410&lt;/p&gt;&lt;h4&gt;Maatschap&lt;/h4&gt;&lt;p&gt;Ontbinding van maatschapsovereenkomst. Uitleg van beding m.b.t. voortzettingsrecht. Wijze van verdeling van maatschapsgemeenschap. Parket HR 12-11-2021, ECLI:NL:PHR:2021:1137&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Belastingplan 2022&lt;/h4&gt;&lt;p&gt;De met het Belastingplan 2022 samenhangende wetgeving is aan de Eerste Kamer aangeboden (&lt;span class="italic"&gt;Kamerstukken I&lt;/span&gt; 2021/22, 35927, nr. B (herdruk)).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Een Verslag van een schriftelijk overleg over de geannoteerde agenda Landbouw- en Visserijraad 15 en 16 november 2021 is te vinden in &lt;span class="italic"&gt;Kamerstukken II&lt;/span&gt; 2021/22, 21501-32-nr. 1354. Een onderwerp is bijvoorbeeld het streven om de methaanuitstoot met 30% voor 2030 te reduceren. Er is ook een verslag van deelname aan een interparlementaire bijeenkomst van de landbouwcommissie (AGRI) van het Europees Parlement over de ontwikkeling van Nationaal Strategisch Plannen in de lidstaten (&lt;span class="italic"&gt;Kamerstukken I en II&lt;/span&gt; 2021/22, 35969, nr. 1). Een van de sessies ging over de vraag: hoe kunnen de lidstaten hun nationale strategische GLB-plannen gebruiken om meer producentenorganisaties aan te moedigen en te ontwikkelen om de nieuwe uitzonderingen op de mededingingsregels te gebruiken om de onderhandelingsmacht binnen de toeleveringsketen opnieuw in evenwicht te brengen?&lt;/p&gt;&lt;h2&gt;Diversen&lt;/h2&gt;&lt;h4&gt;Samenwerking&lt;/h4&gt;&lt;p&gt;Naar aanleiding van de motie van het lid Geurts (&lt;span class="italic"&gt;Kamerstuk &lt;/span&gt;35 000 XIV, nr. 81) over een samenwerkingsambassadeur in de landbouw is de heer Ferd Crone aangesteld als kwartiermaker. Zijn advies ‘Vertrouwen in samenwerking door en met de landbouw’ is aan de Tweede Kamer aangeboden. &lt;span class="italic"&gt;Kamerstukken II&lt;/span&gt; 2021/22, 35925 XIV, nr. 18.&lt;/p&gt;&lt;h4&gt;Demonstraties&lt;/h4&gt;&lt;p&gt;Protesten juli 2020, verbod met landbouwvoertuigen te demonsteren, art. 10 en art. 11 van het Verdrag tot bescherming van de rechten van de mens en de fundamentele vrijheden, art. 120 van de Grondwet, art. 39 van de Wet veiligheidsregio’s en art. 5 van de Wet openbare manifestaties, beroep ongegrond. Rechtbank Noord-Nederland 18-11-2021, ECLI:NL:RBNNE:2021:4992&lt;/p&gt;&lt;p&gt;Verbod op betogingen met tractoren. Vrijspraak. Er is niet gebleken dat het besluit van de Veiligheidsregio op de voorgeschreven manier bekend is gemaakt en dus staat niet vast dat het in werking is getreden. Hof Arnhem-Leeuwarden 25-11-2021, ECLI:NL:GHARL:2021:10897&lt;/p&gt;&lt;h4&gt;WOB&lt;/h4&gt;&lt;p&gt;WOB-verzoek RTL bij Stichting Skal over openbaarmaking inspectierapporten met naam en toenaam. Gegrond. Rechtbank Midden-Nederland 05-03-2020, ECLI:NL:RBMNE:2020:879&lt;/p&gt;&lt;h4&gt;FDF&lt;/h4&gt;&lt;p&gt;Vordering van Farmers Defence Force tot betaling van immateriële schadevergoeding wegens onrechtmatige uitlatingen van demissionair Minister Kaag in Nieuwsuur, een ANP artikel en een LinkedIn bericht afgewezen. De uitlating in Nieuwsuur heeft voldoende feitelijke grondslag en is daarom niet onrechtmatig. Bovendien valt de uitlating binnen de grenzen van de vrijheid van meningsuiting. In de andere uitlatingen wordt de naam Farmers Defence Force niet genoemd. Rechtbank Den Haag 01-12-2021, ECLI:NL:RBDHA:2021:13202.&lt;/p&gt;</content><legacyfootnotes/><footnotes><footnote/></footnotes><auteurs/><published>2021-12-28 10:05:24</published><modified>2022-02-08 11:01:40</modified><editiondate>2021-12-28</editiondate><htmlpath>https://denhollander.info/artikel/17020</htmlpath></article>
</articles></edition>
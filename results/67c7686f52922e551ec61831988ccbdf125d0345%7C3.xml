<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3725</id><udhid>UDH:TvAR/3725</udhid><titel>Overheidsaansprakelijkheid, in het bijzonder voor (on)rechtmatige besluitvorming</titel><searchwords><searchword>TvAR 7/8/2004</searchword><searchword>UDH:TvAR/3725</searchword></searchwords><attachments><attachment><name>2004_nr 78_Artikel_Sluysmans.pdf</name><extention>pdf</extention><url>https://denhollander.info/download/3721/ci</url></attachment></attachments><inleiding>1 Inleiding&#13;
De aansprakelijkheid van de overheid is een thema dat de laatste jaren de pennen flink&#13;
in beweging heeft gehouden. Achter de noemer van ‘overheidsaansprakelijkheid’ gaat&#13;
echter een breed palet aan grondslagen schuil die tot een mogelijke aansprakelijkheid&#13;
kunnen leiden. Bij die diverse grondslagen wil ik dan ook kort stilstaan, mede aan de&#13;
hand van voorbeelden die zoveel als mogelijk in de ‘agrarische sfeer’ worden gezocht.&#13;
Vervolgens zal ik mijn bijdrage toespitsen op het subthema van overheidsaansprakelijkheid&#13;
wegens (on)rechtmatige besluitvorming, aangezien dit onderwerp waarschijnlijk&#13;
de grootste actualiteitswaarde heeft. Ik sluit deze bijdrage af met enkele suggesties&#13;
ter verbetering van de huidige, door mij als onwenselijk gekwalificeerde situatie.</inleiding><content>2 Grondslagen&#13;
2.1 Vormen van overheidshandelen&#13;
Zoals hiervoor al aangegeven zijn er vele situaties denkbaar waarin tot enige aansprakelijkheid&#13;
van de overheid moet worden geconcludeerd. Om inzicht te kunnen krijgen&#13;
in de wegen die naar een dergelijke aansprakelijkheid leiden is het van belang te&#13;
komen tot een soort van classificatie van overheidsoptreden&#13;
Het eerste – en wellicht voornaamste – onderscheid dat kan worden aangebracht in het&#13;
optreden van de overheid is het onderscheid tussen enerzijds een feitelijk handelen van&#13;
die overheid en anderzijds het plegen van rechtshandelingen. Onderscheidend criterium&#13;
is dat een rechtshandeling is gericht op rechtsgevolg en een feitelijk handelen niet.&#13;
Binnen de begrippen feitelijk handelen en rechtshandelen kan vervolgens worden&#13;
onderscheiden naar de sfeer waarbinnen dat handelen zich afspeelt, namelijk ofwel&#13;
binnen de private sfeer, ofwel binnen de publieke sfeer. De rechtshandeling binnen de&#13;
publieke sfeer, ofwel de publiekrechtelijke rechtshandeling, wordt dan – aldus artikel&#13;
1:3 van de Algemene wet bestuursrecht – als besluit aangemerkt. Daarbij bestaat dan&#13;
weer verschil tussen appellabele en niet-appellabele besluiten, in het bijzonder algemeen&#13;
verbindende voorschriften en beleidsregels.&#13;
Als alle voorgaande begrippen worden gecombineerd ontstaan de volgende mogelijkheden:&#13;
feitelijk handelen in de publieke sfeer, feitelijk handelen in de private sfeer,&#13;
privaatrechtelijk rechtshandelen, appellabel publiekrechtelijk rechtshandelen en nietappellabel&#13;
publiekrechtelijk rechtshandelen.&#13;
2.2 Rechtmatig of onrechtmatig&#13;
Elk van voornoemde vormen van handelen kan (althans in theorie) ofwel rechtmatig,&#13;
ofwel onrechtmatig zijn. Die vraag naar rechtmatigheid of onrechtmatigheid is niet&#13;
zonder belang. Zij is immers van invloed op de toepasselijke vergoedingsmaatstaf.&#13;
Hebben we te maken met een onrechtmatig handelen, dan zal op grond van artikel 6:162&#13;
BW het beginsel van volledige schadevergoeding gelden. De positie van de gelaedeerde&#13;
moet zoveel mogelijk worden hersteld in de positie zoals die zou zijn geweest wanneer&#13;
het schadeveroorzakende handelen niet had plaatsgevonden. Gaat het daarentegen&#13;
om een rechtmatig handelen, dan geldt een voor de gelaedeerde minder gunstige&#13;
vergoedingsmaatstaf, namelijk een vergoeding in de sfeer van de nadeelcompensatie.&#13;
Die nadeelcompensatie is een vergoeding van de onevenredige, buiten het normaal&#13;
maatschappelijk risico vallende en op een beperkte groep burgers drukkende schade.&#13;
Bij een rechtmatig handelen zal de niet-onevenredige schade, of de schade die wordt&#13;
geacht tot het ‘normaal maatschappelijk risico’ te behoren niet vergoed worden. Het&#13;
is voor een gelaedeerde vanuit vergoedingsperspectief dan ook aantrekkelijker aansprakelijkheid&#13;
te baseren op een onrechtmatig in plaats van op een rechtmatig handelen.&#13;
2.3 Voorbeelden&#13;
Na thans het begrippenkader te hebben geïntroduceerd, zal ik in het hiernavolgende&#13;
de verschijningsvorm van elk van voornoemde categorieën met voorbeelden trachten&#13;
te verduidelijken.&#13;
2.3.1 Feitelijk handelen in de private sfeer&#13;
Het is buitengewoon moeilijk om een voorbeeld te vinden van enig onrechtmatig feitelijk&#13;
handelen van de overheid dat (exclusief) binnen de private sfeer kan worden&#13;
geplaatst. Bij nadere overdenking lijkt vrijwel elk handelen minst genomen voor een&#13;
deel een publieke achtergrond te hebben. Een betrekkelijk theoretisch voorbeeld zou&#13;
kunnen zijn gelegen in de situatie waarin een gemeente tijdelijk enige panden in&#13;
eigendom heeft en deze – in afwachting van sloop – tijdelijk verhuurt. Op enig&#13;
moment wenst de gemeente de panden daadwerkelijk te slopen en deswege de huur&#13;
tot een einde te brengen. In plaats van de voorgeschreven weg naar de kantonrechter&#13;
te maken, kiest de gemeente de weg van de minste weerstand en sluit de voorzieningen&#13;
van het verhuurde af. Die afsluiting betekent een feitelijk handelen in de private&#13;
sfeer dat jegens de huurders als onrechtmatig kan worden gekwalificeerd. De gedupeerde&#13;
huurders zullen de burgerlijke rechter kunnen benaderen om aan deze situatie&#13;
een einde te maken en eventueel vergoeding van geleden schade te vorderen.&#13;
Een rechtmatig schadeveroorzakend feitelijk handelen van de overheid in de private&#13;
sfeer lijkt mij een louter theoretische figuur die zich in de praktijk niet voordoet. Ik&#13;
laat die figuur dan ook verder onbesproken.&#13;
2.3.2 Feitelijk handelen in de publieke sfeer&#13;
Van een onrechtmatig feitelijk handelen van de overheid in de publieke sfeer is bijvoorbeeld&#13;
sprake in de situatie waarin een overheid een nieuwe weg moet aanleggen. De&#13;
voor de aanleg van het weglichaam benodigde grond is – voor zover nodig via ontei-&#13;
gening – verworven, maar de overheid heeft bij de aanleg ook behoefte aan zogenaamde&#13;
werkstroken. Zonder vooraf met de eigenaren van de gronden aan weerszijden&#13;
van de nieuw aan te leggen weg tot overeenstemming te komen, maakt de overheid&#13;
ten behoeve van machines en materiaal gebruik van die gronden waardoor de op die&#13;
gronden aanwezige gewassen verloren gaan. Aldus is sprake van een feitelijk handelen&#13;
van de overheid dat jegens de eigenaren van de aangetaste gronden (en gewassen) als&#13;
onrechtmatig kan worden gekwalificeerd. De schade die dientengevolge wordt geleden&#13;
komt volledig voor vergoeding in aanmerking.&#13;
Een ander voorbeeld is gelegen in de onjuiste informatieverschaffing door de overheid.&#13;
De klassieke casus is natuurlijk Staat/Bolsius1 waar Bolsius een werkkring&#13;
elders had aanvaard in de later, gezien de afwijzende beschikking van de directeur van&#13;
het Gewestelijk Arbeidsbureau (GAB), onjuist gebleken veronderstelling op grond&#13;
van onjuiste of onvolledige inlichtingen van ambtenaren GAB dat hij in aanmerking&#13;
kwam voor een tegemoetkoming in de verhuiskosten. Bolsius kon zijn schade op&#13;
grond van een onrechtmatige daad claimen via de burgerlijke rechter.2&#13;
In aansluiting op het eerstgenoemde voorbeeld zal sprake zijn van een rechtmatig&#13;
schadeveroorzakend feitelijk handelen in de publieke sfeer in geval de overheid in&#13;
kwestie wel eigenaar is van de werkstroken. Op die werkstroken wordt tijdelijk zand&#13;
opgehoopt, welk zand vervolgens in de weg zal worden verwerkt. Gedurende de&#13;
periode dat het zand op de werkstrook ligt, waaien echter van tijd tot tijd aanzienlijke&#13;
hoeveelheden zandkorrels van de hoop over de naastgelegen akkerlanden en veroorzaken&#13;
schade aan de gewassen. Het storten van zand op eigen grond is niet onrechtmatig,&#13;
het wegwaaien van enig zand onvermijdelijk, maar wanneer de schade die dat&#13;
weggewaaide zand veroorzaakt uitstijgt boven de schade die op grond van het normaal&#13;
maatschappelijk risico door de gewaseigenaren geduld dient te worden zal die&#13;
schade als nadeelcompensatie aan deze eigenaren moeten worden vergoed.&#13;
Klassiek is inmiddels ook het arrest Staat/Lavrijsen.3 Lavrijsen exploiteerde een mestvarkensbedrijf&#13;
in een tweetal gehuurde stallen. In het kader van een gerechtelijk vooronderzoek&#13;
tegen de verhuurder van Lavrijsen werd met verlof van de rechter-commissaris&#13;
een huiszoeking verricht in (onder meer) de door Lavrijsen gehuurde stallen.&#13;
Door die huiszoeking heeft Lavrijsen schade geleden ten gevolge van groeivertraging,&#13;
slechtere voedselconversie en veterinaire kosten. Die vergoeding werd toegewezen,&#13;
omdat volgens de Hoge Raad uit de regel dat de onevenredig nadelige, buiten het&#13;
normale maatschappelijke risico vallende, op een beperkte groep burgers of instellingen&#13;
drukkende gevolgen van een overheidshandelen of overheidsbesluit niet ten laste&#13;
van die beperkte groep behoren te komen doch gelijkelijk over de gemeenschap&#13;
dienen te worden verdeeld, voortvloeit dat het toebrengen van zodanige onevenredige&#13;
schade bij een op zichzelf rechtmatige overheidshandeling/huiszoeking jegens de&#13;
getroffene onrechtmatig is.&#13;
Zowel voor het verkrijgen van (volledige) schadevergoeding bij onrechtmatig schadeveroorzakend&#13;
feitelijk handelen in de publieke sfeer, als voor het verkrijgen van&#13;
nadeelcompensatie bij rechtmatig schadeveroorzakend feitelijk handelen in de publieke&#13;
sfeer kan de gelaedeerde zich enkel met een actie uit onrechtmatige daad tot de civiele&#13;
rechter wenden. Ik wijs erop dat het uitlokken van een zelfstandig schadebesluit,&#13;
althans het uitlokken van een appellabel zelfstandig schadebesluit, in dit verband niet&#13;
tot de mogelijkheden behoort. Op grond van de zogenaamde Van Vlodrop-jurisprudentie&#13;
wordt een beslissing van een bestuursorgaan op een verzoek tot schadevergoeding&#13;
aangemerkt als een ‘besluit’ in de zin van de Awb indien – kort gezegd – de schade&#13;
is veroorzaakt in het kader van de uitoefening van een publiekrechtelijke bevoegdheid,&#13;
maar een uitgelokt zelfstandig schadebesluit, dat een uitdrukkelijke publiekrechtelijke&#13;
titel ontbeert, is alleen appellabel bij de (aangezochte) bestuursrechter&#13;
indien de (aangezochte) bestuursrechter ook is aangewezen om kennis te nemen van&#13;
de schadeveroorzakende handeling.4&#13;
In sommige gevallen bestaat er een uitdrukkelijke publiekrechtelijke regeling voor&#13;
het toekennen van nadeelcompensatie.5 Er staat dan voor het verkrijgen van nadeelcompensatie&#13;
een administratiefrechtelijke rechtsgang open. Deze administratiefrechtelijke&#13;
rechtsgang is, voor zover de beslissing op het verzoek tot nadeelcompensatie&#13;
berust op een uitdrukkelijke publiekrechtelijke titel, exclusief. De weg naar de civiele&#13;
rechter is in dat geval afgesloten.6&#13;
2.3.3 Privaatrechtelijk rechtshandelen&#13;
Een particulier en een overheid onderhandelen over een contract. Het contract komt&#13;
tot stand, maar vanwege een nieuwe politieke wind wenst de overheid toch het contract&#13;
al snel weer op te zeggen. Die opzegging – een privaatrechtelijke rechtshandeling&#13;
– levert in geval het contract niet in een dergelijke mogelijkheid voorziet een&#13;
onrechtmatig privaatrechtelijk rechtshandelen op. Deze onrechtmatige daad leidt&#13;
voor de overheid tot een schadevergoedingsverplichting waarvan de burger bij de&#13;
burgerlijke rechter nakoming kan vorderen.&#13;
Evenmin als een rechtmatig schadeveroorzakend feitelijk handelen in de private sfeer&#13;
lijkt mij een rechtmatig schadeveroorzakend privaatrechtelijk handelen veel meer dan&#13;
een theoretische mogelijkheid te zijn, zodat ik ook deze categorie verder onbesproken&#13;
laat.&#13;
2.3.4 Niet-appellabel publiekrechtelijk rechtshandelen&#13;
De meest in het oog springende niet-appellabele publiekrechtelijke rechtshandelingen&#13;
zijn algemeen verbindende voorschriften of beleidsregels. Het spreekt vanzelf dat&#13;
dergelijke regelgeving dikwijls tot schade voor betrokkenen zal leiden. De scheidslijn&#13;
tussen aansprakelijkheid voor rechtmatig en onrechtmatig niet-appellabel publiekrechtelijk&#13;
rechtshandelen is lastig te trekken. Diverse regelgeving voorziet zelf al in&#13;
een compensatieregeling waardoor evident is dat vergoeding van schade plaatsvindt&#13;
op grond van een rechtmatig niet-appellabel publiekrechtelijk rechtshandelen. Wanneer&#13;
een dergelijke regeling niet bestaat, zijn er twee mogelijkheden om de regelgeving&#13;
ter discussie te stellen en vergoeding van de door die regeling veroorzaakte&#13;
schade te verkrijgen. De eerste mogelijkheid is direct de rechtmatigheid van de regelgeving&#13;
ter discussie te stellen bij de civiele rechter. De tweede mogelijkheid is het aanvechten&#13;
van een op die regelgeving gebaseerd besluit bij de bestuursrechter.&#13;
Daarbij dient men zich overigens wel te realiseren dat wetgeving in formele zin&#13;
niet getoetst kan worden aan de Grondwet of aan algemene rechtsbeginselen. Enkel&#13;
toetsing aan Europese regels (bijvoorbeeld het EVRM) kan dan soelaas bieden.&#13;
De hiervoor genoemde eerste mogelijkheid was aan de orde in het arrest van de Hoge&#13;
Raad van 18 januari 1991 inzake Leffers/Staat.7 In die zaak lag ter toetsing voor de op&#13;
artikel 36 Veewet berustende Regeling verbod voedsel- en slachtafvallen (varkens) die&#13;
werd uitgevaardigd en uitgevoerd zonder een regeling te treffen die het varkensmesters&#13;
zoals Leffers – die hun hele bedrijf op de bij voornoemde regeling verboden vervoedering&#13;
van swill hadden afgestemd – financieel mogelijk maakte hun bedrijf aan te&#13;
passen of, zo zulks onmogelijk zou blijken, hun te dier zake op andere wijze in hun&#13;
economische belangen tegemoet te komen. De Hoge Raad oordeelde dat de Staat&#13;
aldus onrechtmatig had gehandeld door zich onvoldoende de belangen van hen die&#13;
onevenredig werden getroffen in hun belangen die de Staat kende of behoorde te kennen,&#13;
aan te trekken. Ik zou menen dat de Hoge Raad in dit arrest weliswaar oordeelt&#13;
dat het ontbreken van een compensatieregeling voor Leffers en zijn lotgenoten een&#13;
onrechtmatige daad van de zijde van de Staat oplevert, maar dat de verplichting van&#13;
de Staat, om (een deel van) de schade die uit de regelgeving voortvloeit en het normaal&#13;
maatschappelijk risico te boven gaat te vergoeden, haar basis vindt in het beginsel&#13;
van de égalité devant les charges publiques en niet in een onrechtmatig handelen.&#13;
In een arrest van 20 juni 2003 inzake Staat/Harrida8 heeft de Hoge Raad de schending&#13;
van de gelijkheid voor de openbare lasten ook met zoveel woorden als grondslag&#13;
voor aansprakelijkheid genomen, al houdt de Raad nog steeds vast aan de opvatting&#13;
dat de op zichzelf rechtmatige overheidshandeling onrechtmatig wordt als een&#13;
passende compensatieregeling ontbreekt. In de zaak Harrida ging het om een op&#13;
22 maart 1996 opgelegd handelsverbod in Brits rundvee in het kader van BSE-bestrij-&#13;
ding. Dit verbod trof de in Noord-Iers rundvlees gespecialiseerde importeur Harrida&#13;
in het bijzonder. De Hoge Raad overwoog:&#13;
“Een van de verschijningsvormen van het gelijkheidsbeginsel is de regel dat de onevenredig&#13;
nadelige – dat wil zeggen: buiten het normale maatschappelijk risico of het normale bedrijfsrisico&#13;
vallende, en op een bepaalde groep burgers of instellingen drukkende – gevolgen van&#13;
een overheidshandeling of overheidsbesluit niet ten laste van die beperkte groep behoren te&#13;
komen, maar gelijkelijk over de gemeenschap dienen te worden verdeeld (…). Uit deze regel,&#13;
die ook aan latere rechtspraak van de Hoge Raad ten grondslag ligt, vloeit voort dat het toebrengen&#13;
van zodanige onevenredige schade bij een op zichzelf rechtmatige overheidshandeling&#13;
als het onderhavige import- en handelsverbod jegens de getroffene onrechtmatig is.”&#13;
Ook hier kon de Staat niet overgaan tot schadeveroorzakende regelgeving zonder&#13;
diegenen die onevenredig door die regelgeving worden geschaad in hun schade tegemoet&#13;
te komen.&#13;
Zoals hiervoor al aangegeven is een tweede mogelijkheid om onrechtmatige regelgeving&#13;
aan te vechten een op die regelgeving gebaseerd besluit aan de bestuursrechter&#13;
voor te leggen en langs die weg een oordeel te verkrijgen over de rechtmatigheid van&#13;
de achterliggende regeling. Een eventuele schadevergoeding is in dat geval evenmin&#13;
(rechtstreeks) gebaseerd op de onrechtmatigheid van de regelgeving maar op de met&#13;
de vernietiging van het besluit gegeven onrechtmatigheid van dat besluit. Een voorbeeld&#13;
is te vinden in de problematiek rondom de salderingsmethode zoals die werd&#13;
gehanteerd in de diverse op de Interimwet Ammoniak en Veehouderij gebaseerde&#13;
ammoniakreductieplannen. Kort gezegd werd in deze ammoniakreductieplannen&#13;
door de overheid aan uitbreiding van een veehouderij de eis gesteld dat de veehouder&#13;
binnen het gebied waarvoor het ammoniakreductieplan gold ammoniakreductierechten&#13;
van een andere veehouder, die kennelijk zijn veestapel wenste in te krimpen, zou&#13;
kopen. Die aangekochte rechten moesten vervolgens verrekend worden met de voor&#13;
uitbreiding benodigde rechten, zodat ‘per saldo’ de ammoniakuitstoot gelijk bleef. Bij&#13;
uitspraak van 2 oktober 1997 inzake Verhoeven/Uden oordeelde de Afdeling bestuursrechtspraak&#13;
van de Raad van State in het kader van een vergunningsbeoordeling deze&#13;
zogenaamde salderingsmethode echter in strijd met de wet. De betreffende vergunning&#13;
werd vernietigd en deze vernietiging vormde voor Verhoeven de ingang voor&#13;
een schadeclaim jegens de gemeente.&#13;
Daarmee begeven we ons evenwel weer op een nieuw terrein dat het hoofdthema&#13;
vormt van deze bijdrage, namelijk het appellabel publiekrechtelijk rechtshandelen.&#13;
3 Appellabel publiekrechtelijk rechtshandelen&#13;
3.1 Algemeen&#13;
Bleken de voorgaande categorieën van schadeveroorzakend overheidshandelen al de&#13;
nodige problemen te geven bij het verkrijgen van schadevergoeding, echt lastig wordt&#13;
het in geval de schadeveroorzakende overheidshandeling uit een appellabel besluit&#13;
bestaat. Ook hier moet onderscheid worden gemaakt tussen de situatie waarin de&#13;
benadeelde (volledige) schadevergoeding vordert op grond van de onrechtmatigheid&#13;
van het besluit enerzijds, en anderzijds de situatie waarin de benadeelde om nadeelcompensatie&#13;
verzoekt van de ‘onevenredige’ schade die hij lijdt ten gevolge van een&#13;
besluit dat op zichzelf rechtmatig is.&#13;
3.2 Onrechtmatig besluit&#13;
Vooropgesteld zij dat voor het verkrijgen van volledige schadevergoeding de onrechtmatigheid&#13;
van het schadeveroorzakende besluit moet worden vastgesteld. Daartoe&#13;
moet de benadeelde de bestuursrechtelijke rechtsgang tegen het schadeveroorzakende&#13;
besluit doorlopen, en wel met succes, om te voorkomen dat het schadeveroorzakende&#13;
besluit formele rechtskracht verkrijgt. Hetzij het bezwaar, hetzij het beroep tegen het&#13;
schadeveroorzakende besluit moet gegrond worden verklaard. Gebeurt dat niet, dan&#13;
verkrijgt het schadeveroorzakende besluit formele rechtskracht en wordt het rechtmatig&#13;
geacht. Het verkrijgen van volledige schadevergoeding is dan uitgesloten. Daarnaast&#13;
zal de benadeelde, voor zover het bestuursorgaan niet eigener beweging toereikende&#13;
schadevergoeding toekent, schadevergoeding moeten verzoeken c.q. vorderen.&#13;
Terzake van het verzoeken c.q. vorderen van schadevergoeding heeft de benadeelde&#13;
verschillende keuzemogelijkheden.&#13;
De belanghebbende kan ten eerste ervoor kiezen om zich in bezwaar alleen te richten&#13;
op het bestrijden van de rechtmatigheid van het schadeveroorzakende besluit. In het&#13;
voorgaande voorbeeld inzake de ammoniakregelgeving betekent dit dat de veehouder&#13;
zich in zijn bezwaar beperkt tot het bestrijden van de aan de vergunning gekoppelde&#13;
salderingseis en niet ook al vergoeding van mogelijke schade vraagt. Door in zijn&#13;
bezwaar niet tevens om een schadevergoeding te vragen lokt de veehouder dan geen&#13;
(onzuiver) schadebesluit uit. In dat geval bestaan, op hoofdlijnen, de volgende mogelijkheden.&#13;
(i) Het bezwaar tegen het schadeveroorzakende besluit (de vergunning) wordt door&#13;
het bestuursorgaan (de gemeente) gegrond verklaard. De veehouder kan dan kiezen&#13;
uit twee opties. In de eerste plaats kan hij een vordering tot schadevergoeding&#13;
instellen bij de civiele rechter. In de tweede plaats kan hij een zelfstandig schadebesluit&#13;
uitlokken bij het betrokken bestuursorgaan (waartegen bezwaar en&#13;
beroep openstaat).9 In beide gevallen moet echter de onrechtmatigheid van het&#13;
schadeveroorzakende besluit nog worden vastgesteld.10 Een heroverweging in&#13;
bezwaar betekent immers nog niet dat de oorspronkelijke afweging per definitie&#13;
onrechtmatig was.&#13;
Ik betwijfel of, als het bestuursorgaan de belanghebbende in bezwaar geheel tegemoet&#13;
komt, de belanghebbende met het oog op schadevergoeding als derde&#13;
mogelijkheid nog beroep in kan stellen bij de bestuursrechter. Ik meen dat in dat&#13;
geval het voor een beroep vereiste belang ontbreekt.11&#13;
(ii) Het beroep tegen het schadeveroorzakende besluit (de vergunning) wordt door&#13;
de bestuursrechter gegrond verklaard. Daarmee staat de onrechtmatigheid van&#13;
het schadeveroorzakende besluit, en de toerekenbaarheid daarvan aan het betrokken&#13;
overheidslichaam (de gemeente), in beginsel vast.12 De veehouder kan dan&#13;
kiezen uit drie opties:&#13;
– In de eerste plaats kan hij een verzoek tot schadevergoeding indienen bij de&#13;
bestuursrechter op grond van art. 8:73 Awb.13&#13;
– In de tweede plaats kan hij een vordering tot schadevergoeding instellen bij&#13;
de civiele rechter.&#13;
– In de derde plaats kan tenslotte nog een zelfstandig schadebesluit worden&#13;
uitgelokt bij het betrokken bestuursorgaan. Tegen dat schadebesluit staan&#13;
dan weer bezwaar en beroep open. Kiest de belanghebbende voor deze laatste&#13;
optie, dan kan hij zolang de bestuursrechter zich in beroep nog niet over het&#13;
zelfstandig schadebesluit heeft uitgelaten, nog overstappen naar de civiele&#13;
rechter.14&#13;
De belanghebbende kan er anderzijds ook voor kiezen om wel degelijk tegelijk bij&#13;
het instellen van bezwaar tegen het schadeveroorzakende besluit een verzoek tot&#13;
schadevergoeding bij het betrokken bestuursorgaan in te dienen. De belanghebbende&#13;
lokt dan een onzuiver schadebesluit uit. Het schadebesluit heet ‘onzuiver’, omdat het&#13;
niet alleen een beslissing bevat op het verzoek tot schadevergoeding, maar tevens een&#13;
beslissing bevat op het bezwaar tegen het schadeveroorzakende besluit.&#13;
Als het bestuursorgaan het verzoek tot schadevergoeding bij de beslissing op&#13;
bezwaar tegen het schadeveroorzakende besluit (gedeeltelijk) afwijst, dan heeft de&#13;
belanghebbende geen andere keuze dan het instellen van beroep tegen die beslissing&#13;
bij de bestuursrechter.15 Doet hij dat niet, dan verkrijgt het (onzuivere) schadebesluit&#13;
formele rechtskracht en is het verkrijgen van (verdere) schadevergoeding uitgesloten.&#13;
Stelt de belanghebbende vervolgens beroep in bij de bestuursrechter tegen een&#13;
onzuiver schadebesluit, dan is de aanspraak op schadevergoeding voorwerp van het&#13;
geding, en ligt het minder voor de hand diezelfde schade (tevens) te claimen op grond&#13;
van art. 8:73 Awb.16 Heeft de bestuursrechter zich eenmaal uitgelaten over (de&#13;
omvang van) het recht op schadevergoeding, dan behoort het uitlokken van een zelfstandig&#13;
schadebesluit of het instellen van een vordering bij de civiele rechter zoals&#13;
hiervoor al vermeld niet meer tot de mogelijkheden.&#13;
3.3 Rechtmatig besluit&#13;
In de gevallen waarin een schadeveroorzakend besluit op zichzelf als rechtmatig moet&#13;
worden beschouwd, zal toch aanleiding kunnen bestaan voor vergoeding van nadeelcompensatie.&#13;
17 Ook in deze gevallen moet het hiervoor al vermelde onderscheid worden&#13;
gemaakt tussen enerzijds de situatie waarin een uitdrukkelijke publiekrechtelijke&#13;
titel bestaat op grond waarvan om nadeelcompensatie kan worden verzocht, en&#13;
anderzijds de situatie waarin een dergelijke titel niet bestaat.&#13;
Als een uitdrukkelijke publiekrechtelijke titel bestaat op grond waarvan de benadeelde&#13;
om nadeelcompensatie kan verzoeken, dan kan en dient hij de aldus geboden administratiefrechtelijke&#13;
weg te bewandelen. De benadeelde hoeft in dat geval het&#13;
schadeveroorzakende besluit niet te bestrijden. De formele rechtskracht van het&#13;
schadeveroorzakende besluit staat niet in de weg aan een beroep op de betreffende&#13;
nadeelcompensatieregeling. Sterker nog, een beroep op een nadeelcompensatieregeling&#13;
is vaak pas mogelijk nadat het schadeveroorzakende besluit onherroepelijk&#13;
geworden. Een goed voorbeeld is de Regeling Nadeelcompensatie Verkeer en Waterstaat&#13;
1999, waarmee men ook in de agrarische praktijk – bijvoorbeeld rondom de aanleg&#13;
van grote infrastructurele projecten zoals HSL-Zuid en Betuwelijn – met grote&#13;
regelmaat te maken krijgt.18&#13;
De vraag rijst wat de benadeelde echter moet doen, als geen uitdrukkelijke publiekrechtelijke&#13;
titel bestaat op grond waarvan de benadeelde om nadeelcompensatie kan&#13;
verzoeken. Moet de belanghebbende dan rechtsmiddelen aanwenden tegen het schadeveroorzakende,&#13;
op zichzelf rechtmatige, besluit alleen om zijn recht op nadeelcompensatie&#13;
veilig te stellen?&#13;
Er bestond tot dusverre onduidelijkheid over het antwoord op deze vraag. Ter zake&#13;
zijn, op hoofdlijnen, twee opvattingen te onderscheiden.&#13;
Volgens de eerste opvatting bestrijkt de formele rechtskracht van het schadeveroorzakende&#13;
besluit ook het beginsel van de gelijkheid voor de publieke lasten (ook wel&#13;
het egalité-beginsel genoemd). Dit betekent dat ook dit beginsel geacht wordt verdisconteerd&#13;
te zijn in de bestuurlijke afweging leidende tot het schadeveroorzakende&#13;
besluit. Heeft dat besluit eenmaal formele rechtskracht verkregen, dan is het (achteraf)&#13;
verkrijgen van nadeelcompensatie niet meer mogelijk. De benadeelde moet volgens&#13;
deze opvatting rechtsmiddelen aanwenden tegen het schadeveroorzakende, op zichzelf&#13;
rechtmatige besluit, teneinde zijn recht op nadeelcompensatie veilig te stellen.&#13;
Volgens de tweede opvatting kan ook in geval het schadeveroorzakende besluit&#13;
formele rechtskracht heeft verkregen (en mitsdien rechtmatig moet worden geacht)&#13;
sprake zijn van een ‘rechtmatige’ overheidsdaad die schending oplevert van het egalitébeginsel.&#13;
Met andere woorden, volgens deze opvatting strekt de formele rechtskracht&#13;
zich niet ook uit tot het egalité-beginsel. De benadeelde behoeft volgens deze opvatting&#13;
derhalve dus geen rechtsmiddelen aan te wenden tegen het schadeveroorzakende&#13;
besluit enkel om zijn recht op nadeelcompensatie veilig te stellen.&#13;
Vooral naar aanleiding van de hiervoor al genoemde Van Vlodrop-uitspraak werd in&#13;
de literatuur in brede kring aangenomen dat een onevenredig benadeelde – ook als&#13;
het schadeveroorzakende besluit formele rechtskracht had verkregen – nadeelcompensatie&#13;
kon verkrijgen.19 Het aanwenden van rechtsmiddelen tegen het schadeveroorzakende&#13;
besluit – louter om een aanspraak op nadeelcompensatie veilig te&#13;
stellen – werd niet nodig geacht. Naar aanleiding van recente rechtspraak lijkt het er&#13;
echter op dat die veronderstelling niet klopt en dus de eerste opvatting voor juist&#13;
moet worden gehouden. Dit hangt samen met de reikwijdte en betekenis van de formele&#13;
rechtskracht.&#13;
4 Formele rechtskracht&#13;
In een geval dat tegen een besluit beroep heeft opengestaan, waarvan geen gebruik is&#13;
gemaakt of waarbij het beroep is verworpen, gaat de civiele rechter uit van de formele&#13;
rechtskracht van dit besluit. Dit betekent dat dit besluit niet meer ter discussie kan&#13;
staan in een op schadevergoeding gerichte civiele procedure. De civiele rechter gaat er&#13;
dan vanuit dat het betreffende besluit, zowel wat zijn wijze van totstandkoming als&#13;
wat zijn inhoud betreft, in overeenstemming is met de desbetreffende voorschriften&#13;
en algemene rechtsbeginselen.20 De beschikking wordt zowel wat haar wijze van tot&#13;
stand komen als wat haar inhoud betreft in overeenstemming geacht met de wettelijke&#13;
voorschriften en algemene rechtsbeginselen. Dat geldt ook indien de beschikking in&#13;
bezwaar of beroep zou zijn vernietigd. Deze regel kan uitzondering lijden ingeval van&#13;
(zeer) bijzondere omstandigheden.&#13;
Die bijzondere omstandigheden doen zich slechts bij hoge uitzondering voor. Dat&#13;
geldt ook als het besluit duidelijk onjuist is.21&#13;
Een eerste uitzondering op de formele rechtskracht wordt aanvaard, indien het&#13;
ongebruikt laten van de administratiefrechtelijke rechtsgang niet aan de belanghebbende&#13;
kan worden toegerekend. Bekende voorbeelden hiervan zijn het voornoemde&#13;
arrest Heesch/Van den Akker en het Ekro-arrest.22 Het gaat er blijkens de jurispru-&#13;
dentie niet zozeer om of het niet volgen van de rechtsgang de belanghebbende kan&#13;
worden verweten. Het gaat er vooral om of niet volgen van de rechtsgang aan de&#13;
overheid kan worden toegerekend. Is dat niet het geval, dan wordt het ongebruikt&#13;
laten van de rechtsgang al gauw geacht in de ‘risicosfeer’ van de belanghebbende te&#13;
liggen.23&#13;
In het geval Heesch/Van den Akker bleek “overduidelijk dat de gemeente (…) al het&#13;
mogelijke heeft gedaan om aan haar handelen tegenover Van den Akker het karakter&#13;
te geven van een overeenkomst naar burgerlijk recht”. Ook op basis van de rechtspraak&#13;
van vóór 1 september 1997 was geenszins duidelijk dat een bijdrage voor een&#13;
uitwegvergunning (daar ging het om) geen privaatrechtelijke rechtshandeling was.&#13;
Van den Akker werd aldus door de overheid op het verkeerde been gezet en het achterwege&#13;
laten van beroep werd hem daarom niet aangerekend.&#13;
Ook in het Ekro-arrest ‘misleidde’ de Staat de burger. De Staat had zich in een&#13;
groot aantal eerdere procedures nooit beroepen op het publiekrechtelijke karakter&#13;
van heffingen voor het keuren van vlees. De Staat had daardoor jarenlang het vertrouwen&#13;
gewekt dat geen sprake was van een beschikking. Zij confronteerde Ekro voor&#13;
het eerst met het beschikkingskarakter en week daardoor af van jarenlang beleid.&#13;
Bovendien kwam vast te staan dat er een ondoorzichtige situatie bestond ten aanzien&#13;
van de administratieve rechtsgang in keurloonzaken. In beide bovengenoemde arresten&#13;
ging het derhalve om, en dat is belangrijk, (al dan niet bewuste) misleiding van burgers&#13;
door de overheid.24&#13;
Een tweede uitzondering op de formele rechtskracht kwam onder meer aan de orde in&#13;
de arresten Tilburgse leges25, Hot Air/Staat26, Lanser/Haarlemmermeer27 en St. Oedenrode/&#13;
Van Aarle28. In St. Oedenrode/Van Aarle had Van Aarle een pand in eigendom&#13;
waarop krachtens het bestemmingsplan de bestemming ‘horecabedrijf’ rustte. B&amp;W&#13;
waren op grond van het bestemmingsplan bevoegd de bestemming van het pand te&#13;
veranderen in: ‘kantoor’. Van Aarle verkocht het pand aan een bankbedrijf (Amro) op&#13;
voorwaarde dat de bestemming vóór 1986 zou zijn veranderd in ‘kantoor’. B&amp;W hebben&#13;
de gevraagde wijziging van de bestemming tot ‘kantoor’ geweigerd, ook in bezwaar.&#13;
Tegen de beslissing op bezwaar heeft Van Aarle beroep ingesteld bij de Afdeling.&#13;
Hangende beroep hebben B&amp;W de VNG om advies gevraagd. De VNG berichtte&#13;
dat de weigering van de bestemmingswijziging juridisch niet houdbaar was. B&amp;W&#13;
hebben zich daarom bereid verklaard om een hernieuwd verzoek tot bestemmingswijziging&#13;
in te willigen. Van Aarle diende opnieuw een wijzigingsverzoek in, hetgeen&#13;
inderdaad werd ingewilligd. Vervolgens trok hij zijn beroep bij de Afdeling in. Die&#13;
beslissing op bezwaar (strekkende tot weigering van het wijzigingsverzoek) kreeg&#13;
formele rechtskracht.&#13;
Ten tijde van het inwilligen van het verzoek was het al 1987 en de bank zag af van&#13;
de koop. Van Aarle heeft de Gemeente aangesproken en nam daarbij het standpunt in&#13;
dat de Gemeente onrechtmatig heeft gehandeld door de verzochte bestemmingswijziging&#13;
te weigeren. De Hoge Raad geeft eerst het beginsel van de formele rechtskracht&#13;
weer volgens de standaardformulering en oordeelt vervolgens: “De aan dit beginsel&#13;
verbonden bezwaren kunnen evenwel door bijkomende omstandigheden zo klemmend&#13;
worden dat hierop, gezien de bijzonderheden van het gegeven geval, een uitzondering&#13;
moet worden gemaakt (…). Van zodanige uitzondering kan in het bijzonder&#13;
sprake zijn indien de burger en het overheidslichaam het erover eens zijn dat de&#13;
door het overheidslichaam genomen beschikking onrechtmatig was. Anders dan het&#13;
middel aanvoert, is daartoe voldoende dat de burger zich op het standpunt stelt dat&#13;
van onrechtmatigheid sprake is en hij uit de verklaringen en gedragingen van het&#13;
overheidslichaam begrijpt en in de gegeven omstandigheden redelijkerwijs mag begrijpen&#13;
dat het overheidslichaam die onrechtmatigheid erkent, zodat op dit punt geen&#13;
geschil bestaat, dat voor beslissing door een administratieve rechter in aanmerking&#13;
komt.” Sinds St. Oedenrode/Van Aarle staat aldus vast dat een uitzondering op het&#13;
beginsel van de formele rechtskracht geboden is in geval de overheid (uitdrukkelijk)&#13;
de onjuistheid van haar besluit erkent.&#13;
In dit verband wil ik nog een moment stilstaan bij de vraag of de erkenning van&#13;
onrechtmatigheid door de overheid moet zijn gedaan vóór het verstrijken van de&#13;
bezwaar- of beroepstermijn (waardoor, door toedoen van de overheid, de belanghebbende&#13;
afzag van het aanwenden of doorzetten van een rechtsmiddel) om tot een&#13;
uitzondering op het beginsel van de formele rechtskracht te kunnen leiden. In de&#13;
bovengenoemde zaken, waarbij een erkenning aan de orde was, heeft de (vermeende)&#13;
erkenning steeds plaatsgevonden vóór het verstrijken van de beroepstermijn. Dat was&#13;
in het bijzonder het geval in de zaken Hot Air/Staat en St. Oedenrode/Van Aarle.&#13;
De vraag of de erkenning, voor het aannemen van een uitzondering op de formele&#13;
rechtskracht, ook plaats kan vinden na het verstrijken van de beroepstermijn, werd in&#13;
die zaken echter niet expliciet beantwoord. Mij zijn twee uitspraken bekend waarin&#13;
de bedoelde vraag wel expliciet wordt beantwoord. Dat zijn het (ongepubliceerde)&#13;
arrest van het Hof Amsterdam van 10 januari 200229, alsmede het arrest van het Hof&#13;
Den Haag van 15 juli 2001 dat kenbaar is via het arrest van de Hoge Raad van&#13;
24 januari 200330.&#13;
Beide gerechtshoven zijn van oordeel dat erkenning van onrechtmatigheid moet&#13;
hebben plaatsgevonden binnen de termijn voor bezwaar of beroep om met succes een&#13;
beroep te kunnen doen op doorbreking van het beginsel van de formele rechtskracht.&#13;
De Hoge Raad heeft zich in het Maple Tree-arrest wel over deze kwestie uitgelaten&#13;
omdat tegen de betreffende overweging van het Hof geen cassatieklacht was geformuleerd.&#13;
Vreemd is evenwel dat de Afdeling in een uitspraak van 25 juni 200331 de&#13;
voornoemde opvatting van de gerechtshoven overneemt onder verwijzing naar het&#13;
Maple Tree arrest als zou het hier gaan om een eigen opvatting van de Hoge Raad.&#13;
Daarvan is evenwel nog niet (expliciet) gebleken.&#13;
De voornoemde uitspraken van de gerechtshoven zijn opvallend omdat kennelijk&#13;
zelfs als er een uitdrukkelijke erkenning van onrechtmatigheid bestaat, de formele&#13;
rechtskracht de vordering in de weg staat. Ik zou menen dat die opvatting niet volgt&#13;
uit de eerdere arresten inzake doorbreking van de formele rechtskracht en evenmin&#13;
uit de ratio in dat beginsel.&#13;
De tekst van de beslissing van de Hoge Raad in St. Oedenrode/Van Aarle is heel&#13;
algemeen geformuleerd. In (de letterlijke tekst van) die uitspraak valt op geen enkele&#13;
wijze de eis te lezen dat de erkenning moet hebben plaatsgevonden gedurende de&#13;
beroepstermijn c.q. -procedure. St. Oedenrode/Van Aarle biedt veeleer steun voor&#13;
een andere opvatting. Die opvatting luidt dat de vraag of een uitzondering op de&#13;
formele rechtskracht moet worden gemaakt er niet meer toe doet ingeval de overheid&#13;
de onrechtmatigheid van het besluit heeft erkend. Er bestaat dan geen geschil over de&#13;
onrechtmatigheid van het besluit. De rechter mag niet buiten het geschil van partijen&#13;
treden: hij komt er derhalve niet aan toe om over de (on)rechtmatigheid van het&#13;
besluit te beslissen. Omdat een eventuele uitzondering op de formele rechtskracht&#13;
niet aan de orde is, doet het er niet toe wanneer de erkenning heeft plaatsgevonden&#13;
(dit, zoals gezegd, behoudens ambtshalve toepassing van de formele rechtskracht).&#13;
Is sprake van een erkenning en wil men de geldigheid van de beschikking aantasten&#13;
(bijvoorbeeld voor de afbraak van een ten onrechte vergund bouwwerk), dan zal men&#13;
uiteraard wel een uitzondering op de formele rechtskracht moeten bepleiten. In dat&#13;
geval zou eventueel wél de aanvullende eis kunnen gelden dat de erkenning moet&#13;
hebben plaatsgevonden binnen de beroepstermijn of dat de onhoudbaarheid van de&#13;
vergunning kenbaar was voor de vergunninghouder. Gaat het alleen om schadevergoeding,&#13;
dan bestaat er geen noodzaak voor zo’n aanvullende eis.&#13;
Kortom: naar mijn stellig oordeel zou, zeker als het alleen gaat om schadevergoeding,&#13;
de erkenning zowel vóór als na de bezwaar- of beroepstermijn moeten kunnen&#13;
plaatsvinden. Op basis van de huidige rechtspraak is dit echter allerminst zeker.&#13;
5 Formele rechtskracht en Europees recht&#13;
In de recente Europeesrechtelijke jurisprudentie is een aantal ontwikkelingen te signaleren&#13;
dat van invloed is op de strikte handhaving van het beginsel van de formele&#13;
rechtskracht. Hoewel ik niet zou willen spreken van nieuwe gronden voor doorbreking&#13;
van dat beginsel, maar veeleer van mitigatiegronden wil ik deze ontwikkelingen&#13;
hier toch niet ongenoemd laten.&#13;
In de eerste plaats signaleer ik hier het arrest van het HvJEG van 30 december 2003&#13;
inzake Köbler/Oostenrijk.32 In dat arrest – dat als achtergrond had een geschil over&#13;
een aanspraak van de voormalig hoogleraar Köbler op een anciënniteitstoelage – oordeelde&#13;
het Hof dat het (Europeesrechtelijk) beginsel dat een lidstaat verplicht is de&#13;
schade te vergoeden die particulieren lijden als gevolg van een schending van gemeenschapsrecht&#13;
die aan hem kan worden toegerekend eveneens van toepassing is indien&#13;
de betrokken schending voortvloeit uit een beslissing van een in laatste instantie&#13;
rechtsprekende rechterlijke instantie, voorzover de geschonden communautaire rechtsregel&#13;
ertoe strekt particulieren rechten toe te kennen, de schending voldoende gekwalificeerd&#13;
is en er een rechtstreeks causaal verband bestaat tussen deze schending en de&#13;
door de betrokkenen geleden schade. Om te bepalen of de schending voldoende&#13;
gekwalificeerd is, wanneer deze schending uit een dergelijke beslissing voortvloeit,&#13;
moet de bevoegde nationale rechter, rekening houdend met de specifieke aard van de&#13;
rechtsprekende functie, onderzoeken of dit een kennelijke schending is. De rechtsorde&#13;
van iedere lidstaat dient de bevoegde rechter aan te wijzen om geschillen betreffende&#13;
deze vergoeding te beslechten. Hoewel het beginsel van de formele rechtskracht formeel&#13;
door deze beslissing onaangetast blijft, zal de burger materieel toch het door&#13;
hem gewenste resultaat (kunnen) bereiken.&#13;
In de tweede plaats is daar het arrest van het HvJEG op 13 januari 2004 inzake&#13;
Kühne en Heitz/Nederland.33 Kühne en Heitz exporteerde pluimveedelen. Het communautair&#13;
douanerecht maakt ten aanzien van pluimveedelen onderscheid tussen&#13;
‘dijen en delen daarvan’ en ‘andere delen’. Voor de dijen geldt een hoog restitutietarief,&#13;
voor de andere delen een laag tarief. De door Kühne en Heitz geëxporteerde&#13;
delen betroffen kippenpoten met een deel van de rug. Aanvankelijk werden deze&#13;
delen als ‘dijen’ aangemerkt maar in 1990 besloot het Productschap voor Pluimvee en&#13;
Eieren dat zij toch als ‘andere delen’ moesten worden aangemerkt en vorderde de&#13;
teveel betaalde restitutie terug. Op 5 oktober 1994 doet het HvJEG evenwel een uitspraak&#13;
waaruit blijkt dat de pluimveedelen van Kühne en Heitz toch onder het hoge&#13;
restitutietarief vielen. In de daarop volgende procedure beslist het Europees Hof dat&#13;
een bestuursorgaan verplicht is om een besluit dat definitief is geworden doordat het&#13;
door de hoogste nationale rechter in stand is gelaten opnieuw te onderzoeken wanneer&#13;
dit besluit en dus de uitspraak van die hoogste rechter in strijd zijn met EGrecht&#13;
zoals dat door het Hof van Justitie in een later (prejudicieel) arrest is uitgelegd.&#13;
Dat betekent dat onder dergelijke omstandigheden ook de formele rechtskracht van&#13;
dat eerdere besluit kan worden doorbroken.&#13;
Tot slot wijs ik op het arrest van het EHRM van 16 april 2002 inzake Dangeville/&#13;
Frankrijk,34 waarin het Hof oordeelde dat een strikt vasthouden aan de formele&#13;
rechtskracht van een besluit dat kennelijk in strijd is met Europees recht kan leiden&#13;
tot schending van het recht op eigendom zoals verankerd in artikel 1 van het Eerste&#13;
Protocol bij het EVRM. De bijzonder gecompliceerde achtergronden van deze zaak&#13;
– de procedure duurde circa twintig jaar – laat ik onbesproken. Ik volsta met de&#13;
opmerking dat ook deze zaak de strikte interpretatie van de formele rechtskracht&#13;
onder druk zet.&#13;
De conclusie kan luiden dat bezien vanuit Europees perspectief (en dan doel ik zowel&#13;
op het EHRM als het HvJEG) het beginsel van de formele rechtskracht zeker geen&#13;
veilig bezit meer is. Wat mij betreft is dat zeker een positieve ontwikkeling. Een (te)&#13;
strikt vasthouden aan de formele rechtskracht heeft namelijk buitengemeen vervelende&#13;
gevolgen, zoals ik hieronder zal toelichten.&#13;
6 De ongewenste gevolgen van de formele rechtskracht&#13;
De strikte toepassing van de leer van de formele rechtskracht heeft onaangename consequenties&#13;
die in de praktijk als onredelijk worden beschouwd.35 Voorbeelden daarvan&#13;
zijn hierboven al gegeven. Het wringt vooral dat een belanghebbende op deze&#13;
wijze gedwongen wordt om een vaak langdurige administratieve procedure te doorlopen,&#13;
terwijl bij voorbaat al duidelijk is dat zijn bezwaren tegen het schadeveroorzakende&#13;
besluit dat besluit niet kunnen tegenhouden. Die procedure dient dan enkel&#13;
ter bescherming van een recht op schadevergoeding. Vanuit proceseconomisch oogpunt&#13;
is een dergelijke gang van zaken onverantwoord.&#13;
Een goed voorbeeld van die ongewenste consequenties is te vinden in het recente&#13;
arrest van de Hoge Raad van 6 december 2002, inzake Hagenaars/Noord-Brabant.36&#13;
De feiten in deze zaak lagen als volgt. Hagenaars exploiteert een eetcafé/pannenkoekenhuis&#13;
genaamd ‘De Kabouter’, gelegen aan een provinciale weg even buiten de&#13;
bebouwde kom van Baarle-Nassau. Aangezien deze weg niet voldeed aan de geldende&#13;
verkeerseisen, moest deze weg worden verbreed. De provincie Noord-Brabant, de&#13;
wegbeheerster, nam daartoe tijdelijke verkeersmaatregelen, inhoudende dat De Kabouter&#13;
van 11 september 1995 tot 26 april 1996 slecht, althans minder goed, bereikbaar&#13;
was voor haar cliëntèle. De voornoemde tijdelijke verkeersmaatregelen waren gebaseerd&#13;
op een verkeersbesluit van Gedeputeerde Staten van 4 juli 1995. Aan dit besluit&#13;
ging een openbare voorbereidingsprocedure vooraf waarin Hagenaars zijn visie niet&#13;
kenbaar heeft gemaakt. Evenmin heeft Hagenaars tegen het verkeersbesluit bezwaar&#13;
aangetekend. Bij brief van 10 november 1995 gaf Hagenaars GS te kennen dat hij&#13;
zijns inziens ten gevolge van de wegwerkzaamheden uitzonderlijke schade ondervond&#13;
en hij verzocht de Provincie om compensatie van het door hem geleden nadeel.&#13;
De Provincie heeft niet op deze brief gereageerd, waarop Hagenaars de Provincie&#13;
heeft gedagvaard voor de rechtbank te Den Bosch.&#13;
De rechtbank oordeelt dat de Provincie jegens Hagenaars onrechtmatig heeft gehandeld,&#13;
indien zij in strijd met het beginsel van de égalité devant les charges publiques&#13;
schadevergoeding heeft geweigerd hoewel Hagenaars door de verkeersmaatregelen&#13;
onevenredig in zijn economische belangen is getroffen. De rechtbank verwijst daarbij&#13;
(overigens niet geheel terecht) naar het Leffers-arrest. Van dit vonnis komt de Provincie&#13;
in hoger beroep.&#13;
Het Hof Den Bosch vernietigt bij arrest van 16 november 2000 het vonnis van de&#13;
rechtbank. Het Hof is namelijk van mening dat de formele rechtskracht van het verkeersbesluit&#13;
aan een toewijzing van de vordering tot schadevergoeding van Hagenaars&#13;
in de weg staat. Hagenaars komt van dat arrest in cassatie. De Hoge Raad dekt evenwel&#13;
de beslissing van het Hof en verwerpt het cassatieberoep.&#13;
De zaak Hagenaars lijkt een ideale illustratie van de reden waarom de Hoge Raad ten&#13;
aanzien van de zuivere schadebesluiten het obstakel van de formele rechtskracht moet&#13;
opruimen, maar ook andere voorbeelden liggen voor het oprapen. Neem bijvoorbeeld&#13;
– om in de sfeer van wegreconstructie te blijven – het besluit van de gemeente&#13;
om enkele in slechte staat verkerende landweggetjes te gaan verbeteren met het oog&#13;
op het toeristenseizoen. Die werkzaamheden – wellicht gepaard gaande met tijdelijke&#13;
afsluitingen – leiden ertoe dat de agrarische ondernemers in dat landelijk gebied tijdelijk&#13;
niet of via aanzienlijke omwegen hun land kunnen bereiken. Er kan weinig twijfel&#13;
over bestaan dat hun bezwaren niet de beoogde reconstructie kunnen tegenhouden.&#13;
Met betrekking tot schade voortvloeiend uit een dergelijk (evident) noodzakelijk&#13;
besluit lijkt een star vasthouden aan de bestrijding van het schadetoebrengende&#13;
besluit niet zinvol, maar eerder contraproductief. Het met een dergelijk besluit&#13;
gemoeide belang is immers doorgaans zo belangrijk dat een relatief geringe schadepost&#13;
(zoals de onderhavige schade van de lokale agrariërs) te weinig gewicht in de&#13;
schaal legt om het schadetoebrengende besluit te blokkeren. Niettemin is het dan&#13;
redelijk (en zelfs geboden) om iets aan de schade van die individueel en onevenredig&#13;
gelaedeerden te doen. Daartoe moeten die gelaedeerden, ook zonder de administratieve&#13;
procedure tegen het schadeveroorzakende besluit doorlopen te hebben, een vergoeding&#13;
van zijn (onevenredige) schade kunnen verkrijgen bij het bestuursorgaan. Geeft&#13;
het bestuursorgaan niet thuis, dan zou de civiele rechter de rechtmatigheid van die&#13;
gedraging moeten toetsen.&#13;
Daartoe kunnen verschillende argumenten worden aangevoerd, die door Van der&#13;
Feltz helder zijn uiteengezet.37&#13;
In de eerste plaats is het zeer verwarrend en onnodig om verschil te maken tussen&#13;
besluiten waarvoor een nadeelcompensatieregeling bestaat en besluiten waarvoor dat&#13;
niet geldt. Dat klemt te meer nu de keuze voor wel of geen nadeelcompensatieregeling&#13;
doorgaans geen (bijzonder) bewuste keuze is.&#13;
In de tweede plaats heeft een belanghebbende die daadwerkelijk inhoudelijke&#13;
bezwaren heeft tegen een besluit – dus niet enkel tegen het ontbreken van compensatie&#13;
– er belang bij dat hij zijn fundamentele bezwaar niet verzwakt met een subsidiair&#13;
standpunt terzake van het ontbreken van compensatie.&#13;
In de derde plaats zal een noodgedwongen ageren tegen elk besluit enkel met het&#13;
oogmerk enig recht op schadevergoeding veilig te stellen een onnodige aanslag vormen&#13;
op het bestuurs- en rechtsapparaat.38&#13;
In de vierde plaats bestaat er geen reden om, in geval men het voornoemde onderscheid&#13;
tussen proportionaliteit en égalité erkent, te oordelen dat de onherroepelijk&#13;
vaststaande proportionaliteit aan een verzoek op basis van de égalité in de weg staat.39&#13;
Een bijstelling van de huidige status quo in die richting wordt door een groot aantal&#13;
schrijvers bepleit. Naast Van der Feltz, zijn dat onder meer Konijnenbelt, Verheij,&#13;
Van Ravels, Schueler en Schlössels. Schueler schrijft:40&#13;
“Als bij het schade veroorzakende besluit geen beslissing over nadeelcompensatie is genomen,&#13;
daarom ook niet is verzocht en geen bezwaar of beroep is ingesteld kan daarna nog een&#13;
verplichting tot nadeelcompensatie bestaan op grond van het égalité beginsel. Die verplichting&#13;
kan zowel betrekking hebben op onevenredige nadelige gevolgen die al bestonden op&#13;
het moment waarop het schadeveroorzakend besluit werd genomen, als op onevenredig&#13;
nadelige gevolgen die nadien zijn ontstaan. Als tegen het schadeveroorzakende besluit wel&#13;
bezwaar of beroep is ingesteld, maar daarbij niet is verzocht om nadeelcompensatie, behoort&#13;
hetzelfde te gelden. Het verzoek om nadeelcompensatie op grond van het égalité-beginsel&#13;
staat immers geheel los van de rechtsstrijd over de rechtmatigheid van het schadeveroorzakende&#13;
besluit.”&#13;
Ik onderschrijf die visie van Schueler van harte, maar heb die (helaas) nog niet bevestigd&#13;
gezien door een uitspraak van de Hoge Raad of de Afdeling bestuursrechtspraak&#13;
van de Raad van State. Ik signaleer wel twee uitspraken van rechtbanken op dit terrein.&#13;
In de eerste plaats is dat een uitspraak van de rechtbank Utrecht van 29 januari 200241&#13;
waarin de rechtbank zonder voorbehoud oordeelt dat de formele rechtskracht van&#13;
een verkeersbesluit aan inwilliging van een verzoek om nadeelcompensatie op zichzelf&#13;
niet in de weg staat. Meer uitgesproken is de rechtbank Almelo in een uitspraak&#13;
van 7 oktober 2003.42 Ook hier betrof het een verzoek om schadevergoeding ten&#13;
gevolge van verkeersbesluiten die – door het ongebruikt verstrijken van de bezwaartermijn&#13;
– formele rechtskracht hebben verkregen.&#13;
De rechtbank ziet zich geplaatst voor de vraag of de rechtmatigheid van de verkeersbesluiten&#13;
op voorhand in de weg staat aan toekenning van enige nadeelcompensatie&#13;
aan de gelaedeerde:&#13;
“De rechtbank beantwoordt deze vraag ontkennend. Uit de verkeersbesluiten zelf noch uit&#13;
de latere toelichting van verweerder is gebleken dat verweerder heeft beoogd met de verkeersbesluiten&#13;
een beslissing te nemen over de noodzaak tot verstrekking van nadeelcompensatie.&#13;
De motivering van de verkeersbesluiten ziet op de verkeersveiligheid, de&#13;
bruikbaarheid van de weg, de beperking van de overlast en de aantasting van de functie van&#13;
het gebied. De belangenafweging ten tijde van het nemen van het schadeveroorzakende&#13;
besluit heeft derhalve betrekking gehad op de noodzakelijkheid van het besluit, de proportionaliteit&#13;
hiervan alsmede de mogelijkheid van (minder belastende) alternatieven. Niet is&#13;
gebleken dat verweerder heeft willen afwegen of eiseres van de verkeersbesluiten onevenredige&#13;
nadelige gevolgen heeft ondervonden, te weten gevolgen die buiten het normale maatschappelijke&#13;
risico of het normale bedrijfsrisico vallen en die op een beperkte groep burgers&#13;
of instellingen drukt (égalité devant les charges publiques). De rechtbank concludeert hieruit&#13;
dat verweerder nog geen besluit heeft genomen over het recht van eiseres op nadeelcompensatie.&#13;
Dat betekent dat voor eiseres de mogelijkheid openstond om over dit recht alsnog een&#13;
zuiver schadebesluit en een inhoudelijk oordeel van verweerder uit te lokken.”&#13;
Deze aanpak van de rechtbank juich ik toe. De rechtbank geeft blijk van realiteitszin&#13;
en heeft oog voor de ongewenste consequenties van een (te) star vasthouden aan het&#13;
beginsel van de formele rechtskracht. Ik kan enkel de hoop uitspreken dat meer&#13;
rechtbanken dit oordeel zullen volgen.&#13;
7 Afronding&#13;
Ik kom tot een afronding. Het mijnenveld rondom de mogelijkheden tot verkrijging&#13;
van vergoeding wegens schadeveroorzakend handelen van de overheid is hiervoor&#13;
betrekkelijk uitputtend in kaart gebracht. De ergste valkuilen zijn gemarkeerd. Ik heb&#13;
aangegeven dat streng vasthouden aan het beginsel van de formele rechtskracht leidt&#13;
tot onaanvaardbare consequenties voor belanghebbenden. Het beginsel wordt dan&#13;
ook van diverse zijden belaagd, door nationale rechtsgeleerden en door Europese&#13;
rechters. Hoewel de Hoge Raad en de Afdeling nog niet willen wijken, schieten lagere&#13;
rechters gaten in het beginsel om aan de meest wrange consequenties te ontkomen.&#13;
De ontwikkelingen lijken een goede richting op te gaan, maar wat is wijsheid op dit&#13;
moment?&#13;
Ik zie een drietal mogelijkheden om uit het moeras te geraken, waarvan enkel de&#13;
derde op zeer korte termijn succes kan hebben.43&#13;
De meest eenvoudige weg zou zijn gelegen in een ingrijpen van de wetgever, die in de&#13;
langverwachte schadevergoedingstranche van de Awb een algemene nadeelcompensatieregeling&#13;
zou kunnen opnemen. Die regeling kan kort zijn. Volstaan kan worden&#13;
met een bepaling met de strekking dat een ieder die door een besluit schade lijdt,&#13;
welke schade niet anderzins is verzekerd en welke schade uitstijgt boven het normaal&#13;
maatschappelijk risico, een verzoek kan indienen tot vergoeding van die schade. Op&#13;
die manier staat er voor de gelaedeerden in elk geval steeds een weg open om hun&#13;
schadeverzoek te laten beoordelen.&#13;
Een tweede mogelijkheid, in hetzelfde spoor als de eerste, is dat de onderscheiden&#13;
overheden (bij gebreke van wetgeving terzake) zelfstandig regelingen voor nadeelcompensatie&#13;
in het leven roepen. Nu niet te verwachten is dat een dergelijke actie&#13;
door alle overheden ondernomen zal worden, lijkt deze weg minder aantrekkelijk.&#13;
Het risico van rechtsongelijkheid ligt ook op de loer indien de ene overheid deze&#13;
mogelijkheid wel biedt, maar de andere (nog) niet.&#13;
Een derde manier tenslotte zou zijn een opsplitsing van besluiten in een basisbesluit&#13;
en een schadebesluit. Het basisbesluit is dan het ‘echte’ besluit, waarin onder meer&#13;
een inhoudelijke afweging omtrent de wenselijkheid van het met het besluit beoogde&#13;
(rechts)gevolg wordt gemaakt. Het schadebesluit bevat dan de overwegingen&#13;
betreffende het voorgenomen bedrag van de ten gevolge van het basisbesluit toe te&#13;
kennen schadevergoeding. Een gelaedeerde die geen inhoudelijke bezwaren heeft&#13;
tegen het schadeveroorzakende besluit kan dan zijn bezwaar en beroep beperken tot&#13;
het schadebesluit, terwijl het basisbesluit reeds zonder gevaren kan worden uitgevoerd.&#13;
Uiteraard moet het schadebesluit dan inhouden dat de vergoeding pas wordt uitgekeerd&#13;
op het moment dat het schadeveroorzakende besluit onherroepelijk is geworden,&#13;
zulks om te voorkomen dat uitkering plaatsvindt alvorens de schade daadwerkelijk is&#13;
geleden. Deze constructie heeft het voordeel dat nutteloos procederen wordt voorkomen&#13;
en overheidsbeleid sneller kan worden uitgevoerd.&#13;
Desnoods zou ook, zoals door Roozendaal wordt gesuggereerd,44 de rechter zelf bij&#13;
zijn beoordeling een splitsing kunnen maken tussen de vraag of bij de totstandkoming&#13;
van een besluit is voldaan aan de doel/middelverhouding en de vraag of als&#13;
gevolg van het besluit onevenredige schade ontstaat. De eerste vraag heeft immers&#13;
betrekking op de rechtmatigheid van het besluit, terwijl de tweede vraag enkel gaat&#13;
over de toekenning van nadeelcompensatie. Slechts in geval in een besluit uitdrukkelijk&#13;
wordt overwogen dat geen aanleiding bestaat om tot toekenning van nadeelcompensatie&#13;
over te gaan, zullen rechtsmiddelen moeten worden aangewend tegen een&#13;
dergelijk onzuiver schadebesluit en als dat niet gebeurd dan wordt ook dit onderdeel&#13;
van het bestuurlijk onderdeel onherroepelijk. Tot het moment waarop de Hoge Raad&#13;
deze oplossing onderschrijft, zal een vertrouwen op een goede afloop van deze&#13;
variant echter niet gerechtvaardigd zijn. Om formeel binnenboord te blijven is materieel&#13;
overbodig procederen helaas nog steeds noodzakelijk. Noch de overheid, noch&#13;
de burger kan daarmee gediend zijn.</content><legacyfootnotes>* Mr. J.A.M.A. Sluysmans is advocaat bij De Brauw Blackstone Westbroek te ’s-Gravenhage.&#13;
1. HR 2 februari 1990, NJ 1993/635 m.nt. MS.&#13;
2. Ik signaleer hier overigens dat de mogelijkheid bestaat dat bepaalde informatieverschaffing plaatsvindt&#13;
in het kader van de voorbereiding van een besluit (bijvoorbeeld vergunningverlening) en daarom geacht&#13;
wordt te zijn gedekt door de formele rechtskracht van het latere besluit. Ik kom verderop in deze bijdrage&#13;
nog op deze kwestie terug.&#13;
3. HR 30 maart 2001, NJ 2003/615 m.nt. MS.&#13;
4. ABRvS 6 mei 1997, AB 1997/229 m.nt PvB inzake Van Vlodrop.&#13;
5. Men denke bijvoorbeeld aan een nadeelcompensatieregeling (beleidsregels), zoals de Regeling Nadeelcompensatie&#13;
Verkeer en Waterstaat 1999 (Stcrt. 1999, 172) of aan een wettelijke regeling, zoals art. 49&#13;
WRO, art. 15:20 e.v. Wet milieubeheer, art. 13, vierde lid, Boswet, art. 22 e.v. Monumentenwet en de&#13;
art. 14 en 18 Natuurbeschermingswet.&#13;
6. De hier bedoelde publiekrechtelijke schaderegelingen gaan doorgaans uit van de ‘rechtmatigheid’ van de&#13;
schadeveroorzakende handeling en bieden derhalve alleen de mogelijkheid om nadeelcompensatie te&#13;
verkrijgen. Verlangt de benadeelde echter op grond van de onrechtmatigheid van de schadeveroorzakende&#13;
handeling volledige schadevergoeding, die uitstijgt boven hetgeen hem toekomt op grond van&#13;
de desbetreffende nadeelcompensatieregeling, dan staat mijns inziens de weg naar de civiele rechter wel&#13;
open. De benadeelde zal in dat geval de rechtmatigheid van de schadeveroorzakende (niet-appellabele)&#13;
handeling bij de civiele rechter moeten aanvechten.&#13;
7. NJ 1992/638 m.nt. CJHB onder HR 15 februari 1991, NJ 1992/639.&#13;
8. AB 2004/84 m.n.t. PvB.&#13;
9. Lokt de belanghebbende nadat het bezwaar tegen het schadeveroorzakende besluit gegrond is verklaard,&#13;
een zelfstandig schadebesluit uit, dan is een overstap naar de civiele rechter mogelijk uitgesloten.&#13;
Immers, als het beroep tegen het schadeveroorzakende besluit gegrond wordt verklaard, staat daarmee&#13;
de onrechtmatigheid van het besluit vast. Een daarna uitgelokt zelfstandig schadebesluit bevat dan ook&#13;
geen oordeel meer over de onrechtmatigheid van het schadeveroorzakende besluit. De formele rechtskracht&#13;
van het zelfstandige schadebesluit bij een overstap naar de civiele rechter behoeft derhalve geen&#13;
problemen op te leveren. Een vergelijkbare situatie deed zich voor in het arrest HR 17 december 1999,&#13;
AB 2000/89 inzake Groningen/Raatgever. Echter, als het bezwaar tegen het schadeveroorzakende&#13;
besluit gegrond wordt verklaard, staat de onrechtmatigheid van het schadeveroorzakende besluit nog&#13;
niet vast. Het uitgelokte zelfstandig schadebesluit zal in dit geval daarom wél een rechtmatigheidsoordeel&#13;
over schadeveroorzakende besluit bevatten. Stapt men over naar de civiele rechter dan verkrijgt dit&#13;
rechtmatigheidsoordeel formele rechtskracht.&#13;
10. Zie in dit verband: HR 20 februari 1998, NJ 1998/526 inzake Boeder/Staat.&#13;
11. Zie verder: M.R. Mok en R.P.J.L Tjittes, ‘Formele rechtskracht en overheidsaansprakelijkheid’, RM&#13;
Themis 1995, p. 400 e.v. en de aldaar besproken rechtspraak en Onrechtmatige daad (Losbl.), V.A.3.,&#13;
aant. 69.2.&#13;
12. HR 24 februari 1984, NJ 1984/669 inzake St. Oedenrode/Driessen en HR 31 mei 1991, AB 1992/290&#13;
inzake Van Gog/Nederweert.&#13;
13. De bestuursrechter kan, maar hoeft niet, dat verzoek in behandeling nemen. Neemt de bestuursrechter&#13;
het verzoek niet in behandeling, dan is de belanghebbende aangewezen op de civiele rechter.&#13;
14. Zie het hiervoor al genoemde arrest Groningen/Raatgever.&#13;
15. Een onzuiver schadebesluit is in feite, wat de beslissing op het verzoek tot schadevergoeding betreft, een&#13;
primair besluit waartegen eerst bezwaar zou moeten worden ingesteld. Niettemin wordt rechtstreeks&#13;
beroep bij de bestuursrechter tegen een onzuiver schadebesluit, ook wat de beslissing op het schadeverzoek&#13;
betreft, mogelijk geacht. Zie B.J. van Ettekoven en A.R.E. Schram, Schadevergoeding in het&#13;
bestuursrecht, Deventer 1998, p. 32 e.v.&#13;
16. Van Ettekoven en Schram, o.c., p. 32.&#13;
17. Zie nader over het égalité-beginsel: M.K.G. Tjepkema, ‘Het referentiekader van het égalité-beginsel’,&#13;
O en A 2004, p. 12-22.&#13;
18. Stcrt. 1999, 172.&#13;
19. Zie bijvoorbeeld: G.M. Van den Broek, ‘Nadeelcompensatieregelingen: bevoegdheid of verplichting’,&#13;
BR 1999, p. 3; R.L. Vucsán, ‘Het zelfstandige schadebesluit: nadeelcompensatie na Van Vlodrop’, JBplus&#13;
2000, p. 130; R.J. Schlössels, ‘Nadeelcompensatie en het égalité-beginsel: chaos of ius commune? (I)’,&#13;
Gst, 2002, 7160, p. 152.&#13;
20. AB 1986/573, NJ 1986/723 inzake Heesch/Van den Akker.&#13;
21. Zie de noot bij HR 27 mei 1994, NJ 1997/158 inzake Sprangers/Staat.&#13;
22. HR 11 november 1998, AB 1989/81.&#13;
23. J.A.M. Van Angeren, De gewone rechter en de bestuursrechtspraak, Deventer 1998, 45-45; en de aldaar&#13;
besproken rechtspraak.&#13;
24. Zie ook E.C.H.J. Van der Linden, Formele en materiële rechtskracht, Den Haag 1998, blz. 114 en in&#13;
zelfde zin de noot van Scheltema onder het hierna te noemen arrest Aruba/Playa Liquor.&#13;
25. HR 24 december 1976, NJ 1977/380.&#13;
26. HR 26 februari 1988, NJ 1989/528.&#13;
27. HR 13 november 1992, NJ 1993/639.&#13;
28. HR 18 juni 1993, NJ 1993/642.&#13;
29. Rolnr. 656/01 inzake Minnesma/ Vermeulen.&#13;
30. AB 2003/120 inzake Maple Tree/Staat.&#13;
31. AB 2004/81 m.nt. ARN.&#13;
32. AB 2003/429 m.n.t. RW.</legacyfootnotes><footnotes><footnote/></footnotes><auteurs>mr. J.A.M.A. Sluysmans</auteurs><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3725</htmlpath></article>
</articles></edition>
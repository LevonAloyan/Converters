<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2007</searchword><id>3966</id><udhid>UDH:TvAR/3966</udhid><titel>Cross Compliance in het Gemeenschappelijke landbouwbeleid van de Europese Unie</titel><searchwords><searchword>TvAR 9/2007</searchword><searchword>UDH:TvAR/3966</searchword></searchwords><attachments><attachment><name>TvAR_2007_9-1.pdf</name><extention>pdf</extention><url>https://denhollander.info/download/3940/ci</url></attachment></attachments><inleiding>1. Inleiding&#13;
Op 17 en 18 november 2006 werd in Verviers (B) het jaarlijks&#13;
terugkerende Drielandenseminar gehouden van de Belgische,&#13;
Duitse en Nederlandse Verenigingen voor Agrarisch&#13;
Recht. Er waren vier Duitsers, een Belg en acht Nederlanders&#13;
op de bijeenkomst.&#13;
Dit keer ging het over de uitvoering van cross compliance&#13;
in het hervormde landbouwbeleid van de Europese Unie en&#13;
vooral de rechtshandhaving daarvan. Cross compliance is&#13;
een randvoorwaarde voor het ontvangen van inkomenssteun,&#13;
en kan bijvoorbeeld bestaan in het verplicht naleven&#13;
van bepaalde voorwaarden op het gebied van milieu, dierenwelzijn,&#13;
gezondheid van dieren en planten of van volksgezondheid,&#13;
en in het in goede conditie houden van landbouwgrond,&#13;
inclusief een grote oppervlakte blijvend grasland.</inleiding><content>2. Duitsland&#13;
Voor Duitsland spreekt dr. Alex Heider, werkzaam op het&#13;
Bondsministerie voor Voedsel, Landbouw en Verbruikersbescherming.&#13;
2.1. Nieuw landbouwbeleid&#13;
Het Gemeenschappelijk Landbouwbeleid heeft als doel het&#13;
positief beïnvloeden van de WTO-onderhandelingen, het&#13;
voorbereiden van de Europese Unie op uitbreiding, het verhogen&#13;
van maatschappelijk acceptatie van steun door cross&#13;
compliance, het extensiveren van de productie en het behouden&#13;
van grasland. Het beleid is gegrond op EG-Vo&#13;
1782/2003, waarvan de uitvoering nader is geregeld in EGVo’s&#13;
795/2004, 796/2004 en 1973/2004. De bedoeling van&#13;
de Europese Commissie is haar landbouwsteun onder voormelde&#13;
voorwaarden te stabiliseren op 88 miljoen euro. Nationaal&#13;
is het beleid geïmplementeerd in vier wetten van&#13;
21 juli 2004 (BGB1, 1S, 1763), betreffende ontkoppeling,&#13;
cross compliance, satelliet-controle en marktorganisatie, en&#13;
is het nader uitgewerkt in 19 verordeningen. Steun die ontkoppeld&#13;
is van productie zowel als modulatie en cross compliance&#13;
zijn nieuw in het Gemeenschappelijk Landbouwbeleid.&#13;
Ontkoppeling betekent dat de toeslagrechten – ook&#13;
wel betalingsaanspraken genoemd – weliswaar rusten op&#13;
hectares grond, maar toch verhandelbaar zijn. Vanwege natuurbehoud&#13;
tellen allerlei landschapselementen die niet&#13;
voor landbouw geschikt zijn, voortaan wel mee als premiewaardige&#13;
oppervlakte; dat zijn bijvoorbeeld natuurstenen&#13;
muren, leistenen wallen, versteende oppervlaktes tot 2000&#13;
vierkante meter, binnenduinen en vrijwillig braakgelegde&#13;
percelen. Modulatie is de geleidelijke afbouw vanaf 2006&#13;
van steunbetalingen, en overdracht van die vrijgekomen&#13;
gelden van de agrarische markt aan plattelandsontwikkeling.&#13;
In 2006 was die overdracht 3% en in 2007 wordt&#13;
het 8%.&#13;
Voor cross compliance golden al de voorwaarden uit bestaande&#13;
richtlijnen, zoals de Vogelrichtlijn EG 79/409 en&#13;
92/43, de Zuiveringsslibrichtlijn EG 86/278, de EG-richtlijn&#13;
voedselveiligheid 2000/75 en de EG-richtlijnen diergezondheid&#13;
92/102 en dierenbescherming 98/58. Maar er gelden&#13;
inmiddels ook 19 nationale verordeningen op grond&#13;
waarvan premie verkregen kan worden. Sommige zijn gerelateerd&#13;
aan de mate van milieuvriendelijkheid betreffende&#13;
grondwater, zuiveringsslib, nitraat-stikstof, opslag van dierlijke&#13;
mest of bescherming van planten; andere op veterinair&#13;
gebied zijn bedoeld om mens en dier gezond te houden; op&#13;
het gebied van levensmiddelen gelden ze betreffende verboden&#13;
stoffen en hygiëne. Er zijn er ook op het gebied van&#13;
dierenbescherming, met dan weer afgeleide aparte verordeningen&#13;
aangaande het bedrijfsmatig houden van runderen,&#13;
schapen, varkens, pluimvee, herten of struisvogels, aangaande&#13;
proefdieren, muilkorven, verdoving, castratie, couperen&#13;
of bewegingsvrijheid en aangaande bouwwijze, verwarming&#13;
en beluchting van stallen. De bedoeling is dat&#13;
straks de gehele productieketen via gecertificeerde bedrijven&#13;
controleerbaar wordt. Voor het behoud van een goede landbouwkundige&#13;
en ecologische toestand van landbouwgrond&#13;
geldt EG-richtlijn 1782/2003 waarop nationale verordeningen&#13;
zijn gebaseerd aangaande erosievermijding, groenbemester,&#13;
maaiverbod grasland, behoud van bomen, natuurlijke&#13;
grensafscheidingen, moerassen en blijvend grasland.&#13;
2.2. Sancties en Freies Ermessen&#13;
Sancties op overtreding van de verordeningen aangaande&#13;
cross compliance zijn gebaseerd op EG-Vo 1782/2003 en&#13;
796/2004. Deze raamregelingen zijn bindend voor iedere&#13;
burger in de Europese Unie, maar de nationale uitwerking&#13;
van de voorgeschreven sancties is dat niet; de nationale regelgever&#13;
dient te motiveren waarom hij uitzonderingen op&#13;
een sanctie toestaat, zoals bijvoorbeeld bij een bagatel of bij&#13;
opzet. De korting op premies kan proportioneel oplopen&#13;
van 1 naar 3 of 5% bij een eerste overtreding uit slordigheid&#13;
en bij herhaling kan de korting oplopen tot 15%. Is er&#13;
opzet in het spel dan is de kleinste korting 15% voor lichte&#13;
gevallen in het eerste jaar tot 100% voor zware gevallen in&#13;
het derde jaar; daarnaast kan de overtreder nog uitgesloten&#13;
worden van de betreffende steunregelingen, en kan er in&#13;
alle gevallen ook nog boete opgelegd worden. De hoogte&#13;
van de sanctie hangt af van de zwaarte, de duur en de ernst&#13;
van de overtreding. Het Freies Ermessen wordt beperkt&#13;
door de artikelen 65-70 van de EG-Vo 796/2004; regel is&#13;
bijvoorbeeld bij een overtreding uit slordigheid een korting&#13;
van 3%, en uitzondering is in dat geval een korting van 1%&#13;
of 5%. Duitsland probeert bij de Europese Commissie een&#13;
regeling van 0% korting te krijgen voor bagatelovertredingen,&#13;
zoals verlies van één oormerk voor een rund. Het&#13;
Openbaar Ministerie (OM) heeft interne richtlijnen voor&#13;
het eisen van sancties wegens overtredingen uitgevaardigd.&#13;
Bij overtreding van de regeling voor identificatie en registratie&#13;
van runderen eist het OM bijvoorbeeld: ingeval van&#13;
minder dan drie runderen of 6% van de gehouden runderen&#13;
een sanctie van 1% korting, bij 6 runderen tot 20% van&#13;
de gehouden runderen een korting van 3%, en daarboven&#13;
een korting van 5%. Een ander voorbeeld betreffende&#13;
steunkorting wegens natuurbescherming is: één landschapselement&#13;
relevant voor cross compliance gedeeltelijk of geheel&#13;
verwijderd levert een kortingseis op van 3%, doch bij&#13;
verwijdering van meerdere elementen een eis van 5%. Er is&#13;
overigens nog geen jurisprudentie.&#13;
Aan welk recht is de burger nu gehouden aangaande steun&#13;
met randvoorwaarde cross compliance? Spreker onderscheidt:&#13;
– de EU-richtlijn geeft een concrete minimale maat aan -&#13;
bijvoorbeeld voor het hok van leghennen - maar de nationale&#13;
wetgever regelt een ruimere minimale maat; dan&#13;
is de Eu-richtlijn van toepassing voor de steuntoekenning;&#13;
– de EU-richtlijn laat speelruimte, dan is de nationale regeling&#13;
voor de steuntoekenning van toepassing; en&#13;
– de EU-richtlijn is niet geïmplementeerd in het nationaal&#13;
recht, dan geldt de nationale norm.&#13;
Er kan een Europese sanctie naast een nationale boete bestaan&#13;
en dan zal de rechter met beide rekening moeten houden.&#13;
Barran zegt van mening te zijn dat in Duitsland de&#13;
korting niet als boete wordt aangemerkt.Wanneer het&#13;
Ministerie van Landbouw een overtreding van cross compliance&#13;
constateert wordt de korting bij pachtpercelen opgelegd&#13;
aan de pachter, aldus Barran; het Bundesgerichtshof&#13;
zal over de juistheid nog arrest moeten wijzen.&#13;
2.3. Toekomst&#13;
Heider verwacht in de toekomst geen marktsteun meer,&#13;
maar wel een mooi landschap, met een minder goede landbouwkundige&#13;
praktijk, maar met meer cross complianceeffecten&#13;
volgens de Europese milieustandaard. De Eu-gezondheidscheck&#13;
in 2009 – wat dat ook moge inhouden –&#13;
zal belangrijk blijken te zijn.&#13;
3. België&#13;
Voor België spreekt prof.dr. R. Gotzen, president van de&#13;
Belgische vereniging voor Agrarisch Recht.&#13;
Spreker legt het gemeenschappelijk landbouwbeleid nog&#13;
eens uit, en wel – anders dan Heider vanuit het ministerie –&#13;
vanuit het standpunt van de boeren en hun advocaten.&#13;
Vlaanderen en Wallonië hebben dezelfde regelingen en hebben&#13;
die ook samen geïmplementeerd. Volgens artikel 6 van&#13;
EG-Vo 1782/2003 kan er gekort worden op de premie en&#13;
volgens artikel 7 kan die korting variëren van hoogstens&#13;
5 tot 15% bij herhaling; bij opzet is de korting minstens&#13;
20%, en uitsluiting van een of meer premies is ook nog&#13;
mogelijk. Deze kortingen gelden slechts wanneer de richtlijn&#13;
in de lidstaat is geïmplementeerd.&#13;
Overtreedt de burger een nationale wet dan kan hij daarvoor&#13;
krachtens nationaal recht gestraft worden. Hij is het&#13;
met Heider daarover eens. Daarnaast kunnen de kortingen&#13;
en uitsluiting van premie krachtens een EU-richtlijn ook&#13;
nog volgen. Spreker vraagt zich af wat de aard is van Eukortingen&#13;
en uitsluitingen; hij is van mening dat het geen&#13;
geldstraffen zijn, deze kunnen immers slechts door de nationale&#13;
wetgever worden opgelegd. Hij meent dat wanneer&#13;
een korting toch een geldstraf zou zijn het adagium non bis&#13;
in idem wordt geschonden; twee maal betalen voor dezelfde&#13;
overtreding lijkt hem niet mogelijk Daarnaast is ook nog de&#13;
vraag of men geldstraffen kan eisen zonder het adagium&#13;
nulla poena sine lege te schenden. De Europese Verordening&#13;
verwijst hoofdzakelijk naar richtlijnen en richtlijnen&#13;
kunnen individuele ondernemers niet verplichten. Als kortingen&#13;
geen geldstraffen zijn wat zijn het dan wel? Een boer&#13;
pleegt bij overtreding geen contractbreuk, maar hij houdt&#13;
zich eventueel niet aan een overheidsmaatregel. Waarschijnlijk&#13;
is de ‘boete’ dan te duiden als een gevolg van het zich&#13;
niet houden aan de voorwaarden voor inkomenssteun. Gevolg&#13;
van die redenering is dat een dergelijke boer nooit&#13;
méér hoeft (terug te) betalen dan hij aan steun heeft gekregen,&#13;
terwijl een echte boete toch hoger kan zijn dan de verkregen&#13;
steun. Het laatste kan zich wel voordoen bij een&#13;
boer die geen Europese steun heeft aangevraagd en alleen&#13;
maar nationale wetgeving heeft overtreden. In België zijn&#13;
669 overtredingen van cross compliance te laste gelegd&#13;
maar er is nog geen jurisprudentie. Als er strafvervolging&#13;
wordt ingesteld zal de rechter prejudiciële vragen over de&#13;
aard van de kortingen moeten stellen aan het Europese Gerechtshof&#13;
in Luxemburg. Bronkhorst merkt op dat het nog&#13;
interessanter wordt als een boer het ene jaar geen steun aanvraagt&#13;
en de nationale wetgeving aangaande voedselveiligheid&#13;
of dierenwelzijn overtreedt en daarvoor wordt beboet,&#13;
en hij het jaar daarna wel steun aanvraagt en weer die wetgeving&#13;
overtreedt en vervolgens naast de nationale boete&#13;
een Europese herhalingskorting zou krijgen, dan wordt die&#13;
korting toch alsnog een strafrechtelijke.&#13;
Jurisprudentie zal – aldus spreker – de oplossing moeten&#13;
brengen.&#13;
4. Nederland&#13;
Voor Nederland spreekt mr. H. Bronkhorst, raadsheer in&#13;
het Gerechtshof Amsterdam.&#13;
4.1. Regelingen&#13;
Hij wijst erop dat cross compliance voor het eerst voorkwam&#13;
in EG-Vo 1259/1999 en de lidstaat toen de norm&#13;
moest stellen. Nu vloeit deze randvoorwaarde met normen&#13;
rechtstreeks uit EG-Vo 796/2004 voort. Onze Regeling&#13;
GLB-inkomenssteun 2006 is gebaseerd op de artikelen&#13;
13 en 15 van de Landbouwwet, die de Minister van LNV&#13;
bevoegd verklaart tot het zelf vaststellen van regelingen om&#13;
het gemeenschappelijk landbouwbeleid uit te voeren. De&#13;
Beleidsregels normenkader randvoorwaarden GLB zijn gebaseerd&#13;
op artikel 4: 81 Algemene wet bestuursrecht, welk&#13;
toestaat dat een bestuursorgaan binnen zijn bevoegdheid&#13;
beleidsregels vaststelt. Inmiddels lijkt – volgens spreker –&#13;
dikwijls de toelichting op deze beleidsregels belangrijker te&#13;
zijn dan de regels zelf. Ons land kent 104 regelingen, gebaseerd&#13;
op 15 Europese verordeningen en richtlijnen, over bedrijfsvoering&#13;
en goede landbouwpraktijk. Deze regelingen&#13;
handelen bijvoorbeeld over blijvend grasland, dierlijk mestgebruik&#13;
en afvoer van dierlijke mest. Het Hoofdproductschap&#13;
Akkerbouw en het Productschap Tuinbouw voeren&#13;
twee verordeningen omtrent erosiebestrijding uit, en spreker&#13;
vraagt zich af of de Minister van LNV dat krachtens de&#13;
Europese Verordeningen niet zelf zou behoren te doen.&#13;
Ingaande op de kortingsregeling als voormeld in Eu-Vo&#13;
796/2004 wijst hij op vier criteria voor het kortingssysteem&#13;
ex artikelen 41 en 66 van die verordening: herhaling, omvang,&#13;
zwaarte en duur. Het gaat dan om overtredingen betreffende&#13;
milieu, gezondheid van mensen, dieren en planten,&#13;
en om goede landbouwpraktijk.&#13;
4.2. Straf en strafpunten&#13;
Overtreding van milieuvoorschriften wordt normaal via artikel&#13;
5 van de Wet economische delicten bestraft. De Algemene&#13;
Inspectiedienst (AID) van het Ministerie van LNV&#13;
controleert cross compliance en coördineert alle te nemen&#13;
maatregelen. Ook Provincies, Gemeentes, Waterschappen&#13;
en Productschappen kunnen overtredingen bij de AID melden.&#13;
Nederland kent een strafpuntensysteem voor overtreding&#13;
van cross compliance. Voor overtreding van milieuvoorschriften&#13;
variëren ze van 70 tot 211, voor die van overtreding&#13;
van regels aangaande gezondheid variëren ze van 48&#13;
tot 146, en voor overtreding van de vier hiervoor onder A&#13;
vermelde criteria variëren ze van 12 tot 38 punten; aldus&#13;
zijn in totaal 395 strafpunten mogelijk. Overtredingen tot&#13;
70 punten leiden normaal tot een administratieve korting&#13;
van 1%, die tussen 70 en 211 tot 2%, tussen 211 en 263&#13;
tot 3%, en daarboven tot 5% korting.&#13;
De Minister van LNV kan in geval van twee herhalingen&#13;
van overtredingen de korting van 20% verlagen naar 15%&#13;
maar ook verhogen tot 100%. Spreker wijst er op dat bij&#13;
zware herhaalde overtreding van een specifieke steunregeling&#13;
de ondernemer niet alleen van de steun voor het lopende&#13;
kalenderjaar krachtens die regeling kan worden uitgesloten&#13;
maar ook van de betreffende steun voor het volgende&#13;
jaar. De Dienst Regelingen van LNV betaalt de steun&#13;
uit maar de Productschappen doen dat voor hun eigen rege-&#13;
lingen. In 2005 zijn er bij 350 steunaanvragen overtredingen&#13;
vastgesteld, dat is maar een half procent van de aanvragen.&#13;
De overtredingen leidden meestal tot 1% korting. Er&#13;
hebben vijf boeren bezwaar aangetekend. Er is nog geen&#13;
jurisprudentie.2&#13;
Nederland kent het kortingssysteem nog van het Europese&#13;
visquotum; overtreding daarvan leidde tot een korting op&#13;
het quotum dat een jaar later werd toegekend. Spreker is&#13;
van mening dat een korting een straf is. De Raad van State&#13;
heeft een andere mening en oordeelde eens dat een visser in&#13;
een dergelijk geval slechts ‘terugbetaalde’ hetgeen hij teveel&#13;
gevist had. Spreker is van mening dat ook een uitsluiting&#13;
van toekenning van quotum geen terugbetaling maar een&#13;
straf is.</content><legacyfootnotes>1. Mr. L.P.J.Mertens is zelfstandig jurist en verbonden aan Schraven cs&#13;
Belastingadviseurs B.V. te Tilburg.&#13;
2. Intussen zijn ook recentere gegevens bekend. Op de steun over 2006&#13;
kregen 421 Nederlandse landbouwers een korting opgelegd; in de&#13;
meeste gevallen ging het om kortingen van 1%. Uit de gegevens van&#13;
de Europese Commissie blijkt dat in de EU bijna 12% van de gecontroleerde&#13;
landbouwers een korting kreeg opgelegd. In Nederland was&#13;
dat slechts 0,6% (LM).</legacyfootnotes><footnotes><footnote/></footnotes><auteurs>Mr. L.P.J. Mertens</auteurs><published>2007-09-01 00:00:00</published><modified>2017-06-12 12:47:30</modified><editiondate>2007-09-01</editiondate><htmlpath>https://denhollander.info/artikel/3966</htmlpath></article>
</articles></edition>
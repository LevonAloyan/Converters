<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1990</searchword><id>7063</id><udhid>UDH:TvAR/7063</udhid><titel>'Jan Schreur / 1. Geesien Wessels Boer-Pol en 2. Magreta Femmy Moret- Wessels Boer' (TvAR 1990/4311)</titel><searchwords><searchword>TvAR 1/1990</searchword><searchword>TvAR 1990/4311</searchword><searchword>UDH:TvAR/7063</searchword></searchwords><attachments><attachment><name>1990_nr 1_Rechtspraak_4311.pdf</name><extention>pdf</extention><url>https://denhollander.info/download/6673/ci</url></attachment></attachments><inleiding>Pachtwet, art. 1,10,29 en 128&#13;
beschikking superheffing art. 25&#13;
Pachter vordert vervroegde beëindiging&#13;
van de pachtovereenkomst wegens slechte&#13;
gezondheid. Verpachters waren hiervan al&#13;
lang op de hoogte, maar dat neemt niet weg&#13;
dat de pachter uit een oogpunt van redelijkheid&#13;
en billijkheid tijdig op grond van&#13;
de onvoorziene achteruitgang van zijn gezondheid&#13;
de medewerking van de verpachters&#13;
tot pachtduurverkorting had moeten&#13;
vragen alvorens deze in rechte te vorderen.&#13;
Terecht aan de pachter een dwangsom voor&#13;
het in orde brengen van het gepachte opgelegd.&#13;
Het hof verlaagt evenwel het maximum daarvan. Op grond van het pachtcontract&#13;
is de pachter verplicht tot het groot onderhoud&#13;
en die verplichting is niet door de&#13;
grondkamer beperkt tot f 1 000,- per jaar.&#13;
Het feit dat de partijen geen overeenkomst&#13;
hebben gesloten over het later aan&#13;
de pachter toegekende melkquotum, sluit&#13;
niet uit dat de redelijkheid en billijkheid de&#13;
pachter verplichten bij het gebruik van dat&#13;
quotum te waken voor het daarmee samenhangende&#13;
belang van de verpachter. Het bij&#13;
het einde van de pachtovereenkomst moeten&#13;
opleveren van het gepachte in een goede&#13;
staat zal in het algemeen meebrengen dat&#13;
het de pachter niet vrijstaat het gepachte&#13;
dan op te leveren zonder de daarmee samenhangende&#13;
heffingvrije hoeveelheid&#13;
melk.&#13;
Ingevolge art. 7a, lid 2, BSH gaat, als de&#13;
pachtovereenkomst met betrekking tot een&#13;
geheel bedrijf eindigt, het melkquotum&#13;
over krachtens overeenkomst tussen partijen.&#13;
Aangezien verpachter geen melkproducent&#13;
is, moet pachter eraan meewerken dat&#13;
verpachter het quotum ter beschikking van&#13;
de minister doet komen, die het dan weer&#13;
naar redelijkheid en billijkheid aan de opvolgende&#13;
gebruiker behoort toe te kennen.&#13;
In casu heeft de pachter aanspraak op een&#13;
vergoeding, te stellen op de helft van de&#13;
waarde van het quotum bij het einde van de&#13;
pachtovereenkomst. Het hof stelt die helft&#13;
van de waarde vast op f 1,20 per kg. </inleiding><content>Pachtkamer Gerechtshof te Arnhem,&#13;
In de zaak van:&#13;
Jan Schreur, wonende te De Wijk, appellant,&#13;
tevens incidenteel geïntimeerde, procureur:&#13;
mr. D. Knottenbelt,&#13;
tegen&#13;
1. Geesien Wessels Boer-Pol en 2. Magreta&#13;
Femmy Moret- Wessels Boer, beiden wonende&#13;
te Ruinerwold, geïntimeerden, tevens&#13;
incidenteel appellanten, procureur:&#13;
mr. P.C. Plochg.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Meppel gewezen&#13;
vonnissen van 6 augustus 1987 en 28 januari&#13;
1988, die in fotocopie aan dit arrest&#13;
zijn gehecht;&#13;
Overwegende:&#13;
Appellant - Schreur - is bij exploit van&#13;
26 februari 1988 in hoger beroep gekomen&#13;
van voormelde vonnissen met gelijktijdige&#13;
dagvaarding van geïntimeerden - Wessels&#13;
Boer - voor dit hof.&#13;
Bij memorie van grieven tevens houdende&#13;
vermeerdering van eis zijn na te melden&#13;
grieven aangevoerd en is geconcludeerd,&#13;
dat het pachthof die vonnissen zal vernietigen&#13;
en opnieuw rechtdoende:&#13;
a. de pachtovereenkomst per 1 mei 1987,&#13;
althans kort na 1 mei 1987 doch in ieder ge&#13;
val ruim vóór 1 november 1987, zal ontbinden;&#13;
b. Wessels Boer in haar vordering ten&#13;
aanzien van de gevorderde voorlopige voor&#13;
ziening althans de dwangsommen niet-ontvankelijk&#13;
zal verklaren althans deze aan&#13;
haar zal ontzeggen;&#13;
c. Wessels Boer in haar vordering ten&#13;
aanzien van schadevergoeding niet-ontvankelijk&#13;
zal verklaren althans deze aan haar&#13;
zal ontzeggen althans die vordering gedeeltelijk&#13;
zal toewijzen zoals hierboven aangegeven;&#13;
d. Wessels Boer zal veroordelen om ter&#13;
zake van door Schreur aangebrachte verbeteringen&#13;
aan laatstgenoemde een nader in&#13;
de procedure op te geven althans naar bil&#13;
lijkheid door het pachthof vast te stellen&#13;
vergoeding te voldoen, een en ander voor&#13;
zover die vergoeding zou uitgaan boven&#13;
hetgeen Schreur eventueel aan Wessels&#13;
Boer zou zijn verschuldigd.&#13;
e. Wessels Boer zal veroordelen om aan&#13;
Schreur als tegenprestatie voor het zijner&#13;
zijds overdragen van het op zijn naam&#13;
staande melkquotum - thans geheten: referentiehoeveelheid&#13;
- te betalen de somma&#13;
van 109.913 x ƒ 1,50 = ƒ 164 869,50, vermeerderd&#13;
met de compensatoire interessen&#13;
vanaf 1 mei 1987 althans de wettelijke rente&#13;
vanaf de dag waarop deze memorie wordt&#13;
genomen tot en met die der algehele vol&#13;
doening;&#13;
ƒ. Wessels Boer niet-ontvankelijk zal verklaren&#13;
in haar vordering terzake van de&#13;
proceskosten en haar zal veroordelen in de&#13;
kosten van beide instanties althans «n de&#13;
kosten van het hoger beroep althans de&#13;
proceskosten in beide instanties zal compenseren.&#13;
Bij memorie van antwoord is verweer gevoerd met conclusie tot (bevestiging; lees:)&#13;
bekrachtiging van het beroepen vonnis&#13;
voorzover het de conventionele vordering,&#13;
de voorlopige voorziening in reconventie&#13;
en de toegewezen delen van de reconventionele&#13;
vordering betreft, een en ander onder&#13;
verwerping van de door appellant aangevoerde&#13;
grieven en met afwijzing van het&#13;
hetgeen appellant in beroep meer of daarboven&#13;
gevorderd heeft, een en ander op de&#13;
gronden als in deze conclusie aangegeven;&#13;
Voorts zijn in incidenteel appel de hierna&#13;
te melden grieven aangevoerd tegen het&#13;
vonnis van 28 januari 1988 met conclusie te&#13;
vernietigen het onderdeel van het vonnis&#13;
door de pachtkamer van het kantongerecht&#13;
te Meppel op 28 januari 1988 tussen partijen&#13;
gewezen voorzover de pachtkamer zich&#13;
onbevoegd verklaard heeft kennis te nemen&#13;
van de reconventionele vordering betrekking&#13;
hebbende op de verplichting van de&#13;
pachter het recht tot levering van melk op&#13;
te leveren en ter beschikking van de eigenaren&#13;
te stellen, en op dit punt opnieuw rechtdoende,&#13;
voorzover nodig onder aanvulling&#13;
der gronden:&#13;
incidenteel geïntimeerde bij arrest te veroordelen&#13;
zijn medewerking te verlenen, en&#13;
zulks op de door de wet voorgeschreven&#13;
wijze, en op althans voor een tijdstip door&#13;
het hof vast te stellen, aan de overschrijving&#13;
van het melkquotum - de referentiehoeveelheid&#13;
melk - welke bij het einde van&#13;
de tussen partijen bestaand hebbende pachtovereenkomst&#13;
op de gepachte hoeve rustte&#13;
althans daar ten tijde van het arrest op&#13;
rust; een en ander onvoorwaardelijk en onder&#13;
verbeurte van een dwangsom ten behoeve&#13;
van incidenteel appellanten van&#13;
ƒ 1 000,- voor iedere dag gedurende welke&#13;
incidenteel geïntimeerde in gebreke zou&#13;
blijven aan deze verplichting te voldoen.&#13;
In alle instanties: tot veroordeling van&#13;
appellant, incidenteel geïntimeerde, in de&#13;
kosten van het geding.&#13;
Schreur heeft de in het incidenteel appel&#13;
aangevoerde grieven bestreden met conclusie:&#13;
a. primair: tot niet-ontvankelijkverklaring&#13;
van Wessels Boer althans ontzegging&#13;
van haar vorderingen en bekrachtiging van&#13;
het bestreden vonnis voor wat betreft die&#13;
onderdelen waartegen Wessels Boer in beroep&#13;
is gekomen,&#13;
b. subsidiair: tot referte mits door Wessels&#13;
Boer aan Schreur een vergoeding ad&#13;
ƒ 1,50 althans een door de pachtkamer in&#13;
goede justitie te bepalen bedrag per aan&#13;
haar over te dragen kg melk wordt betaald,&#13;
c. met veroordeling van Wessels Boer in&#13;
de proceskosten.&#13;
De zaak is vervolgens bepleit, voor&#13;
Schreur door mr. R. van der Molen, advocaat&#13;
te Assen, en voor Wessels Boer door&#13;
mr. Th.P.C. Stuyt, advocaat te Aalsmeer.&#13;
Daarna hebben partijen de stukken —&#13;
waaronder de pleitnotities van de advocaten&#13;
- aan het hof overgelegd voor het wijzen&#13;
van arrest.&#13;
De grieven&#13;
in het principaal appel met vermeerdering&#13;
van eis:&#13;
Grief I&#13;
Ten onrechte heeft de pachtkamer bij haar&#13;
tussenvonnis van 6 augustus 1987 de pachtovereenkomst&#13;
niet per 1 mei 1987, althans&#13;
niet kort daarna, althans niet ruim vóór 1&#13;
november 1987 ontbonden.&#13;
Grief II&#13;
Ten onrechte heeft de pachtkamer in het&#13;
tussenvonnis een voorlopige voorziening&#13;
bevolen.&#13;
Grief III&#13;
Ten onrechte heeft de pachtkamer in het&#13;
tussenvonnis de voorlopige voorziening&#13;
versterkt met een dwangsom.&#13;
Grief IV&#13;
Ten onrechte is de pachtkamer in haar&#13;
eindvonnis van oordeel dat Schreur dwangsommen&#13;
heeft verbeurd.&#13;
Grief V&#13;
Ten onrechte heeft de pachtkamer in haar&#13;
eindvonnis geoordeeld dat Schreur de&#13;
maximale dwangsom heeft verbeurd.&#13;
Grief VI&#13;
Ten onrechte doet de pachtkamer het in het&#13;
dictum van haar eindvonnis voorkomen&#13;
dat Schreur zowel de dwangsommen ad&#13;
ƒ 12 000,- als een bedrag aan schadevergoeding&#13;
ad ƒ 19 200,-, derhalve totaal&#13;
ƒ 31 200,-, is verschuldigd.&#13;
Grief VII&#13;
Ten onrechte heeft de pachtkamer in haar&#13;
eindvonnis geen matiging toegepast door&#13;
Schreur enerzijds de totale dwangsom ad.&#13;
ƒ 12 000,- op te leggen en anderzijds tot vergoeding van alle schade te veroordelen.&#13;
Grief VIII&#13;
Ten onrechte heeft de pachtkamer in haar&#13;
eindvonnis Schreur veroordeeld tot de betaling&#13;
van een schadevergoeding vermeerderd&#13;
met wettelijke rente en heeft zij geen&#13;
rekening gehouden met het door Schreur&#13;
gedane beroep op compensatie vanwege de&#13;
zijnerzijds uitgevoerde verbeteringen.&#13;
Grief IX&#13;
Ten onrechte heeft de pachtkamer in rechtsoverweging&#13;
8 van haar tussenvonnis overwogen&#13;
dat de onderhoudsverplichting van&#13;
Schreur niet beperkt is tot ƒ 1 000,- per&#13;
jaar. Grief X&#13;
Ten onrechte heeft de pachtkamer de op&#13;
basis van het rapport Moesker gebaseerde&#13;
schadevergoeding op enig bedrag c.q.&#13;
/ 4 640,- gesteld.&#13;
Grief XI&#13;
Ten onrechte heeft de pachtkamer in haar&#13;
eindvonnis een drietal door de deskundige&#13;
Juffer geadviseerde bedragen aanmerkelijk&#13;
verhoogd.&#13;
Grief XII&#13;
Ten onrechte heeft de pachtkamer in haar&#13;
eindvonnis Schreur veroordeeld om terzake&#13;
van het niet-aanwezige ruwvoer een bedrag&#13;
ad ƒ 3 000,- te betalen.&#13;
Grief XIII&#13;
Ten onrechte heeft de pachtkamer in haar&#13;
eindvonnis het door Schreur in de hoofdzaak&#13;
totaal te betalen bedrag op ƒ 19 200,-&#13;
gesteld.&#13;
Grief XIV&#13;
Ten onrechte heeft de pachtkamer in haar&#13;
eindvonnis de door Schreur ingestelde reconventionele&#13;
vordering terzake van verbeteringen&#13;
niet in haar overwegingen betrokken&#13;
en vervolgens niet gehonoreerd.&#13;
Grief XV&#13;
Ten onrechte heeft de pachtkamer zich onbevoegd&#13;
verklaard om een oordeel te geven&#13;
over de kwestie van het melkquotum. Zij&#13;
had dienaangaande een beslissing moeten&#13;
geven.&#13;
Grief XVI&#13;
Ten onrechte heeft de pachtkamer in haar&#13;
eindvonnis Wessels Boer in haar vorderingen&#13;
terzake van het melkquotum niet nietontvankelijk&#13;
verklaard althans die vorderingen&#13;
niet aan haar ontzegd.&#13;
Grief XVII&#13;
Ten onrechte heeft de pachtkamer te Meppel&#13;
in haar eindvonnis — indien zij de door&#13;
Wessels Boer terzake van het melkquotum&#13;
ingestelde vorderingen had moeten toewijzen,&#13;
des neen, — Wessels Boer niet veroordeeld&#13;
om, als tegenprestatie voor de bereidheid&#13;
van Schreur het melkquotum aan haar&#13;
over te dragen, een bedrag van ƒ 1,50 per&#13;
kg te betalen. Grief XVIII&#13;
Ten onrechte heeft de pachtkamer Schreur&#13;
in de proceskosten veroordeeld.&#13;
en in het incidenteel appel met vermeerdering&#13;
van eis&#13;
Grief I&#13;
Ten onrechte heeft de pachtkamer zich in&#13;
haar vonnis van 28 januari 1988 onbevoegd&#13;
verklaard kennis te nemen van de door appellanten&#13;
in reconventie gevorderde verklaring&#13;
voor recht dat het zogenaamde melkquotum&#13;
tot het gepachte behoort en dat de&#13;
pachter wanprestatie levert wanneer hij bij&#13;
het einde van de pacht weigert aan de overgang&#13;
van dit quotum mede te werken; nu&#13;
appellanten duidelijk hebben gesteld en uit&#13;
de ter kennis van de pachtkamer gestelde&#13;
feiten is gebleken dat het hier een verplichting&#13;
van de pachter als bedoeld in art. 25,&#13;
lid 2, Pachtwet betrof, heeft de pachtkamer&#13;
ten onrechte ten aanzien van dit onderdeel&#13;
van het geschil onbevoegdheid uitgesproken.&#13;
Grief II&#13;
Ten onrechte overweegt de pachtkamer dat&#13;
appellanten in hun reconventionele vordering&#13;
van de pachter niet een bepaald bedrag&#13;
ten aanzien van het melkquotum hebben&#13;
gevorderd; nu zij vaststelling hebben gevorderd&#13;
dat het niet opleveren van het&#13;
melkquotum wanprestatie met schadeplicht&#13;
oplevert, diende de pachtkamer in&#13;
die zin te beslissen, waarbij appellanten&#13;
thans hun vordering in deze zin wensen te&#13;
verduidelijken en aan te vullen dat geïntimeerde&#13;
in beroep alsnog worde veroordeeld&#13;
medewerking te verlenen aan de overschrijving&#13;
van de referentiehoeveelheid&#13;
melk welke op de gepachte hoeve rust en&#13;
zulks op de wijze als door de Beschikking&#13;
Superheffing aangegeven en binnen een&#13;
termijn door het hof te bepalen en onder&#13;
verbeurte van een dwangsom ten behoeve van appellanten van ƒ 1 000,- voor iedere&#13;
dag gedurende welke hij daarmee in gebreke&#13;
zal blijven.&#13;
De vaststaande feiten&#13;
Tegen de vaststelling van de feiten bij het&#13;
bestreden tussenvonnis van 6 augustus&#13;
1987 is geen grief aangevoerd, zodat ook&#13;
het hof daarvan uitgaat. De vaststelling&#13;
luidt als volgt:&#13;
Als enerzijds gesteld of dwingend daaruit&#13;
volgend, en anderzijds erkend of onvoldoende&#13;
weersproken, staat voor de pachtkamer&#13;
in dit geding het volgende vast:&#13;
o. Op 25 april 1986 is aan de pachter betekend&#13;
de aanmaning om binnen een&#13;
maand na die betekening te voldoen aan&#13;
zijn verplichting als pachter, in welk exploit&#13;
een aantal gebreken aan het gepachte&#13;
staan vermeld;&#13;
b. Ondanks ernstige waarschuwing van&#13;
zijn huisarts en specialisten om in ieder ge&#13;
val medio 1986 het boerenbedrijf te staken,&#13;
is de pachter met het bedrijf voortgegaan&#13;
zonder de verpachtsters kenbaar te maken&#13;
hoe zijn vooruitzicht als pachter wegens&#13;
zijn gezondheid was en wat zijn plannen&#13;
waren;&#13;
c. Eerst rond de jaarwisseling 1986-1987&#13;
heeft de pachter de verpachtsters ermee op&#13;
de hoogte gebracht, onder meer bij aangetekende&#13;
expresbrief met poststempel 1 januari&#13;
1987, dat hij de pachtovereenkomst,&#13;
die tot 1 mei 1990 zou voortduren, wilde&#13;
beëindigen per 1 mei 1987;&#13;
d. In of voor mei 1987 heeft de pachter&#13;
zijn vee en inventaris verkocht, en is naar&#13;
een burgerwoning verhuisd.&#13;
Behandeling van het geschil in hoger beroep:&#13;
in het principaal appel:&#13;
Aangaande grief I wordt overwogen, dat&#13;
blijkens de overgelegde en niet weersproken&#13;
brief van huisarts Idema te De Wijk&#13;
van 12 mei 1987 aan mr. Van der Molen, de&#13;
raadsman Van Schreur, de huisarts reeds&#13;
omstreeks mei 1986 bij Schreur en zijn&#13;
vrouw op bedrijfsbeëindiging heeft aangedrongen,&#13;
omdat een verder voortzetten van&#13;
het bedrijf hun gezondheid ernstig bedreigde&#13;
en een bij beiden bestaande invaliditeit&#13;
vergrootte. Niettemin heeft Schreur eerst in&#13;
december 1986 aan Wessels Boer met wie&#13;
hij onder één dak woont, bericht, dat hij&#13;
om gezondheidsredenen de pachtovereenkomst&#13;
per 1 mei 1987 wilde beëindigen.&#13;
Schreur voert aan, dat Wessels Boer&#13;
reeds lang wisten - uit in de buurt bekende,&#13;
veelvuldige bezoeken aan artsen alsmede&#13;
ziekenhuisopnamen - dat zijn gezondheidstoestand&#13;
ernstig was achteruitgegaan.&#13;
Zulks neemt echter niet weg, dat hij als&#13;
goed pachter, derhalve ingevolge de krachtens&#13;
de pachtovereenkomst jegens de verpachtsters&#13;
geldende redelijkheid en billijkheid,&#13;
tijdig uitdrukkelijk op grond van de&#13;
onvoorziene achteruitgang van zijn gezondheid&#13;
de medewerking van Wessels&#13;
Boer tot pachtduurverkorting had moeten&#13;
vragen, alvorens deze in rechte te doen vorderen.&#13;
De kennelijk slechte verstandhouding&#13;
tussen partijen kan aan deze verplichting&#13;
niet afdoen, evenmin als de opruiming&#13;
van vee en inventaris in het voorjaar van&#13;
1987. Onder de omstandigheden van het&#13;
geval is het verwijt, dat Wessels Boer niet&#13;
aan tussentijdse ontbinding wensten mee te&#13;
werken, misplaatst. De grief komt tevergeefs&#13;
op tegen de bij het tussenvonnis uitgesproken&#13;
ontbinding per 1 november 1987.&#13;
Grief II betreffende de voorlopige voorziening&#13;
voor het onderhoud van het land&#13;
faalt eveneens. Terecht is immers in rechtsoverweging&#13;
15 van het tussenvonnis overwogen,&#13;
dat Schreur zijn inventaris had verkocht&#13;
en naar een burgerwoning was verhuisd,&#13;
zich kennelijk op standpunt stellend&#13;
dat hij niets meer met het gepachte te maken&#13;
had. Het stond de pachtkamer te Meppel&#13;
vrij daarnaast een deskundigenonderzoek&#13;
te bevelen naar de staat van onderhoud&#13;
van het verpachte.&#13;
Inzake grief IV wordt overwogen, dat uit&#13;
het door de deskundige Moesker in deze&#13;
zaak op 19 oktober 1987 aan de pachtkamer&#13;
te Meppel uitgebrachte rapport en uit&#13;
het procesverbaal van bezichtiging op 30&#13;
oktober 1987 door de pachtkamer is gebleken,&#13;
dat Schreur te kort is geschoten in zijn&#13;
onderhoudsverplichting betreffende de&#13;
grond. Bij het bestreden eindvonnis is&#13;
Schreur veroordeeld tot betaling van een&#13;
schadevergoeding van ƒ 19 200,-.&#13;
Bij het tussenvonnis waarvan beroep is&#13;
terecht Schreur een dwangsom opgelegd&#13;
voor het in orde brengen van de landerijen&#13;
met sloten en afrasteringen en het erf, groot ƒ 200,- per dag. Het hof zal evenwel&#13;
het maximum verlagen van ƒ 12 000,- tot&#13;
ƒ 6 000,- gezien de aard van de gebreken.&#13;
Hiermee zijn grieven III en IV ook behandeld.&#13;
Met het voorgaande zijn tevens de grieven&#13;
VI en VII besproken.&#13;
Grief VIII faalt, aangezien niet is gesteld&#13;
of gebleken, dat Schreur op de voet van&#13;
art. 31, lid 3, Pachtwet tijdig aan Wessels&#13;
Boer onder opgave van de geschatte kosten&#13;
schriftelijk mededeling van de voorgenomen&#13;
verbeteringen heeft gedaan. Hem&#13;
komt terzake dus geen vergoeding toe.&#13;
Voor een beperking van zijn onderhoudsverplichting&#13;
tot ƒ 1 000,- 's jaars als&#13;
bedoeld in grief IX is geen grond. Blijkens&#13;
het pachtkontrakt dat tussen partijen heeft&#13;
gegolden was ook het groot onderhoud&#13;
voor rekening van de pachter. De grondkamer&#13;
mist de bevoegdheid, bij herziening&#13;
van de pachtprijs wijziging te brengen in de&#13;
tussen partijen geldende pachtbedingen.&#13;
Bij de beschikking van 22 november 1982&#13;
heeft zij slechts wegens deze ongebruikelijke&#13;
verplichting een korting van ƒ 1 000,-&#13;
op de hoogsttoelaatbare pachtprijs toegepast.&#13;
Grief IX is dus vergeefs voorgedragen.&#13;
De grieven X, XI en XII, betreffen de&#13;
som van de door Schreur te betalen schadevergoedingen.&#13;
Bij het eindvonnis waarvan beroep is onder&#13;
letter P terecht overwogen, dat na een&#13;
langjarige pacht van onder meer sterk verouderde&#13;
woon- en bedrijfsgebouwen aan&#13;
een uiteindelijk ziek geworden pachter een&#13;
tenuitvoerlegging te goeder trouw van de&#13;
inmiddels beëindigde pachtverhouding medebrengt,&#13;
dat wordt volstaan met een -&#13;
door de pachter te betalen - naar billijkheid&#13;
vast te stellen schadevergoeding. De&#13;
pachtkamer heeft daarbij rekening gehouden&#13;
met de resultaten van verscheidene onderzoeken&#13;
en overigens, kennelijk met inachtneming&#13;
van haar eigen deskundig oordeel,&#13;
enige onderdelen in afwijking van&#13;
door externe deskundigen geadviseerde bedragen,&#13;
zelfstandig vastgesteld.&#13;
Dat Schreur in de toelichting op deze grieven&#13;
tot andere bedragen komt, kan niet afdoen&#13;
aan het terecht naar billijkheid bepaalde&#13;
schadebedrag van in totaal ƒ 19 200,-.&#13;
Deze grieven zijn dus ongegrond.&#13;
Grief XIII, die eveneens van andere&#13;
grondslagen uitgaat, faalt ook.&#13;
Op grond van de rechtsoverweging betreffende&#13;
grief IX wordt grief XIV eveneens&#13;
verworpen.&#13;
Grief XV is gegrond.&#13;
Aangezien ook Wessels Boer in grief I in&#13;
het incidenteel appèl zich in hoger beroep&#13;
uitdrukkelijk op het standpunt stellen, dat&#13;
de onderhavige zaak behoort tot die waarvan&#13;
de pachtkamer kennis neemt, moet ervan&#13;
worden uitgegaan , dat beide partijen&#13;
de met de grond in geschil samenhangende&#13;
aanspraak op het melkquotum zien als een&#13;
rechtsgevolg van de pachtovereenkomst.&#13;
Toen de tussen partijen bestaan hebbende&#13;
pachtovereenkomst werd aangegaan,&#13;
was er nog geen sprake van superheffing.&#13;
Partijen konden toen daaromtrent dus in&#13;
of buiten de pachtovereenkomst geen regeling&#13;
treffen.&#13;
De omstandigheid dat partijen geen&#13;
overeenkomst hebben gesloten aangaande&#13;
het later aan de pachter betreffende de gepachte&#13;
hoeve toegekende melkquotum,&#13;
sluit niet uit, dat de redelijkheid en de billijkheid&#13;
de pachter verplichten bij het gebruik&#13;
van dat quotum te waken voor het&#13;
daarmee samenhangende belang van de&#13;
verpachters. De verplichting van de pachter,&#13;
het gepachte bij het einde van de pachtovereenkomst&#13;
in goede staat aan de verpachter&#13;
op te leveren, zal in het algemeen&#13;
medebrengen, dat het hem niet vrijstaat,&#13;
bij het einde van de pacht de grond aan de&#13;
verpachter op te leveren zonder de daarmee&#13;
samenhangende heffingvrije hoeveelheid&#13;
melk.&#13;
De aanspraken op het met het verpachte&#13;
samenhangende melkquotum behoren dus&#13;
tot de rechtsgevolgen van de pachtovereenkomst,&#13;
welke naar de aard van die overeenkomst&#13;
uit de eisen van redelijkheid en billijkheid&#13;
voortvloeien.&#13;
Op grond hiervan strekken de in eerste&#13;
aanleg zoals gewijzigd en vermeerderd in&#13;
hoger beroep in conventie en in de reconventie&#13;
ingestelde vorderingen tot handhaving&#13;
van rechten die hun grondslag vinden&#13;
in de pachtovereenkomst. De zaak is dus&#13;
betrekkelijk tot een pachtovereenkomst.&#13;
Aangaande de grieven XVI en XVII&#13;
wordt overwogen als volgt.&#13;
Schreur heeft zijn eis vermeerderd als aangegeven in de toelichting op grief XVII.&#13;
Aangezien Wessels Boer zich daartegen&#13;
niet hebben verzet, zal het hof rechtdoen&#13;
op de vermeerderde eis.&#13;
Het ten name van Schreur gestelde melkquotum&#13;
bedraagt voor het jaar 1988/1989&#13;
106.136 kg. Hij is bereid mee te werken aan&#13;
de overgang daarvan aan Wessels Boer, onder&#13;
de voorwaarde echter dat deze hem een&#13;
vergoeding van/ 1,50 per kg betalen. Wessels&#13;
Boer wensen, dat de overgang geschiedt,&#13;
zonder dat zij daarvoor iets aan&#13;
Schreur behoeven te betalen.&#13;
in het incidenteel appel&#13;
Grief I is gegrond ingevolge hetgeen bij de&#13;
bespreking van grief XV in het principaal&#13;
appel is overwogen.&#13;
Aangaande grief II, waarbij Wessels&#13;
Boer haar eis hebben vermeerderd, wordt&#13;
het volgende overwogen. Schreur heeft zich&#13;
niet verzet tegen de vermeerdering van eis.&#13;
Wel heeft hij gesteld, dat de - eventueel&#13;
op te leggen - medewerking aan de overgang&#13;
van het quotum zal worden gekoppeld&#13;
aan de betaling van een vergoeding&#13;
terzake door Wessels Boer aan hem.&#13;
Op 1 november 1987, de dag waarop de&#13;
pachtovereenkomst tussen partijen is&#13;
geëindigd, gold de Beschikking Superheffing&#13;
1985 zoals laatstelijk op 10 april 1987&#13;
gewijzigd. Ingevolge een redelijke uitleg&#13;
van artikel 7c, lid 4, juncto artikel 7a, lid 2,&#13;
Beschikking Superheffing 1985 gaat in geval&#13;
de pachtovereenkomst betreffende een&#13;
geheel bedrijf - lees: hoeve - eindigt, de&#13;
heffingvrije hoeveelheid over krachtens&#13;
overeenkomst tussen partijen, eventueel tezamen&#13;
met de opvolgende gebruiker. Aangezien&#13;
Wessels Boer geen melkproducent&#13;
zijn, zal Schreur eraan mee moeten werken,&#13;
dat Wessels Boer het quotum ter beschikking&#13;
van de minister doen komen, die&#13;
het dan weer - naar redelijkheid en billijkheid&#13;
- aan de opvolgende gebruiker behoort&#13;
toe te kennen.&#13;
In deze staat vast dat de pachtovereenkomst&#13;
tussen partijen tientallen jaren heeft&#13;
geduurd. Voorts is niet gesteld of gebleken,&#13;
dat Schreur het gepachte niet heeft gebruikt&#13;
zoals een goed pachter betaamt, behalve&#13;
in het laatste jaar. Daarbij wordt in&#13;
aanmerking genomen dat de gebouwen oud&#13;
en verstoken van woongenot en doelmatigheid&#13;
zijn. Onder deze omstandigheden&#13;
heeft Schreur redelijkerwijs wegens zijn&#13;
aandeel in de opbouw van het quotum aanspraak&#13;
op een vergoeding te stellen op de&#13;
helft van de waarde van het quotum ten tijde&#13;
van het einde van de pachtovereenkomst.&#13;
Wessels Boer stellen zich op het standpunt,&#13;
dat slechts indien de eigenaar het&#13;
quotum vrijwillig te gelde maakt, een verdeling&#13;
van de waarde van het quotum tussen&#13;
partijen in de rede ligt, maar dat daarvan&#13;
geen sprake is, indien de eigenaren -&#13;
zoals in dit geval — de hoeve niet wensen&#13;
te verkopen of het quotum aan de minister&#13;
willen aanbieden, voorts dat zij de nieuwe&#13;
gebruiker voor het quotum geen geld zullen&#13;
vragen.&#13;
Dienaangaande wordt overwogen, dat&#13;
naar van algemene bekendheid is, het&#13;
melkquotum een in geld uit te drukken&#13;
waarde heeft en dat er bij verkoop van&#13;
pachtvrije grond een groot verschil in prijs&#13;
is, al naar gelang daarbij al dan niet een&#13;
quotum wordt overgedragen. Het is in het&#13;
economisch noch in het juridisch verkeer&#13;
voor de waarde van het quotum van belang&#13;
of de eigenaar bij verkoop een prijs daarvoor&#13;
bedingt.&#13;
Blijkens de brief van de minister van&#13;
Landbouw en Visserij aan de voorzitter&#13;
van de Tweede Kamer in het vergaderjaar&#13;
1987-1988 (20200 XIV, nr. 58), pagina 8 is&#13;
de prijs van het melkquotum in het tijdvak&#13;
april-december 1987: ƒ 2,39 per kg, en in&#13;
het tijdvak juli 1987-maart 1988 in het gedeelte&#13;
van Drenthe waarin de hoeve is gelegen:&#13;
ƒ 2,42 per kg.&#13;
Met inachtneming hiervan wordt de vergoeding&#13;
waarop Schreur terzake aanspraak&#13;
heeft bepaald op de helft van de waarde,&#13;
dus ƒ 1,20 per kg. De vergoeding bedraagt&#13;
dus 106.136 x ƒ 1,20 = ƒ 127 363,-.&#13;
Slotsom&#13;
in het principaal en het incidenteel appel:&#13;
De vonnissen waarvan beroep kunnen niet&#13;
in stand blijven, behalve wat betreft de bij&#13;
het tussenvonnis van 6 augustus 1987 gegeven&#13;
voorlopige voorziening, zij het met&#13;
beperking van het maximum van de opgelegde&#13;
dwangsom. Overigens hebben Wessels&#13;
Boer van Schreur onderdelen van een&#13;
melkwinningsinstallatie overgenomen voor ƒ 2 000,-, welk bedrag alsnog tussen partijen&#13;
moet worden verrekend.&#13;
Er zal worden beslist als na te melden.&#13;
De kosten van de eerste aanleg blijven&#13;
ten laste van Schreur, omdat hij terecht in&#13;
hoofdzaak in het ongelijk is gesteld.&#13;
Aangezien partijen in het pricipaal en in&#13;
het incidenteel beroep beiden ten dele in het&#13;
gelijk zijn gesteld, zullen de kosten daarvan&#13;
worden gecompenseerd.&#13;
Schreur zal de kosten van het appel betreffende&#13;
de voorlopige voorziening moeten&#13;
dragen.&#13;
Rechtdoende in hoger beroep: in&#13;
het principaal appel:&#13;
in reconventie&#13;
in de voorlopige voorziening: Bekrachtigt&#13;
de vonnissen waarvan beroep voorzover&#13;
houdend de voorlopige voorzieningen,&#13;
behalve wat betreft het maximum van de&#13;
dwangsom. Bepaalt het maximum op ƒ 6&#13;
000,-.&#13;
Verstaat dat Schreur dit bedrag aan Wessels&#13;
Boer verbeurd heeft.&#13;
Veroordeelt Schreur in de kosten van het&#13;
hoger beroep, gevallen aan de zijde van&#13;
Wessels Boer en begroot op ƒ 1 200,- (éénduizend&#13;
en tweehonderd gulden) voor salaris&#13;
en voorschotten van de procureur van&#13;
Wessels Boer.&#13;
in het principaal en in het incidenteel appèl:&#13;
in reconventie:&#13;
in het bodemgeschil:&#13;
Vernietigt de vonnissen waarvan beroep&#13;
voor het overige en opnieuw rechtdoende:&#13;
Verklaart Wessels Boer niet ontvankelijk&#13;
in hun vordering tot verklaring voor recht,&#13;
dat de hoeve, het erf en het land tot het verpachte&#13;
behoort.&#13;
Veroordeelt Schreur om aan Wessels&#13;
Boer tegen deugdelijke kwijting te betalen&#13;
de som van ƒ 19 200,- (negentienduizend&#13;
en tweehonderd gulden), vermeerderd met&#13;
de wettelijke rente daarover van 20 mei&#13;
1987 af tot de dag der voldoening. Verstaat,&#13;
dat Schreur verplicht is er uiterlijk 14&#13;
dagen na de uitspraak van dit arrest aan&#13;
mede te werken, dat het op zijn naam&#13;
staande melkquotum zal overgaan op Wessels&#13;
Boer danwei op een door hen aan te&#13;
wijzen opvolgende gebruiker, respectievelijk&#13;
aan de minister, zulks onder de hierna&#13;
in conventie op te nemen voorwaarde van&#13;
betaling.&#13;
Ontzegt Wessels Boer het meer of anders&#13;
gevorderde.&#13;
in conventie:&#13;
Veroordeelt Wessels Boer om tegen deugdelijke&#13;
kwijting aan Schreur te betalen het&#13;
bedrag ƒ 127 363,- (éénhonderd zevenentwintig&#13;
duizend en driehonderd drieënzestig&#13;
gulden), indien en zodra Schreur medewerkt&#13;
aan de overgang van het melkquotum&#13;
als in reconventie aangegeven, zulks&#13;
vermeerderd met de wettelijke rente van 1&#13;
november 1987 af tot de dag der algehele&#13;
voldoening.&#13;
in conventie en reconventie:&#13;
Veroordeelt Schreur in de kosten van het&#13;
bodemgeschil in eerste instantie begroot op&#13;
ƒ 500,- (vijfhonderd gulden) voor salaris en&#13;
verschotten van de gemachtigde van Wessels&#13;
Boer en op in totaal ƒ 1 600,- (éénduizend&#13;
en zeshonderd gulden) voor de kosten&#13;
van de deskundigen.&#13;
Compenseert de kosten van het principaal&#13;
en het incidenteel appèl, met dien verstande&#13;
dat elke partij de hare drage.</content><legacyfootnotes/><footnotes><footnote/></footnotes><auteurs/><published>1990-01-01 00:00:00</published><modified>1990-01-01 00:00:00</modified><editiondate>1990-01-01</editiondate><htmlpath>https://denhollander.info/artikel/7063</htmlpath></article>
</articles></edition>
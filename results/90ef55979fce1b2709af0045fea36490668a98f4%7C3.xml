<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1999</searchword><id>4808</id><udhid>UDH:TvAR/4808</udhid><titel>Grootscholte / Kouwenhoven (TvAR 1999/4976)</titel><searchwords><searchword>TvAR 10/1999</searchword><searchword>TvAR 1999/4976</searchword><searchword>UDH:TvAR/4808</searchword></searchwords><attachments><attachment><name>1999_nr 10_Rechtspraak_4976.pdf</name><extention>pdf</extention><url>https://denhollander.info/download/4750/ci</url></attachment></attachments><inleiding>Pachtwet art. 2 en 5 lid 1&#13;
Burgerlijk Wetboek art. 6:203 en&#13;
7:900&#13;
&#13;
Betreft ‘deelteelt-overeenkomst’ bloemenkassen&#13;
Westland, ingegaan 1 januari 1993, waarin&#13;
de gebruiker afstand heeft gedaan van “bescherming&#13;
krachtens de pachtwet”.&#13;
De overeenkomst is buitengerechtelijk ontbonden&#13;
in juni 1993.&#13;
De overeenkomst is door (centrale) grondkamer&#13;
aangemerkt als pachtovereenkomst,&#13;
met verlaging van de tegenprestatie.&#13;
Pachter vordert de betaalde pacht boven de&#13;
maximaal toelaatbare als onverschuldigd betaald&#13;
terug. Verpachter vordert in reconventie&#13;
vergoeding van schade aan gepachte bij einde&#13;
pacht. Daarna vaststellingsovereenkomst (dading)&#13;
tussen partijen.&#13;
Hof: Deze dading is een afdoening van alle&#13;
geschillen tussen partijen en omvat dus ook&#13;
het geschil over de onzekerheden of de tegenprestatie&#13;
voor het gebruik van de kassen&#13;
inderdaad verschuldigd was en of de gebruiker&#13;
niet (toch) een beroep op onverschuldigdheid&#13;
zou doen met een beroep op “bescherming&#13;
krachtens de pachtwet.” Verpachter&#13;
heeft na de dading een terugvordering door de&#13;
pachter niet meer behoeven te verwachten.</inleiding><content>Arrest in de zaak van:&#13;
Johannes Cornelis Maria Grootscholte, wonende&#13;
te De Lier, appellant in het principaal&#13;
appèl, geïntimeerde in het voorwaardelijk&#13;
incidenteel appèl,&#13;
procureur: mr. J.M. Bosnak,&#13;
tegen:&#13;
Cornelis Wilhelmus Antonius Kouwenhoven,&#13;
wonende te Monster, geïntimeerde in het&#13;
principaal appèl, appellant in het voorwaardelijk&#13;
incidenteel appèl,&#13;
procureur: mr. B. Peek.&#13;
1 Het geding in eerste aanleg&#13;
1.1 Voor de procedure in eerste aanleg wordt&#13;
verwezen naar de inhoud van de vonnissen&#13;
die de pachtkamer van het kantongerecht te&#13;
Delft op 7 mei 1996 en 25 juli 1996 tussen&#13;
partijen – hierna ook te noemen: Kouwenhoven&#13;
resp. Grootscholte – heeft gewezen; van&#13;
die vonnissen is een fotocopie aan dit arrest&#13;
gehecht.&#13;
1.2 Het hof merkt op, dat het eerstgenoemde&#13;
vonnis in de kop juist is gedateerd, doch aan&#13;
de voet kennelijk per abuis is gedateerd op&#13;
7 mei 1995.&#13;
2 Het geding in hoger beroep&#13;
2.1 Grootscholte heeft bij exploot van 17&#13;
augustus 1996 aan Kouwenhoven aangezegd&#13;
van die vonnissen in hoger beroep te komen,&#13;
met dagvaarding van Kouwenhoven voor de&#13;
pachtkamer van dit hof.&#13;
2.2 Bij memorie van grieven heeft Grootscholte&#13;
– met vermindering van zijn vordering&#13;
tot ƒ 26.432,08, met rente en kosten zoals in&#13;
prima gevorderd – drie grieven tegen het vonnis&#13;
van 25 juli 1996 aangevoerd en toegelicht,&#13;
bewijs aangeboden en geconcludeerd dat het&#13;
hof bij arrest de vonnissen waarvan beroep in&#13;
conventie en voorwaardelijke reconventie zal&#13;
vernietigen en, opnieuw rechtdoende, de vorderingen&#13;
van Grootscholte als eiser in conventie&#13;
volledig zal toewijzen, en de vorderingen&#13;
van Kouwenhoven als eiser in voorwaardelijke&#13;
reconventie volledig zal afwijzen, met&#13;
veroordeling van Kouwenhoven in de kosten&#13;
van de procedure in beide instanties.&#13;
2.3 Bij memorie van antwoord, tevens memorie&#13;
van grieven in voorwaardelijk incidenteel&#13;
appèl, heeft Kouwenhoven in het principaal&#13;
appèl verweer gevoerd, en onder aanvoering&#13;
van één grief voorwaardelijk incidenteel appèl&#13;
ingesteld tegen het vonnis van 25 juli 1996 en&#13;
geconcludeerd:&#13;
in het principaal appèl:&#13;
tot bekrachtiging van het vonnis a quo, zonodig&#13;
met verbetering van de gronden;&#13;
in het incidenteel appèl:&#13;
tot vernietiging van het vonnis a quo en veroordeling&#13;
van Grootscholte om tegen behoorlijk&#13;
bewijs van kwijting aan Kouwenhoven te&#13;
betalen een bedrag groot ƒ 28.855,–, vermeerderd&#13;
met de wettelijke rente vanaf 3 oktober&#13;
1995 tot de dag van voldoening;&#13;
alles:&#13;
met veroordeling van Grootscholte in de kosten&#13;
van beide instanties.&#13;
2.4 Bij memorie van antwoord in voorwaardelijk&#13;
incidenteel appèl heeft Grootscholte&#13;
geconcludeerd tot afwijzing van het door&#13;
Kouwenhoven gevorderde.&#13;
2.5 Daarna heeft ieder van partijen nog een&#13;
akte genomen ter rolle met overlegging van&#13;
een aantal produkties, en hebben partijen de&#13;
stukken overgelegd voor het wijzen van arrest.&#13;
2.6 Het hof merkt op dat in het door Kouwenhoven&#13;
overgelegde dossier de inleidende&#13;
dagvaarding en de aantekening op het audientieblad&#13;
van de pachtkamer van het kantongerecht&#13;
d.d. 2 juli 1996 ontbreken.&#13;
3 De grieven&#13;
3.1 Grootscholte heeft tegen het vonnis van&#13;
7 mei 1996 geen grieven aangevoerd.&#13;
Grootscholte heeft tegen het vonnis van&#13;
25 juli 1996 als grieven aangevoerd dat de&#13;
pachtkamer van het kantongerecht in dat vonnis&#13;
ten onrechte heeft overwogen:&#13;
Grief 1&#13;
zoals zij heeft gedaan sub 6;&#13;
Grief 2&#13;
zoals zij heeft gedaan sub 8;&#13;
Grief 3&#13;
zoals zij heeft gedaan sub 9.&#13;
3.2 Kouwenhoven heeft tegen het vonnis van&#13;
25 juli 1996 als grief aangevoerd dat de pachtkamer&#13;
van het kantongerecht in dat vonnis&#13;
ten onrechte heeft overwogen als zij heeft&#13;
gedaan sub 10 en 11.&#13;
4 De vaststaande feiten&#13;
Nu tegen de feitelijke vaststelling door de&#13;
pachtkamer van het kantongerecht in de&#13;
rechtsoverwegingen 1.1 t/m 1.10 van het vonnis&#13;
van 7 mei 1996 geen grieven zijn aange-&#13;
voerd, zal ook het hof in hoger beroep van die&#13;
feiten uitgaan.&#13;
Het hof merkt hierbij echter op dat in rov.&#13;
1.9. door de pachtkamer van het kantongerecht&#13;
abusievelijk is vastgesteld – zulks kennelijk&#13;
in aansluiting op een gelijke vermelding in&#13;
de inleidende dagvaarding – dat de (op 25&#13;
november 1994 als pachtovereenkomst gewijzigd&#13;
goedgekeurde) deelteelt-overeenkomst&#13;
bij de grondkamer voor Zuid-Holland ter&#13;
goedkeuring op 24 september 1994, terwijl dit&#13;
– zoals uit de overgelegde stukken blijkt – is&#13;
gebeurd op 24 september 1993.&#13;
Grootscholte heeft de buitengerechtelijke&#13;
ontbinding door Kouwenhoven op 26 juni&#13;
1993 aanvaard.&#13;
5 De beoordeling van het geschil in&#13;
hoger beroep&#13;
in het principaal appèl&#13;
5.1 Aangezien Grootscholte geen grieven&#13;
heeft aangevoerd tegen het vonnis van 7 mei&#13;
1996, zal hij in zoverre in het hoger beroep&#13;
niet-ontvankelijk worden verklaard.&#13;
5.2 De grieven lenen zich voor gezamenlijke&#13;
beoordeling.&#13;
5.3 In grief 1 wordt de vraag aan de orde&#13;
gesteld of het recht van Grootscholte tot&#13;
terugvordering van teveel betaalde pachtsommen&#13;
is begrepen in de vaststellingsovereenkomst&#13;
(dading) die partijen op of omstreeks&#13;
2 november 1993 met elkaar hebben gesloten.&#13;
De pachtkamer van het kantongerecht heeft&#13;
geoordeeld dat zulks het geval is.&#13;
Hieromtrent overweegt het hof het volgende.&#13;
5.4 De raadsman van Grootscholte heeft de&#13;
vaststellingsovereenkomst in zijn brief van&#13;
2 november 1993 bevestigd als volgt:&#13;
“Ten gevolge op het kort geding kan ik u&#13;
mededelen dat cliënt accoord gaat met betaling&#13;
van een bedrag van ƒ 40.000,– ineens.&#13;
Wilt u […] berichten dat u tot opheffing van&#13;
het beslag overgaat […]. Hiermede is een&#13;
oplossing bereikt voor zowel de claim van uw&#13;
cliënt uit hoofde van hetgeen u gevorderd&#13;
hebt in de bodemprocedure alsmede de claim&#13;
van mijn cliënt uit hoofde van de gedwongen&#13;
beëindiging van de deelteelt-overeenkomst.&#13;
Gaarne per ommegaande actie daar cliënt op&#13;
korte termijn deze kwestie wil afwikkelen”.&#13;
5.5 Niet omstreden is dat door deze vaststellingsovereenkomst&#13;
overigens alle geschillen&#13;
van partijen in verband met hun deelteeltovereenkomst&#13;
tussen partijen zijn geregeld en&#13;
zij elkaar daarvoor kwijting verlenen.&#13;
5.6 Kouwenhoven heeft (conclusie van antwoord&#13;
in conventie par. VI) gesteld dat&#13;
Grootscholte uit hoofde van deze overeenkomst&#13;
ƒ 40.000,– aan Kouwenhoven heeft&#13;
betaald en partijen elkaar over en weer finale&#13;
kwijting hebben verleend.&#13;
Grootscholte heeft dit laatste als juist erkend&#13;
behoudens ten aanzien van de omstreden&#13;
terugbetaling van reeds betaalde pacht.&#13;
5.7 Zoals in de schriftelijke vastlegging van de&#13;
inhoud van de vaststellingsovereenkomst&#13;
door de raadsman uitdrukkelijk is weergegeven,&#13;
betrof de vaststellingsovereenkomst&#13;
(onder meer) “de claim van Uw cliënt [Kouwenhoven]&#13;
uit hoofde van hetgeen u gevorderd&#13;
heeft in de bodemprocedure”.&#13;
5.8 Deze claim betrof onder meer het nietnakomen&#13;
door Grootscholte van zijn financiële&#13;
verplichtingen ex art. 6 van de deelteeltovereenkomst.&#13;
De vaststellingsovereenkomst had derhalve&#13;
(mede) de strekking de, tussen partijen omstreden,&#13;
verschuldigde tegenprestatie voor het&#13;
gebruik van de kassen te regelen.&#13;
5.9 Ter comparitie op 2 juli 1996 heeft Grootscholte&#13;
verklaard dat in de door hem betaalde&#13;
ƒ 40.000,– ook de door hem nog te betalen&#13;
pachtsom was begrepen.&#13;
5.10 De betaling van ƒ 40.000,– door Grootscholte&#13;
aan Kouwenhoven ter afwikkeling van&#13;
deze claim kan in de hierboven gereleveerde&#13;
omstandigheden naar het oordeel van het hof&#13;
moeilijk anders worden begrepen dan (mede)&#13;
als een uiting van de bedoeling om de wederzijdse&#13;
rechten en verplichtingen van partijen&#13;
ex art. 6 van de deelteelt-overeenkomst, dus&#13;
de tegenprestatie voor het gebruik van de kassen,&#13;
vast te stellen en af te wikkelen.&#13;
5.11 Dat wordt niet anders door de wijziging,&#13;
die de grondkamer op grond van de dwingendrechtelijke&#13;
bepalingen van de Pachtwet&#13;
c.q. het Pachtnormenbesluit in de hoogte van&#13;
de verschuldigde tegenprestatie uit art. 6 van&#13;
de overeenkomst heeft gebracht.&#13;
5.12 Kouwenhoven behoefde er, zonder dat&#13;
Grootscholte een explicite voorbehoud terza-&#13;
ke maakte, naar het oordeel van het hof geen&#13;
rekening mee te houden dat Grootscholte bij&#13;
het sluiten van de vaststellingsovereenkomst&#13;
beoogde wèl de nog door hem verschuldigde&#13;
tegenprestatie te regelen, doch niet tevens een&#13;
regeling te treffen voor de – in ieder geval aan&#13;
Grootscholte toen duidelijk voor ogen staande&#13;
– onzekerheid over de (on)verschuldigdheid&#13;
van de door hem reeds als tegenprestatie&#13;
ex art. 6 betaalde bedragen.&#13;
5.13 Anders gezegd: Ondanks het feit dat&#13;
zulks in de brief van 2 november 1993 van de&#13;
raadsman van Grootscholte niet met zoveel&#13;
woorden is neergelegd, heeft Kouwenhoven&#13;
de vaststellingsovereenkomst redelijkerwijs&#13;
mogen opvatten als een overeenkomst waarbij&#13;
alle onzekerheden en geschillen tussen partijen&#13;
werden afgedaan, inclusief de onzekerheid&#13;
over de vraag of (een gedeelte van) het reeds&#13;
door Grootscholte ex art. 6 van de overeenkomst&#13;
als tegenprestatie voor het gebruik van&#13;
de kassen betaalde (en in de claim van Kouwenhoven&#13;
in de bodemprocedure verdisconteerde)&#13;
bedrag inderdaad verschuldigd was, en&#13;
de onzekerheid of Grootscholte – ondanks de&#13;
in art. 11 van de overeenkomst gedane afstand&#13;
– niet toch een beroep op zodanige onverschuldigdheid&#13;
zou doen met een beroep op&#13;
“bescherming krachtens de Pachtwet”.&#13;
Kouwenhoven heeft na (diens betaling ingevolge)&#13;
de vaststellingsovereenkomst redelijkerwijs&#13;
een terugvordering door Grootscholte&#13;
niet meer behoeven te verwachten.&#13;
5.14 Naar het oordeel van het hof heeft&#13;
Grootscholte, nu hij jegens Kouwenhoven er&#13;
geen melding van had gemaakt dat hij met een&#13;
beroep op “bescherming krachtens de Pachtwet”&#13;
de deelteelt-overeenkomst (toch) ter&#13;
toetsing van de tegenprestatie aan de grondkamer&#13;
had voorgelegd en evenmin dat hij aanspraak&#13;
maakte op (althans een voorbehoud&#13;
maakte tot) terugvordering van de door hem&#13;
reeds betaalde tegenprestatie, zelf ook moeten&#13;
begrijpen dat Kouwenhoven de vaststellingsovereenkomst&#13;
(en de betaling door Grootscholte&#13;
naar aanleiding daarvan) zou beschouwen&#13;
als een algehele afdoening van alle onzekerheden&#13;
en geschillen tussen partijen in verband&#13;
met de deelteelt-overeenkomst.&#13;
5.15 Grief 1 kan dan ook geen doel treffen, en&#13;
wordt verworpen.&#13;
Daarmee faalt ook grief 2.&#13;
5.16 Grootscholte is als de daarin in het ongelijk&#13;
gestelde partij terecht veroordeeld in de&#13;
kosten van het geding in eerste aanleg, zodat&#13;
ook grief 3 faalt. Hij zal ook worden veroordeeld&#13;
in de kosten van het principaal hoger&#13;
beroep.&#13;
in het voorwaardelijk incidenteel appèl&#13;
5.17 Kouwenhoven heeft voorwaardelijk incidenteel&#13;
appèl ingesteld, maar noch in de incidentele&#13;
grief, noch in de toelichting daarop,&#13;
noch in zijn petitum aangegeven onder welke&#13;
voorwaarde dat precies is geschied.&#13;
Het hof begrijpt – met name uit de verwijzing&#13;
door Kouwenhoven naar par. X van zijn&#13;
memorie van antwoord in het principaal appèl&#13;
– dat Kouwenhoven heeft beoogd incidenteel&#13;
appèl in te stellen onder de voorwaarde dat&#13;
het hof van oordeel is dat door de vaststellingsovereenkomst&#13;
niet alle tussen partijen&#13;
bestaande geschillen tot een definitieve regeling&#13;
zijn gekomen.&#13;
5.18 Uit het hierboven in het principaal appèl&#13;
overwogene volgt dat het hof van oordeel is&#13;
dat wèl alle tussen partijen bestaande geschillen&#13;
aldus tot een definitieve regeling zijn&#13;
gekomen.&#13;
De voorwaarde, waaronder het incidenteel&#13;
appèl is ingesteld, is dus niet vervuld, zodat&#13;
het incidenteel appèl geen verdere behandeling&#13;
behoeft.&#13;
Beslissing&#13;
Het hof, rechtdoende in hoger beroep:&#13;
in het principaal appèl&#13;
verklaart Grootscholte niet-ontvankelijk in&#13;
zijn hoger beroep van het vonnis van 7 mei&#13;
1996, waarvan beroep;&#13;
bekrachtigt het vonnis van 25 juli 1996, waarvan&#13;
beroep;&#13;
veroordeelt Grootscholte in de kosten van het&#13;
geding in het principaal hoger beroep, welke&#13;
tot heden aan de zijde van Kouwenhoven&#13;
worden begroot op ƒ 740,– aan verschotten en&#13;
ƒ 1.400,– aan procureurssalaris;&#13;
in het incidenteel appèl&#13;
verstaat dat in het incidenteel appèl geen&#13;
beslissing behoeft te worden gegeven.&#13;
</content><legacyfootnotes/><footnotes><footnote/></footnotes><auteurs/><published>1999-10-01 00:00:00</published><modified>1995-10-31 00:00:00</modified><editiondate>1999-10-01</editiondate><htmlpath>https://denhollander.info/artikel/4808</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7265</id><udhid>UDH:TvAR/7265</udhid><titel>'Gaston Joseph Paul Kallen / 1. Adolf Frans Jozef Camillus Zillikens 2. Maria Elisabeth Titia Zillikens 3. Maria Carola Zillikens 4. Maria Boudewiena Christina Zillikens 5. Maria Anne Ingeborg Zillikens 6. Hein Hubert Zillikens' (TvAR 2008/5444)</titel><searchwords><searchword>TvAR 6/2008</searchword><searchword>TvAR 2008/5444</searchword><searchword>UDH:TvAR/7265</searchword></searchwords><attachments><attachment><name>TvAR-6-2008 Rechtspraak6.pdf</name><extention>pdf</extention><url>https://denhollander.info/download/6840/ci</url></attachment></attachments><inleiding>Pachtkamer Hof Arnhem, 19 februari 2008, rolnummer:&#13;
2007/717 P&#13;
(Kallen / Zillikens)&#13;
(mrs. Valk, Van der Beek en Van Daalen en de raden ing. De&#13;
Lorijn en ir. Rogaar)&#13;
Melkquotum. Uitleg correspondentie. Ondergrond&#13;
gebouwen.&#13;
[Pachtwet, art. 50, Burgerlijk Wetboek, art. 7:365]&#13;
Indien de medepachters het feitelijk gebruik en genot van&#13;
het gepachte hebben gedeeld is, omdat aldus slechts sprake&#13;
is van een bepaalde wijze van verdeling van de exploitatie&#13;
van het gepachte door de medepachters en niet van een niet&#13;
of niet meer bij die exploitatie betrokken zijn van een (of&#13;
meer) van hen wordt de vordering van de verpachter tot&#13;
ontslag uit de pacht voor dat deel dat de medepachters niet&#13;
gebruiken, afgewezen.</inleiding><content>Arrest in de zaak van:&#13;
Gaston Joseph Paul Kallen, wonende te Noorbeek, gemeente&#13;
Margraten, appellant,&#13;
procureur: mr. W.D. Huizinga,&#13;
tegen:&#13;
1. Adolf Frans Jozef Camillus Zillikens, wonende te&#13;
Arnhem,&#13;
2. Maria Elisabeth Titia Zillikens, wonende te Rotterdam,&#13;
3. Maria Carola Zillikens, wonende te Rotterdam,&#13;
4. Maria Boudewiena Christina Zillikens, wonende te&#13;
Rotterdam,&#13;
5. Maria Anne Ingeborg Zillikens, wonende te Utrecht,&#13;
6. Hein Hubert Zillikens, wonende te Den Haag, geïntimeerden,&#13;
procureur: mr. J.M. Bosnak.&#13;
1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van de vonnissen van 8 maart 2006, 17 januari&#13;
2007 en 11 april 2007, die de pachtkamer van de rechtbank&#13;
Maastricht, sector kanton, locatie Maastricht, tussen&#13;
onder meer (de rechtsvoorganger van) appellant (hierna te&#13;
noemen: Gaston Kallen) als gedaagde en geïntimeerden&#13;
(hierna te noemen: Zillikens c.s.) als eisers heeft gewezen.&#13;
Van genoemd vonnis van 11 april 2007 is een fotokopie&#13;
aan dit arrest gehecht.&#13;
2. Het geding in hoger beroep&#13;
2.1. Gaston Kallen heeft bij exploot van 11 mei 2007 aangezegd&#13;
van het vonnis van 11 april 2007 in hoger beroep&#13;
te komen, met dagvaarding van Zillikens c.s.&#13;
voor dit hof.&#13;
2.2. Bij memorie van grieven heeft Gaston Kallen drie&#13;
grieven tegen het bestreden vonnis aangevoerd en toegelicht,&#13;
heeft hij bewijs aangeboden en een aantal&#13;
producties in het geding gebracht, en heeft hij geconcludeerd&#13;
dat het hof het bestreden vonnis zal vernietigen,&#13;
en opnieuw recht doende de vordering van Zillikens&#13;
c.s. alsnog af zal wijzen als zijnde onbewezen of&#13;
ongegrond, met veroordeling van Zillikens c.s. in de&#13;
kosten van de procedure in beide instantiën.&#13;
2.3. Bij memorie van antwoord hebben Zillikens c.s. de&#13;
grieven bestreden, en hebben zij geconcludeerd dat het&#13;
hof Gaston Kallen niet-ontvankelijk zal verklaren in&#13;
het door hem ingestelde hoger beroep, althans, zo&#13;
nodig met wijziging van gronden, het bestreden vonnis&#13;
zal bekrachtigen, met veroordeling van Gaston Kallen&#13;
in de kosten van deze procedure in beide instanties.&#13;
2.4. Daarna heeft Gaston Kallen bij akte het debat voortgezet;&#13;
op welke akte Zillikens c.s. bij antwoordakte&#13;
hebben gereageerd.&#13;
2.5. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. Beoordeling van het geschil in hoger beroep&#13;
3.1. Het gaat in deze zaak om het volgende. Tussen enerzijds&#13;
Zillikens c.s. als verpachters en anderzijds de&#13;
vader van Gaston Kallen, Louis Bernard Denis Kallen&#13;
(hierna: Lou Kallen), en de oom van Gaston Kallen,&#13;
Joseph Louis Eugene Kallen (hierna: Jo Kallen), als&#13;
pachters, heeft een pachtovereenkomst bestaan met&#13;
betrekking tot diverse percelen gras- en bouwland en&#13;
diverse bedrijfsgebouwen. Op vordering van Lou en&#13;
Jo Kallen heeft de pachtkamer in eerste aanleg bij uitvoerbaar&#13;
bij voorraad verklaard vonnis van (eveneens)&#13;
17 januari 2007 Gaston Kallen in de plaats gesteld&#13;
van Lou Kallen en zijn neef Pierre Kallen in de plaats&#13;
van Jo Kallen. Tegen laatstbedoeld vonnis is door Zillikens&#13;
c.s. hoger beroep ingesteld uitsluitend ter zake&#13;
van de indeplaatsstelling van Pierre Kallen (welke&#13;
zaak bij dit hof aanhangig is onder nummer&#13;
104.003.386), zodat de indeplaatsstelling van Gaston&#13;
Kallen in de plaats van Lou Kallen inmiddels onherroepelijk&#13;
is, zij het ook dat Zillikens c.s. in bedoeld&#13;
hoger beroep het hof hebben gevraagd te bepalen dat&#13;
laatstbedoelde indeplaatsstelling uitsluitend betrekking&#13;
heeft op een bepaald gedeelte van het gepachte.&#13;
In de onderhavige zaak hebben Zillikens c.s. – voor&#13;
zover in dit hoger beroep van belang – ontslag uit de&#13;
medepacht gevorderd van (oorspronkelijk) Lou en Jo&#13;
Kallen, en wel over en weer ten aanzien van diverse&#13;
percelen en bedrijfsgebouwen, op de grond dat de&#13;
medepachters gescheiden bedrijven exploiteren. Bij&#13;
het bestreden vonnis heeft de pachtkamer in eerste&#13;
aanleg bedoelde vordering toegewezen en is Gaston&#13;
Kallen ontslagen uit de pacht van de percelen gemeente&#13;
Margraten sectie W nummer 204, met uitzondering&#13;
van de aardappelloods, sectie W nummer&#13;
205 en gemeente Wittem sectie F nummers 38, 76,&#13;
89, 122 en 125, terwijl Pierre Kallen is ontslagen uit&#13;
de pacht van de percelen gemeente Gulpen sectie G&#13;
nummer 80, gemeente Margraten sectie W nummers&#13;
201 en 206 en gemeente Wittem sectie F nummers&#13;
83, 123 en 128.&#13;
3.2. Gaston Kallen stelt met zijn hoger beroep de toewijsbaarheid&#13;
van de vordering tot ontslag uit de medepacht&#13;
opnieuw aan de orde.&#13;
3.3. Zillikens c.s. stellen zich op het standpunt dat Gaston&#13;
Kallen niet-ontvankelijk is in zijn hoger beroep,&#13;
omdat hij Pierre Kallen niet mede in het hoger beroep&#13;
heeft betrokken, terwijl sprake is van een rechtsverhouding&#13;
waarbij het rechtens noodzakelijk is dat&#13;
de beslissing ten aanzien van Gaston Kallen en Pierre&#13;
Kallen in dezelfde zin luidt (zogenaamde exceptio&#13;
plurium litis consortium).&#13;
3.4. Dit standpunt is onjuist. Zillikens c.s. zien er ten onrechte&#13;
aan voorbij dat Pierre Kallen in eerste aanleg&#13;
geen processuele wederpartij van Gaston Kallen was,&#13;
maar medegedaagde. In verband daarmee kon Gaston&#13;
Kallen zijn hoger beroep niet mede tegen Pierre Kallen&#13;
instellen. Gaston Kallen had wel Pierre Kallen in&#13;
hoger beroep als medepartij kunnen oproepen, maar&#13;
daartoe was hij niet verplicht. Gaston Kallen is dan&#13;
ook ontvankelijk in het door hem ingestelde hoger&#13;
beroep.&#13;
3.5. Het hof zal de grieven gezamenlijk bespreken. 3.6. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen&#13;
Op grond van art. 68a lid 1 Overgangswet Nieuw&#13;
Burgerlijk Wetboek heeft het nieuwe recht te dezen&#13;
onmiddellijke werking. Het hof zal derhalve nieuw&#13;
recht toepassen. Overigens is de regeling van ontslag&#13;
van medepachters uit de pacht van art. 7:365 Burgerlijk&#13;
Wetboek inhoudelijk gelijk aan die van art. 50&#13;
Pachtwet.&#13;
3.7. Volgens het tweede lid van art. 7:365 Burgerlijk Wetboek&#13;
kan de verpachter het ontslag uit de pacht vorderen&#13;
van een medepachter, ‘die niet of niet meer persoonlijk&#13;
betrokken is bij de exploitatie van het gepachte’.&#13;
Onder het oude recht heeft deze kamer geoordeeld&#13;
dat aan het gelijkluidende criterium van het&#13;
tweede lid van art. 50 Pachtwet slechts is voldaan indien&#13;
de feitelijke exploitatie van het gepachte buiten&#13;
de desbetreffende medepachter om plaatsvindt en hij&#13;
daarmee geen enkele bemoeienis (meer) heeft, alsmede&#13;
dat dit geval zich niet voordoet indien de medepachters&#13;
het feitelijk gebruik en genot van het gepachte&#13;
hebben gedeeld, omdat aldus slechts sprake is&#13;
van een bepaalde wijze van verdeling van de exploitatie&#13;
van het gepachte door de medepachters en niet&#13;
van een niet of niet meer bij die exploitatie betrokken&#13;
zijn van een (of meer) van hen. Het hof verwijst naar&#13;
zijn arrest van 29 oktober 1990 in de zaak Bogaers&#13;
c.s./Schoutens c.s. (Agr.r. 1991, 4464). Het hof ziet&#13;
noch in de inwerkingtreding van het nieuwe recht,&#13;
noch anderszins aanleiding om thans van een andere&#13;
opvatting uit te gaan.&#13;
3.8. Zillikens c.s. hebben zich op het standpunt gesteld&#13;
dat beide pachters, destijds Lou en Jo Kallen, van het&#13;
gepachte elk slechts een gedeelte gebruiken en dat zij&#13;
bij de exploitatie van de percelen die zij over en weer&#13;
niet gebruiken, niet meer persoonlijk zijn betrokken&#13;
(inleidende dagvaarding onder 5). Aldus ligt in de&#13;
eigen stellingen van Zillikens c.s. besloten dat niet is&#13;
voldaan aan de onder 3.7 omschreven maatstaf. De&#13;
omstandigheid dat het met het gepachte samenhangende&#13;
melkquotum uitsluitend tussen Jo Kallen en&#13;
Zillikens c.s. is afgerekend, kan daaraan niet afdoen.&#13;
Anders dan waar Zillikens c.s. van uitgaan is in een&#13;
geval als het onderhavige ook niet van belang of&#13;
sprake is van een gemeenschappelijke bedrijfsvoering,&#13;
van gemeenschappelijke jaarstukken, enzovoort.&#13;
3.9. De slotsom is dat de grieven slagen, dat het bestreden&#13;
vonnis dient te worden vernietigd en dat de vordering&#13;
van Zillikens c.s. tot ontslag uit de medepacht van de&#13;
beide medepachters, elk voor de gedeelten van het gepachte&#13;
die bij de desbetreffende medepachter niet in&#13;
gebruik zijn, alsnog moet worden afgewezen.&#13;
3.10. Ter voorkoming van nieuwe geschillen tussen partijen&#13;
en/of tussen Pierre Kallen en Zillikens c.s., dan wel&#13;
tussen Pierre en Gaston Kallen, wijst het hof erop dat,&#13;
nu sprake is van een processueel ondeelbare rechtsverhouding,&#13;
dit arrest ook gelding heeft ten opzichte van&#13;
Pierre Kallen. In dit verband wordt verwezen naar&#13;
rechtsoverweging 3.6 van het arrest van de Hoge&#13;
Raad van 3 mei 2002, NJ 2002, 393.&#13;
3.11. Het hof zal Zillikens c.s. veroordelen in de kosten van&#13;
de procedure in eerste aanleg zoals aan de zijde van&#13;
Gaston Kallen gevallen. Wat betreft de compensatie&#13;
van de proceskosten tussen Zillikens c.s. en Pierre&#13;
Kallen zal het hof het bestreden vonnis bekrachtigen.&#13;
In dit verband is van belang dat het debat in eerste&#13;
aanleg tussen Zillikens c.s. en Pierre Kallen vooral betrekking&#13;
had op de kwestie van het melkquotum,&#13;
waarop dit hoger beroep niet ziet.&#13;
4. Beslissing&#13;
Het hof, recht doende in hoger beroep:&#13;
vernietigt het vonnis van de pachtkamer van de rechtbank&#13;
Maastricht, sector kanton, locatie Maastricht, van 11 april&#13;
2007, behalve voor zover bij dat vonnis de proceskosten&#13;
tussen Pierre Kallen en Zillikens c.s. zijn gecompenseerd, en&#13;
doet in zoverre opnieuw recht;&#13;
wijst de vordering van Zillikens c.s. tot ontslag uit de medepacht&#13;
van de beide medepachters, elk voor de gedeelten van&#13;
het gepachte die bij de desbetreffende medepachter niet in&#13;
gebruik zijn, af;&#13;
veroordeelt Zillikens c.s. in de kosten van beide instanties,&#13;
tot aan deze uitspraak aan de zijde van Gaston Kallen voor&#13;
wat betreft de eerste aanleg begroot op € 1.000,- voor salaris&#13;
procureur en voor wat betreft het hoger beroep begroot&#13;
op € 1.341,- voor salaris procureur, op € 251,- voor griffierecht&#13;
en op € 84,31 voor explootkosten;&#13;
bekrachtigt genoemd vonnis voor zover daarbij de proceskosten&#13;
tussen Pierre Kallen en Zillikens c.s. zijn gecompenseerd.</content><legacyfootnotes/><footnotes><footnote/></footnotes><auteurs>mrs. Valk, Van der Beek en Van Daalen en de raden ing. De&#13;
Lorijn en ir. Rogaar</auteurs><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7265</htmlpath></article>
</articles></edition>
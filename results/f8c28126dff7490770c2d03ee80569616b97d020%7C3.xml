<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1990</searchword><id>7060</id><udhid>UDH:TvAR/7060</udhid><titel>'Hendrik van der Veen / Albert Tammenga' (TvAR 1990/4308)</titel><searchwords><searchword>TvAR 1/1990</searchword><searchword>TvAR 1990/4308</searchword><searchword>UDH:TvAR/7060</searchword></searchwords><attachments><attachment><name>1990_nr 1_Rechtspraak_4308.pdf</name><extention>pdf</extention><url>https://denhollander.info/download/6670/ci</url></attachment></attachments><inleiding>Pachtwet, art. 1, art. 25,&#13;
art. 1375 BW, art. 17 + 19, BS 1988&#13;
d.d. 30 maart 1988 en 14 oktober 1988&#13;
Melkquotum&#13;
Beëindiging pachtovereenkomst (hoeve ±&#13;
8'A ha) met betrekking tot een geheel bedrijf.&#13;
Nu de pachtovereenkomst ten volle is&#13;
geëindigd uiterlijk op 12 mei 1988, is op dit&#13;
geval van toepassing de Beschikking Superheffing&#13;
1988 d.d. 30 maart 1988.&#13;
Op 14 oktober 1988 is art. 19 van die Beschikking&#13;
onder meer in zoverre gewijzigd&#13;
dat ook rekening wordt gehouden met&#13;
overgang van het melkquotum, indien&#13;
sprake is van het eindigen van een pachtovereenkomst&#13;
als gevolg van een kennisgeving&#13;
als bedoeld in art. 36, tweede lid van&#13;
de Pachtwet, waarna niet overeenkomstig&#13;
art. 36, derde lid van de Pachtwet verlenging&#13;
is verzocht. Dat geval heeft zich hier&#13;
voorgedaan.&#13;
Blijkens de toelichting op die wijziging&#13;
wordt deze wijze van beëindiging van pachtovereenkomsten&#13;
in art. 19 'thans expliciet&#13;
aangegeven'. Dit betekent in de gedachtengang&#13;
van de Minister dat dezelfde wijze van&#13;
beëindiging al impliciet was voorzien in het&#13;
voordien in de Beschikking superheffing&#13;
1988 d.d30 maart 1988 opgenomen art. 19.&#13;
Overgang van het melkquotum (53.832&#13;
kg.) van de voormalige pachter op de voormalige&#13;
verpachter als melkproducent onder&#13;
voorwaarde van naar billijkheid te bepalen&#13;
geldelijke vergoeding aan de voormalige&#13;
pachter. In de gegeven omstandigheden: de&#13;
helft van de waarde van het melkquotum&#13;
(a f 3,-per kg). </inleiding><content>Pachtkamer gerechtshof te Arnhem, arrest&#13;
d.d. 20 maart 1989&#13;
In de zaak van:&#13;
Hendrik van der Veen, wonende te Grootegast,&#13;
appellant, procureur: mr. K. van der&#13;
Meulen&#13;
tegen&#13;
Albert Tammenga, wonende te Grootegast,&#13;
geïntimeerde, procureur: mr. J. van&#13;
Dijkhuizen;&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Groningen tussen appellant&#13;
als eiser en geïntimeerde als gedaagde gewezen&#13;
vonnis van 18 mei 1988, dat in fotocopie&#13;
aan dit arrest is gehecht;&#13;
Overweegt:&#13;
Appellant - de voormalige verpachter -&#13;
is bij exploit van 1 juni 1988 in hoger beroep&#13;
gekomen van voormeld vonnis, met&#13;
gelijktijdige dagvaarding van geïntimeerde&#13;
- de voormalige pachter - voor dit hof.&#13;
Bij memorie van grieven heeft de voormalige&#13;
verpachter onder wijziging van&#13;
zijn eis de na te melden grief aangevoerd&#13;
met conclusie dat het hof voormeld vonnis&#13;
zal vernietigen en, opnieuuw rechtdoende,&#13;
onder bepaling van een dwangsom van&#13;
ƒ 200 000,- en voorzoveel mogelijk uitvoerbaar&#13;
bij voorraad:&#13;
Primair:&#13;
de voormalige pachter zal veroordelen om&#13;
binnen acht dagen na betekening van het te&#13;
dezer zake te wijzen arrest tezamen met de&#13;
voormalige verpachter te verschijnen ten&#13;
kantore van de Districtsbureauhouder te&#13;
Zuidhorn aan de Hoofdstraat 4, teneinde&#13;
tezamen met de voormalige verpachter op&#13;
de in art. 21, lid 1, Beschikking Superheffing&#13;
1988 voorgeschreven wijze gezamenlijk&#13;
kennis te geven van het eindigen van de&#13;
tussen partijen bestaande pacht respectievelijk&#13;
op 1 november 1987 (bouwland), 1&#13;
maart 1988 (tuingrond en groenland) en 12&#13;
mei 1988 (erf en gebouwen), onder gelijktijdige&#13;
kennisgeving van de overgang van&#13;
de betrokken hoeveelheid (melkquotum)&#13;
ad 59.624 kg, althans de hoeveelheid die&#13;
door de voormalige pachter kan worden&#13;
aangetoond dat hem laatstelijk gezien de&#13;
jaarlijkse kortingen van overheidswege is&#13;
toegekend;&#13;
Subsidiar:&#13;
De voormalige pachter zal veroordelen om&#13;
binnen acht dagen na betekening van het te&#13;
dezer zake te wijzen arrest aan de voormalige&#13;
verpachter te verkopen en in eigendom&#13;
over te dragen een en ander overeenkomstig&#13;
de desbetreffende bepalingen van de&#13;
Beschikkingen Superheffing 1988 de aan&#13;
hem, voormalige pachter, toegekende heffingvrije&#13;
hoeveelheid melk (melkquotum)&#13;
ad 59.624 kg, althans de hoeveelheid die&#13;
door de voormalige pachter kan worden&#13;
aangetoond dat hem laatstelijk gezien de jaarlijkse kortingen van overheidswege is&#13;
toegekend, zulks voor een door de voormalige&#13;
verpachter aan de voormalige pachter&#13;
te betalen vergoeding van ƒ 1,25 per kg&#13;
melk, althans voor een vergoeding per kg&#13;
melk welke in goede justitie zal worden&#13;
vastgesteld, doch niet hoger dan ƒ 2,- per&#13;
kg, een en ander met veroordeling van de&#13;
voormalige pachter in de kosten van beide&#13;
instanties.&#13;
De voormalige pachter heeft bij memorie&#13;
van antwoord verweer gevoerd met conclusie&#13;
dat het hof het vonnis waarvan beroep&#13;
zonodig met verbetering van gronden&#13;
zal bekrachtigen en de voormalige&#13;
verpachter in de proceskosten zal veroordelen.&#13;
Partijen hebben de zaak op 6 februari&#13;
1989 doen bepleiten, de voormalige verpachter&#13;
door mr. R.G. Holtz, advocaat te&#13;
Groningen, en de voormalige pachter door&#13;
mr. A.J. Boonstra, eveneens advocaat te&#13;
Groningen.&#13;
Tenslotte hebben partijen de stukken,&#13;
waaronder de pleitnotities van de advocaten,&#13;
doen overleggen voor het wijzen van&#13;
arrest.&#13;
De grief&#13;
De door de voormalige verpachter aangevoerde&#13;
grief luidt als volgt:&#13;
Ten onrechte overweegt de pachtkamer&#13;
van het kantongerecht in het vonnis waarvan&#13;
beroep onder de rechtsoverwegingen&#13;
4.3 en 6, dat het door het hof op 29 februari&#13;
1988 gewezen arrest inzake Dekens/Vergeer&#13;
in het onderhavige geval gevolgd moet&#13;
worden, en met zich meebrengt dat de vorderingen&#13;
van de voormalige verpachter behoren&#13;
te worden ontzegd.&#13;
De vaststaande feiten&#13;
Ook in hoger beroep kan worden uitgegaan&#13;
van de in de rechtsoverweging 3.1. van het&#13;
vonnis waarvan beroep vastgestelde feiten&#13;
nu tegen die rechtsoverweging geen grief is&#13;
aangevoerd. Bij gelegenheid van de pleidooien&#13;
in hoger beroep is nog onweersproken&#13;
komen vast te staan dat de voormalige&#13;
pachter als melkproducent in de heffingsperiode&#13;
1988/1989 een aanspraak heeft op&#13;
een heffingvrije hoeveelheid melk (melkquotum)&#13;
van 53.832 kg. De voormalige&#13;
verpachter is melkproducent.&#13;
Beoordeling van het geschil in hoger beroep&#13;
1. Door de grief wordt aan het hof in volle&#13;
omvang het geschilpunt voorgelegd of de&#13;
voormalige pachter in verband met het einde&#13;
van de pachtovereenkomst dient mede te&#13;
werken aan overgang van het melkquotum&#13;
aan de voormalige verpachter, zoals gevorderd.&#13;
Het hof vindt aanleiding dat geschilpunt&#13;
zelfstandig opnieuw te onderzoeken&#13;
en te beslissen. Bij gelegenheid van de pleidooien&#13;
bleek dat vooral inzet van de procedure&#13;
is geworden of, en zo ja tot welk bedrag,&#13;
de voormalige verpachter voor de&#13;
overgang van het melkquotum aan de&#13;
voormalige pachter een vergoeding dient te&#13;
betalen.&#13;
2. Nu de pachtovereenkomst ten volle is&#13;
geëindigd uiterlijk op 12 mei 1988, is op dit&#13;
geval van toepassing de Beschikking super&#13;
heffing 1988 d.d. 30 maart 1988.&#13;
Op 14 oktober 1988 is art. 19 van die Beschikking&#13;
onder meer in zoverre gewijzigd&#13;
dat ook rekening wordt gehouden met&#13;
overgang van het melkquotum indien sprake&#13;
is van het eindigen van een pachtovereenkomst&#13;
als gevolg van een kennisgeving&#13;
als bedoeld in art. 36, tweede lid van de&#13;
Pachtwet, waarna niet overeenkomstig art.&#13;
36, derde lid van de Pachtwet verlenging is&#13;
verzocht. Dat geval heeft zich hier voorgedaan.&#13;
Blijkens de toelichting op die wijziging&#13;
wordt deze wijze van beëindiging van pachtovereenkomsten&#13;
in art. 19 'thans expliciet&#13;
aangegeven'. Dit betekent in de gedachtengang&#13;
van de Minister dat dezelfde wijze van&#13;
beëindiging al impliciet was voorzien in het&#13;
voordien in de Beschikking superheffing&#13;
1988 d.d. 30 maart 1988 opgenomen art.&#13;
19. Het hof zal hiervan uitgaan.&#13;
3. Blijkens art. 19, lid 4, jo. art. 17, lid&#13;
1 van de Beschikking Superheffing 1988&#13;
d.d. 30 maart 1988 - en ook in de Beschikking&#13;
Superheffing 1988 zoals nadien op 29&#13;
september 1988 en 14 oktober 1988 gewijzigd&#13;
- gaat in geval van het eindigen van&#13;
een pachtovereenkomst met betrekking tot&#13;
een geheel bedrijf het melkquotum in ieder&#13;
geval - behoudens de in art. 17, lid 2, onder&#13;
a en b genoemde uitzonderingen - tot&#13;
ten hoogste 20.000 kg per ha op de ver&#13;
pachter over indien deze melkproducent is.&#13;
4. De voormalige pachter heeft aangevoerd dat er in casu geen sprake is van het&#13;
eindigen van een pachtovereenkomst met&#13;
betrekking tot een geheel bedrijf omdat hij&#13;
op 30 juli 1987 3.06.50 ha grasland te&#13;
Opende in eigendom heeft verkregen. Hierop&#13;
- en in door hem gepachte stalruimte&#13;
- zou hij met gebruikmaking van zijn&#13;
melkquotum melk hebben geproduceerd.&#13;
Blijkens de vaststaande feiten heeft de&#13;
voormalige pachter, die de leeftijd van 65&#13;
jaar is gepasseerd en blijkbaar geen bedrij&#13;
f sopvolger heeft, bedoeld land ruim één&#13;
jaar en acht maanden na de pachtopzegging&#13;
en zelfs nadat de voormalige verpachter&#13;
de onderhavige vordering had ingesteld,&#13;
in eigendom verkregen.&#13;
Naar het oordeel van het hof betreft het&#13;
hier geen serieus te nemen plan - gelet ook&#13;
op de omvang van het aangekochte grasland&#13;
- om zijn op de voorheen gepachte&#13;
hoeve uitgeoefende bedrijf voort te zetten,&#13;
althans kan de voormalige pachter ter afwering&#13;
van de vordering van de voormalige&#13;
verpachter daarop geen beroep kan doen.&#13;
Bovendien heeft de voormalige verpachter&#13;
bij gelegenheid van de pleidooien aan de&#13;
hand van een produktie, een advertentie&#13;
van de Leekster Courant van donderdag 31&#13;
maart 1988, onweersproken aangevoerd&#13;
dat de voormalige pachter zijn veestapel en&#13;
zijn boeren beslag op 14 april 1988 - dus&#13;
binnen een jaar na de eigendomsverkrijging&#13;
van het los land - in het openbaar&#13;
heeft verkocht. In redelijkheid moet worden&#13;
aangenomen dat de pachtovereenkomst&#13;
met betrekking tot het gehele bedrijf van de&#13;
pachter omstreeks die datum is geëindigd.&#13;
5. Dit betekent dat het melkquotum op&#13;
de voormalige verpachter overgaat. De pri&#13;
maire vordering ligt dan ook in beginsel&#13;
voor toewijzing gereed.&#13;
6. Bij gelegenheid van de pleidooien&#13;
bleek aan de hand van een door de voorma&#13;
lige verpachter overgelegde produktie -&#13;
een brief van zijn makelaar L. Renkema,&#13;
gedateerd 25 mei 1987 en gericht aan de&#13;
voormalige pachter - duidelijk dat partij&#13;
en in mei 1987 hebben onderhandeld over&#13;
een prijs voor het melkquotum, waarbij de&#13;
voormalige verpachter zijn bod tenslotte&#13;
heeft verhoogd tot ƒ 1,25 per kg bij over&#13;
gang van het melkquotum met ingang van&#13;
het melkprijsjaar 1988/1989. Partijen gin&#13;
gen er daarbij blijkbaar - en terecht -&#13;
van uit dat bij de afwikkeling van hun&#13;
pachtverhouding de voormalige pachter&#13;
een naar billijkheid te bepalen vergoeding&#13;
voor het op de verpachter overgaande&#13;
melkquotum toekwam. Die onderhandelingen&#13;
hebben geen resultaat gehad. Ook later&#13;
is geen overeenstemming bereikt.&#13;
7. Onder die omstandigheden en gelet op&#13;
het slot van de rechtsoverweging 1 acht het&#13;
hof het geboden aan de toewijzing van de&#13;
primaire vordering van de voormalige ver&#13;
pachter de voorwaarde te verbinden dat de&#13;
ze aan de voormalige pachter zal ver&#13;
goeden:&#13;
a. een redelijk gedeelte,&#13;
b. van de geschatte waarde van het melk&#13;
quotum in geschil.&#13;
8. Ad a&#13;
De voormalige verpachter heeft de grond&#13;
beschikbaar gesteld waarop de melkproduktie&#13;
kon plaatsvinden. De voormalige&#13;
pachter heeft die melkproduktie - waarvoor&#13;
het melkquotum werd verleend — tot&#13;
stand gebracht. Het hof acht in de gegeven&#13;
omstandigheden een redelijk gedeelte: de&#13;
helft, zoals door de voormalige verpachter&#13;
in het inleidend verzoekschrift voorgesteld.&#13;
Ad b&#13;
Gelet op de gegevens die de Direktie Beheer&#13;
Landbouwgronden heeft verzameld over&#13;
de periode januari tot en met september&#13;
1988, waaronder die betreffende de berekende&#13;
gemiddelde prijzen voor melkquota&#13;
in het aangrenzende Friese zandgebied, zoals&#13;
neergelegd in een door de minister van&#13;
Landbouw en Visserij op 10 januari 1989&#13;
aan de voorzitter van de Tweede Kamer der&#13;
Staten Generaal onder nummer 20800 -&#13;
58 toegezonden notitie, en gelet op de eigen&#13;
wetenschap van het hof betreffende de ontwikkeling&#13;
van de prijzen voor melkquota&#13;
als waarom het hier gaat, dient de waarde&#13;
van het melkquotum in geschil in de gegeven&#13;
situatie te worden gewaardeerd op&#13;
/ 3,- per kg.&#13;
De in de rechtsoverweging 7 bedoelde&#13;
voorwaarde zal derhalve een bedrag ad&#13;
(f 53 832 x 3): 2 = ƒ 80 748,- dienen te betreffen.&#13;
9. Anders dan de voormalige verpachter&#13;
in hoger beroep nog heeft doen betogen,&#13;
zal het hof dit bedrag niet verminderen met&#13;
de schade die hij heeft geleden doordat het&#13;
melkquotum in geschil niet al met ingang van de huidige heffingsperiode 1988/1989&#13;
is overgegaan. Nog daargelaten of die overgang&#13;
al voor het jaar 1989 kon worden geregistreerd,&#13;
hebben partijen gemeend door&#13;
onderhandelingen een regeling betreffende&#13;
het melkquotum te treffen. Dat zij hierin&#13;
niet zijn geslaagd, kan niet voor rekening&#13;
en risico van de voormalige pachter worden&#13;
gebracht nu de voormalige verpachter blijkens&#13;
het bovenstaande een te laag bod&#13;
heeft uitgebracht.&#13;
Slotsom&#13;
De grief is blijkens het bovenstaande ten&#13;
dele gegrond. De voormalige pachter dient&#13;
mee te werken aan overgang van het melkquotum&#13;
op de voormalige verpachter.&#13;
Maar hieraan dient een geldelijke voorwaarde&#13;
als bovenvermeld te worden verbonden.&#13;
Het vonnis, waarvan beroep,&#13;
waarbij de vorderingen van de voormalige&#13;
verpachter geheel werden afgewezen, kan&#13;
niet in stand blijven. Beslist moet worden&#13;
als volgt waarbij de dwangsom gelet op het&#13;
betrokken belang zal worden beperkt tot&#13;
ƒ 100 000,-. Nu partijen over en weer in het&#13;
ongelijk zijn gesteld, zullen de proceskosten&#13;
worden gecompenseerd.&#13;
Rechtdoende in hoger beroep:&#13;
Vernietigt het vonnis van de pachtkamer&#13;
van het kantongerecht te Groningen d.d.&#13;
18 mei 1988, waarvan beroep, en opnieuw&#13;
rechtdoende:&#13;
Veroordeelt geïntimeerde om onder de&#13;
voorwaarde dat appellant aan geïntimeerde&#13;
eerst ƒ 80 748,- (zegge: tachtigduizend zevenhonderd&#13;
en achtenveertig gulden) tegen&#13;
behoorlijk bewijs van kwijting zal betalen,&#13;
binnen acht dagen na betekening van dit&#13;
arrest tezamen met appellant te verschijnen&#13;
ten kantore van de Districtsbureauhouder&#13;
te Zuidhorn aan de Hoofdstraat 4, teneinde&#13;
tezamen met appellant op de in artikel&#13;
21, lid 1 Beschikking Superheffing 1988&#13;
voorgeschreven wijze gezamenlijk kennis te&#13;
geven van het eindigen van de tussen partijen&#13;
bestaande pacht resp. op 1 november&#13;
1987 (bouwland), 1 maart 1988 (tuingrond&#13;
en groenland) en 12 mei 1988 (erf en gebouwen)&#13;
onder gelijktijdige kennisgeving van&#13;
de overgang van de betrokken hoeveelheid&#13;
melkquotum ad 53.832 kg op appellant,&#13;
zulks onder verbeurte van een dwangsom&#13;
van ƒ 100 000,- voor het geval dat aan deze&#13;
veroordeling niet wordt voldaan.&#13;
Compenseert de proceskosten tussen&#13;
partijen aldus dat ieder van partijen de hare&#13;
zal dragen.&#13;
Ontzegt het meer of anders gevorderde.&#13;
Pachtkamer van het Kantongerecht te Groningen,&#13;
arrest d.d. 18 mei 1988&#13;
Vonnis in de zaak van: Hendrik van der&#13;
Veen, wonende te Groote-gast, aan de&#13;
Tenten 6, eiser, gemachtigde mr. G.W.&#13;
Brouwer, advocaat en procureur te&#13;
Groningen&#13;
tegen&#13;
A. Tammenga, wonende te Grootegast,&#13;
aan de Tenten 4, gedaagde, gemachtigde&#13;
mr. A.J. Boonstra, advocaat en procureur&#13;
te Groningen.&#13;
De Pachtkamer van het Kantongerecht te&#13;
Groningen heeft het volgende vonnis gewezen&#13;
op grond van de processtukken, waarvan&#13;
de inhoud als hier ingelast wordt beschouwd.&#13;
Overwegingen:&#13;
1.1 .Bij verzoekschrift vordert eiser de veroordeling&#13;
van gedaagde om aan eiser te verkopen&#13;
en in eigendom over te dragen, een&#13;
en ander overeenkomstig de desbetreffende&#13;
bepalingen van de Beschikking Superheffing&#13;
1984, de aan hem, gerequestreerde,&#13;
toegekende 'Heffingvrije hoeveelheid&#13;
melk' (melkquotum) ad 59.624 kg melk, althans&#13;
de hoeveelheid die door gedaagde&#13;
kan worden aangetoond dat hem laatstelijk&#13;
is toegekend, zulks voor een door eiser aan&#13;
gedaagde te betalen vergoeding van ƒ 1,25&#13;
per kilogram melk, althans voor een vergoeding&#13;
per kilogram melk welke in goede&#13;
justutie door de Pachtkamer zal worden&#13;
vastgesteld, doch niet hoger dan ƒ 2,- per&#13;
kilogram, een en ander op de verbeurte van&#13;
een dwangsom van ƒ 200 000,- door gedaagde&#13;
te betalen aan eiser, indien gedaagde&#13;
de binnen 8 dagen na betekening van het&#13;
te wijzen vonnis in gebreke mocht blijven&#13;
zijn medewerking aan dit gebod te verlenen,&#13;
met veroordeling van gedaagde in de&#13;
kosten van het geding.&#13;
1.2. Bij conclusie van antwoord heeft gedaagde geconcludeerd tot niet-ontvankelijkverklaring&#13;
van eiser in zijn vordering,&#13;
althans ontzegging van deze aan hem, met&#13;
zijne veroordeling in de kosten.&#13;
1.3. Bij conclusie van repliek heeft eiser&#13;
- onder overlegging van producties - zijn&#13;
vordering gewijzigd in dier voege, dat primair&#13;
wordt gevorderd de veroordeling van&#13;
gedaagde om binnen acht dagen na betekening&#13;
van het te wijzen vonnis te samen met&#13;
eiser te verschijnen ten kantore van de Districtsbureauhouder&#13;
te Zuidhorn aan de&#13;
Hoofdstraat 4, teneinde te samen met eiser&#13;
op de in art. 8, lid 1, Beschikking Superheffing&#13;
1985 voorgeschreven wijze gezamenlijk&#13;
kennis te geven van het eindigen van de tussen&#13;
partijen bestaande pacht per respectievelijk&#13;
1 november 1987 (bouwland), 1 maart&#13;
1988 (tuingrond en groenland) en 12 mei&#13;
1988 (erf en gebouwen), onder gelijktijdige&#13;
kennisgeving van de overgang van de be&#13;
trokken heffingvrije hoeveelheid (melk&#13;
quotum) zoals rust op het bedrijf ad 59.624&#13;
kg, met handhaving van de vordering sub&#13;
1.1. als subsidaire vordering, met dien verstande,&#13;
dat de dwangsom wordt verbonden&#13;
aan zowel primaire als subsidiare vordering.&#13;
1.4. Bij conclusie van dupliek heeft ge&#13;
daagde gepersiseerd bij zijn conclusiën.&#13;
1.5. Bij nadere conclusies hebben partij&#13;
en gepersisteerd bij hun conclusiën, beiden&#13;
onder overlegging van producties.&#13;
1.6. Bij akte heeft gedaagde overgelegd&#13;
in fotocopie het arrest van de Pachtkamer&#13;
van het Gerechtshof te Arnhem inzake Dekens/&#13;
Vergeer van 29 februari 1988. 2.1. In voormeld verzoekschrift is tevens&#13;
verzocht een voorlopige voorziening.&#13;
2.2. In dat incident heeft de Pachtkamer&#13;
op 17 juli 1987 vonnis gewezen, waarbij ge&#13;
daagde verboden wordt de hem toegekende&#13;
heffingvrije hoeveelheid melk (melkquotum)&#13;
te vervreemden en over te dragen aan&#13;
een derde op straffe van verbeurte van een&#13;
dwangsom van ƒ 200 000,- door pachter te&#13;
betalen aan verpachter bij enkele overtreding&#13;
van dit gebod zolang in de hoofdzaak&#13;
niet bij gewijsde is voorzien.&#13;
3.1. Tussen partijen staat vast - als gesteld&#13;
en erkend, dan wel niet, althans niet&#13;
gemotiveerd weersproken - :&#13;
a. gedaagde had van eiser in pacht de boerenbehuizing&#13;
met bijgebouwen en verder&#13;
aan- en toebehoren, erf en tuin en diverse&#13;
percelen groenland, staande en gelegen te&#13;
Grootegast aan de Tenten 4, kadastraal bekend&#13;
gemeente Grootegast, sectie L nr 1263,&#13;
groot volgens het kadaster 8.57.10 hectare;&#13;
b. deze pachtovereenkomst was aangevangen&#13;
tussen Jurrien Tammenga, als&#13;
pachter, en N. Bosma, als verpachter, blijkens&#13;
onderhandse akte d.d. 16 juni 1951,&#13;
goedgekeurd door de grondkamer van&#13;
Groningen bij beslissing d.d. 5 oktober&#13;
1951;&#13;
c. bij onderhandse akte d.d. 18 februari&#13;
1966 is gedaagde in de plaats getreden van&#13;
J. Tammenga;&#13;
d. bij akte van 12 november 1984 - op&#13;
diezelfde datum overgeschreven ten hypotheekkantore&#13;
te Groningen - heeft eiser de&#13;
eigendom van het verpachte verkregen;&#13;
e. bij aangetekend schrijven van 18 november&#13;
1985 heeft eiser aan gedaagde medegedeeld&#13;
geen verlenging van de lopende&#13;
pachtovereenkomst te wensen;&#13;
ƒ. gedaagde - geboren op 16 januari&#13;
1923, zoals uit het bewijs van toevoeging&#13;
blijkt - heeft geen verlenging van de&#13;
pachtovereenkomst verzocht;&#13;
g. de pachtovereenkomst is geëindigd op&#13;
1 november 1987 (bouwland), 1 maart 1988&#13;
(tuingrond en groenland) en 12 mei 1988&#13;
(erf en gebouwen);&#13;
h. bij akte van 30 juli 1987 heeft gedaagde&#13;
middels koop van een derde aan zich in&#13;
eigendom over doen dragen enkele percelen&#13;
grasland, gelegen aan en ten zuiden van de&#13;
Kaleweg te Opende, groot 3.06.50 hectare.&#13;
4.1. Eiser vordert - kort gezegd - de&#13;
medewerking van gedaagde aan overdracht&#13;
van het melkquotum, dat aan gedaagde&#13;
toekwam, nu gedaagde zijn bedrijf op het&#13;
gepachte heeft beëindigd en eiser voornemens&#13;
is op het gepachte de melkveehouderij&#13;
voort te zetten. Volgens eiser is gedaagde&#13;
tot die overdracht verplicht uit hoofde&#13;
van de pachtovereenkomst. Gedaagde&#13;
heeft eisers stelling betwist.&#13;
4.2. Geen der partijen heeft een punt ge&#13;
maakt van de bevoegdheid van de pachtkamer&#13;
in deze. De Pachtkamer acht zich bevoegd&#13;
van de vordering kennis te nemen nu&#13;
de grondslag van de vordering ligt in der&#13;
partijen pachtovereenkomst.&#13;
4.3. Nu de Pachtkamer van het Gerechtshof&#13;
te Arnhem in het arrest, vermeld onder&#13;
1.6., - derhalve zeer recent - heeft beslist, dat het lot van het melkquotum in het&#13;
geval - zoals hier - dat de verpachter van&#13;
een bedrijf de rol van producent overneemt&#13;
nadat aan de pacht als gevolg van het verstrijken&#13;
van de overeengekomen termijn&#13;
een einde is gekomen, in de BS 1985 niet is&#13;
geregeld, dat automatisch de aanspraak&#13;
van de pachter op het melkquotum eindigt&#13;
en dat de BS 1985 in een dergelijk geval&#13;
geen overdracht aan de verpachter kent,&#13;
maar dat het ter beschikking van de minister&#13;
komt, zal de Pachtkamer deze beslissing&#13;
volgen.&#13;
5. Gelet op het vorenoverwogene heeft&#13;
het geen zin een comparitie van partijen&#13;
tot het beproeven ener vereniging te gelasten.&#13;
6. Op voormelde gronden behoren eisers&#13;
vorderingen te worden ontzegd.&#13;
Beslissing:&#13;
De pachtkamer,&#13;
ontzegt eiser diens vordering;&#13;
veroordeelt eiser in de kosten van deze&#13;
procedure, welke, voor zover aan de zijde&#13;
van gedaagde gevallen, tot aan deze uitspraak&#13;
worden begroot op ƒ 1 600,- aan&#13;
gemachtigde-salaris.</content><legacyfootnotes/><footnotes><footnote/></footnotes><auteurs/><published>1990-01-01 00:00:00</published><modified>1990-01-01 00:00:00</modified><editiondate>1990-01-01</editiondate><htmlpath>https://denhollander.info/artikel/7060</htmlpath></article>
</articles></edition>
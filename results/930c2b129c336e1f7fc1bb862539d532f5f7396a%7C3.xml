<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1981</searchword><id>6523</id><udhid>UDH:TvAR/6523</udhid><titel>ERNSTIGE REDENEN. ARTIKEL 56e, LID 2 PACHTWET</titel><searchwords><searchword>TvAR 9/1981</searchword><searchword>UDH:TvAR/6523</searchword></searchwords><attachments><attachment><name>1981_nr 9_Artikel_Houwing.pdf</name><extention>pdf</extention><url>https://denhollander.info/download/6296/ci</url></attachment></attachments><inleiding>Voorkeursrecht. Ernstige reden&#13;
Koop breekt geen huur, art. 1612 B.W.; hij breekt ook geen pacht, art.&#13;
34 P.W. Dat brengt niet mee dat voor huurder en voor pachter verandering&#13;
van verhuurder en van verpachter door verkoop niet van belang zijn. Er&#13;
zijn vooreerst uiteraard onder hen, als onder ons allen, meer en minder&#13;
aantrekkelijke personen. Tegen achteruitgang in dit opzicht heeft de wetgever&#13;
niet willen beschermen. Maar ook in zakelijk opzicht kan zulk een verandering&#13;
nadeel meebrengen. Dat geldt in het bijzonder voor de pachtovereenkomst&#13;
- en met deze bemoei ik mij hier gewoontegetrouw.&#13;
Voor de pachter is in het algemeen de duur van de overeenkomst van allesoverheersend&#13;
belang, en bescherming van dit belang is, met de prijsbescherming,&#13;
wel het hoofddoel van de Pachtwet. In de regeling van deze bescherming&#13;
nu speelt de persoon van de verpachter een belangrijke rol, en&#13;
wel in het bijzonder in de regeling omtrent de verlenging van de pachtovereenkomst.&#13;
Het hachelijkste punt daarin voor de pachter is dat deze niet verlengd&#13;
wordt als de verpachter het verpachter wil bestemmen voor niet tot&#13;
de landbouw betrekkelijke doeleinden, art. 40, of het zelf in gebruik wil nemen&#13;
voor een tot de landbouw betrekkelijk doel, art. 41. Overgang van een&#13;
op dit punt wil-loze verpachter op een verpachter die deze bestemming, en&#13;
vooral dit gebruik, wèl wil brengt het einde van de pacht door nietverlenging&#13;
mee. Het is als middel om verlies van het gepachte uit dezen&#13;
hoofde te ontgaan dat het voorkeursrecht van de pachter is uitgedacht: de&#13;
verpachter die het verpachte wil verkopen is verplicht de pachter bij voorkeur&#13;
in de gelegenheid te stellen om het te kopen, en hiermee verlies van&#13;
zijn gebruiksrecht door verkoop aan een derde die zelf wil gaan gebruiken&#13;
te voorkomen.&#13;
Dit aan de pachter toegekende voorkeursrecht houdt voor de verpachter&#13;
de verplichting in om niet aan een derde te verkopen als de pachter wil kopen.&#13;
Dat wordt wel daardoor gerechtvaardigd dat tegenover het grote belang&#13;
van de pachter om te kopen geen nadeel van de verpachter staat: in het&#13;
algemeen immers is het voor deze niet van belang of hij aan de pachter dan&#13;
wel aan een ander verkoopt, mits natuurlijk de koopprijs niet verschilt; de&#13;
pachter moet dan ook bereid zijn de werkelijke waarde van het gepachte te&#13;
betalen; art. 56 c1).&#13;
„In het algemeen": er kunnen ook afgezien van de koopprijs zich tal van omstandigheden voordoen die maken dat hij juist wel bij verkoop aan een&#13;
ander dan de pachter belang heeft. En als men aanneemt dat het voorkeursrecht&#13;
gerechtvaardigd wordt door het ontbreken van belang bij de verpachter,&#13;
dan moet men ook een uitzondering maken voor die gevallen, waarin&#13;
hij dat belang wèl heeft, dat doet de wet dan ook en juist ook die uitzondering&#13;
doet de rechtsgrond van het voorkeursrecht zo duidelijk uitkomen:&#13;
geen verplichting voor de verpachter om de pachter voorkeur te geven als&#13;
hij reden heeft om niet te doen. De verpachter moet echter, naar het oordeel&#13;
van de wetgever, gezien de grootte van het nadeel dat verkoop aan een&#13;
derde voor de pachter kan hebben, met diens belang toch enigermate rekening&#13;
houden, hij hoeft alleen dan de pachter geen voorkeur te geven als hij&#13;
een „ernstige reden" heeft dat niet te doen; art. 56e, lid 2.&#13;
De term ernstige reden munt niet uit in het scheppen van rechtszekerheid.&#13;
Ernstig kan als voorbeeld dienen van een vaag omgrensd begrip: waar&#13;
ligt de grens tussen ernstig en niet ernstig? Ik vind het dan ook niet verwonderlijk&#13;
dat van de wettelijke regeling van het voorkeursrecht, in 1963 in de&#13;
Pachtwet opgenomen, juist deze term onze rechter het meeste werk heeft&#13;
verschaft: veel meer dan de helft van de, althans van de in de Pacht gepubliceerde,&#13;
uitspraken over het voorkeursrecht heeft op hem betrekking.&#13;
Veel zekerheid hebben zij niet gebracht; een principiële vaststelling van de&#13;
inhoud van het begrip kwam ik niet tegen. De Centrale Grondkamer, die&#13;
ingevolge art. 56e, lid 2 in hoger beroep over de ernst van de reden heeft te&#13;
oordelen, volstaat er telkens mee na vaststelling van de feiten zonder nadere&#13;
motivering te constateren, dat deze wel of niet een ernstige reden vormen;&#13;
de grens tussen ernstig en niet ernstig wordt nergens aangegeven. Dat&#13;
komt wel hierop neer dat het elk concreet geval ter geheel vrije beoordeling&#13;
van de rechter staat of het belang van de pachter moet wijken voor dat van&#13;
de verpachter. Soortgelijk resultaat als alle vage wetstermen hebben. Zie&#13;
b.v. de leer van de Hoge Raad met betrekking tot de „dringende reden"&#13;
van art. 1639 o B.W. en de „gewichtige reden" van art. 1639 w B.W.2)&#13;
Dat brengt uiteraard mee, dat enerzijds ten aanzien van termen als deze&#13;
aan de rechtspraak bijzondere betekenis toekomt, maar anderzijds ook dat&#13;
de betekenis van elke uitspraak afzonderlijk in sterke mate tot de feiten van&#13;
het concrete geval beperkt is. Maar door een zekere ordening van deze feiten&#13;
kan men soms toch wel tot enkele wat algemenere regels komen. Zie&#13;
bijvoorbeeld op dit punt mijn overzicht rechtspraak in de Pacht 1968, blz.&#13;
239 e.v. </inleiding><content>Ernstige reden: instandhouding landgoed.&#13;
Door een opvallend toeval hebben veruit de meeste sinds dat overzicht&#13;
gepubliceerde uitspraken over de ernstige reden op een landgoed betrekking.&#13;
En nu heeft kortgeleden de Centrale Grondkamer een uitspraak hierover&#13;
gedaan die juist voor het begrip ernstige reden van bijzondere betekenis&#13;
is. Dat geeft mij aanleiding tot een samenvattende bespreking.&#13;
Dat een landgoed een vruchtbaar terrein voor ernstige redenen blijkt te&#13;
zijn is niet verwonderlijk. In onze voorstelling landgoed dringt zich, zodra&#13;
we daarbij de pacht betrekken, de ernstige reden aanstonds al op. Een&#13;
landgoed kan als zodanig een bijzondere financiële, maar vooral ook andere&#13;
waarde hebben die door afscheiding van een gedeelte kan worden aangetast.&#13;
Als een landgoed gedeeltelijk verpacht is maakt het voorkeursrecht van de&#13;
pachter dat bij verkoop het landgoed niet in zijn geheel in stand gehouden&#13;
kan worden, immers het verpachte gedeelte aan de pachter daarvan moet&#13;
worden verkocht. Maar de zo juist bedoelde rechtspraak doet al zien dat er&#13;
eigenaren van een landgoed zijn die het willen verkopen, maar tevens willen&#13;
dat het na de verkoop als een geheel in stand blijft. Ernstige reden om de&#13;
pachter van een verpacht gedeelte ervan geen voorkeur te geven?&#13;
Bij de Centrale Grondkamer vindt de landgoed-bezitter een gewillig oor.&#13;
Oog voor natuurschoon, geen klassejustitie. Ik kwam in de hier te behandelen&#13;
uitspraken er geen tegen waarin niet het beroep op deze reden als ernstige&#13;
reden in beginsel grif werd aanvaard. Aan deze uitspraken ligt de aangegeven&#13;
bijzondere waarde van een landgoed ten grondslag. Zij hebben&#13;
ook alle min of meer dezelfde opzet. Zij beschrijven, veelal uitvoerig en na&#13;
persoonlijke bezichtiging en welhaast lyrisch, het geheel waarvan het verpachte&#13;
deel uitmaakt en stellen vast dat dit geheel een landgoed vormt (of&#13;
daarmee gelijk staat, zie hieronder). Zij overwegen dat ongerepte instandhouding&#13;
daarvan als één geheel een algemeen belang is, waarbij de woorden&#13;
natuurschoon en Natuurschoonwet vallen. En zij constateren dan dat dus&#13;
de verkopende verpachter een ernstige reden heeft om het verpachte niet,&#13;
afzonderlijk, aan de pachter daarvan te kopen. Zie:&#13;
C.G. 25 jan. 1971, P. 1972 3043, verkoop door de eigenaar van het landgoed&#13;
de Buizerd in zijn geheel aan het Gelders Landschap om de instandhouding&#13;
daarvan na zijn overlijden te verzekeren, welke instandhouding&#13;
een algemeen belang is.&#13;
C.G. 26 juni 1972, P. 1974 3218, verkoop door de eigenaar van de Ridderhofstad&#13;
Gunterstein in haar geheel aan de Vereniging tot behoud van&#13;
Natuurmonumenten om de gaafheid van zijn bezit in de toekomst veilig te&#13;
stellen, hetgeen van algemeen belang is. C.G. 2 okt. 1972, P. 1975 3229, verkoop van het landgoed Engelenburg&#13;
door de N.V. Verzekering Sociëteiten in zijn geheel aan de Verzekeringsmaatschappij&#13;
Utrecht, waardoor de instandhouding daarvan, die een&#13;
algemeen belang is, gewaarborgd is.&#13;
C.G. 12 jan. 1975, P. 1976 3290, verkoop door de eigenaar van het landgoed&#13;
Ende Gooi in zijn geheel aan de Vereniging tot behoud van Natuurmonumenten&#13;
om, in overeenstemming met het algemeen belang, versnippering&#13;
ervan te voorkomen.&#13;
De Centrale Grondkamer geeft nergens aan, wat zij onder landgoed verstaat.&#13;
Mij is ook geen algemeen geldende definitie bekend. Zelf denk ik bij&#13;
dat woord aan een gebied dat algemeen als landgoed bekend staat en als zodanig&#13;
een eigen naam draagt. Maar dit is bepaaldelijk niet als definitie bedoeld.&#13;
Volledigheidshalve: ook art. 1 Natuurschoonwet 1928 geeft geen definitie,&#13;
bepaalt slechts wat voor de toepassing van die wet door de minister&#13;
als landgoed kan worden aangemerkt. Met betrekking tot het landgoed van&#13;
art. 7 van de Wet agrarisch grondverkeer zie mijn opmerking hieronder&#13;
blz. 403.&#13;
Alleen op één punt gaat de C.G. nader in op de inhoud van het begrip&#13;
landgoed. In de zo juist genoemde uitspraak 10 febr. 1972, P 1975 3229,&#13;
ging het om een aaneengesloten complex van boerderijen, los land en bosgrond,&#13;
waarvan de gebouwen met omliggende grond jaren geleden waren&#13;
verkocht. De C.G. overwoog, dat de pachter „ten onrechte van mening is,&#13;
dat, wil er sprake zijn van een landgoed, een centraal deel, bestaande uit&#13;
een huis, aanwezig dient te zijn; dat toch vele dergelijke complexen, zonder&#13;
een centraal deel, als landgoed bekend zijn, als zodanig krachtens de Natuurschoonwet&#13;
zijn aangewezen, als zodanig worden beheerd en in het algemeen&#13;
belang in zijn stand worden gehouden".&#13;
Landgoed of ander in stand te houden geheel&#13;
Maar het doet mijns inziens niet ter zake wat nauwkeurig de inhoud van&#13;
het begrip landgoed is. De reden die de verpachter heeft om het verpachte&#13;
niet aan de pachter daarvan te verkopen is dat hij het verpachte tezamen&#13;
met het niet verpachte - of niet aan hem verpachte - wil verkopen aan&#13;
een derde. Die reden is een ernstige reden in de zin van art. 56 e lid 2, indien&#13;
hij dat wil doen omdat het verpachte en het niet verpachte tezamen in enig&#13;
opzicht een geheel vormen hetwelk hij in stand wil houden. Niet ter zake&#13;
doet te dien aanzien mijns inziens, of dit geheel met het niet in de wet gebruikte&#13;
woord landgoed kan worden aangeduid. Op het algemeen belang&#13;
kom ik hieronder nog terug, blz. 395.&#13;
En dat dit ook de opvatting is van de Centrale Grondkamer blijkt, dunkt me, duidelijk uit haar uitspraak van 9 okt. 1978, P. 1980 3436. Zij betrof&#13;
de boerderij de Vloedbelt en in de omgeving daarvan liggende percelen. De&#13;
C.G. geeft hiervan weer een nauwkeurige beschrijving, in het bijzonder&#13;
ook van de onderlinge ligging, en besluit dan „dat het beheer der bospercelen,&#13;
voor een belangrijk gedeelte gelegen tussen agrarische percelen, economisch&#13;
gezien niet is los te denken van dat der agrarische percelen en met name&#13;
van de pachtopbrengst daarvan; dat de bospercelen afzonderlijk zeer&#13;
moeilijk verkoopbaar zullen zijn; dat ook al is er geen sprake van een landgoed&#13;
in direkte zin het onroerend goed in zijn geheel een dusdanige landschappelijke&#13;
waarde heeft, dat geintimeerde terecht het geheel in stand wil&#13;
houden en zij daarmee het algemeen belang dient". De uitspraak roept bij&#13;
mij nog wel vragen op: wat is „geen landgoed in directe zin"; wat is landschappelijke&#13;
waarde; wordt die - enkel - daardoor bepaald dat afzonderlijke&#13;
exploitatie van de delen niet denkbaar is en een deel niet afzonderlijk&#13;
verkoopbaar? Maar in elk geval: het verpachte en het onverpachte vormen&#13;
samen een geheel, waarvan instandhouding, hoewel het geen landgoed is,&#13;
een ernstige reden oplevert.&#13;
Instandhouding moet verzekerd zijn.&#13;
De reden van art. 56 e rechtvaardigt, dat de verpachter het verpachte niet&#13;
aan de pachter daarvan verkoopt. De wens van de verpachter het landgoed&#13;
waarvan het verpachte deel uitmaakt in stand te houden rechtvaardigt blijkens&#13;
het voorgaande naar het oordeel der Centrale Grondkamer, dat hij&#13;
het verpachte deel niet aan de pachter verkoopt, maar het in zijn geheel verkoopt&#13;
aan een derde. Hij rechtvaardigt dit echter, meen ik, gezien het belang&#13;
van de pachter, alleen dan als vaststaat dat door de verkoop in zijn geheel&#13;
die instandhouding ook inderdaad bereikt zal worden; de enkele mogelijkheid&#13;
vormt geen rechtvaardiging.&#13;
Dat lijkt mij ook het standpunt van de Centrale Grondkamer blijkens&#13;
haar uitspraak van 3 sept. 1979, P. 1980 3448. Zij overweegt daarin geheel&#13;
algemeen „dat een ernstige reden als bedoeld in art. 56 e, lid 2, der Pachtwet&#13;
slechts aanwezig kan worden geacht, indien redelijkerwijze aannemelijk&#13;
is, dat het landgoed in handen van de koper, aan wie de Stichting"&#13;
(verpachtster) „voornemens is het landgoed te verkopen, als zodanig onverlet&#13;
in stand zal blijven". Wel overweegt zij vervolgens nog, dat verpachtster&#13;
omtrent de aspirant-koper in het geheel geen inlichtingen heeft&#13;
verstrekt en deze geen bekende woon- of verblijfplaats heeft en domicilie&#13;
zou hebben in Engeland, en dat onder deze omstandigheden en omdat omtrent&#13;
zijn bedoelingen met het landgoed niets duidelijk is geworden of is&#13;
komen vast te staan „niet kan worden aangenomen dat de bedoeling van geintimeerde" (verpachtster) „om het landgoed onverlet in stand te houden&#13;
ernstig en zwaarwegend is". Daaruit zou men eerder afleiden dat de&#13;
C.G. niet aanneemt dat de verpachter de instandhouding ernstig wilde in&#13;
die zin dat deze voor hem zwaar woog. Dat is niet hetzelfde als in de eerste&#13;
overweging wordt gesteld. Maar wat daarvan zij, die eerste overweging is&#13;
zo duidelijk dat ik meen mij voor het hierboven gestelde op deze uitspraak&#13;
te mogen beroepen.&#13;
De wens het landgoed in stand te houden is dus slechts een ernstige reden&#13;
voor de verpachter om niet aan de pachter te verkopen als door verkoop&#13;
aan een ander die instandhouding verzekerd is. Deze regel is zelfs, dunkt&#13;
mij, voor veralgemening vatbaar. Een reden, welke ook, om niet aan de&#13;
pachter te verkopen kan slechts als ernstige reden in aanmerking komen&#13;
als, ten minste, redelijkerwijs aannemelijk is dat de verpachter datgene wat&#13;
hij door verkoop aan een ander wil bereiken, ook inderdaad zal bereiken.&#13;
Maar de vraag of van een ernstige reden sprake is, is in concreto zo zeer&#13;
van alle omstandigheden van het geval afhankelijk, dat ten aanzien van&#13;
veralgemening van élke regel, en zo ook van deze voorbehoud past.&#13;
Ernstige reden en algemeen belang&#13;
In al deze uitspraken waarin instandhouding van landgoed of soortgelijk&#13;
complex als ernstige reden wordt aanvaard overweegt de Centrale Grondkamer&#13;
met duidelijke nadruk dat die instandhouding een algemeen belang&#13;
is. Zij wekt daardoor de indruk dat aan het algemeen belang ten aanzien&#13;
van deze reden, ja zelfs ten aanzien van de ernstige reden in het algemeen,&#13;
zelfstandige betekenis toekomt. Maar ik vind nergens aangegeven welke&#13;
deze betekenis is en waarop die zou rusten. Het lijkt mij nuttig daarop juist&#13;
hier in verband met de landgoederenjurisprudentie in te gaan.&#13;
Hierboven, blz. 391 heb ik er op gewezen dat, naar men aanneemt, het&#13;
stellen van een vage norm als „ernstige reden" inhoudt dat de wetgever het&#13;
aan de rechter overlaat elk concreet geval met inachtneming van de omstandigheden&#13;
daarvan naar zijn, des rechters, eigen oordeel te beslissen.&#13;
Maar hij zal daarbij uiteraard de overige inhoud van de wettelijke regeling,&#13;
waarvan die norm deel uitmaakt, in aanmerking moeten nemen en in het&#13;
bijzonder ook het door de wetgever daarmee beoogde doel. En de wettelijke&#13;
regeling van het voorkeursrecht van de pachter strekt uitsluitend ter bescherming&#13;
van het belang, dat de pachter in geval van verkoop van het gepachte&#13;
tijdens de duur der pachtovereenkomst heeft om te kopen. En de&#13;
wettelijke regeling van de ernstige reden strekt uitsluitend ter bescherming&#13;
van het belang dat de verpachter in dat geval heeft om aan een ander te verkopen.&#13;
Bescherming van het algemeen belang is door de wetgever zowel met de ene als met de andere regeling bepaaldelijk niet beoogd.&#13;
De wetsgeschiedenis toont dit duidelijk aan. De Wet Vervreemding&#13;
Landbouwgronden is in 1963 afgeschaft onder meer omdat men de daarin&#13;
voorgeschreven landbouwkundige toetsing bij vervreemding niet meer wilde.&#13;
Maar handhaven wilde men het in die wet aan de pachter toegekende&#13;
voorkeursrecht, en dat is toen opgenomen in de Pachtwet. In overeenstemming&#13;
met de afschaffing van die toetsing heeft men daarbij welbewust niét&#13;
opgenomen de bepaling van art. 9a van de afgeschafte W.V.L. dat de pachter&#13;
geen voorkeur heeft als overdracht aan hem zou leiden tot ongunstige&#13;
verkaveling of als daardoor de algemene belangen van de landbouw zouden&#13;
worden geschaad. De in de Pachtwet op het voorkeursrecht van de pachter&#13;
gemaakte uitzondering in geval van een ernstige reden van de verpachter&#13;
strekt, naar hieruit wel onmiskenbaar blijkt, uitsluitend ter bescherming&#13;
van het belang van de verpachter en niet ter bescherming van het algemeen&#13;
belang.&#13;
Als het voorgaande juist is komt voor de vraag of in een gegeven geval&#13;
sprake is van een ernstige reden aan het algemeen belang geen betekenis&#13;
toe. Alleen het belang dat de verpachter zelf geldend wil maken is bepalend.&#13;
Toetsing aan het algemeen belang kent onze wet hier niet. En dat&#13;
geldt ten aanzien van elke door de verpachter aangevoerde reden.&#13;
Maar het kan zijn dat de reden, die de verpachter heeft om niet aan de&#13;
pachter te verkopen daarin bestaat dat hij het algemeen belang wil dienen&#13;
en dat verkoop aan de pachter in strijd is met het algemeen belang. En men&#13;
zal grif aannemen dat de wens van de verpachter het algemeen belang te&#13;
dienen een ernstige reden vormt. Maar als, om op het landgoed terug te keren&#13;
de verpachter de instandhouding van het landgoed wil om een andere&#13;
reden dan om het algemeen belang te dienen, moet men voor de vraag of&#13;
dat een ernstige reden vormt het algemeen belang er buiten laten.&#13;
Nu wordt ook in de hier besproken uitspraken van de Centrale Grondkamer&#13;
vrijwel steeds niet alleen overwogen dat instandhouding van het&#13;
landgoed een algemeen belang is, maar ook dat de verpachter het om der&#13;
wille van het algemeen belang in stand wil houden. En waar dit niet is geschied&#13;
heeft de C.G. het, veronderstel ik, als vanzelf sprekend aangenomen.&#13;
Het ligt ook wel voor de hand dat de landgoed-eigenaar die zijn landgoed&#13;
in zijn geheel wil verkopen opdat het na verkoop in stand zal blijven,&#13;
dit om der wille van het algemeen belang wil. Maar waar de C.G. zulks niet&#13;
heeft vastgesteld of verondersteld is de uitspraak naar mijn mening niet&#13;
juist gemotiveerd. En het is in elk geval nuttig vast te stellen dat het algemeen belang geen&#13;
element van het wettelijk begrip ernstige reden uitmaakt. Dat geldt voor elke&#13;
ernstige reden.&#13;
Blijft dan hier uiteraard nog de vraag of verkoop van een landgoed in&#13;
zijn geheel om het in stand te houden een ernstige reden vormt als het niet&#13;
ten behoeve van het algemeen belang geschiedt. Verkoop met zodanig&#13;
doel is alleszins denkbaar. Denken wij bijv., om ook eens wat dramatiek&#13;
in het juridische te mengen, aan de landgoed-eigenaar, die door de nood&#13;
dezer tijden gedwongen tot verkoop van zijn familiebezit moet overgaan&#13;
en dit uit gevoelsoverwegingen, zonder aan het algemeen belang zelfs&#13;
maar te denken, ongerept wil laten voortbestaan. Ernstige reden?&#13;
De Centrale Grondkamer heeft bij mijn weten zulke gevoelsoverwegingen&#13;
nog niet te beoordelen gekregen. Ik ben sentimenteel genoeg om tot ja&#13;
te neigen. Maar: de verpachter van mijn sentimentele voorstelling zou als&#13;
landheer slechts op zodanige wijze verkopen dat de belangen van de, tot&#13;
zijn familiebezit behorende, pachter beschermd bleven. Dan zou de pachter&#13;
van verkoop aan een ander geen nadeel ondervinden. Ernstige reden; zie&#13;
nader blz. 402.&#13;
Ernstige reden: verkoop landgoed in zijn geheel is voordeliger.&#13;
Nu lijken het toch wel uitzonderingsgevallen dat de eigenaar van een&#13;
landgoed enerzijds dit wil verkopen en dus zich er van wil ontdoen, maar&#13;
anderzijds wil, dat het, nadat hij er zich van zal hebben ontdaan, in stand&#13;
zal blijven. En althans kan verkoop in zijn geheel om vele andere redenen&#13;
dan om der wille van de instandhouding van dat geheel gewenst worden.&#13;
Daarom vind ik de twee thans nog te bespreken landgoed-uitspraken van&#13;
zo bijzonder belang. Zij aanvaarden zulk een andere reden als ernstige reden,&#13;
en wel een die niet alleen minder uitzonderlijk is, maar die zich bovendien&#13;
niet enkel ten aanzien van de verkoop van een landgoed, maar ten&#13;
aanzien van elke gezamenlijke verkoop van verpacht en onverpacht land&#13;
zal voordoen.&#13;
De uitspraken Centrale Grondkamer 31 juli 1978, P. 1980 3437, en, de&#13;
meest recente van mijn landgoedserie, Centrale Grondkamer 14 juli&#13;
1980, P. 1980 3472, hangen nauw samen, maar het onderling verband is&#13;
mij uit de in de Pacht opgenomen gedeeltes niet geheel duidelijk&#13;
geworden. Wel mag ik daaruit afleiden, dat zij hetzelfde landgoed&#13;
betreffen, in de eerste uitspraak in de Pacht niet met name genoemd, in de&#13;
tweede aangeduid als Kasteel H. En in beide wordt kennelijk door de&#13;
eigenaren daarvan eenzelfde voorgenomen verkoop van dat landgoed in zijn geheel aan dezelfde&#13;
koopster, Duits b.v., als ernstige reden aangevoerd om de pachters van gedeelten&#13;
van dat landgoed geen voorkeur te geven.&#13;
In de zaak dan van C.G. 31 juli 1978 voerden de verpachters, na de verwerping&#13;
in eerste instantie van hun beroep op deze verkoop als ernstige reden,&#13;
in appel daartegen twee gronden aan, te weten, naar de formulering&#13;
door de C.G.: ,,1. dat het in stand houden van een gaaf landschappelijk&#13;
complex van algemeen belang is; 2. dat het vervreemden van de verpachte&#13;
delen de resterende delen onverkoopbaar maakt, althans in waarde doet&#13;
dalen". De C.G. overweegt met betrekking tot de eerste grond dat uit het&#13;
door verpachter in hoger beroep aangevoerde blijkt dat de reden voor de&#13;
verkoop in hoofdzaak is gelegen in de deficitaire exploitatie van het landgoed&#13;
en voorts dat omtrent de voorgenomen verkoop geen enkel contact is&#13;
opgenomen met een stichting of vereniging tot behoud der natuur. Daarom&#13;
kan, aldus de C.G., de bedoeling het landgoed in stand te houden niet als&#13;
„ernstig en zwaar wegend" worden beschouwd. En zij overweegt ten aanzien&#13;
van de tweede grond dat de pachters zich bereid hebben verklaard het gehele&#13;
complex te kopen op dezelfde voorwaarden en onder dezelfde waarborgen&#13;
als door de verpachters van de wederpartij bij de voorgenomen verkoop&#13;
Duits b.v. bedongen, zodat zij bij aankoop aan de pachters geen enkel&#13;
financieel nadeel zullen behoeven te ondervinden; en dat dus ook hierin geen&#13;
ernstige reden om de pachters te passeren is gelegen. Op deze twee&#13;
overwegingen betreffende de eerste en de tweede grond laat de C.G. dan&#13;
nog een derde overweging volgen („overwegende voorts"): dat aan het vorenoverwogene&#13;
niet afdoet dat Duits b.v. bereid is alle waarborgen te geven&#13;
als de pachters „daar ook al is de instandhouding van het onderhavige&#13;
complex een algemeen belang te achten, niet is komen vast te staan dat de&#13;
instandhouding daarvan beter bij Duits b.v. dan bij de pachters gewaarborgd&#13;
zou zijn".&#13;
De uitspraak is mij wat de eerste grond betreft niet duidelijk. Uit de overweging&#13;
daaromtrent in haar geheel maak ik op dat de C.G. aanneemt dat&#13;
voor verpachters zelf de instandhouding niet zwaar weegt in die zin dat zij&#13;
haar niet van veel belang achten; en dat daardoor, indien die instandhouding&#13;
voor hen de reden voor de voorgenomen verkoop is, dit geen ernstige reden&#13;
is. Dat houdt in dat een ernstige reden een reden is die voor de verpachter&#13;
zélf zwaar weegt. Dat lijkt mij juist. Maar als uit dien hoofde reeds de&#13;
instandhouding geen ernstige reden is, begrijp ik niet waarom in de derde&#13;
overweging nog moet worden vastgelegd dat de instandhouding wel een algemeen belang is, maar dat instandhouding ook bij verkoop aan de pachters&#13;
gewaarborgd is. Of moet men aannemen dat de C.G. voor de vraag of&#13;
sprake is van een ernstige reden het algemeen belang ook dan in aanmerking&#13;
neemt als de verpachter om andere reden dan om der wille van het algemeen&#13;
belang de pachter wil passeren? Dat zou ik blijkens voorgaand betoog&#13;
over de verhouding tussen ernstige reden en algemeen belang onjuist&#13;
achten.&#13;
Wat hiervan zij, in elk geval kan men uit deze overweging wel afleiden,&#13;
dat de C.G. verkoop aan een derde geen ernstige reden acht om de pachter&#13;
te passeren als de verpachter datgene wat hij door zodanige verkoop wil bereiken&#13;
ook in geval van verkoop aan de pachter bereiken kan.&#13;
Maar mij is het hier vooral om de uitspraak betreffende de tweede grond&#13;
te doen. Deze lijkt mij van bijzondere betekenis. Verpachters hebben in het&#13;
gegeven geval naar het oordeel der C.G. geen ernstige reden om niet aan de&#13;
pachters te verkopen nu zij van verkoop aan hen geen nadeel ondervinden.&#13;
Dat laat geredelijk de conclusie toe dat zij, naar het oordeel van de C.G.,&#13;
als zij wèl daarvan nadeel zouden hebben wèl een ernstige reden zou hebben.&#13;
Financieel nadeel in geval van verkoop aan de pachter is naar het oordeel&#13;
van de Centrale Grondkamer een ernstige reden hem geen voorkeur te&#13;
geven.&#13;
En deze conslusie vindt volledige bevestiging in haar laatste uitspraak te&#13;
dezen, C.G. 14 juli 1980, P. 1980 3472. Uit deze uitspraak blijkt dat, na afwijzing&#13;
van hun verzoek ex art. 56e lid 2 door vorengenoemd arrest van 31&#13;
juli 1978, de verpachters een nieuw verzoek van gelijke strekking bij de&#13;
grondkamer hebben ingediend. Waarop dit nieuwe verzoek steunde blijkt&#13;
niet duidelijk, maar in elk geval werd ook dit in eerste instantie door de&#13;
grondkamer afgewezen. De uitspraak van 14 juli 1980 nu is gewezen op het&#13;
hoger beroep tegen de afwijzing van dit nieuwe verzoek. De bespreking ervan&#13;
vraagt een enigszins uitvoerige weergave van de inhoud ervan, omdat&#13;
in het bijzonder ook van belang is welke in de uitspraak omschreven grieven&#13;
door de C.G. wèl, en welke niet beslist zijn.&#13;
In eerste instantie was het nieuwe verzoek ex art. 56e lid 2 door de grondkamer&#13;
wederom afgewezen op grond dat het te dezen weliswaar ging om&#13;
een landgoed en het algemeen belang meebracht dat dit in stand gehouden&#13;
werd, maar dat de pachters aanboden het in zijn geheel te kopen onder dezelfde&#13;
voorwaarden als door de verpachter van de koopster Duits B.V. bedongen,&#13;
en niet was in te zien dat de instandhouding beter gewaarborgd&#13;
zou zijn bij verkoop aan Duits B.V. Waarbij de grondkamer nog overwoog&#13;
dat verpachters bij verkoop aan de pachters geen enkel nadeel behoefden te ondervinden. De grondkamer had kennelijk de zo juist besproken uitspraak&#13;
van de C.G. betreffende het vorige verzoek overgenomen.&#13;
In haar appel-beschikking begint de C.G. met het formuleren van de&#13;
door haar 1, 2 en 3 genummerde, in hoger beroep aangevoerde grieven.&#13;
Grief 1 is van processuele aard. Zij werd gegrond bevonden; ik laat haar&#13;
verder buiten beschouwing. De tweede grief was: „De grondkamer heeft in&#13;
haar beschikking onvoldoende aandacht besteed aan de wens van&#13;
appellanten om het landgoed als één geheel te doen handhaven". En de&#13;
derde grief: „Ten onrechte heeft de grondkamer aangenomen, dat&#13;
appellanten geen enkel nadeel behoeven te ondervinden door verkoop&#13;
van het onderhavige landgoed aan geintimeerden" (de pachters).&#13;
Na gegrondbevinding dan van grief 1 stelt de C.G. eerst vast dat ten&#13;
deze sprake is van een complex bestaande uit een kasteel met&#13;
bijbehorende omgeving, uit een aantal verspreid liggende bospercelen, en&#13;
uit zeven verspreid gelegen boerderijen met land, alsmede uit enige&#13;
percelen los land. En zij doet op deze vaststelling aanstonds volgen, dat&#13;
zij van oordeel is dat dit complex als zodanig de hoogste waarde zal&#13;
hebben en afsplitsing van de verpachte boerderijen ten gevolge zou&#13;
hebben dat hetgeen overblijft niet of nauwelijks te verkopen zal zijn en&#13;
zeker niet tegen de prijs die, tezamen met de bij verkoop van de&#13;
boerderijen aan de pachters te realiseren prijs, bij benadering gelijk zal&#13;
zijn aan de bij verkoop van het geheel aan Duits B.V. bedongen prijs. En&#13;
„dat derhalve afzonderlijke verkoop van de boerderijen en het land aan&#13;
de pachters zou leiden tot een aanzienlijke waardevermindering van de&#13;
rest van het landgoed". Zij overweegt dan nog dat in appel is komen vast&#13;
te staan dat verkoop van het gehele landgoed aan de gezamenlijke&#13;
pachters, waarvan de grondkamer is uitgegaan, niet verwezenlijkt kan&#13;
worden. En concludeert dan „dat nu door afzonderlijke verkoop van het&#13;
verpachte aan de pachters het overblijvende deel van het complex&#13;
aanmerkelijk in waarde zal dalen en afzonderlijke exploitatie of afzonderlijke&#13;
verkoop daarvan redelijkerwijs niet te verwachten valt, er sprake is&#13;
van een ernstige reden voor appellant om de pachters niet in de&#13;
gelegenheid te stellen eigenaar te worden". Van bijzonder belang is hier&#13;
nog de slotoverweging: „dat de derde grief derhalve gegrond is en&#13;
gezien het vorenstaande, de beschikking van de Grondkamer reeds&#13;
behoort te worden vernietigd, zodat op hetgeen verder nog door partijen&#13;
is aangevoerd niet meer behoeft te worden ingegaan".&#13;
Aan de tweede grief wordt zelfs geen woord gewijd. Of verpachters al of&#13;
niet de wens hebben het landgoed als een geheel in stand te houden is&#13;
voor de beslissing alzo niet van belang. En het woord algemeen belang&#13;
komt in de rechtsoverwegingen zelfs niet voor. Het door verkoop aan de&#13;
pachter te lijden financieel nadeel is op zich zelf een ernstige reden.&#13;
De overweging dat verkoop van het gehele landgoed aan de pachters,&#13;
waarvan sprake is geweest, niet voor verwezenlijking vatbaar is gebleken&#13;
verklaart uiteraard afdoende, dat de C.G. in deze uitspraak tot een andere&#13;
conclusie is gekomen dan de vorige, welke immers juist op het aanbod van&#13;
de pachters om te kopen steunde.&#13;
Hoe dan ook: dat bij verkoop van een landgoed waarvan een gedeelte&#13;
is verpacht afzonderlijke verkoop van dat gedeelte aan de pachter daarvan&#13;
financieel nadeliger is dan verkoop van het landgoed in zijn geheel is een&#13;
ernstige reden om dat gedeelte niet aan de pachter daarvan te verkopen.&#13;
Ernstige reden en gezamenlijke verkoop in het algemeen&#13;
Maar een soortgelijk nadeel kan zich voordoen in alle gevallen&#13;
waarin een eigenaar van verpacht land en niet verpacht land (c.q. met&#13;
opstal) tot verkoop daarvan wil overgaan. Er zijn tal van oorzaken&#13;
denkbaar waardoor afzonderlijke verkoop van het verpachte en van het&#13;
niet verpachte financieel nadeliger is dan gezamenlijke verkoop ervan. In&#13;
onze uitspraak van C.G. 14 juli 1980 was de oorzaak dat het verpachte en&#13;
het niet verpachte tezamen een landgoed vormden. Maar uit niets blijkt&#13;
dat de C.G. aan de omstandigheid dat dit de oorzaak was enige betekenis&#13;
toekent. Ik neem dan ook aan dat de C.G. niet anders zou oordelen indien&#13;
de oorzaak van het geschil in opbrengst een andere zou zijn.&#13;
En zo meen ik op grond van deze twee landgoed-uitspraken als&#13;
algemene regel geldend voor elke gezamenlijke verkoop van verpacht en&#13;
niet verpacht land te mogen aannemen, dat het voornemen van de&#13;
verpachter om het verpachte land tezamen met niet verpacht land te&#13;
verkopen een ernstige reden is om het verpachte niet afzonderlijk aan de&#13;
pachter daarvan te verkopen indien gezamenlijke verkoop gewild wordt&#13;
omdat zij voordeliger is dan afzonderlijke verkoop; zulks ongeacht wat&#13;
de oorzaak daarvan is.&#13;
En op grond van de andere hier behandelde uitspraken mag men met&#13;
betrekking tot zodanige gezamenlijke verkoop ook als algemene regel&#13;
aannemen, dat het voornemen van verpachter om het verpachte tezamen&#13;
met niet verpacht land te verkopen een ernstige reden is om het verpachte&#13;
niet afzonderlijk aan de pachter daarvan te verkopen, indien&#13;
gezamenlijke verkoop gewenst wordt omdat het verpachte en het niet&#13;
verpachte tezamen een landgoed vormen hetwelk de verpachter in stand&#13;
wil houden, zulks ongeacht of gezamenlijke verkoop al dan niet&#13;
voordeliger is dan afzonderlijke verkoop.&#13;
Ik spreek te dezen telkens van gezamenlijke verkoop van verpacht en&#13;
niet verpacht land. Geheel hetzelfde geldt uiteraard voor gezamenlijke&#13;
verkoop van aan verschillende pachters verpacht land. Men zal verontschuldigen&#13;
dat ik dat niet nog eens, moeizaam, afzonderlijk formuleer.&#13;
Ernstige reden en belang van de pachter&#13;
De landgoed-rechtspraak betreffende de ernstige reden geeft mij nog&#13;
aanleiding tot een tweede opmerking over de ernstige reden in het algemeen.&#13;
In de boven, blz. 392 behandelde uitspraak 25 jan. 1971, P. 1971&#13;
3043, overweegt de Centrale Grondkamer, na vaststelling dat de verpachter,&#13;
die het verpachte aan het Gelderse Landschap wilde verkopen omdat het&#13;
deel uitmaakte van een landgoed, hetwelk hij in zijn geheel in stand wilde&#13;
houden, deswege een ernstige reden had om de pachter geen voorkeur te&#13;
geven, nog „ten overvloede": dat de rechten van de pachter door deze verkoop&#13;
niet op enige wijze zullen worden geschaad. Daarmee bedoelt zij,&#13;
naar ik veronderstel, dat door verkoop aan een verpachter als het Gelderse&#13;
Landschap de positie van de pachter met betrekking tot de verlenging er&#13;
niet op achteruit zal gaan.&#13;
Nu is de toevoeging „ten overvloede" aan een rechtsoverweging voor de&#13;
rechtspraakbespreker vaak wat lastig. Zij kan betekenen dat de beslissing&#13;
reeds door het tevoren overwogene wordt gerechtvaardigd, maar in elk geval&#13;
ook door het ten overvloede overwogene gerechtvaardigd wordt. Zij kan&#13;
ook, wat huiselijk gezegd, juist uitdrukken dat het verder overwogene&#13;
weliswaar rechtens niet ter zake doet maar het toch prettig is het te kunnen&#13;
vaststellen. Echter komt in verscheidene andere uitspraken een overweging&#13;
van geheel gelijke inhoud voor zonder deze, al dan niet juridisch denigrerende,&#13;
qualificatie. De Centrale Grondkamer neemt dus, concludeer ik&#13;
hieruit, bij haar beslissing of een ernstige reden aanwezig is, mede het belang&#13;
van de pachter in aanmerking.&#13;
En dat staat haar, meen ik, vrij. Met voorkeursrecht en ernstige reden&#13;
geeft de wet een regeling van de onderlinge verhouding tussen het belang&#13;
van de pachter enerzijds en dat van de verpachter anderzijds met betrekking&#13;
tot verkoop van het gepachte. Het voorkeursrecht strekt ter bescherming&#13;
van het belang van de pachter om in geval van zodanige verkoop te&#13;
kopen ter voorkoming van de voor hem nadelige gevolgen van verkoop aan&#13;
een derde. Met de norm ernstige reden geeft de wetgever aan hoe groot het&#13;
belang van de verpachter om aan een derde te verkopen moet zijn om te&#13;
rechtvaardigen dat het belang van de pachter om te kopen daarbij achtergesteld&#13;
wordt. Gelijk al een en ander maal opgemerkt (blz. 391 en 395)&#13;
houdt het stellen door de wetgever van een vage vorm als deze in, dat het in&#13;
elk concreet geval aan de rechter staat met inachtneming van de omstandigheden&#13;
van dat geval naar eigen oordeel te beslissen. Algemene regels zijn hier uiteraard niet te geven. Maar het lijkt mij voor&#13;
de hand te liggen dat de rechter (grondkamer), waar het voorkeursrecht gelijk&#13;
gezegd strekt ter bescherming van de pachter tegen het nadeel dat deze&#13;
door verkoop aan een derde lijdt, er grote betekenis aan zal toekennen als&#13;
in een concreet geval de pachter van de voorgenomen verkoop aan een derde&#13;
geen nadeel zal ondervinden.&#13;
De wettelijke regeling van voorkeursrecht en ernstige reden houdt een regeling&#13;
in van de verhouding tussen het belang van de pachter en het belang&#13;
van de verpachter. Zij strekt niet ter bescherming van het algemeen belang.&#13;
En daarom, zo betoogde ik boven, blz. 6), moet de grondkamer bij haar&#13;
beslissing omtrent voorkeursrecht en ernstige reden het algemeen belang&#13;
niet in aanmerking nemen.&#13;
Voorkeursrecht pachter en Wet agrarisch grondverkeer&#13;
De Wet agrarisch grondverkeer van 26 maart 1981, S 248, betreffende de&#13;
vervreemding van landbouwgronden is niet alleen zelve ook voor het pachtrecht&#13;
van belang, maar brengt tevens, art. 66, een aantal wijzigingen in de&#13;
Pachtwet. Een daarvan houdt een aanvulling van art. 56e P. W. in, en wel&#13;
juist met een bepaling over het landgoed. Deze verwijst weer naar een bepaling&#13;
van de Wet agrarisch grondverkeer en is, ook daarom, niet te behandelen&#13;
buiten verband met de inhoud van die wet. Ik hoop binnen kort de veranderingen&#13;
welke de Pachtwet door die wet ondergaat uitvoerig te bespreken.</content><legacyfootnotes>¹) Over het, moeilijke, begrip werkelijke waarde zie laatstelijk het artikel van Mr. W.J.&#13;
Rever-dink in het juni-nummer van de Pacht.&#13;
2) Zie vooral ook met betrekking tot de Pachtwet in het algemeen het recente&#13;
artikel Rechtspraak in pachtzaken van Mr. J. Leijten in de Pacht 1980, blz. 489.</legacyfootnotes><footnotes><footnote/></footnotes><auteurs>Ph. A. N. Houwing</auteurs><published>1981-09-01 00:00:00</published><modified>1981-09-01 00:00:00</modified><editiondate>1981-09-01</editiondate><htmlpath>https://denhollander.info/artikel/6523</htmlpath></article>
</articles></edition>
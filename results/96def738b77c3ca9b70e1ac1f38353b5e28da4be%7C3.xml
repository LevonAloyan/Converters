<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1997</searchword><id>4883</id><udhid>UDH:TvAR/4883</udhid><titel>Menkhorst / Hukker jr. (TvAR 1997/4859)</titel><searchwords><searchword>TvAR 2/1997</searchword><searchword>TvAR 1997/4859</searchword><searchword>UDH:TvAR/4883</searchword></searchwords><attachments><attachment><name>1997_nr 2_Rechtspraak_4859.pdf</name><extention>pdf</extention><url>https://denhollander.info/download/4825/ci</url></attachment></attachments><inleiding>Pachtwet, art. 25; Beschikking superheffing 1984, art. 5; BW art. 1:99, lid 1; art. 3:185&#13;
&#13;
Ontbinding van de huwelijksgoederengemeenschap van partijen na echtscheiding. De man exploiteert al sedert 1983 een melkveehouderij in maatschap met zijn vader en broer. Ten name van de vader is een melkquotum geregi-streerd. Alle vennoten kunnen echter als melkproducenten op dat vermogensrecht aanspraak maken. Het gedeelte van het melkquotum waarvan de man rechthebbende is, is als bate in de huwelijksgoederengemeenschap gevallen. De vader heeft de grond, waarop de melkproductie in 1983 kon plaatsvinden, aan de maatschap ter beschikking gesteld en de drie vennoten hebben de melkproductie - waarvoor het melkquotum in 1984 werd verleend - in 1983 tot stand gebracht. Aansluiting wordt gezocht bij de regels van een billijke verdeling van (de waarde van) melkquotum in (geëin-digde) pachtsituaties. Het aandeel van de vader in het melkquotum wordt dienovereenkomstig bepaald op 2/3 gedeelte van het melkquotum en dat van de beide zoons op tel-kens 1/6 gedeelte. Een redelijke verdeling brengt met zich mee dat deze bate (1/6 gedeelte van het melkquotum) van de man aan hem wordt toegedeeld tegen vergoeding van de helft van de waarde daarvan aan de vrouw (1/12 gedeelte), ex aequo et bono bere-kend naar f 4,- per kg.</inleiding><content>Arrest in de zaak van:&#13;
Johanna Everdina Menkhorst,&#13;
wonende te Westendorp, gemeente Wisch,&#13;
appellante, procureur: mr. CA. Prinsen,&#13;
tegen&#13;
Bernard Gerhard Hukkerjr., wonende te Zelhem, geïntimeerde, niet verschenen.&#13;
Het geding in eerste aanleg&#13;
De arrondissementsrechtbank te Zutphen heeft&#13;
op 31 augustus 1995 tussen appellante als eiseres en geïntimeerde als gedaagde een von-nis gewezen, dat in fotocopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep Appellante - hierna ook te noemen: de vrouw - is bij exploit van 3 november 1995, hersteld bij exploit van 15 november 1995, met gelijktijdige dagvaarding van geïntimeer-de - hierna ook te noemen: de man - voor dit hof, in hoger beroep gekomen van voormeld vonnis, waarbij haar vorderingen zoals ver-meld in de overweging 3.1 van het vonnis, werden afgewezen.&#13;
Tegen de in hoger beroep niet opgekomen man is ter rolle verstek verleend. Bij memorie van grieven heeft de vrouw negen grieven tegen het vonnis, waarvan beroep, aangevoerd, met conclusie dat het hof dat vonnis zal vernietigen en, opnieuw recht-doende,&#13;
Primair&#13;
a. De man zal veroordelen om binnen acht dagen na betekening van het in deze te wijzen arrest aan de vrouw ter hand te stellen ge waarmerkte bescheiden waaruit de hoogte van het superheffingvrije melkquotum dat aan het bedrijf van de man en zijn broer en vader is toegekend blijkt, een en ander op verbeurte van een dwangsom van ƒ 250,- per dag of gedeelte daarvan, gedurende welke de man nalatig blijft om aan deze veroordeling te vol doen.&#13;
b. Zal verklaren voor recht dat de vrouw aan spraak heeft op vergoeding van 1/2 x 4/9 van de waarde van het superheffingvrije melkquo- tum dat is toegekend aan het bedrijf van de man en zijn vader en broer, een en ander op basis van een waarde van ƒ 4,25 per kilogram melkquotum, althans op basis van een zodanige waarde per kilogram als het gerechtshof in goede justitie zal vermenen te behoren.&#13;
c. De man zal veroordelen om aan de vrouw te betalen de waarde van het superheffingvrije melkquotum, zoals genoemd onder b.&#13;
Subsidiair&#13;
Zal gelasten de wijze van verdeling van het ten&#13;
processe bedoelde superheffingvrije melkquo-tum, dan wel zelf de verdeling zal vaststellen, een en ander op de wijze als omschreven in artikel 3:185 BW.&#13;
Zowel primair als subsidiair&#13;
De man zal veroordelen in de kosten van deze&#13;
procedure.&#13;
Tenslotte heeft de vrouw de stukken doen&#13;
overleggen voor het wijzen van arrest.&#13;
De grieven&#13;
De door de vrouw tegen het vonnis, waarvan beroep, aangevoerde grieven, luiden als volgt:&#13;
Grief I&#13;
Ten onrechte heeft de rechtbank geoordeeld dat uit de bewoordingen van de maatschaps-akte niet, zoals door de vrouw is betoogd, valt op te maken dat B.G. Hukker sr. ten tijde van het aangaan van de maatschap het aan hem toebehorende bedrijf heeft ingebracht in de maatschap.&#13;
Grief II&#13;
De rechtbank heeft ten onrechte uit het be-paalde in de artikelen b en c van de overeen-komst de conclusie getrokken dat de bedrijfs-goederen niet in de maatschap zijn ingebracht en Hukker sr. derhalve rechthebbende op het melkquotum is.&#13;
Grief III&#13;
Ten onrechte heeft de rechtbank overwogen dat uit de maatschapsakte onvoldoende blijkt dat de activa van het bedrijf - welke evenmin specifiek zijn aangeduid - in de maatschap zijn ingebracht, op zodanige wijze en in zoda-nige mate dat de vennoten daarvan de mede-eigendom hebben verkregen.&#13;
Gnef lV&#13;
De rechtbank heeft ten onrechte overwogen dat de stelling van de vrouw dat met gelden van de maatschap gronden zijn gekocht en opstallen zijn gebouwd het betoog van de vrouw niet kan ondersteunen.&#13;
Grief V&#13;
Ten onrechte heeft de rechtbank overwogen&#13;
dat niet gesteld is of gebleken dat de voor de&#13;
inbreng van de tot het bedrijf behorende goe-deren op de daartoe voorgeschreven wijze door levering zijn overgegaan.&#13;
Grief VI&#13;
Ten onrechte heeft de rechtbank overwogen dat Hukker sr. slechts goederen in gebruik en genot heeft ingebracht in de maatschap.&#13;
Grief VII&#13;
Ten onrechte heeft de rechtbank overwogen dat een redelijke uitleg van de onderhavige overeenkomst van maatschap met zich mee-brengt dat de waarde van het recht in het economisch verkeer het regime volgt van de tussen vennoten en geldende vermogensver-houding ten aanzien van de overige tot het bedrijf behorende activa.&#13;
Grief VIII&#13;
Ten onrechte heeft de rechtbank erop gewe-zen dat de maatschap (en dus partijen) profijt hebben gehad van het melkquotum.&#13;
Grief IX&#13;
Ten onrechte heeft de rechtbank de vorderin-gen van de vrouw afgewezen.&#13;
De vaststaande feiten&#13;
Ook in hoger beroep kan worden uitgegaan van de in de overwegingen 2.1 en 2.2 van het vonnis vastgestelde feiten nu tegen de inhoud van die overwegingen geen grieven zijn gericht. Het gaat hierbij om de volgende feiten: Partijen zijn op 30 juni 1978 in de gemeente Zelhem in algehele gemeenschap van goede-ren met elkaar gehuwd. Bij beschikking d.d. 25 november 1993 van de rechtbank te Arn-hem is tussen hen de echtscheiding uitgespro-ken. Deze beschikking is op 19 april 1994 ingeschreven in de registers van de Burgerlijke Stand in de gemeente Zelhem. De man exploiteert een landbouwbedrijf, samen met zijn vader Bernard Gerhard Hukker, hierna te noemen B.G. Hukker sr. en zijn broer Reindert Derk Hukker, hierna te noemen R.D. Hukker.&#13;
De man is blijkens een onderhandse akte d.d. 29 juni 1979 met B.G. Hukker sr. en R.D. Hukker een overeenkomst aangegaan. In deze akte is bepaald:&#13;
a. dat met ingang van 1 mei 1979 het land bouwbedrijf, eerder toebehorend aan Bernard Gerhard Hukker Senior (eerste ondergeteken- de), zal worden uitgeoefend voor gezamenlijke rekening, met dien verstande, dat de fiscale winsten en verliezen in onderling overleg zul len worden verdeeld, waarbij uiteraard reke- ning zal worden gehouden met het aantal arbeidsuren, dat elk der contractanten in het bedrijf of ten gunste van het bedrijf heeft gewerkt;&#13;
b. dat de stille reserves, die in het bedrijf bij de beëindiging van deze overeenkomst eventueel aanwezig zijn, uitsluitend zullen toebehoren aan de eerste ondergetekende;&#13;
c. dat dientengevolge het aandeel van Bernard Gerhard Hukker Junior en Reindert Derk Hukker in het bedrijfskapitaal niet groter is dan het bedrag aan te geven door de kapitaals- rekening, eventueel vermeerderd met zijn aan deel in de winst of verminderd met zijn aan deel in het verlies over het lopende boekjaar;&#13;
d. dat bij overlijden van een der ondergete- kenden overeenkomstig het vorenstaande aan- gifte voor de successie zal worden gedaan;&#13;
e. dat de winstbepaling zal geschieden overeen komstig de regels van de inkomstenbelasting;&#13;
ƒ. dat in de gevallen waarin deze overeen-komst niet voorziet, de betreffende wettelijke bepalingen van het BW en WvK van toepas-sing zullen zijn.'&#13;
Tussen de genoemde contractspartijen is de volgende winstverdeling overeengekomen:&#13;
- B.G. Hukker sr. 1/9 deel;&#13;
- B.G. Hukker jr. (de man) 4/9 deel;&#13;
- R.D. Hukker 4/9 deel.&#13;
Hieraan kunnen nog de navolgende vaststaan-de feiten worden toegevoegd:&#13;
- Op de voet van de Beschikking superheffing van 18 april 1984 en de latere Beschikkingen superheffing is op naam van B.G. Hukker sr. een melkquotum - het recht om een bepaalde hoeveelheid melk heffingvrij te produceren - geregistreerd.&#13;
- De hierboven vermelde overeenkomst be- treft een maatschap en door deze maatschap wordt onder meer het melkveehouderijbedrijf geëxploiteerd.&#13;
-Tussen partijen is bij de verdeling van de ontbonden algehele gemeenschap van goede-ren (huwelijksgoederengemeenschap) geen&#13;
overeenstemming bereikt over de vraag of de vrouw daarbij aanspraak kan maken op een gedeelte van de waarde van het bovenbedoel-de melkquotum en, zo ja, voor welk bedrag.&#13;
De beoordeling van bet geschil in hoger beroep&#13;
1. Door de grieven wordt in volle omvang het geschil tussen partijen aan het hof voorgelegd of een gedeelte van vermeld melkquotum - volgens de vrouw: vier/negende - als bate deel uitmaakt van de ontbonden huwelijksgoede- rengemeenschap van partijen en, zo ja, of bij de verdeling van die gemeenschap dat gedeelte tussen partijen moet worden gedeeld in die zin dat de vrouw aanspraak heeft op de helft van vier/negende gedeelte (twee/negende) van de waarde van het melkquotum.&#13;
Het hof vindt aanleiding in het geschilpunt zelfstandig opnieuw te onderzoeken en daar-over te beslissen.&#13;
2. De man heeft in eerste aanleg doen aanvoe- ren dat het melkquotum in 1984 alleen aan B.G. Hukker sr. is toegekend, dat alleen deze rechthebbende is van de activa van het land bouwbedrijf en dat alleen deze aanspraak op het melkquotum heeft.&#13;
3. Anders dan de man in eerste aanleg heeft doen aanvoeren en de rechtbank heeft over wogen, is voor de beantwoording van de vraag of alleen B.G. Hukker sr. rechthebben- de is van het melkquotum - een vermogens recht als bedoeld in art. 3:6 BW - en of niet ook de beide andere vennoten, waaronder de man, dat zijn, niet beslissend op wiens naam het melkquotum is geregistreerd en wie het bedrijf of de bedrijfsonderdelen bij de oprich- ting van de maatschap in 1979 heeft inge- bracht.&#13;
4. Blijkens artikel 5, lid 1, juncto de artikelen 1, lid 1 en 2, lid 1, van de (eerste) Beschikking superheffing van 1984 werd aan melkprodu- centen voor een op 2 april 1984 ingaande periode een heffingvrije hoeveelheid melk toegekend, gebaseerd op de in 1983 (aan de melkfabriek) afgeleverde hoeveelheid melk, verminderd met 8,65%. Aldus zijn de melk quota ontstaan en gehandhaafd behoudens latere wijzigingen.&#13;
De toekenning van melkquotum geschiedde dus aan de melkproducenten op het betreffende&#13;
landbouwbedrijf. Vaststaat dat de drie venno-ten het melkveehouderijbedrijf al in 1983 in maatschap exploiteerden. Het melkquotum behoorde dus aan hen als melkproducenten te worden toegekend en zij kunnen op dit ver-mogensrecht aanspraak maken.&#13;
5. Het gedeelte van het melkquotum waarvan de man rechthebbende is, is als bate in de huwelijksgoederengemeenschap van partijen gevallen. Nu deze gemeenschap is ontbonden, dient verdeling van deze bate plaats te vinden.&#13;
6. Allereerst moet worden nagegaan voor welk gedeelte de man rechthebbende van het melkquotum is. Het hof neemt hierbij in aan- merking dat enerzijds B.G. Hukker sr. de grond, waarop de melkproduktie in 1983 kon plaatsvinden, aan de maatschap ter beschik- king heeft gesteld en anderzijds de drie ven noten de melkproduktie - waarvoor het melk quotum in 1984 werd verleend - in 1983 tot stand hebben gebracht. Niet is gebleken dat de vennoten vóór 1984 nog andere grond heb ben aangekocht ten behoeve van het melkvee houderijbedrijf.&#13;
In de omstandigheid dat de pachtkamer van dit hof regels heeft ontwikkeld voor een billijke verdeling van (de waarde van) melkquotum in (geëindigde) pachtsituaties, waarbij aan de ver-pachter wegens de ingebruikgeving van de grond 50% van (de waarde van) het betreffende melkquotum pleegt te worden toegekend en aan de pachter voor zijn inspanningen bij de melkproduktie eveneens 50%, vindt het hof een aanknopingspunt het aandeel van B.G. Hukker sr. in het melkquotum te bepalen op de ene helft daarvan wegens de ingebruik-geving van de grond in 1983, vermeerderd met een derde gedeelte van de andere helft wegens zijn inzet als melkproducent in 1983, derhalve in totaal op 2/3 gedeelte van het melkquotum. Het aandeel van de beide zoons dient voor ieder op basis van hun inzet bij de melkpro-duktie te worden gesteld op 1/6 gedeelte van het melkquotum. De tussen partijen overeen-gekomen winstverdeling - die blijkens de jaarstukken voor het boekjaar 1983 overigens op andere wijze plaatsvond - doet aan een en ander niet af.&#13;
7. Een redelijke verdeling brengt met zich mee dat deze bate van de man, welke dienstbaar is aan het door hem in maatschap uitgeoefende&#13;
melkveehouderijbedrijf, geheel aan hem wordt toegedeeld tegen vergoeding van de helft van de waarde daarvan aan de vrouw. Haar komt dus toe 1/12 gedeelte van de waarde van het ten name van B.G. Hukker sr. geregistreerde melkquotum.&#13;
8. Naar het oordeel van het hof moet het bovenvermelde geschilpunt derhalve deels ten voordeel van de vrouw worden beslist. De grieven VII en IX zijn alleen in zoverre gegrond en de overige grieven kunnen geen doel treffen. De vordering sub b van de vrouw is toewijsbaar in voege als na te melden en met dien verstande dat de waarde van het melkquotum ex aequo et bono dient te wor- den berekend naar ƒ 4,- per kilogram. De met de vordering sub b samenhangende vorderin- gen sub a en c zijn eveneens toewijsbaar op de wijze als hieronder is aangegeven.&#13;
Slotsom&#13;
9. Het vonnis waarvan beroep kan niet in stand blijven behalve voor wat betreft de beslissing over de proceskosten. De primaire vorderingen van de vrouw dienen alsnog aan haar te worden toegewezen op de wijze als hieronder is aangegeven. De kosten van het hoger beroep zullen tussen partijen als gewe- zen echtgenoten eveneens worden gecompen- seerd.&#13;
Beslissing&#13;
Vernietigt het vonnis van de rechtbank te Zutphen d.d. 31 augustus 1995, waarvan beroep, behalve voor wat betreft de beslissing over de proceskosten, en in zoverre opnieuw rechtdoende,&#13;
a. veroordeelt geïntimeerde om binnen 1 maand na betekening van dit arrest aan de vrouw ter hand te stellen gewaarmerkte bescheiden waaruit de hoogte van het superheffingvrije melkquotum - rechtstreeks afgeleid uit het melkquotum per 1 april 1984 - dat ten name van B.G. Hukker sr. is geregistreerd, blijkt, een en ander op verbeurte van een dwangsom van f 250,- per dag, gedurende welke de man nalatig blijft om aan deze veroordeling te vol doen;&#13;
b. verklaart voor recht dat appellante aan spraak heeft op 1/12 gedeelte van de waarde van het superheffingvrije melkquotum als&#13;
onder a. vermeld, een en ander op basis van een waarde van ƒ 4,- per kilogram melkquotum;&#13;
c. veroordeelt geïntimeerde om aan appellante te betalen de waarde van het superheffingvrije melkquotum, vermeld onder b., te vermeerde ren met de wettelijke rente vanaf de dag der dagvaarding tot aan de dag der algehele vol doening;&#13;
d. compenseert de kosten van het hoger beroep tussen partijen aldus dat ieder de eigen kosten zal dragen;&#13;
e. ontzegt het meer of anders gevorderde.</content><legacyfootnotes/><footnotes><footnote/></footnotes><auteurs/><published>1997-02-01 00:00:00</published><modified>1993-02-22 00:00:00</modified><editiondate>1997-02-01</editiondate><htmlpath>https://denhollander.info/artikel/4883</htmlpath></article>
</articles></edition>
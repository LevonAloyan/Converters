<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5159</id><udhid>UDH:TvAR/5159</udhid><titel>Buyens / Van de Riet (TvAR 1995/4768)</titel><searchwords><searchword>TvAR 8/9/1995</searchword><searchword>TvAR 1995/4768</searchword><searchword>UDH:TvAR/5159</searchword></searchwords><attachments><attachment><name>1995_nr 89_Rechtspraak_4768.pdf</name><extention>pdf</extention><url>https://denhollander.info/download/5097/ci</url></attachment></attachments><inleiding>Pachtwet, art. 49&#13;
&#13;
zowel aan de pachter als aan de voorgestelde&#13;
pachter toe te rekenen. Billijkheid verzet zich&#13;
tegen indeplaatsstelling. Ten overvloede: de&#13;
voorgestelde pachter biedt onvoldoende&#13;
waarborgen voor een behoorlijke bedrijfsvoering.&#13;
Geen termen voor toewijzing vordering&#13;
tot indeplaatsstelling onder het stellen van&#13;
voorwaarden.</inleiding><content>Arrest van 21 februari 1994&#13;
In de zaak van:&#13;
Johannes Buyens, wonende te Moerstraten,&#13;
gemeente Wouw, appellant, procureur: mr.&#13;
J.M.J. Huver,&#13;
tegen&#13;
Adrianus Johannes Cornelis van de Riet, wonende&#13;
te Lepelstraat, gemeente Halsteren,&#13;
geïntimeerde, procureur: mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te Bergen&#13;
op Zoom heeft op 1 juli 1992 tussen geïntimeerde&#13;
als eiser en appellant als gedaagde&#13;
een vonnis gewezen, dat in fotocopie aan dit&#13;
arrest is gehecht en naar de inhoud waarvan&#13;
wordt verwezen.&#13;
Het geding in hoger beroep&#13;
Appellant - hierna ook te noemen Buyens - is&#13;
bij exploit van 15 juli 1992, met gelijktijdige&#13;
dagvaarding van geïntimeerde - hierna ook te&#13;
noemen Van de Riet - voor dit hof, in hoger&#13;
beroep gekomen van genoemd vonnis, waarbij&#13;
Paulus Johannes Josephus Maria van de&#13;
Riet bij voorraad als pachter in de plaats van&#13;
geïntimeerde is gesteld in de ten processe bedoelde&#13;
pachtovereenkomst, en Buyens in de&#13;
proceskosten is veroordeeld.&#13;
Bij memorie van grieven zijn na te melden&#13;
grieven aangevoerd, met conclusie dat het hof&#13;
het vonnis waarvan beroep zal vernietigen en,&#13;
in hoger beroep opnieuw rechtdoende, bij arrest,&#13;
uitvoerbaar bij voorraad, Van de Riet&#13;
niet-ontvankelijk zal verklaren, subsidiair&#13;
hem zijn vordering zal ontzeggen, met veroordeling&#13;
van Van de Riet in de kosten van beide&#13;
instanties.&#13;
Bij memorie van antwoord is verweer gevoerd,&#13;
met conclusie dat het hof het vonnis&#13;
waarvan beroep zal bekrachtigen, met veroordeling&#13;
van Buyens in de kosten van deze procedure&#13;
in hoger beroep.&#13;
Vervolgens heeft Buyens bij akte een aantal&#13;
produkties overgelegd, waarna Van de Riet&#13;
akte heeft gevraagd van de overlegging van&#13;
een produktie en van uitlatingen in antwoord&#13;
op de door Buyens overgelegde produkties.&#13;
Tenslotte hebben partijen de stukken van&#13;
het geding aan het hof overgelegd voor het&#13;
wijzen van arrest.&#13;
De grieven&#13;
De grieven luiden als volgt:&#13;
Grief I&#13;
Ten onrechte heeft de pachtkamer van het&#13;
kantongerecht Paulus Johannes Josephus Maria&#13;
van de Riet in de plaats gesteld van zijn&#13;
vader en Buyens veroordeeld tot betaling van&#13;
de kosten.&#13;
Grief II&#13;
Ten onrechte overweegt de pachtkamer van&#13;
het kantongerecht dat Buyens stelt dat de&#13;
voorgestelde pachter geen of onvoldoende&#13;
waarborgen biedt voor een behoorlijke bedrijfsvoering.&#13;
Daarvan is echter in het geheel&#13;
niet gebleken. Naar tussen partijen onbetwist&#13;
vaststaat heeft Van de Riet jr. een behoorlijke&#13;
agrarische opleiding genoten en naar het oordeel&#13;
van de pachtkamer heeft hij voldoende&#13;
bedrijfservaring opgedaan op het bedrijf van&#13;
zijn vader en tijdens de stages die hij elders&#13;
heeft doorlopen.&#13;
Grief lII&#13;
Ten onrechte overweegt de pachtkamer van&#13;
het kantongerecht dat waar de voorgestelde&#13;
pachter, hierna ook Paulus te noemen, naar&#13;
eveneens onbetwist vaststaat het bedrijf van&#13;
zijn vader gaat overnemen, die de 65-jarige&#13;
leeftijd nadert, hij er groot belang bij heeft,&#13;
ook de gronden van Buyens te kunnen exploiteren.&#13;
Grief IV&#13;
Ten onrechte overweegt de pachtkamer van&#13;
het kantongerecht dat Buyens' enige belang er&#13;
derhalve in kan zijn gelegen, dat hij de grond&#13;
pachtvrij kan verkopen, wanneer Van de Riet&#13;
zou besluiten zijn bedrijf te beëindigen maar&#13;
dat dat belang niet opweegt tegen het belang&#13;
dat Van de Riet heeft bij het behoud van het&#13;
gepachte, dat immers een belangrijk deel van&#13;
het bedrijf uitmaakt.&#13;
De vaststaande feiten&#13;
Als enerzijds gesteld en anderzijds erkend dan&#13;
wel niet of onvoldoende weersproken, of blijkend&#13;
uit overgelegde, in zoverre niet betwiste&#13;
bescheiden staat tussen partijen in deze procedure&#13;
- voor zover hier van belang - het volgende&#13;
vast.&#13;
Krachtens een pachtovereenkomst van 10&#13;
december 1964, goedgekeurd door de grondkamer&#13;
voor Noord-Brabant op 12 maart 1965,&#13;
gesloten met de rechtsvoorgangers van Buyens,&#13;
heeft Van de Riet van Buyens in pacht de&#13;
percelen bouw- en weiland, gelegen in het&#13;
Laag onder Halsteren en Wouw, kadastraal&#13;
bekend gemeente Halsteren, sectie B, nummers&#13;
679, 680, 681, 704, 705, 824, 826, 828&#13;
en 1233 en gemeente Wouw, sectie A, nummers&#13;
934 tot en met 939, 943 en 868, ter gezamenlijke&#13;
grootte van 15.87.05 ha. Deze&#13;
pachtovereenkomst is laatstelijk verlengd tot&#13;
11 november 1994.&#13;
Van de Riet heeft op 4 oktober 1991 de&#13;
65-jarige leeftijd bereikt.&#13;
De voorgestelde pachter - hierna ook te&#13;
noemen Paulus van de Riet - is geboren op 30&#13;
oktober 1966 en thans dus 27 jaar oud. Hij&#13;
heeft op 29 juni 1988 het diploma Middelbare&#13;
Landbouwschool behaald en heeft met goed&#13;
gevolg een cursus Machinaal melken in doorloopmelksystemen&#13;
en een cursus Uitvoeren&#13;
gewasbescherming doorlopen.&#13;
Beoordeling van het geschil in hoger beroep&#13;
1. Grief I heeft de strekking het geschil in hoger&#13;
beroep in volle omvang aan de beoordeling&#13;
van het hof te onderwerpen.&#13;
2. Alvorens omtrent het geschil te beslissen,&#13;
wenst het hof nadere inlichtingen van&#13;
partijen en van de voorgestelde pachter te ontvangen.&#13;
Het zal daartoe een comparitie van&#13;
partijen bepalen als onderstaand.&#13;
Beslissing&#13;
Het hof, rechtdoende in hoger beroep:&#13;
bepaalt dat partijen, vergezeld van hun&#13;
raadslieden, alsmede de voorgestelde pachter,&#13;
op een nader te bepalen datum (op een maandag)&#13;
en tijdstip zullen verschijnen in één van&#13;
de zalen van het Paleis van Justitie, Walburgstraat&#13;
2 te Arnhem, teneinde het hof nadere&#13;
inlichtingen te verstrekken;&#13;
verwijst de zaak naar de rolzitting van 7&#13;
maart 1994 ambtshalve peremptoir, voor het&#13;
opgeven van de verhinderdata van partijen en&#13;
hun raadslieden aan de hand waarvan de comparitie&#13;
van partijen zal worden bepaald en in&#13;
beginsel geen uitstel in verband met verhinderingen&#13;
zal worden verleend;&#13;
houdt iedere verdere beslissing aan.&#13;
Arrest van 8 november 1994&#13;
In de zaak van:&#13;
Johannes Buyens, wonende te Moerstraten,&#13;
gemeente Wouw, appellant, procureur: mr.&#13;
J.M.J. Huver,&#13;
tegen&#13;
Adrianus Johannes Cornelis van de Riet, wonende&#13;
te Lepelstraat, gemeente Halsteren,&#13;
geïntimeerde, procureur: mr. J.M. Bosnak.&#13;
Het geding in hoger beroep&#13;
Het hof heeft in deze zaak op 21 februari&#13;
1994 een tussenarrest gewezen, naar de inhoud&#13;
waarvan wordt verwezen.&#13;
Ter uitvoering van dat tussenarrest heeft&#13;
op 16 mei 1994 een comparitie van partijen&#13;
en van de voorgestelde pachter plaats gevonden.&#13;
Daarvan is proces-verbaal opgemaakt,&#13;
dat zich thans bij de stukken bevindt en waarvan&#13;
de inhoud als hier ingelast moet worden&#13;
beschouwd.&#13;
Partijen hebben afgezien van het nemen&#13;
van een conclusie na comparitie van partijen;&#13;
zij hebben na toelichting van de wederzijdse&#13;
standpunten door de raadslieden andermaal de&#13;
stukken aan het hof overgelegd ter fine van&#13;
arrest.&#13;
Het hof heeft vervolgens krachtens het bepaalde&#13;
in artikel 140 van de Pachtwet de stand&#13;
van de grond in geschil door twee zijner leden,&#13;
vergezeld door de griffier, doen opnemen.&#13;
Van die bezichtiging is proces-verbaal&#13;
opgemaakt dat zich thans eveneens bij de&#13;
stukken bevindt en waarvan de inhoud als&#13;
hier ingelast wordt beschouwd. Partijen zijn&#13;
in de gelegenheid gesteld zich over de inhoud&#13;
van dat (in fotocopie aan hun toegezonden)&#13;
proces-verbaal uit te laten. Buyens heeft nog&#13;
een akteverzoek genomen en Van de Riet&#13;
heeft zich uitgelaten bij memorie na descente.&#13;
Beoordeling van het geschil in hoger beroep&#13;
1. Het hof neemt hier over hetgeen in zijn&#13;
hiervoor gemeld tussenarrest onder 'De vaststaande&#13;
feiten' is overwogen.&#13;
2. Ingevolge het bepaalde in artikel 49, lid&#13;
3, der Pachtwet moet op vorderingen als&#13;
waarvan in dit geding sprake is, worden be&#13;
slist naar billijkheid, met inachtneming van de&#13;
overige bepalingen van dat artikel. Die billijk&#13;
heid houdt - anders dan in een pachtverlengingsprocedure&#13;
waarin naar billijkheid moet&#13;
worden beslist - niet in dat de belangen van&#13;
partijen tegen elkaar moeten worden afgewogen,&#13;
maar dat acht dient te worden geslagen&#13;
op alle relevante feiten en omstandigheden.&#13;
Uitgangspunt daarbij is dat, afgezien van de&#13;
bijzondere gevallen als bedoeld in de leden 4,&#13;
5 en 6 van artikel 49 der Pachtwet, die vordering&#13;
moet worden toegewezen tenzij de billijkheid&#13;
zich daartegen verzet.&#13;
3. Uit de stukken en het ter zitting van het&#13;
hof verhandelde is gebleken dat Paulus Johan&#13;
nes Josephus Maria van de Riet, de voorgestelde&#13;
pachter, een genoegzame landbouw&#13;
kundige scholing heeft genoten. Hij heeft een&#13;
volledige werkkring elders (bij Cehave) en is&#13;
daarnaast zijn vader behulpzaam in diens be&#13;
drijf, waartoe de grond in geschil behoort als&#13;
mede ongeveer 12 ha eigen grond met daarop&#13;
woning en bedrijfsgebouwen. Van (enige) er&#13;
varing in het mede leiding geven aan dat bedrijf&#13;
is ten processe niet, althans onvoldoende&#13;
gebleken.&#13;
4. Uit het proces-verbaal van de bezichtiging&#13;
van het gepachte door enkele leden van&#13;
het hof is gebleken dat op dat moment, te we&#13;
ten 27 juli 1994, sprake was van:&#13;
- een perceel van ongeveer 1.25 ha met mais,&#13;
waarvan de stand zeer onregelmatig was, ter&#13;
wijl het perceel veel onkruid bevatte;&#13;
- een perceel mais direct achter de boerderij,&#13;
waarvan de stand matig tot slecht was en&#13;
waarin plaatselijk veel onkruid voorkwam;&#13;
- een op de overige, als grasland in gebruik&#13;
zijnde grond veelvuldig voorkomen van biezen,&#13;
onkruiden en minderwaardige grassoorten&#13;
alsmede op enkele plaatsen van distels in&#13;
sterke concentratie;&#13;
- een op de lage gedeelten van het grasland&#13;
intensief voorkomen van riet en biezen;&#13;
- een zeer ongelijke ligging van zowel bouw&#13;
als grasland;&#13;
- het gedurende lange tijd in het geheel niet&#13;
meer onderhouden zijn en plaatselijk dichtgetrapt&#13;
en volledig met onder meer riet en biezen&#13;
dichtgegroeid zijn van sloten en greppels&#13;
om en door het gepachte, en mitsdien het geheel&#13;
verwaarloosd zijn van de voor een behoorlijke&#13;
exploitatie noodzakelijke&#13;
detail-ontwatering;&#13;
- zeer sobere prikkeldraadafrasteringen in en&#13;
om het gepachte.&#13;
5. De stelling van Buyens dat Van de Riet&#13;
de pachtpenningen regelmatig te laat betaalt,&#13;
is onvoldoende onderbouwd, mede gelet op&#13;
de in eerste aanleg bij conclusie van repliek&#13;
door laatstgenoemde in fotocopie in het ge&#13;
ding gebrachte betalingsbewijzen; de juistheid&#13;
van de betreffende bankafschriften is door&#13;
Buyens niet, althans onvoldoende weersproken.&#13;
In hoger beroep voert Buyens nog aan dat&#13;
de pachtprijs over 1994 al vóór 1 juni van dat&#13;
jaar had moeten plaatsvinden omdat de&#13;
pachtovereenkomst eindigt op 11 november&#13;
1994, maar Van de Riet wijst er terecht op dat&#13;
tussen partijen nog geenszins vaststaat dat het&#13;
op genoemde datum eindigende pachtjaar ook&#13;
het laatste pachtjaar is.&#13;
6. Het hiervoor onder 4 overwogene impliceert&#13;
naar het oordeel van het hof dat Van de&#13;
Riet in ernstige mate tekort geschoten is in&#13;
zijn verplichtingen tot een goede exploitatie&#13;
en een goed onderhoud van het gepachte.&#13;
Hieraan doet niet af dat ligging en gesteldheid&#13;
van de grond in geschil niet optimaal zijn; bij&#13;
de weergave van hetgeen bij de bezichtiging&#13;
ter plaatse is gebleken is, naar uit het betref&#13;
fende proces-verbaal volgt, met die omstandigheid rekening gehouden. Bedoeld tekortschieten&#13;
is, gezien aard en omvang van hetgeen&#13;
te dezen bij de bezichtiging is&#13;
geconstateerd, geen incident maar daarvan is&#13;
al langere tijd sprake.&#13;
Een en ander is te meer verwijtbaar nu van&#13;
de zijde van Buyens daartegen al lang - in ieder&#13;
geval al sinds het begin van het onderhavige&#13;
geding - bezwaren zijn gemaakt en er&#13;
desondanks geen verbetering is opgetreden.&#13;
Ook aan de voorgestelde pachter moet&#13;
deze tekortkoming worden toegerekend. Hij is&#13;
immers, naar zijnerzijs is gesteld, zijn vader&#13;
bij de exploitatie van het bedrijf en dus ook&#13;
bij die van het gepachte behulpzaam. Bovendien&#13;
is hij bij het - uitvoerbaar bij voorraad&#13;
verklaarde - vonnis, waarvan beroep, als&#13;
pachter in de plaats van zijn vader gesteld en&#13;
dus al ongeveer twee jaar als zodanig verantwoordelijk&#13;
voor de exploitatie van de grond&#13;
in geschil.&#13;
7. Gezien voormelde ernstige tekortkoming&#13;
van zowel Van de Riet als zijn zoon,&#13;
verzet de billijkheid zich tegen toewijzing van&#13;
de onderhavige vordering tot indeplaatsstelling.&#13;
Van Buyens kan in redelijkheid niet&#13;
worden gevergd dat hij instemt met het optreden&#13;
van een nieuwe pachter die duidelijk&#13;
heeft doen blijken in zeer onvoldoende mate&#13;
de voor een pachter uit de pachtovereenkomst&#13;
voortvloeiende verplichtingen na te (willen)&#13;
komen.&#13;
8. Bij het vorenstaande komt — ten overvloede&#13;
- het volgende. Ook als wordt uitgegaan&#13;
van de juistheid van hetgeen door Van&#13;
de Riet is aangevoerd met betrekking tot het&#13;
door de voorgestelde pachter opgedaan heb&#13;
ben van praktische ervaring met de in het onderhavige&#13;
bedrijf voorkomende werkzaamheden&#13;
- hetgeen het hof doet, weshalve aan het&#13;
ter zake door hem in hoger beroep nog gedane&#13;
bewijsaanbod kan worden voorbijgegaan -&#13;
dan moet toch worden geconcludeerd dat van&#13;
een genoegzame praktische ervaring van de&#13;
voorgestelde pachter, zulks met name als zelfstandig&#13;
ondernemer, ten processe onvoldoende&#13;
is gebleken. Immers hij helpt zijn vader&#13;
slechts 's avonds en tijdens vrije dagen; van&#13;
een zelfstandig optreden is niets gesteld of anderszins&#13;
aannemelijk geworden. Dit gevoegd&#13;
bij het hiervoor besprokene, brengt mede dat&#13;
hij ook onvoldoende waarborgen biedt voor&#13;
een behoorlijke bedrijfsvoering.&#13;
9. Het hof wijst het verzoek van Van de&#13;
Riet om opnieuw een onderzoek van het gepachte&#13;
te doen plaatsvinden van de hand. Gesteld noch gebleken is immers dat de gedane&#13;
bezichtiging niet volledig is geweest c.q. op&#13;
een verkeerd tijdstip heeft plaatsgehad. De enkele&#13;
omstandigheid dat Van de Riet het met&#13;
de inhoud van het van de bezichtiging opgemaakte&#13;
proces-verbaal niet eens is, is onvoldoende&#13;
om een nieuw onderzoek te bevelen.&#13;
10. De vordering tot indeplaatsstelling van&#13;
Van de Riet moet op grond van het vorenovcrwogenc&#13;
alsnog worden afgewezen.&#13;
Gezien aard en duur van de tekortkomingen&#13;
van Van de Riet en van de voorgestelde pachter,&#13;
acht het hof geen termen aanwezig voor&#13;
het, met bepalen van een voorwaarde als bedoeld&#13;
in artikel 49, lid 8, van de Pachtwet,&#13;
toch toewijzen van die vordering en het wijst&#13;
het daartoe door Van de Riet gedane verzoek&#13;
van de hand.&#13;
Slotsom&#13;
De grieven I en II zijn gegrond; de grieven III&#13;
en IV behoeven geen bespreking.&#13;
Het vonnis, waarvan beroep, moet worden&#13;
vernietigd en de vordering van Van de Riet&#13;
moet alsnog worden afgewezen met zijn veroordeling&#13;
in de in beide instanties gevallen&#13;
proceskosten.&#13;
Beslissing&#13;
Het hof, rechtdoende in hoger beroep:&#13;
vernietigt het door de pachtkamer van het&#13;
kantongerecht te Bergen op Zoom tussen partijen&#13;
gewezen vonnis van 1 juli 1992, waarvan&#13;
beroep,&#13;
en opnieuw rechtdoende:&#13;
wijst de vordering van Van de Riet alsnog&#13;
af;&#13;
veroordeelt Van de Riet in de in beide instanties&#13;
gevallen proceskosten, aan de zijde&#13;
van Buyens tot heden begroot voor de eerste&#13;
aanleg op f 115 voor verschotten en f 360&#13;
voor salaris van de gemachtigde en voor het&#13;
hoger beroep op f 378,74 voor verschotten en&#13;
f 4200 voor salaris van de procureur.</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5159</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1999</searchword><id>4817</id><udhid>UDH:TvAR/4817</udhid><titel>Honingh / Hervormde Gemeente Ransdorp-Holysloot (TvAR 1999/4985)</titel><searchwords><searchword>TvAR 12/1999</searchword><searchword>TvAR 1999/4985</searchword><searchword>UDH:TvAR/4817</searchword></searchwords><attachments><attachment><name>1999_nr 12_Rechtspraak_4985.pdf</name><extention>pdf</extention><url>https://denhollander.info/download/4759/ci</url></attachment></attachments><inleiding>Pachtwet art. 25&#13;
&#13;
Vervreemding melkquota door pachters. Voor&#13;
schadevergoeding is niet bepalend het bedrag&#13;
waarvoor daadwerkelijk is verkocht maar de&#13;
waarde naar objectieve maatstaf, zulks ten&#13;
tijde van de vervreemding. De pachtkamer&#13;
van het kantongerecht heeft de waarde van de&#13;
melkquota in geschil op het juiste bedrag&#13;
bepaald.</inleiding><content>Arrest in de zaak van:&#13;
Adriaan Honingh, wonende te Utrecht (voorheen&#13;
te Ransdorp), appellant,&#13;
procureur: mr. P.C. Plochg,&#13;
tegen:&#13;
1. Diakonie van de Hervormde Gemeente&#13;
Ransdorp/Holysloot,&#13;
2. De Hervormde Gemeente Ransdorp/Holysloot,&#13;
beide gevestigd te Ransdorp, gemeente&#13;
Amsterdam, geïntimeerden,&#13;
procureur: mr. J.M. Bosnak.&#13;
1 Het geding in eerste aanleg&#13;
De pachtkamer van het kantongerecht te&#13;
Amsterdam heeft op 22 augustus 1996 tussen&#13;
partijen een vonnis gewezen, dat in fotocopie&#13;
aan dit arrest is gehecht en naar de inhoud&#13;
waarvan wordt verwezen.&#13;
2 Het geding in hoger beroep&#13;
2.1 Appellant is bij exploit van 20 september&#13;
1996, met gelijktijdige dagvaarding van geïntimeerden&#13;
voor dit hof, in hoger beroep gekomen&#13;
van genoemd vonnis, waarbij een tweetal&#13;
tussen geïntimeerden als respectievelijke verpachters&#13;
enerzijds en Adriaan en Klaas&#13;
Honingh als pachters anderzijds bestaande&#13;
pachtovereenkomsten is ontbonden met veroordeling&#13;
van de pachters tot ontruiming van&#13;
het gepachte, voorts de pachters zijn veroordeeld&#13;
tot betaling van ƒ 58.074,51 en&#13;
ƒ 120.953,94, beide met rente en tenslotte aan&#13;
pachters bewijs is opgedragen als in het vonnis&#13;
nader aangegeven.&#13;
2.2 Bij memorie van grieven is na te melden&#13;
grief aangevoerd, met conclusie dat het hof&#13;
het vonnis, waarvan beroep, zal vernietigen&#13;
uitsluitend voor zover de veroordeling van de&#13;
vennootschap onder firma gebroeders Honingh&#13;
met betrekking tot de bij Adriaan Honingh in&#13;
pacht en gebruik geweest zijnde grond impliceert&#13;
een betaling van meer dan ƒ 66.796,31 in&#13;
hoofdsom, met veroordeling van geïntimeerden&#13;
in de kosten van het hoger beroep.&#13;
2.3 Bij memorie van antwoord is verweer&#13;
gevoerd met conclusie dat het hof het vonnis,&#13;
waarvan beroep, zal bekrachtigen, zo nodig&#13;
onder verbetering van gronden en appellant&#13;
zal veroordelen in de kosten van het hoger&#13;
beroep.&#13;
2.4 Daarna hebben partijen de stukken aan het&#13;
hof overgelegd voor het wijzen van arrest.&#13;
3 De grief&#13;
De grief luidt:&#13;
Ten onrechte heeft de pachtkamer van het&#13;
kantongerecht overwogen en als waarde van&#13;
het quotum aangehouden een waarde van&#13;
ƒ 1,– per kilo per procent vet en appellant&#13;
althans de vennootschap onder firma veroordeeld&#13;
tot betaling van een schadevergoeding&#13;
op basis van de aldus aangenomen waarde.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– bij pachtovereenkomst van 30 juni 1952 is&#13;
door C. de Waart te Ransdorp aan P. Honingh&#13;
te Ransdorp verpacht een oppervlakte grasland,&#13;
kadastraal bekend gemeente Ransdorp,&#13;
sectie D, nrs. 233 t/m 236, 275, 276, 285, 287,&#13;
297, 306, 692 en 693, alsmede sectie F,&#13;
nrs. 503, 504 en 505, totaal groot 17.17.70 ha;&#13;
– deze pachtovereenkomst werd aangegaan&#13;
voor de duur van 18 jaar, ingaande 1 mei 1952&#13;
en is inmiddels meerdere keren van rechtswege&#13;
met zes jaar verlengd;&#13;
– genoemde verpachter is op 22 december&#13;
1961 overleden en hij heeft voormeld pachtobject&#13;
gelegateerd aan de Nederduitsch Hervormde&#13;
Kerk te Ransdorp, zulks onder de last&#13;
dat “het in pacht blijft bij de tegenwoordige&#13;
pachter de heer Pieter Honingh of diens rechtverkrijgenden&#13;
voor de tegenwoordige pachtprijs”;&#13;
– het legaat is door de legataris als zodanig&#13;
aanvaard;&#13;
– in 1979 zijn de Hervormde Gemeenten van&#13;
Ransdorp en Holysloot samengevoegd tot de&#13;
Hervormde Gemeente Ransdorp/Holysloot&#13;
en deze is toen de voormalige verpachtster als&#13;
zodanig opgevolgd;&#13;
– een gedeelte van het pachtobject is later&#13;
door de verpachtster in eigendom overgedragen&#13;
aan de Diaconie van de Hervormde&#13;
Gemeente Ransdorp/Holysloot, die sindsdien&#13;
als verpachtster van dat gedeelte optreedt;&#13;
– P. Honingh voornoemd is omstreeks 1961&#13;
met de exploitatie van zijn bedrijf gestopt en&#13;
heeft die exploitatie overgedragen aan zijn&#13;
beide zonen Klaas en Adriaan (appellant);&#13;
deze zoons hebben sindsdien ieder een eigen&#13;
veehouderijbedrijf geëxploiteerd;&#13;
– bij pachtwijzigingsovereenkomst van 1 november&#13;
1979 zijn Klaas en Adriaan Honingh&#13;
gezamenlijk hun vader als pachters van de&#13;
grond in geschil opgevolgd, zulks met ingang&#13;
van 1 januari 1980;&#13;
– na enige wijziging in oppervlakte en kadastrale&#13;
aanduiding bestaat het gepachte thans&#13;
uit:&#13;
a) de percelen grasland kadastraal bekend&#13;
gemeente Amsterdam, sectie AR, nr. 350, en&#13;
sectie AT, nr. 79, tezamen groot 5.67.80 ha,&#13;
met als verpachtster voormelde Diaconie;&#13;
b) de percelen grasland kadastraal bekend&#13;
gemeente Ransdorp, sectie D, nrs. 870, 875 en&#13;
306, tezamen groot 11.64.10 ha, met als verpachtster&#13;
voormelde Hervormde Gemeente;&#13;
– van de grond in geschil gebruikte Klaas&#13;
8.52.40 ha en Adriaan de resterende 8.79.50&#13;
ha;&#13;
– in 1984 is aan elk van beide pachters een&#13;
heffingvrije hoeveelheid melk toegekend;&#13;
– in 1991 hebben zij, zulks zonder medeweten&#13;
en toestemming van de verpachters, die&#13;
heffingvrije hoeveelheid melk vervreemd;&#13;
– ten aanzien van Adriaan staat ten processe&#13;
vast dat hij toen (en zulks ook al in 1983 en&#13;
daarna) een bedrijf exploiteerde van 26.78.40&#13;
ha en dat zijn melkquotum in het melkprijsjaar&#13;
1991/1992 129.563 kilogram (met een vetgehalte&#13;
van 4,14 %) was;&#13;
– ten aanzien van Klaas staan die gegevens ten&#13;
processe niet vast.&#13;
5 Beoordeling van het geschil in&#13;
hoger beroep&#13;
5.1 Blijkens de tegen het vonnis, waarvan&#13;
beroep, opgeworpen grief is in hoger beroep&#13;
alleen aan de orde de vraag of de pachtkamer&#13;
van het kantongerecht de waarde van het met&#13;
de grond in geschil samenhangende melkquotum&#13;
ten tijde van de vervreemding daarvan&#13;
door de pachters al dan niet op het juiste&#13;
bedrag heeft vastgesteld.&#13;
5.2 Op grond van de vaste jurisprudentie van&#13;
dit hof gaat het in gevallen als het onderhavige&#13;
niet om het bedrag waarvoor het melkquotum&#13;
door de pachter daadwerkelijk is verkocht,&#13;
maar om de waarde van dat quotum naar&#13;
objectieve maatstaf, zulks ten tijde van tekortkoming&#13;
van de pachter welke moet leiden tot&#13;
zijn gehoudenheid om aan de verpachter de&#13;
door deze ter zake geleden schade te vergoeden.&#13;
De werkelijk ontvangen prijs wordt immers&#13;
in veel gevallen – en soms zelfs in belangrijke&#13;
mate – mede bepaald door andere factoren die&#13;
de betreffende partijen van belang achten bij&#13;
het sluiten van hun overeenkomst en die deswege&#13;
mede van invloed zijn op de hoogte van&#13;
de door hen overeengekomen prijs voor het&#13;
melkquotum. Ook fiscale overwegingen kunnen&#13;
daarbij een rol spelen. Al die omstandigheden&#13;
brengen mede dat het werkelijk door&#13;
de verkoper voor het melkquotum ontvangen&#13;
bedrag daarom veelal geen betrouwbaar uitgangspunt&#13;
is voor een schadebepaling als&#13;
waarom het hier gaat.&#13;
5.3 Bij het vorenstaande komt nog dat de&#13;
pachter Klaas Honingh geen enkele informatie&#13;
heeft verstrekt met betrekking tot het tijdstip&#13;
waarop hij het te zijnen naam staande&#13;
melkquotum heeft vervreemd of over de daarbij&#13;
voor dat quotum ontvangen prijs, terwijl&#13;
de door de pachter Adriaan Honingh verstrekte&#13;
informatie slechts een klein gedeelte&#13;
van het destijds door hem vervreemde melkquotum&#13;
betreft.&#13;
5.4 Het hof acht het, gezien het vorenstaande&#13;
en in aanmerking genomen hetgeen ter zake&#13;
overigens ten processe is gebleken, juist om te&#13;
dezen uit te gaan van de waarde van melkquota&#13;
zoals deze blijkt uit de in 1991 plaatsgehad&#13;
hebbende quotumtransacties. Gelet op de&#13;
inhoud van de notitie bij de brief van de&#13;
Staatssecretaris van Landbouw, Natuurbeheer&#13;
en Visserij van 20 oktober 1992 aan de voorzitter&#13;
van de Tweede Kamer der Staten-Generaal,&#13;
alsmede op de eigen wetenschap van het&#13;
hof betreffende de ontwikkeling van de prijzen&#13;
voor melkquota als waarom het hier gaat,&#13;
moet als waarde van de melkquota in geschil&#13;
een bedrag van ƒ 1,– per kilogram vet worden&#13;
aangehouden.&#13;
5.5 De inhoud van de door Adriaan Honingh&#13;
in hoger beroep in het geding gebrachte brief&#13;
van makelaar J. van Eck te Monnickendam&#13;
kan aan het vorenstaande niet afdoen, nu het&#13;
daarin gestelde op geen enkele manier is&#13;
onderbouwd. Enige vermelding van voldoende&#13;
concreet aangegeven en verifieerbare transacties&#13;
van melkquota uit de betreffende periode&#13;
ontbreekt in gemelde brief geheel.&#13;
De door Adriaan Honingh in zijn subsidiaire&#13;
standpunt genoemde gemiddelde prijs voor&#13;
het jaar 1991/1992 in Nederland is een minder&#13;
nauwkeurige maatstaf voor de waarde van het&#13;
quotum in geschil dan de waarde per kilogram&#13;
vet en doet derhalve evenmin af aan het&#13;
onder 5.4 overwogene.&#13;
5.6 Het vorenstaande brengt mee dat de&#13;
pachtkamer van het kantongerecht de waarde&#13;
van de melkquota in geschil op het juiste&#13;
bedrag heeft bepaald en dat de tegen het vonnis,&#13;
waarvan beroep, opgeworpen grief dan&#13;
ook ongegrond is.&#13;
5.7 Ter zijde merkt het hof nog op dat geïntimeerden&#13;
terecht erop wijzen dat de pachtkamer&#13;
van het kantongerecht – dit kennelijk per&#13;
abuis – ten aanzien van Adriaan Honingh van&#13;
een onjuist vetpercentage is uitgegaan, te&#13;
weten van 4,12% in plaats van het ten processe&#13;
vaststaande percentage van 4,14%. Te dezer&#13;
zake is evenwel geen incidenteel hoger beroep&#13;
ingesteld.&#13;
6 Slotsom&#13;
Het vonnis, waarvan beroep, moet worden&#13;
bekrachtigd voor zover dit aan het oordeel&#13;
van het hof is onderworpen en appellant moet&#13;
als de in hoger beroep in het ongelijk gestelde&#13;
partij worden veroordeeld in de kosten van&#13;
dat beroep.&#13;
Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht te Amsterdam tussen partijen&#13;
gewezen vonnis van 22 augustus 1996, voor&#13;
zover dit vonnis aan het oordeel van het hof is&#13;
onderworpen;&#13;
verstaat dat partijen met betrekking tot de&#13;
punten waaromtrent de pachtkamer van het&#13;
kantongerecht te Amsterdam nog geen (eind)-&#13;
beslissing heeft gegeven, voor die pachtkamer&#13;
zullen voortprocederen;&#13;
veroordeelt appellant in de in hoger beroep&#13;
tussen partijen gevallen proceskosten, aan de&#13;
zijde van geïntimeerden tot heden begroot op&#13;
ƒ 4.300,– voor verschotten en ƒ 1.400,– voor&#13;
salaris van de procureur.</content><legacyfootnotes/><footnotes><footnote/></footnotes><auteurs/><published>1999-12-01 00:00:00</published><modified>1997-11-11 00:00:00</modified><editiondate>1999-12-01</editiondate><htmlpath>https://denhollander.info/artikel/4817</htmlpath></article>
</articles></edition>
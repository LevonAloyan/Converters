<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2006</searchword><id>4064</id><udhid>UDH:TvAR/4064</udhid><titel>Wetgeving en literatuur</titel><searchwords><searchword>TvAR 6/2006</searchword><searchword>UDH:TvAR/4064</searchword></searchwords><attachments><attachment><name>2006_nr 6_Wetgeving_Bezemer.pdf</name><extention>pdf</extention><url>https://denhollander.info/download/4023/ci</url></attachment></attachments><inleiding>Fiscaal recht&#13;
&#13;
Landgoederen&#13;
De Natuurschoonwet 1928 (NSW) komt aan&#13;
de orde in een tweetal artikelen in het maartnummer&#13;
van het Land- en Tuinbouw Bulletin.&#13;
F.A.M. Pikavet bespreekt de vrijstelling van&#13;
overdrachtsbelasting voor NSW-lichamen bij&#13;
de aankoop van natuurschoon, los van het feit&#13;
of dit natuurschoon nu gerangschikt is of&#13;
zelfs rangschikkingswaardig is. Auteur doet&#13;
dit aan de hand van een uitspraak van het&#13;
Gerechtshof Den Bosch van medio 2004.&#13;
P.J.J.M. van der Tempel-Kloosterman beschrijft&#13;
in haar artikel ‘Agrarische of boerenlandgoederen’&#13;
wat de NSW voor de (stakende)&#13;
boer kan betekenen. Zij doet dit mede aan de&#13;
hand van een casus. Zeker als de bedrijfsvoering&#13;
is of zal worden beëindigd, kan de NSW&#13;
interessante mogelijkheden bieden om belasting&#13;
te besparen en mogelijke liquiditeitsproblemen&#13;
te voorkomen.&#13;
&#13;
Waardering van verpachte gronden in box 3&#13;
Bij besluit van 27 maart 2006 heeft de Staatssecretaris&#13;
van Financiën de cijfers bekendgemaakt&#13;
voor de waardering van verpachte&#13;
gronden in box 3 voor het jaar 2005 (Stcrt.&#13;
30 maart 2006, nr. 64). Als referentie voor de&#13;
aangegeven normwaarden (per provincie)&#13;
wordt aangesloten bij de halfjaarlijkse rapportage&#13;
van DLG aan de Tweede Kamer. Voorts&#13;
wordt onderscheid gemaakt tussen ‘niet eindige&#13;
pacht’ en ‘eindige pacht’. Onder ‘niet eindige&#13;
pacht’ wordt hierbij verstaan een door de&#13;
Grondkamer goedgekeurde schriftelijke reguliere&#13;
pachtovereenkomst van gronden met&#13;
een, op de betreffende peildatum, verwachte&#13;
looptijd van langer dan 12 jaar. In beginsel&#13;
vallen de reguliere pachtovereenkomsten onder&#13;
de categorie ‘niet eindige pacht’. Onder ‘eindige&#13;
pacht’ wordt in het kader van dit besluit&#13;
verstaan:&#13;
– eenmalige, door de Grondkamer goedgekeurde&#13;
schriftelijke pachtovereenkomsten;&#13;
– door de Grondkamer goedgekeurde schriftelijke&#13;
teeltpachtovereenkomsten;&#13;
– door de Grondkamer goedgekeurde schriftelijke&#13;
reguliere pachtovereenkomsten waarvan&#13;
aannemelijk is dat deze binnen 12 jaar&#13;
zal eindigen ten gevolge van het bereiken&#13;
van de 65 jarige leeftijd van de pachter,&#13;
waar geen sprake is van bedrijfsopvolging;&#13;
– door de Grondkamer goedgekeurde schriftelijke&#13;
reguliere pachtovereenkomsten waarbij&#13;
sprake is van een te verwachten wijziging&#13;
van aanwending van de verpachte&#13;
gronden in niet-landbouwkundige doeleinden.</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2006-06-01 00:00:00</published><modified>2006-06-01 00:00:00</modified><editiondate>2006-06-01</editiondate><htmlpath>https://denhollander.info/artikel/4064</htmlpath></article>
</articles></edition>
<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2005</searchword><id>4217</id><udhid>UDH:TvAR/4217</udhid><titel>Bos e.a. / Landinrichtingscommissie Vijfheerenlanden (TvAR 2005/5271)</titel><searchwords><searchword>TvAR 3/2005</searchword><searchword>TvAR 2005/5271</searchword><searchword>UDH:TvAR/4217</searchword></searchwords><attachments><attachment><name>2005_nr 3_Rechtspraak_5271.pdf</name><extention>pdf</extention><url>https://denhollander.info/download/4176/ci</url></attachment></attachments><inleiding>[Landinrichtingswet art. 160, 196]&#13;
&#13;
Reclamant verliest weliswaar een strook&#13;
van 5 meter grond van door hem ingebrachte&#13;
percelen voor een ecologische strook, maar&#13;
hij wordt voor dit verlies ruimschoots&#13;
gecompenseerd. Het landinrichtingsbelang&#13;
rechtvaardigt de toedeling van de strook&#13;
aan het Hoogheemraadschap. Voor onder&#13;
meer het beheren en onderhouden van de&#13;
ecologische verbindingszone wordt een&#13;
erfdienstbaarheid in het plan van toedeling&#13;
opgenomen. Eventuele schade door deze&#13;
toedeling zal aan de orde dienen te komen&#13;
in het kader van de lijst der geldelijke&#13;
regelingen en niet thans in deze procedure.&#13;
De gronden van reclamant hebben reeds&#13;
een goede ontsluiting. Het voordeel voor&#13;
reclamant van een tweede uitweg weegt&#13;
niet op tegen het nadeel voor het Zuid-&#13;
Hollands Landschap van een aanmerkelijk&#13;
slechtere toedeling.</inleiding><content>VONNIS IN DE ZAAK VAN:&#13;
G. Bos, wonende te Lexmond,&#13;
Blaimont B.V., gevestigd te Lexmond,&#13;
Bos Beheer Mij B.V., gevestigd te Lexmond,&#13;
reclamanten tegen het plan van toedeling in de&#13;
ruilverkaveling Vijfheerenlanden.&#13;
Raadsman: mr. G.P. Jongeneel.&#13;
Het procesverloop&#13;
(...)&#13;
Omschrijving van het geschil&#13;
1 Reclamanten, verder ook te noemen Bos,&#13;
hebben ingebracht in eigendom 68.36.63 ha.&#13;
Bos heeft toegedeeld gekregen 67.91.45 ha.&#13;
2 Ter zitting is gebleken dat Bos thans nog&#13;
twee bezwaren tegen het plan van toedeling&#13;
heeft. Hij stelt dat het evenredigheidsbeginsel&#13;
wordt geschonden nu hij niet toegedeeld&#13;
krijgt wat hij heeft ingebracht. Ten eerste&#13;
maakt Bos bezwaar tegen toedeling van de&#13;
percelen 015.047, 015.048 en 015.049 aan&#13;
belanghebbende het Hoogheemraadschap. De&#13;
door Bos ingebrachte kavels vormen tezamen&#13;
een strook van 5 meter breed die niet is opgenomen&#13;
in het begrenzingenplan doch in het&#13;
plan van toedeling wordt aangemerkt als een&#13;
ecologische verbindingszone langs de watergang&#13;
ten behoeve van oeverbescherming. Bos&#13;
stelt schade te lijden daar het Hoogheemraadschap&#13;
een erfdienstbaarheid krijgt over het&#13;
land van Bos. Voorts bestaat het risico van&#13;
onkruidverspreiding als gevolg van de wildgroeiende&#13;
beplanting op de strook en aantasting&#13;
van de aanliggende kavels van Bos. Hij&#13;
bestrijdt verder het nut van een ecologische&#13;
verbindingszone in het kader van de bescherming&#13;
van padden. Bos wenst dan ook dat de&#13;
ecologische zone niet wordt gerealiseerd op&#13;
de thans aangewezen plaats en wijst in dat&#13;
kader op een naast de onderhavige kavels&#13;
gelegen griend waarnaast de ecologische zone&#13;
veel beter kan worden gesitueerd. Indien de&#13;
strook op de in het plan van toedeling aangewezen&#13;
plaats komt, wil Bos zelf het beheer en&#13;
onderhoud krijgen.&#13;
3 Het tweede bezwaar van Bos ziet op toedeling&#13;
van kavel 061.005 die thans aan belanghebbende&#13;
het Zuid-Hollands Landschap is&#13;
toegedeeld. Bos wenst toedeling van deze&#13;
kavel zodat hij een extra uitweg heeft voor&#13;
zijn gronden ten noorden van de A2. Het perceel&#13;
is weliswaar inbreng van het Zuid-Hollands&#13;
Landschap, maar is al tien jaar bij Bos in&#13;
beheer.&#13;
4 Belanghebbende het Hoogheemraadschap&#13;
gaat akkoord met het plan van toedeling. Als&#13;
gevolg van maatschappelijke ontwikkelingen&#13;
is er behoefte aan meer natuur in het ruilverkavelingsblok.&#13;
Het Hoogheemraadschap wil&#13;
als publiek lichaam naast de waterlopen ook&#13;
de ecologische verbindingszones beheren en&#13;
onderhouden. Het zal van de te vestigen erfdienstbaarheid&#13;
weinig gebruik maken daar het&#13;
onderhoud van de watergang en oever grotendeels&#13;
met een boot geschiedt. Daarbij merkt&#13;
het Hoogheemraadschap nog op dat Bos ook&#13;
schade van de ecologische zone zal ondervinden&#13;
als hij de strook in eigen beheer heeft.&#13;
5 Belanghebbende het Zuid-Hollands Landschap&#13;
gaat akkoord met het plan van toedeling&#13;
en wil de door haar ingebrachte kavel&#13;
061.005 behouden. De kavel ligt in het beheersgebied&#13;
en is al jaren door het Zuid-Hollands&#13;
Landschap bewerkt waardoor het thans&#13;
een grote botanische waarde voor het gebied&#13;
heeft. Het door Bos gewenste uitpad is&#13;
schadelijk voor het opgebouwde evenwicht.&#13;
6 De landinrichtingscommissie stelt zich op&#13;
het standpunt dat het plan van toedeling dient&#13;
te worden gehandhaafd. Bos is gecompenseerd&#13;
voor het verlies van de strook grond naast zijn&#13;
huiskavel. Eventuele schade ten gevolge van&#13;
de strook dient aan de orde te komen bij de&#13;
lijst der geldelijke regelingen. Daar Bos voor&#13;
zijn gronden ten noorden van de A2 reeds een&#13;
goede ontsluiting heeft ziet de landinrichtingscommissie&#13;
geen aanleiding om een tweede&#13;
uitweg te realiseren door ten koste van de&#13;
toedeling van het Zuid-Hollands Landschap&#13;
perceel 061.005 aan Bos toe te delen.&#13;
7 De centrale landinrichtingscommissie verzoekt&#13;
op de in de pleitnotities neergelegde&#13;
gronden de bezwaren tegen het plan van toedeling&#13;
af te wijzen en in het plan van toedeling&#13;
een erfdienstbaarheid tot betreden van en&#13;
berijden met onderhoudsmateriaal van de dienende&#13;
kavels voor het beheren en onderhouden&#13;
van stuwen in de watergangen alsmede&#13;
het beheren en onderhouden van de ecologische&#13;
verbindingszone op te nemen ten behoeve&#13;
van de kavels 015.002WA, 015.003WA,&#13;
015.047, 015.048 en 015.049 en ten laste van&#13;
de kavels 015.041, 015.042 en 015.043.&#13;
Beoordeling van het geschil&#13;
8 De rechtbank constateert dat Bos gelet op zijn&#13;
inbreng een betere toedeling heeft gekregen.&#13;
Bos is meer geconcentreerd en zijn huiskavel&#13;
is met 6 ha vergroot hetgeen in overeenstemming&#13;
is met het streven van de ruilverkaveling&#13;
naar een zo groot mogelijke concentratie van&#13;
gronden bij de bedrijfsgebouwen en een zo&#13;
groot mogelijke vergroting van de huiskavel.&#13;
Bos streeft echter naar een nog gunstiger toedeling.&#13;
Met de wensen van Bos behoort bij de&#13;
toedeling in beginsel rekening te worden&#13;
gehouden. Hierbij moet echter ook acht worden&#13;
geslagen op mogelijke nadelen voor andere&#13;
belanghebbenden.&#13;
9 Ingevolge artikel 139 lid 1 van de Landinrichtingswet&#13;
heeft iedere eigenaar aanspraak&#13;
op het verkrijgen van een recht van dezelfde&#13;
aard als hij had op de in een blok gelegen&#13;
onroerende zaken. Een uitzondering op dit&#13;
uitgangspunt is slechts op grond van zwaarwegende&#13;
belangen gerechtvaardigd. Om de&#13;
uitwisselingsmogelijkheden van planten en&#13;
dieren te bevorderen tussen de diverse gebieden&#13;
met natuurwaarden worden in het hele&#13;
ruilverkavelingblok ecologische verbindingszones&#13;
gemaakt. Het Hoogheemraadschap heeft&#13;
naast de waterwegen ook deze verbindingszones&#13;
in beheer en onderhoud. Bos heeft er&#13;
geen belang bij de ecologische strook in eigen&#13;
beheer en onderhoud te krijgen. Bos verliest&#13;
weliswaar een strook van 5 meter grond van&#13;
de door hem ingebrachte percelen 015.047,&#13;
015.048 en 015.049, maar hij wordt voor dit&#13;
verlies aan de noordzijde van zijn huisperceel&#13;
ruimschoots gecompenseerd. De rechtbank is&#13;
derhalve van oordeel dat het landinrichtingsbelang&#13;
toedeling van de betreffende percelen&#13;
aan het Hoogheemraadschap rechtvaardigt.&#13;
Het eerste bezwaar van Bos is dus ongegrond.&#13;
10 De rechtbank is voorts van oordeel dat in&#13;
het plan van toedeling een recht dient te worden&#13;
opgenomen tot betreden van en berijden&#13;
met onderhoudsmateriaal van de dienende&#13;
kavels voor het beheren en onderhouden van&#13;
stuwen in de watergangen alsmede het beheren&#13;
en onderhouden van de ecologische verbindingszone&#13;
ten behoeve van de kavels&#13;
015.002WA, 015.003WA, 015.047, 015.048 en&#13;
015.049 en ten laste van de kavels 015.041,&#13;
015.042 en 015.043. Eventuele schade die door&#13;
toedeling van de strook aan het Hoogheemraadschap&#13;
optreedt, zal aan de orde dienen te&#13;
komen in het kader van de lijst der geldelijke&#13;
regelingen en niet thans in deze procedure.&#13;
11 De rechtbank constateert dat het Zuid-&#13;
Hollands Landschap het perceel 061.005 heeft&#13;
ingebracht, en dat toedeling van dat perceel&#13;
aan het Zuid-Hollands Landschap in de rede&#13;
ligt. Er is geen sprake van een landinrichtingsbelang&#13;
dat toedeling van de strook grond aan&#13;
Bos vordert. Bovendien zal het Zuid-Hollands&#13;
Landschap bij inwilliging van het&#13;
bezwaar van Bos een beduidend slechtere toedeling&#13;
krijgen dan haar gezien haar inbreng&#13;
toekomt. Tenslotte merkt de rechtbank op dat&#13;
de gronden van Bos ten noorden van de A2&#13;
reeds een goede ontsluiting hebben aan de&#13;
Tienhovenseweg. Het voordeel voor de toch&#13;
al goed toegedeelde Bos van een tweede uitweg&#13;
weegt derhalve niet op tegen het nadeel&#13;
voor het Zuid-Hollands Landschap van een&#13;
aanmerkelijk slechtere toedeling. De toedeling&#13;
dient dan ook te worden gehandhaafd. Voormelde&#13;
beslissing heeft tot gevolg dat de rechtbank&#13;
het tweede bezwaar van Bos afwijst.&#13;
12 De bezwaren van Bos zijn dus ongegrond.&#13;
Het plan van toedeling zal worden gewijzigd&#13;
in die zin dat een recht tot betreden van en&#13;
berijden met onderhoudsmateriaal van de die-&#13;
nende kavels voor het beheren en onderhouden&#13;
van stuwen in de watergangen alsmede&#13;
het beheren en onderhouden van de ecologische&#13;
verbindingszone zal worden gevestigd&#13;
ten behoeve van de kavels 015.002WA,&#13;
015.003WA, 015.047, 015.048 en 015.049 en&#13;
ten laste van de kavels 015.041, 015.042 en&#13;
0145.043. Bos zal als de in het ongelijk gestelde&#13;
partij worden veroordeeld in de kosten van&#13;
de procedure.&#13;
Beslissing&#13;
De rechtbank:&#13;
Verklaart de bezwaren van Bos ongegrond.&#13;
Wijzigt het plan van toedeling aldus dat daarin&#13;
wordt opgenomen een erfdienstbaarheid&#13;
tot betreden van en berijden met onderhoudsmateriaal&#13;
van de dienende kavels voor het&#13;
beheren en onderhouden van stuwen in de&#13;
watergangen alsmede het beheren en onderhouden&#13;
van de ecologische verbindingszone&#13;
ten behoeve van de kavels 015.002WA,&#13;
015.003WA, 015.047, 015.048 en 015.049 en&#13;
ten laste van de kavels 015.041, 015.042 en&#13;
015.043.&#13;
(...)</content><legacyfootnotes/><footnotes><footnote/></footnotes><auteurs/><published>2005-03-01 00:00:00</published><modified>2005-03-01 00:00:00</modified><editiondate>2005-03-01</editiondate><htmlpath>https://denhollander.info/artikel/4217</htmlpath></article>
</articles></edition>
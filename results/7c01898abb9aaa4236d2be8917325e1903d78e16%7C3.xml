<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2002</searchword><id>4665</id><udhid>UDH:TvAR/4665</udhid><titel>Rutgrink c.s. / Castien (TvAR 2002/5140)</titel><searchwords><searchword>TvAR 12/2002</searchword><searchword>TvAR 2002/5140</searchword><searchword>UDH:TvAR/4665</searchword></searchwords><attachments><attachment><name>2002_nr 12_Rechtspraak_5140.pdf</name><extention>pdf</extention><url>https://denhollander.info/download/4610/ci</url></attachment></attachments><inleiding>[Pachtwet art. 12]&#13;
&#13;
Vaststelling van einddatum van pachtovereenkomst&#13;
in verband met tussen partijen&#13;
gemaakte afspraak omtrent het afbouwen&#13;
van de teelt en het opleveren van de grond.&#13;
Wat betreft de vraag tegen welke datum de&#13;
pachtovereenkomst eindigt, komt het aan&#13;
op de zin die partijen over en weer redelijkerwijs&#13;
aan elkaars verklaringen en&#13;
gedragingen mochten toekennen en op hetgeen&#13;
zij te dien aanzien redelijkerwijs van&#13;
elkaar mocht verwachten. Gelet op de eigen&#13;
stellingen van pachter is de door pachtkamer&#13;
van het kantongerecht vastgestelde&#13;
einddatum juist.</inleiding><content>ARREST IN DE ZAAK VAN:&#13;
1. de vennootschap onder firma A.H. Rutgrink&#13;
&amp; Zn., gevestigd en kantoorhoudende te Lisse,&#13;
2. A.H. Rutgrink, firmant van de vennootschap&#13;
onder firma A.H. Rutgrink &amp; Zn.,&#13;
wonende te Lisse,&#13;
appellanten,&#13;
procureur: mr. J.M.J. Huver,&#13;
tegen&#13;
de besloten vennootschap met beperkte aansprakelijkheid&#13;
Bouwbedrijf Castien B.V., gevestigd&#13;
en kantoorhoudende te Lisse,&#13;
geïntimeerde,&#13;
procureur: mr. J.M. Bosnak.&#13;
1 Het geding in eerste aanleg&#13;
Voor de procedure in eerste aanleg wordt ver-&#13;
wezen naar de inhoud van de vonnissen van&#13;
19 augustus 1999 en 11 november 1999 die de&#13;
pachtkamer van het kantongerecht te Leiden&#13;
tussen appellanten (hierna tezamen in enkelvoud&#13;
aan te duiden als: Rutgrink) als gedaagden&#13;
in conventie en eisers in reconventie en&#13;
geïntimeerde (hierna: Castien) als eiseres in&#13;
conventie en verweerster in reconventie heeft&#13;
gewezen. Van beide vonnissen is een fotokopie&#13;
aan dit arrest gehecht.&#13;
2 Het geding in hoger beroep&#13;
2.1 Rutgrink heeft bij exploot van 10 december&#13;
1999 aangezegd van de vonnissen van&#13;
19 augustus 1999 en 11 november 1999 in&#13;
hoger beroep te komen, met dagvaarding van&#13;
Castien voor dit hof. Bedoeld exploot is gevolgd&#13;
door een herstelexploot van 21 december&#13;
1999.&#13;
2.2 Bij memorie van grieven heeft Rutgrink&#13;
twee grieven tegen het vonnis van 11 november&#13;
1999 aangevoerd en toegelicht, heeft hij bewijs&#13;
aangeboden, en heeft hij geconcludeerd dat het&#13;
hof (naar het hof begrijpt:) het vonnis van&#13;
11 november 1999 zal vernietigen en alsnog de&#13;
pachtovereenkomst zal vastleggen vanaf 1989&#13;
tot 15 oktober 1994, met veroordeling van&#13;
Castien in de kosten van deze appèlprocedure.&#13;
2.3 Bij memorie van antwoord heeft Castien&#13;
de grieven bestreden, en heeft zij geconcludeerd&#13;
dat het hof het vonnis van 11 november&#13;
1999 zal bekrachtigen, zonodig met verbetering&#13;
van gronden, met veroordeling van&#13;
Rutgrink in de kosten van beide instanties.&#13;
2.4 Vervolgens hebben partijen de stukken voor&#13;
het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer van het kantongerecht&#13;
en op grond van hetgeen verder is&#13;
gesteld en niet of onvoldoende is weersproken&#13;
dan wel blijkt uit de onbetwiste inhoud van&#13;
de overgelegde bescheiden, staat in hoger&#13;
beroep het navolgende vast.&#13;
3.2 Rutgrink heeft op 30 september 1989 voor&#13;
de periode van 1 augustus 1989 tot 1 augustus&#13;
1990 van Castien “gehuurd” een perceel los&#13;
land ter grootte van 00.64.38 ha (455 RR2) aan&#13;
de Hoofdstraat te Sassenheim, kadastraal&#13;
bekend gemeente Sassenheim sectie A nr.&#13;
7204, bestemd voor de teelt van vaste planten&#13;
en snijbloemen. Van deze overeenkomst heeft&#13;
J. Verdel van Hobaho B.V. als bemiddelaar&#13;
een zogenaamd koopbriefje opgemaakt met&#13;
de volgende inhoud:&#13;
“Door tussenkomst van het In- en Verkoopbureau&#13;
van Hobaho B.V. is verhuurd op&#13;
30 september 1989 aan A.H. Rutgrink, 3e Poellaan&#13;
91, Lisse door Castien B.V., 1e Poellaan&#13;
26B, Lisse, 455 RR2 ƒ 6,– per RR2;&#13;
Vergoeding voor gedane werkzaamheden per&#13;
RR2 ƒ 6,– voor een seizoen 1989-’90.&#13;
Het perceel is bij partijen bekend.&#13;
Huurder moet het land goed schoonhouden&#13;
van onkruid. De huurperiode loopt van 1-8-89&#13;
tot 1-8-90. In Juli ’90 zal door partijen&#13;
worden besproken of de huur verlengd kan&#13;
worden. Wettelijke formaliteiten door partijen&#13;
zelf te regelen.&#13;
Levering: geleverd.&#13;
Betaling: 50% 1-11-89 50% 1-3-90.&#13;
Vertegenwoordiger: H. Verdel.”&#13;
3.3 In de daarop volgende seizoenen is het&#13;
perceel aansluitend telkens voor een jaar op&#13;
dezelfde condities verpacht. In ieder geval&#13;
voor de seizoenen 1990-1991, 1992-1993 en&#13;
1993-1994 zijn daarvan telkens (nagenoeg)&#13;
gelijkluidende koopbriefjes opgemaakt.&#13;
3.4 In de zomer van 1994 zijn partijen overeengekomen&#13;
de pachtovereenkomst niet opnieuw&#13;
aan te gaan, althans niet verder te verlengen,&#13;
omdat Castien een andere bestemming&#13;
aan het perceel wilde geven, maar Castien&#13;
heeft aan Rutgrink, die op het perceel inmiddels&#13;
vaste planten had staan, een niet nader&#13;
bepaalde periode de tijd gegund om de teelt&#13;
van de vaste planten af te bouwen. Uiteindelijk&#13;
heeft Rutgrink het (laatste gedeelte van&#13;
het) perceel ontruimd op 15 oktober 1997.&#13;
3.5 Na de op 1 maart 1994 vervallen termijn&#13;
voor het teeltseizoen 1993-1994 heeft Rutgrink&#13;
geen pachtpenningen of andere vergoedingen&#13;
aan Castien betaald.&#13;
3.6 De pachtovereenkomst(en) tussen partijen&#13;
zijn nimmer ter goedkeuring voorgelegd aan&#13;
de Grondkamer.&#13;
4 Beoordeling van het geschil in&#13;
hoger beroep&#13;
4.1 Rutgrink omschrijft in de memorie van&#13;
grieven geen enkel inhoudelijk bezwaar tegen&#13;
het vonnis van 19 augustus 1999. Daaruit&#13;
volgt dat Rutgrink in zijn hoger beroep tegen&#13;
bedoeld vonnis niet-ontvankelijk moet worden&#13;
verklaard.&#13;
4.2 Blijkens de toelichting op de grieven richten&#13;
de beide grieven zich tegen de vaststelling&#13;
van de einddatum van de pachtovereenkomst&#13;
op 15 oktober 1997. Het bezwaar van Rutgrink&#13;
tegen die vaststelling wordt in de memorie&#13;
van grieven enkel in zoverre gemotiveerd, dat&#13;
hij aanvoert dat hij in de periode 1995 tot en&#13;
met 1997 geen pachtnota’s van Castien heeft&#13;
ontvangen en voorts dat onjuist is dat hij het&#13;
gehele perceel tot 15 oktober 1997 tot zijn feitelijke&#13;
beschikking heeft gehad en dat van&#13;
braakliggen geen sprake is geweest, omdat&#13;
Castien geweten heeft op welke wijze de teelt&#13;
verder afgebouwd zou worden. Voor het overige&#13;
verwijst Rutgrink naar de “in prima&#13;
gestelde feiten en omstandigheden”.&#13;
4.3 Het hof stelt voorop dat het wat betreft de&#13;
vraag tegen welke datum de pachtovereenkomst&#13;
is geëindigd, aankomt op de zin die&#13;
partijen over en weer redelijkerwijs aan elkaars&#13;
verklaringen en gedragingen mochten toekennen&#13;
en op hetgeen zij te dien aanzien redelijkerwijs&#13;
van elkaar mochten verwachten.&#13;
4.4 Rutgrink zelf heeft bij conclusie van antwoord&#13;
in conventie aangevoerd dat in de loop&#13;
van 1994 tussen partijen is afgesproken dat&#13;
Rutgrink de teelt op het perceel zou afbouwen&#13;
en het perceel vervolgens opleveren, zonder&#13;
dat een concrete opleveringsdatum tussen&#13;
partijen is afgesproken, alsmede dat hij in het&#13;
seizoen 1994-1995 circa 400 RR2 heeft beteeld,&#13;
in het seizoen 1995-1996 circa 300 RR2 en in&#13;
het seizoen 1996-1997 circa 100 RR2.&#13;
4.5 Aldus impliceerde het afbouwen van de&#13;
teelt een zodanige omvangrijk en langdurig&#13;
gebruik van het gepachte, dat Rutgrink in&#13;
redelijkheid niet heeft kunnen verwachten dat&#13;
de pachtverhouding (en daarmee tevens de&#13;
verplichting tot betaling van de overeengekomen&#13;
prijs) in 1994 eindigde en dat – volgens&#13;
hetgeen het standpunt van Rutgrink impliceert&#13;
– het door hem voorheen van Castien&#13;
gepachte perceel door deze aan hem om niet&#13;
in gebruik werd gegeven, voorzover dat voor&#13;
het afbouwen van de teelt wenselijk of noodzakelijk&#13;
was. Feiten of omstandigheden die&#13;
een ander oordeel kunnen rechtvaardigen zijn&#13;
door Rutgrink niet aangevoerd en blijken ook&#13;
niet uit de stukken. Als zodanig kan op zichzelf&#13;
ook niet dienen het feit dat Castien in de&#13;
periode 1995 tot en met 1997 geen pachtnota’s&#13;
heeft gezonden.&#13;
4.6 Voorzover het standpunt van Rutgrink&#13;
aldus moet worden begrepen, dat hij zich&#13;
(subsidiair) op het standpunt stelt dat de&#13;
pachtverhouding in de jaren 1994-1997 steeds&#13;
is beëindigd voor wat betreft het gedeelte van&#13;
het perceel dat door hem niet langer werd&#13;
beteeld, is dat standpunt onvoldoende gemotiveerd.&#13;
Rutgrink geeft immers niet aan hoe dit&#13;
standpunt zich verhoudt tot zijn onder 4.4&#13;
bedoelde stellingen, die (kennelijk) uitgaan van&#13;
een oplevering van het gepachte ná het afbouwen&#13;
van de teelt en niet van een oplevering in&#13;
gedeelten. Voorts voert Rutgrink weliswaar&#13;
aan dat Castien geweten heeft op welke wijze&#13;
de teelt verder afgebouwd zou worden, maar&#13;
uit die omstandigheid valt op zichzelf nog niet&#13;
af te leiden dat in de jaren 1994-1997 een oplevering&#13;
in gedeelten heeft plaatsgevonden en de&#13;
pachtverhouding in zoverre toen is beëindigd.&#13;
4.7 Uit hetgeen is overwogen, volgt dat de&#13;
pachtkamer van het kantongerecht terecht de&#13;
einddatum van de pachtovereenkomst heeft&#13;
vastgesteld op 15 oktober 1997. Derhalve&#13;
falen de grieven.&#13;
4.8 Castien heeft bij memorie van antwoord&#13;
geconcludeerd tot veroordeling van Rutgrink&#13;
in de kosten van beide instanties, maar heeft&#13;
geen inhoudelijke bezwaren aangevoerd tegen&#13;
de door de pachtkamer van het kantongerecht&#13;
toegepaste compensatie van kosten. Het&#13;
lichaam van de memorie houdt integendeel in&#13;
dat Castien zich geheel kan verenigen met het&#13;
vonnis van 11 november 1999. In verband&#13;
daarmee houdt het hof bedoelde conclusie&#13;
voor een vergissing, in die zin dat door&#13;
Castien niet is beoogd om incidenteel beroep&#13;
in te stellen.&#13;
4.9 De slotsom is dat het vonnis van 11 november&#13;
1999 dient te worden bekrachtigd.&#13;
Het hof zal Rutgrink, als de in het ongelijk&#13;
gestelde partij, veroordelen in de kosten van&#13;
het hoger beroep.&#13;
5 Beslissing&#13;
Het hof, rechtdoende in hoger beroep:&#13;
verklaart Rutgrink niet-ontvankelijk in zijn&#13;
hoger beroep van het vonnis van de pachtkamer&#13;
van het kantongerecht te Leiden van&#13;
19 augustus 1999;&#13;
bekrachtigt het vonnis van de pachtkamer van&#13;
het kantongerecht te Leiden van 11 november&#13;
1999;&#13;
veroordeelt Rutgrink in de kosten van het&#13;
hoger beroep, tot aan deze uitspraak aan de&#13;
zijde van Castien begroot op ƒ 1.700,– voor&#13;
salaris procureur en op ƒ 475,– voor verschotten.</content><legacyfootnotes/><footnotes><footnote/></footnotes><auteurs/><published>2002-12-01 00:00:00</published><modified>2000-09-05 00:00:00</modified><editiondate>2002-12-01</editiondate><htmlpath>https://denhollander.info/artikel/4665</htmlpath></article>
</articles></edition>
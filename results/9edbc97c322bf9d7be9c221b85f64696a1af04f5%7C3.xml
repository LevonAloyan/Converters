<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1980</searchword><id>6557</id><udhid>UDH:TvAR/6557</udhid><titel>RAPPORT VAN DE COMMISSIE ONTEIGENINGSRECHT INGESTELD DOOR DE ALGEMENE RAAD VAN DE NEDERLANDSE ORDE VAN ADVOCATEN</titel><searchwords><searchword>TvAR 7/1980</searchword><searchword>UDH:TvAR/6557</searchword></searchwords><attachments><attachment><name>1980_nr 7_Artikel_Rapport.pdf</name><extention>pdf</extention><url>https://denhollander.info/download/6330/ci</url></attachment></attachments><inleiding>De Algemene Raad van de Nederlandse Orde van Advocaten heeft een&#13;
Commissie Onteigeningsrecht ingesteld bestaande uit Mr. H. Blom te Arnhem,&#13;
Mr. J. W. Meijer te Den Haag, Mr. R. A. Mörzer Bruyns te Amsterdam&#13;
en Mr. F. Nysingh te Zwolle, leden, en Mr. J. G. de Vries Robbé te&#13;
Den Haag, secretaris.&#13;
Eerder werd onder meer gerapporteerd over het ontwerp van Wet houdende&#13;
wijziging van de Onteigeningswet (gebruikswaarde), Bijl. Hand.&#13;
Tweede Kamer 1975-1976, 13.714 no.2&#13;
Thans is aan de Commissie gevraagd commentaar te geven op het ontwerp&#13;
van Wet tot wijziging van de Onteigeningswet (verkeerswaarde minus),&#13;
Bijl. Hand. Tweede Kamer 1979-1980, 15.978 no. 2.&#13;
1. Inleiding&#13;
De doelstelling van het ontwerp is in grote lijnen dezelfde als die van het&#13;
ontwerp van 1975: voorkomen dat particulieren profiteren van overheidsplannen&#13;
en overheidsinvesteringen.&#13;
De middelen die het nieuwe ontwerp aandraagt zijn in hoofdzaak de volgende&#13;
- bij het bepalen van de waarde van het onteigende onroerend goed en van&#13;
de overige vergoedingen wegens onteigening wordt geen rekening ge&#13;
houden met voor- of nadelen teweeggebracht door aktiviteiten van enige&#13;
overheid gedurende drie jaren voor de onteigening (artt. 40c en 40 f)&#13;
- bij het bepalen van de waarde van het onteigende onroerend goed wordt&#13;
geen rekening gehouden met de waardevermeerdering teweeggebracht&#13;
door een bestemming die de laatste tien jaar is gegeven aan het onteigen&#13;
de of aan goederen in de omgeving daarvan (artt. 40 e en 40 f).&#13;
Voorts moet worden genoemd de bepaling uit het ontwerp van 1979 inzake&#13;
vergoeding van zekere vormen van negatieve ontwikkelingschade,&#13;
waarin zoals bekend het ontwerp van 1975 niet voorzag.&#13;
Tenslotte behelst het recente voorstel een algemene clausule dat de nieuwe&#13;
artikelen geheel of gedeeltelijk buiten toepassing blijven indien wèl toepassing&#13;
in de gegeven omstandigheden tot onredelijke en onbillijke gevolgen&#13;
zou leiden.&#13;
In meerdere opzichten verwijdert het ontwerp van 1979 zich nog verder&#13;
van de bestaande praktijk dan dat van 1975. Toen ging het alleen om de waarde van het onteigende onroerend goed terwijl thans ook de bijkomende&#13;
vergoedingen in het geding zijn.&#13;
Toen mocht geen acht worden geslagen op de invloed van concrete werken&#13;
die de overheid in de drie jaar aan de onteigening voorafgaande had&#13;
uitgevoerd, terwijl thans alle overheidsactiviteiten van de laatste drie jaar,&#13;
van welke aard ook, moeten worden weggedacht en tevens openbaar gemaakte&#13;
plannen voor die activiteiten.&#13;
Toen kon in veel gevallen rekening worden gehouden met een niet gerealiseerde&#13;
bestemming, terwijl thans in de regel gunstige bestemmingen van&#13;
de laatste tien jaar moeten worden geëlimineerd en dus zelfs op de gebruikswaarde&#13;
moet worden gekort.&#13;
Een voorbeeld waaruit blijkt dat de waarde van het onteigende onder&#13;
omstandigheden lager zal uitvallen dan de gebruikswaarde: een tuinder&#13;
heeft kassen kunnen bijbouwen dankzij een gunstig bestemmingsplan dat&#13;
nog geen 10 jaar vóór de onteigening van kracht is geworden; daarna&#13;
wordt de bestemming industrieterrein en volgt de onteigening; vertaald in&#13;
prijzen van 1980 is het verloop van de grondwaarde aldus geweest&#13;
- agrarisch zonder bebouwing stel ƒ5,- per m2&#13;
- kassenbouw toegestaan stel ƒ 25,- per m2&#13;
- ruwe bouwgrond industrieterrein stel ƒ 6,- per m2.&#13;
In deze situatie doet zich in twee opzichten een te elimineren waardevermindering&#13;
voor en blijft de tuinder zitten met de waarde (1980) van zijn&#13;
grond naar de ongunstigste, agrarische bestemming.&#13;
Buiten beschouwing blijft dan nog de vraag hoe de intussen gerealiseerde&#13;
kassen moeten worden getaxeerd.&#13;
Ten onrechte stelt de Toelichting dat het stelsel van het wetsontwerp voldoet&#13;
aan de maatstaven van het regeerakkoord: eenvoud en nauwe aansluiting&#13;
bij het bestaande onteigeningsrecht.</inleiding><content>2. Doelstellingen van het ontwerp&#13;
In de doelstelling van het ontwerp te voorkomen dat particulieren profiteren&#13;
van overheidsactiviteiten ligt de veronderstelling besloten dat dit profiteren&#13;
onder de huidige wetgeving mogelijk is en plaatsvindt, en dat zulks in&#13;
het bijzonder ten koste gaat van de sociale woningbouw.&#13;
In de Toelichting ontbreekt echter elke aanduiding omtrent aard en omvang&#13;
van het profiteren. In het algemeen zijn prijzen van ruwe bouwgrond&#13;
aanmerkelijk minder gestegen dan de prijzen van bijvoorbeeld bouwrijpe&#13;
grond en agrarische grond. De werkelijkheid is thans immers dat de prijzen&#13;
van ruwe bouwgrond veelal niet hoger zijn dan die van agrarische grond, en soms ook lager.&#13;
Dit duidt geenszins op misstanden die een zo drastische ingreep in het&#13;
onteigeningsrecht rechtvaardigen. Vergelijk Van Wijnbergen, De Pacht,&#13;
februari 1976 blz. 39 e.v.,; Mörzer Bruyns, NJB 16 april 1977 blz. 408 e.v.&#13;
Deskundigen en rechtbank plegen te onderkennen dat de bestemming tot&#13;
stadsuitbreiding in het algemeen weinig winstgevend is, met name als de&#13;
bestemming in feite vooral bedoeld is voor woningbouw in de woningwetof&#13;
premiesector. Voorzover in het plan rendabele bestemmingen zijn opgenomen,&#13;
zullen die de waarde van het complex verhogen; een dergelijke verhoging&#13;
wordt bij de uitgifte van bouwgrond echter weer toegerekend aan&#13;
de economische aantrekkelijker bestemmingen en niet aan de terreinen&#13;
voor gesubsidieerde woningen.&#13;
Tenslotte: de invloed van het wetsontwerp op de hoogte van schadeloosstellingen&#13;
zal slechts beperkt zijn.&#13;
Een eventuele daling van de grondprijs heeft weinig effect op de uiteindelijke&#13;
prijs van een woningwetwoning. Minister Gruijters heeft bij de&#13;
mondelinge behandeling van het Wetsontwerp gebruikswaarde gesproken&#13;
over een verschil van ƒ 200,- in de stichtingskosten bij een verschil van ƒ 2,-&#13;
per m2 in de prijs van ruwe bouwgrond, zie Hand. Tweede Kamer 1976-&#13;
1977, 13.714 blz. 3623.&#13;
Het effect zal in werkelijkheid nog geringer zijn. Immers, waar de schadeloosstelling&#13;
wegens vermogenschade daalt, zal de post voor inkomenschade&#13;
veelal stijgen.&#13;
Vergelijk Pinckaers, NJB 13 maart 1976 blz. 378 e.v.,; Blom, NJB 22&#13;
mei 1976 blz. 720.&#13;
3. Grondwet&#13;
Het beginsel van volledige schadeloosstelling is door de Hoge Raad mede&#13;
gebaseerd op de grondwettelijke bepalingen inzake onteigening.&#13;
Dit beginsel is in constante jurisprudentie aldus uitgewerkt dat de toe te&#13;
kennen schadeloosstelling de onteigende in een financiële toestand dient te&#13;
brengen gelijkwaardig aan die waarin hij zich zou hebben bevonden indien&#13;
de onteigening niet zou hebben plaatsgehad en het werk waarvoor onteigend&#13;
wordt, niet zou zijn uitgevoerd.&#13;
In die jurisprudentie past dat voordelen die een onteigende alleen toevallen&#13;
juist in direct verband met het werk waarvoor onteigend wordt en die&#13;
hij ten gevolge van de onteigening van zijn onroerend goed weer verliest,&#13;
buiten beschouwing blijven. Op dezelfde wijze wordt geen rekening gehouden&#13;
met een nadeel op grond van het werk waarvoor onteigend wordt.&#13;
Het is evenwel in strijd met deze fundamentele regel van onteigeningsrecht en - anders dan de Toelichting op het ontwerp in punt 12 e.v. suggereert&#13;
- ook niet redelijk deze regel met betrekking tot vóór- en nadelen ten&#13;
gevolge van het werk waarvoor onteigend wordt door te trekken, en werken&#13;
en activiteiten te elimineren die buiten de onteigening staan.&#13;
Elke keer dat geen vergoeding wordt toegekend voor het verlies van een&#13;
voordeel dat anderen die niet onteigend zijn, mogen behouden, betekent&#13;
dit een inbreuk op genoemde regel dat de onteigende in een financiële&#13;
toestand dient te worden gebracht gelijkwaardig aan die waarin hij zich zou&#13;
hebben bevonden indien de onteigening niet zou hebben plaatsgevonden.&#13;
Evenzeer is een inbreuk op deze regel dat andere onteigenden meer ontvangen&#13;
dan waarop zij in redelijkheid aanspraak kunnen maken, nl. een&#13;
vergoeding voor een nadeel ten gevolge van enige overheidsactiviteit die&#13;
niet in direct verband met de onteigening staat, voor welk nadeel anderen&#13;
die niet onteigend worden, geen compensatie ontvangen.&#13;
Op dezelfde wijze vormt een inbreuk op genoemde fundamentele regel&#13;
de omstandigheid dat een gunstige bestemming, waarvan anderen die niet&#13;
onteigend worden de vruchten kunnen plukken, in het kader van onteigening&#13;
niet in de berekening van de waarde van het onteigende goed zou worden&#13;
betrokken.&#13;
In andere woorden: waar een particulier profiteert van overheidsactiviteiten,&#13;
dient een dergelijk voordeel hem niet alleen bij gelegenheid van onteigening&#13;
te worden ontnomen. Het leven is vol goede en kwade kansen,&#13;
waar men soms weinig invloed op heeft. De kans op een overheidswerk in&#13;
de omgeving of een bestemmingswijziging van eigen of naburig onroerend&#13;
goed is daar één van.&#13;
Het is wellicht wenselijk dat er nadere regelen komen omtrent schade en&#13;
baat als gevolg van overheidsactiviteiten, waaronder begrepen bestemmingsplannen.&#13;
Een dergelijke regeling zou echter algemeen moeten gelden&#13;
en niet alleen in het kader van onteigening mogen worden ingevoerd.&#13;
Op verschillende terreinen zijn reeds dergelijke algemene regelen vastgesteld,&#13;
bijv. artikel 273a en artikel 274 Gemeentewet (baatbelasting en&#13;
bouwgrondbelasting) en artikel 7 Deltawet.&#13;
In het bovenstaande ligt besloten een principieel bezwaar tegen het creëren&#13;
van twee markten, te weten één markt voor burgers die buiten onteigening&#13;
blijven en één markt voor burgers die wel grond moeten afstaan.&#13;
Essentieel is dat de onteigende niet in een slechtere positie wordt gebracht&#13;
dan zijn medeburgers. Mr. A. M. Donner onderstreept dit principe&#13;
bij de bespreking van artikel 165 Grondwet, zie Van der Pot-Donner Handboek&#13;
voor het Nederlands Staatsrecht, tiende druk blz. 497.&#13;
Merkwaardig is nu dat aan de ene kant de Toelichting in punt 7 Donner met instemming citeert en dat aan de andere kant het voorgestelde ontwerp&#13;
niet slechts als ongewild neveneffect een zekere ongelijkheid met zich meebrengt&#13;
maar zelfs uitdrukkelijk beoogt een ongelijkheid te creëren tussen&#13;
wie wel en wie niet onteigend wordt. Dit is nu juist waartegen de Grondwet&#13;
de onteigende wil beschermen.&#13;
De Toelichting op het ontwerp schuift in punt 10 en 11 het grondwettelijk&#13;
bezwaar zoals door Donner aangegeven, te gemakkelijk ter zijde.&#13;
De Memorie van Antwoord bij het ontwerp van wet houdende verklaring&#13;
dat er grond bestaat een voorstel in overweging te nemen tot verandering in&#13;
de Grondwet van bepalingen inzake grondrechten, Bijl. Hand. Tweede Kamer&#13;
1976-1977, 13.872 no. 7 blz. 39 behelst niet meer dan de ongemotiveerde&#13;
stelling dat de wetgever thans reeds mag afgaan op de gebruikswaarde, maar&#13;
dat is nu juist zeer omstreden.&#13;
Van Wijnen, Onteigeningsrecht II, III par. 7 gaat voorbij aan het principiële&#13;
verschil tussen eliminatie van het werk waarvoor onteigend wordt en eliminatie&#13;
van alle overheidsactiviteiten.&#13;
Het staat vast dat niet de rechter maar de wetgever het laatste woord&#13;
heeft over de uitleg van de grondwettelijke bepalingen inzake onteigening.&#13;
De in het wetsontwerp gegeven motivering is echter ten enenmale onvoldoende.&#13;
In de gegeven omstandigheden zou de regering ten minste moeten&#13;
komen met een advies van staatsrechtgeleerden van naam of met een advies&#13;
van de Hoge Raad, vergelijk artikel 22 Wet op de rechterlijke organisatie.&#13;
4. Aktiviteiten/bestemmingsplan&#13;
In beginsel staat de bepaling van artikel 40 c (overheidsaktiviteiten) op&#13;
één lijn met de bepaling van artikel 40 e (bestemmingsplannen). Het begrip&#13;
aktiviteiten van de overheid omvat immers mede planologische besluiten&#13;
terzake van vaststelling en goedkeuring van bestemmingsplannen.&#13;
In de uitwerking doen zich echter verschillen voor die niet vanzelf spreken&#13;
en evenmin nader worden verklaard.&#13;
(1) effect&#13;
Het effect van aktiviteiten van de overheid moet worden geëlimineerd uit&#13;
de schadeberekening als geheel, dus niet alleen uit de waarde van het onteigende&#13;
onroerend goed maar bijvoorbeeld ook uit de vergoeding voor inkomenschade.&#13;
Het (positief) effect van een bestemmingsplan wordt alleen geëlimineerd&#13;
bij de bepaling van de waarde van het onteigende goed en van de&#13;
waardevermindering van het overblijvende.&#13;
(2) periode&#13;
Voor overheidsaktiviteiten geldt een termijn van drie jaar, voor bestemmingsplannen&#13;
een termijn van tien jaar. (3) tweezijdigheid&#13;
Van overheidsaktiviteiten worden zowel de schadeverhogende als de schadeverminderende&#13;
gevolgen geëlimineerd, van bestemmingsplannen alleen&#13;
de waardevermeerderende invloed.&#13;
Naar de letter staan de bepalingen van artikel 40 c en artikel 40 e naast elkaar,&#13;
maar kennelijk is het de bedoeling dat voor bestemmingsplannen en&#13;
voor openbaar gemaakte ontwerpen daarvoor alleen het regiem van artikel&#13;
40 e geldt. Andere planologische maatregelen zoals streekplannen en structuurplannen&#13;
vallen echter weer onder artikel 40 c.&#13;
De voorgestelde bepalingen lijken weinig doordacht.&#13;
5. Aktiviteiten van overheidswege&#13;
De term aktiviteiten is naar spraakgebruik bijzonder ruim. Onder aktiviteiten&#13;
vallen niet alleen concrete werken en andere planologische maatregelen&#13;
dan bestemmingsplannen maar om enige voorbeelden te noemen ook al&#13;
dan niet autonome gemeentelijke of provinciale verorderingen, aanwijzingen&#13;
tot beschermd (natuur-) monument, landelijke regelingen op het terrein&#13;
van de milieuhygiëne, belastingen en subsidies.&#13;
In de Toelichting wordt in de punten 1-5 ad artikel 40 c ten onrechte de&#13;
indruk gewekt dat het ontwerp voornamelijk uitbreiding geeft aan de kring&#13;
van overheden waarvan de aktiviteiten buiten beschouwing moeten worden&#13;
gelaten.&#13;
Daartegen zou op zichzelf weinig bezwaar bestaan mits alleen die aktiviteiten&#13;
zouden worden geëlimineerd die plaatsvinden in direct verband met&#13;
het werk waarvoor onteigend wordt. Het maakt dan geen verschil meer&#13;
welke overheid in feite enig deel van het project waarvoor de onteigening&#13;
plaatsvindt, realiseert.&#13;
Zoals hierboven onder punt 3 uiteengezet gaat het ontwerp echter veel&#13;
verder en ligt de kern van de nieuwe opzet daarin dat alle overheidsaktiviteiten&#13;
worden weggedacht of die aktiviteiten nu hebben plaatsgevonden in&#13;
verband met het werk waarvoor onteigend wordt of niet. Daartegen bestaat&#13;
groot bezwaar.&#13;
Overigens werkt de Toelichting niet uit hoe de grens van 3 jaren kan worden&#13;
toegepast als bijvoorbeeld de bouw van een brug 4 jaar vóór de onteigening&#13;
is begonnen en 2 jaar vóór de onteigening is voltooid. De verwijzing&#13;
onder punt 6 ad artikel 40 c betreft jurisprudentie inzake het werk waarvoor&#13;
onteigend wordt; buiten het kader van het werk waarvoor onteigend&#13;
wordt, mist deze verwijzing echter goede zin.&#13;
Tenslotte is de tweezijdigheid van het wegdenken maar betrekkelijk: in&#13;
een aantal gevallen heeft de onteigenaar het zelf in de hand dat voor de burger voordelige aktiviteiten niet worden meegerekend en voor de burger nadelige&#13;
wel. De oneigenende partij kan immers tot op zekere hoogte de dag&#13;
van de onteigening sturen.&#13;
6. Bestemmingsplannen&#13;
Hierboven is reeds uiteengezet het principiële bezwaar tegen het ecarteren&#13;
van de invloed van een gunstig bestemmingsplan, te weten dat de burger die&#13;
door een onteigening getroffen wordt in een nadeliger positie zou komen&#13;
dan de burger die buiten onteigening kan blijven.&#13;
De argumentatie van de ministers voor een gedeeltelijke eliminatie van&#13;
de positieve invloed op de waarde van bestemmingsplannen, is niet alleen&#13;
niet overtuigend, maar op onderdelen ook onzuiver.&#13;
Zo gaat punt 15 van de Toelichting voorbij aan recente ontwikkelingen&#13;
die ertoe hebben geleid dat geen werken van enige omvang kunnen worden&#13;
aangelegd zonder geldig bestemmingsplan c.q. geldige vrijstelling, vergelijk&#13;
bijvoorbeeld Hoge Raad 21.5.1976 NJ 77, 17 (Eindhoven/Aussems) en&#13;
Hoge Raad 26.9.1979 RvdW 94 (Moerman/Vlaardingen). Zie voorts Hamaker,&#13;
Gemeentestem 6443/4 (1977).&#13;
Het in punt 15 genoemde (bedachte) voorbeeld is om verschillende redenen&#13;
weinig illustratief.&#13;
In het algemeen zal een havenwerk onrendabel zijn en daarom geen&#13;
waardevermeerdering teweeg brengen. Maar als een project wel winstgevend&#13;
lijkt te worden, zal zulks via de bestemming of via de te verwachten&#13;
bestemming de waarde van de grond verhogen; het maakt dan weinig verschil&#13;
of het bestemmingsplan in de fase van voorbereiding verkeert, door&#13;
de Raad is vastgesteld of onherroeppelijk is goedgekeurd.&#13;
Subsidiar wordt gewezen op het volgende.&#13;
Met recht laat de Toelichting alle ruimte voor meerwaarde die een gevolg&#13;
is van de natuurlijke geschiktheid en gunstige ligging van de grond. Op het&#13;
belang van deze natuurlijke verwachtingswaarde is bij herhaling gewezen,&#13;
vergelijk Telders, Schadeloosstelling voor onteigening nos. 410 en 707, Van&#13;
Wijnbergen, De Pacht februari 1976 blz. 36.&#13;
De Toelichting spreekt erover dat telkens een verdeelsleutel zal moeten&#13;
worden gevonden tussen de natuurlijke verwachtingswaarde enerzijds en&#13;
de verrijkingen door aktiviteiten van de overheid anderzijds. Men onderschat&#13;
echter de extra problemen die aldus rijzen.&#13;
In ieder concreet geval zullen deskundigen en rechter de planologische&#13;
geschiedenis van het betreffende bestemmingsplan moeten nagaan inclusief&#13;
de alternatieven die in de loop van de tijd zijn overwogen en voor de hand&#13;
hebben gelegen. Zij moeten zich immers een oordeel vormen over de vraag of in casu&#13;
sprake is van een „volgend" dan wel van een „richtinggevend" bestemmingsplan.&#13;
De Toelichting zegt dan wel dat deze problemen niet moeilijker zijn dan&#13;
die waarvoor het huidige recht deskundigen en rechters stelt. Daargelaten&#13;
of dat juist is, kan dat geen reden zijn het onteigeningsrecht met nieuwe&#13;
aanzienlijke complicaties te belasten. Gezaghebbende schrijvers pleiten&#13;
juist voor vereenvoudiging. Zie bijvoorbeeld N.J. Polak, Rede NJV 1966:&#13;
„Men moet naar mijn mening ook de berekening van de schadeloosstelling&#13;
uit het doolhof van regels en uitzonderingen&#13;
halen."&#13;
en Blackstone onder Hoge Raad 7.1.1970 NJ 72, 185 ('s-Gravenhage/&#13;
Bakker).&#13;
Overigens is de tekst van artikel 40 e ruimer dan de Toelichting doet veronderstellen:&#13;
met name punten 12-18 van het algemeen gedeelte wekken de&#13;
indruk dat alleen een bestemmingsplan ter uitvoering waarvan de onteigening&#13;
plaatsvindt onder de werking van artikel 40 e valt. Een dergelijke beperking&#13;
behelst de bepaling zelf echter niet, artikel 40 g daarentegen weer&#13;
wel.&#13;
Een ander subsidiair punt van kritiek betreft de eenzijdigheid. Waarom&#13;
wordt een gunstige bestemming afgeroomd maar wel ten volle rekening gehouden&#13;
met een ongunstige bestemming?&#13;
Men antwoorde niet dat de onteigende in dat opzicht aanspraak kan maken&#13;
op planschadevergoeding.&#13;
In de eerste plaats wordt elke meerwaarde afgeroomd, terwijl ingevolge&#13;
artikel 49 Wet op de Ruimtelijke Ordening alleen die planschade wordt vergoed&#13;
welke redelijkerwijze niet of niet geheel ten laste van de betrokkene&#13;
behoort te blijven.&#13;
In de tweede plaats: al zouden de revelante kriteria dezelfde zijn, dan&#13;
nog zou een gelijkwaardige toepassing niet verzekerd zijn zolang niet dezelfde&#13;
rechter beslist over zowel de korting van waardevermeerdering als de&#13;
vergoeding van schade.&#13;
Een dergelijke eenheid van beoordeling wordt algemeen bepleit, men zie&#13;
onder meer de beantwoording van vraagpunten door de vergadering van de&#13;
Nederlandse Juristenvereniging van 1973 naar aanleiding van het preadvies&#13;
van Prof. Mr. P. de Haan. 7. Negatieve ontwikkelingschade?&#13;
De regeling van de vergoeding van zekere negatieve ontwikkelingschade&#13;
ingevolge artikel 40 g maakt alles niet beter.&#13;
In systematisch opzicht is het bepaald onwenselijk de vergoeding van&#13;
slechts een gedeelte van planschade ex artikel 49 Wet op de Ruimtelijke Ordening&#13;
over te hevelen naar de onteigeningsrechter.&#13;
Uit de woorden van artikel 40 g en uit punt 17 van de Toelichting blijkt&#13;
ook niet duidelijk welke schade voor vergoeding in aanmerking zou&#13;
komen.&#13;
Gaat het alleen om nadeel ondervonden tot het moment van de onteigening&#13;
zoals de tekst doet vermoeden, of om alle ook toekomstige nadelen&#13;
ten gevolge van de betreffende bestemming?&#13;
In elk geval laten schadeposten als deze zich bijzonder lastig berekenen.&#13;
Mörzer Bruyns met zijn ervaring als onteigeningsdeskundige noemt die&#13;
berekening met recht een uitermate gecompliceerde zaak. Hij schrijft in&#13;
zijn genoemd artikel in het NJB:&#13;
„Men krijgt te maken met vragen omtrent fictieve toestanden,&#13;
zoals: wanneer en hoeveel zal er geïnvesteerd zijn, wat zou het&#13;
rendement van deze investering geweest zijn, was de belanghebbende&#13;
kapitaalkrachtig en capabel genoeg om deze investering&#13;
te verrichten en rendabel te maken, zouden alle belanghebbenden&#13;
in dezelfde positie eveneens dergelijke investeringen hebben&#13;
verricht en wat zou daarvan het gevolg voor het rendenment&#13;
zijn geweest enz."&#13;
Ook tegen de regeling van artikel 40 g bestaan dus grote bezwaren.&#13;
8. Redelijkheid en billijkheid&#13;
Als de verantwoordelijke Ministers het wetsontwerp onverhoopt zouden&#13;
doorzetten, is een bepaling als artikel 41 a onmisbaar om de rechter ruimte&#13;
te geven om tot een enigszins billijk resultaat te komen.&#13;
Het is echter bedenkelijk dat een ook door de bewindslieden als cruciaal&#13;
aangemerkt sluitstuk op het wetsontwerp in veel gevallen slechts in één&#13;
rechterlijke instantie aan de orde kunnen komen. Veelal zal het oordeel van&#13;
de feitenrechter immers aan toetsing in cassatie zijn onttrokken zoals de&#13;
Toelichting in punt 5 ad artikel 41 a ook erkent.&#13;
Grote rechtsonzekerheid is het gevolg. Geen adviseur zal meer de uitslag&#13;
van een procedure over een onteigeningschadeloosstelling kunnen voorspellen.&#13;
Ook hier heeft de Commissie dus kritiek. 9. Praktijk&#13;
De Ministers onderschatten de problemen waarvoor het wetsontwerp&#13;
deskundigen en rechtbank stelt.&#13;
Onder de huidige wet wordt de waarde van het onroerend goed in de grote&#13;
meerderheid van de gevallen vastgesteld aan de hand van recente vergelijkingsprijzen.&#13;
Intussen is de keuze van transacties die in aanmerking mogen worden genomen&#13;
in zoverre beperkt dat alleen die prijzen als vergelijking kunnen dienen&#13;
die onder normale omstandigheden op commerciële basis zijn overeengekomen.&#13;
Het is immers vaste jurisprudentie, dat de aankopen die door de&#13;
overheid in een dwangpositie zijn verricht en waarbij meer is betaald dan&#13;
de verkeerswaarde, ingeval van onteigening niet voor vergelijking in aanmerking&#13;
komen.&#13;
In de nieuwe regeling blijven er weinig normale transacties over waarop&#13;
deskundigen en de rechtbank zich kunnen oriënteren: in veel gevallen zal de&#13;
prijs immers invloed hebben ondergaan van enigerlei recente overheidsaktiviteit&#13;
of van een gunstig bestemmingsplan.&#13;
De troost van de Toelichting onder punt 4 ad artikel 40 e, dat deskundigen&#13;
en rechtbank wel vaker voor moeilijke problemen staan, is schraal.&#13;
De enige vereenvoudiging die de Toelichting te bieden heeft, in punt 20,&#13;
is minder spektakulair dan het lijkt.&#13;
Weliswaar behoeft met betrekking tot werken die de laatste drie jaar tot&#13;
stand zijn gekomen niet meer te worden nagegaan of die zijn aangelegd in&#13;
het kader van het werk waarvoor onteigend wordt, maar terzake van werken&#13;
van oudere datum moet die vraag nog steeds worden beantwoord.&#13;
10. Conclusie&#13;
Naar de mening van de Commissie leidt het ontwerp tot rechtsongelijkheid&#13;
en tot rechtsonzekerheid.&#13;
In de loop der jaren heeft de Hoge Raad een uitgebalanceerd stelsel van&#13;
onteigeningsregels opgebouwd op basis van artikel 165 Grondwet en artikelen&#13;
40 en 40 a Onteigeningswet.&#13;
Vergelijk Veegens onder de Hoge Raad 23.10.1957 NJ 611:&#13;
„De rechtspraak in onteigeningszaken is een van onze gaafste&#13;
stukken jurisprudentierecht. Op schaarse artikelen, die grote&#13;
beginselen formuleren, heeft de H. R. in den loop der&#13;
jaren een stelsel weten te bouwen, dat zowel logischen samen&#13;
hang als fijne vertakking vertoont en bijna altijd tot praktisch&#13;
bevredigende resultaten leidt." Dit stelsel zal volgens het ontwerp worden vervangen door wetsbepalingen,&#13;
waarin ficties en uitzonderingen elkaar afwisselen. De Commissie&#13;
vreest dat het vele jaren zal duren voordat er weer enige lijn in de onteigeningsjurisprudentie&#13;
zal komen.&#13;
De ervaring van degenen die bij onteigeningszaken zijn betrokken, is dat&#13;
de burger zich in het algemeen sans rancune bij de ingrijpende maatregel&#13;
van ontneming van zijn eigendom in het algemeen belang neerlegt, juist&#13;
omdat hij weet dat de wet hem een volledige schadeloosstelling waarborgt.&#13;
Dit zal niet meer het geval zijn als de onteigende zou ervaren dat hij bij gedwongen&#13;
ontneming voor zijn goed minder ontvangt dan de prijs bij verkoop&#13;
in het vrije verkeer.&#13;
Voorts geldt als bezwaar dat het ontwerp in de Toelichting, met wetenschappelijke&#13;
verantwoording, wordt gepresenteerd als een doortrekken van&#13;
lijnen van de bestaande rechtspraak. Die presentatie is zonder meer misleidend.&#13;
De voorstellen betekenen een ernstige inbreuk op de fundamentele regel&#13;
van het onteigeningsrecht dat de schadeloosstelling de onteigende dient te&#13;
brengen in een financiële toestand gelijkwaardig aan die waarin hij zich zou&#13;
hebben bevonden indien de onteigening niet zou hebben plaatsgehad, en&#13;
daarmee op het beginsel dat de onteigende door de onteigening niet een&#13;
slechtere positie mag worden gebracht dan zijn medeburgers.&#13;
Intussen is gepubliceerd het commentaar van Prof. Mr. P. de Haan in&#13;
het Nederlands Juristenblad van 15 maart 1980. Uit het bovenstaande moge&#13;
blijken dat de Commissie het op de meeste punten van harte met De&#13;
Haan eens is.&#13;
8 april 1980</content><legacyfootnotes/><footnotes><footnote/></footnotes><auteurs/><published>1980-07-01 00:00:00</published><modified>1980-07-01 00:00:00</modified><editiondate>1980-07-01</editiondate><htmlpath>https://denhollander.info/artikel/6557</htmlpath></article>
</articles></edition>
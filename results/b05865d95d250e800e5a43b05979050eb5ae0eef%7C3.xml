<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1991</searchword><id>6666</id><udhid>UDH:TvAR/6666</udhid><titel>'1. Nicole Mathilde Agnes Edmond Corneille Bekaert 2. Pierre Richard Aimé Aline Corneille Bekaert 3.Eric Albert Renée Georges Corneille Bekaert A.Martine-Marie Paul Nicole Marcelle Bekaert / Theo Daniël Maria Sebastiaan de Winter jr' (TvAR 1991/4440)</titel><searchwords><searchword>TvAR 2/1991</searchword><searchword>TvAR 1991/4440</searchword><searchword>UDH:TvAR/6666</searchword></searchwords><attachments><attachment><name>1991_nr 2_Rechtspraak_4440.pdf</name><extention>pdf</extention><url>https://denhollander.info/download/6407/ci</url></attachment></attachments><inleiding>Pachtwet, art. 56e, lid 2&#13;
De door verpachters beoogde inbreng van&#13;
een landgoed in een zgn. landgoed B. V. om te&#13;
voorkomen dat dit landgoed te zijner tijd&#13;
door vererving uiteen zal vallen is naar het&#13;
oordeel van de Centrale Grondkamer voor&#13;
hen in de gegeven omstandigheden een ernstige&#13;
reden als bedoeld in art. 56e, lid 2, Pw. </inleiding><content>Centrale Grondkamer, beschikking van&#13;
5 juni 1990&#13;
(Mr. Mans, mr. Spoor, mr. Knottnerus,&#13;
mr. ing. Jansens van Gellicum en Wentink)&#13;
De Centrale Grondkamer;&#13;
Gezien:&#13;
het op 18 december 1989 ter griffie ingekomen&#13;
beroepschrift van de erven Marcelle&#13;
Jeanne Marie Josephine Bekaert-Van der&#13;
Moere, zijnde:&#13;
1. Nicole Mathilde Agnes Edmond Corneille&#13;
Bekaert, wonende te Gent (België), Beuken&#13;
laan 40,&#13;
2. Pierre Richard Aimé Aline Corneille Bekaert, wonende te Gent (België), Vliegpleinkouter&#13;
47,&#13;
3.Eric Albert Renée Georges Corneille&#13;
Bekaert, wonende te Kortrijk (België), Sint&#13;
Antoniusstraat 4,&#13;
A.Martine-Marie Paul Nicole Marcelle&#13;
Corneille Bekaert, wonende te Kortrijk&#13;
(België), Dokter Lauwersstraat 11, -hierna te&#13;
noemen: verpachters- gemachtigde: Mr. J.C.&#13;
Bolte, advocaat te Utrecht, tegen een beschikking&#13;
van de grondkamer voor Zeeland&#13;
van 3 november 1989, waarvan afschrift aan&#13;
partijen is verzonden op 20 november 1989&#13;
en waarbij werd afgewezen het verzoek van&#13;
verpachters om vast te stellen dat zij een&#13;
ernstige reden hebben om bij de vervreemding&#13;
van hun landgoed, genaamd 'Groot&#13;
Eiland', gelegen te Hulst en groot ongeveer&#13;
242 ha, Theo Daniël Maria Sebastiaan de&#13;
Winter jr., wonende te Hulst, Groot Eiland 4,.&#13;
-hierna te noemen: pachter- gemachtigde:&#13;
Mr. L.P.J. Mertens, werkzaam bij de Noordbrabantse&#13;
Christelijke Boerenbond te Tilburg,&#13;
niet in de gelegenheid te stellen eigenaar&#13;
te worden van de door hem gepachte&#13;
hoeve, genaamd 'Groot Eiland', deel uitmakend&#13;
van voornoemd landgoed en kadastraal&#13;
bekend gemeente Sint Jansteen, sectie Ml/&#13;
M2, nrs. 527,533 ged., 54,346 ged., 351,57&#13;
ged., 70 ged., 68, 67 ged., en 56 ged., totaal&#13;
groot 111.70.60 ha.&#13;
Mede gezien:&#13;
- het op 15 januari 1990 ter griffie ingekomen&#13;
verweerschrift van pachter;&#13;
- het op 22 februari 1990 ter griffie ingekomen&#13;
verzoek van verpachters om een&#13;
mondelinge behandeling.&#13;
Gelet op:&#13;
de behandeling van het hoger beroep ter&#13;
zitting van 9 april 1990, waarbij aanwezig&#13;
waren verpachters sub 2 en sub 3 in persoon,&#13;
bijgestaan door Mr. J.C. Bolte, advocaat te&#13;
Utrecht, alsmede pachter in persoon, vergezeld&#13;
door zijn echtgenote en bijgestaan door&#13;
Mr. L.P.J. Mertens, werkzaam bij de Noordbrabantse&#13;
Christelijke Boerenbond te Tilburg.&#13;
Overweegt:&#13;
De stukken:&#13;
1. Verpachters hebben aangevoerd (samengevat),&#13;
dat zij beogen middels de inbreng van&#13;
hun landgoed in een zogenaamde landgoed&#13;
B.V. bij leven er voor te zorgen dat genoemd&#13;
landgoed te zijner tijd niet door vererving&#13;
uiteen zal vallen; dat de belangen van pachter&#13;
door een en ander niet, althans nauwelijks,&#13;
worden geschaad; dat zij bereid zijn pachter&#13;
toe te zeggen dat zij de onderhavige pachtovereenkomst&#13;
-ook na inbreng van het pachtobject&#13;
in bedoelde B.V.- aan het einde van de&#13;
lopende pachttermijn niet zullen opzeggen;&#13;
dat zij, behoudens bijzondere omstandigheden,&#13;
niet tot gehele of gedeeltelijke verkoop&#13;
van de gronden van hun landgoed, zijnde een&#13;
natuurgebied, zullen overgaan omdat dientengevolge&#13;
het landgoed zal worden versnipperd&#13;
met alle consequenties van dien in&#13;
verband met het bepaalde in de Natuurschoon&#13;
wet; dat thans reeds 216 ha van het&#13;
landgoed onder de Natuurschoonwet is gerangschikt&#13;
en dat voor het overige gedeelte&#13;
een daartoe strekkende aanvraag in behandeling&#13;
is; dat van een in 1973 uit de pacht&#13;
genomen gedeelte, groot 33.72.84 ha, inmiddels&#13;
een klein gedeelte is bebost en dat zij&#13;
het resterende gedeelte in eigen exploitatie&#13;
hebben genomen om het landgoed minder&#13;
verliesgevend te kunnen exploiteren, doch&#13;
dat zij thans voornemens zijn deze grond aan&#13;
te melden voor toepassing van de 'set aside'&#13;
regeling, met verzoek, de beschikking,&#13;
waarvan beroep, te vernietigen en opnieuw&#13;
beschikkende te bepalen dat verpachters een&#13;
ernstige reden hebben, te weten&#13;
instandhouden van het gehele landgoed met&#13;
haar natuurlijke waarde, pachter niet in de&#13;
gelegenheid te stellen eigenaar van het door&#13;
hem gepachte te worden bij de inbreng van&#13;
het landgoed in genoemde landgoed B.V..&#13;
2. Pachter heeft (samengevat), gemotiveerd&#13;
verzocht de beschikking, waarvan beroep, te&#13;
bevestigen.&#13;
De mondelinge behandeling:&#13;
Ter zitting heeft Mr. J.C. Bolte voornoemd&#13;
het verweerschrift van verpachters nader&#13;
toegelicht, zulks onder verwijzing naar de&#13;
inhoud van de door hen overlegde conceptstatuten&#13;
van de op te richten landgoed B.V.,&#13;
met vermelding van de omstandigheid dat de&#13;
leeftijden van de verpachters liggen tussen&#13;
ongeveer 50 tot 60 jaar en met de mededeling&#13;
dat verpachters bij toewijzing van hun verzoek&#13;
na het verstrijken van de huidige pachtperiode in 1994 de onderhavige pachtovereenkomst&#13;
opzeggen. Mr. J.C. Bolte&#13;
voornoemd heeft voorts nog verklaard (samengevat),&#13;
dat de eerdere pachtopzeggingen&#13;
door de rechtsvoorganger van verpachters&#13;
het gevolg waren van diens streven om te&#13;
komen tot een minder verliesgevende exploitatie&#13;
van het landgoed; dat de positie van&#13;
pachter bij realisering van het voornemen&#13;
van pachters niet ongunstiger wordt aangezien&#13;
bij handhaving van de huidige situatie&#13;
het overlijden van een van de verpachters&#13;
naar alle waarschijnlijkheid uiteindelijk zal&#13;
leiden tot openbare verkoop van het landgoed&#13;
met alle onzekerheden van dien voor&#13;
pachters betreffende de toekomstige verpachter.&#13;
Verpachter sub 3 heeft ter zitting verklaard&#13;
(samengevat), dat van de 33.72.84 ha land,&#13;
die sedert het arrest van de pachtkamer van&#13;
het gerechtshof te Arnhem van 12 november&#13;
1973 geen deel meer uitmaken van het&#13;
pachtobject, thans 3 a 3,5 ha land is bebost,&#13;
terwijl voor het overige gedeelte inmiddels&#13;
toestemming is verkregen om deze in te&#13;
planten met snelgroeiend hout en het desbetreffende&#13;
land tevens is aangemeld voor&#13;
toepassing van de' set aside' regeling; dat het&#13;
landgoed thans naast de verpachte hoeve nog&#13;
omvat ca. 40 ha bos en ca. 70 ha riet, water en&#13;
moeras; dat de eigenaren het bos voor eigen&#13;
rekening exploiteren en voorts nog ca. 1,5 ha&#13;
land in gebruik hebben voor de bloembollenteelt;&#13;
dat na het overlijden van hun&#13;
moeder verpachters in Nederland successierechten&#13;
hebben betaald, welke in mindering&#13;
zijn gebracht op de in België te betalen&#13;
successierechten en dat, indien de rangschikking&#13;
onder de Natuurschoonwet vervalt,&#13;
bijvoorbeeld door verkoop van de&#13;
onderhavige hoeve aan pachter, zij alsnog de&#13;
niet ingevorderde successierechten moeten&#13;
betalen.&#13;
Mr. L.P.J. Mertens voornoemd heeft ter&#13;
zitting het standpunt van pachter nader toegelicht,&#13;
zulks onder verwijzing naar bedoeling&#13;
van de wetgever met de regeling van het&#13;
voorkeursrecht van pachter en met de constatering&#13;
dat pachter in het verleden aan het&#13;
einde van nagenoeg iedere pachtperiode is&#13;
geconfronteerd met een opzegging van de&#13;
pacht, met alle gevolgen van dien voor zijn&#13;
vertrouwen in de bedoelingen te dezen van&#13;
verpachters; dat verpachters in 1973&#13;
33.72.84 ha land pachtvrij hebben gekregen&#13;
op grond van hun toezegging deze te zullen&#13;
bebossen, waartoe zij tot op heden slechts&#13;
wat betreft ca. 3 ha zijn overgegaan; dat art. 3&#13;
van genoemde concept-statuten onder meer&#13;
de term 'exploitatie' bevat, welke term voor&#13;
meerderlei uitleg vatbaar is; dat gelet op de&#13;
overige bezittingen van verpachters, pachter&#13;
zich niet kan voorstellen dat in de toekomst&#13;
hunnerzijds problemen terzake van de boedelverdeling&#13;
ca. zullen ontstaan.&#13;
Pachter heeft ter zitting nog verklaard (samengevat),&#13;
dat het gepachte grotendeels&#13;
bestaat uit laag gelegen en daardoor natte&#13;
lichte zandgrond en dat het gepachte via één&#13;
toegangsweg te bereiken is en voorts nagenoeg&#13;
wordt omgeven door water en riet; dat&#13;
met uitzondering van een klein gedeelte dat&#13;
eigendom is van Staatsbosbeheer, de omliggende&#13;
gronden in eigendom dan wel in gebruik&#13;
zijn bij particulieren; dat hij zekerheid&#13;
wenst met betrekking tot zijn pachtrechten.&#13;
Het oordeel van de Centrale Grondkamer:&#13;
1. Uit de stukken en het ter zitting verklaarde&#13;
blijkt dat het onderhavige landgoed naast de&#13;
verpachte hoeve nog ca. 40 ha bos en enkele&#13;
hectares cultuurgrond in exploitatie bij ver&#13;
pachters omvat. Het weiland wordt op ver&#13;
schillende plaatsen doorsneden door bospercelen&#13;
en wordt voorts grotendeels&#13;
omsloten door bos. Het geheel is nagenoeg&#13;
omgeven door ca. 70 ha riet, water en moe&#13;
ras. Van het onderhavige landgoed is in&#13;
middels 216 ha gerangschikt onder de&#13;
Natuurschoonwet en de rangschikking van&#13;
het nog resterende gedeelte is bij de desbe&#13;
treffende instanties in behandeling. Ver&#13;
pachters beogen middels inbreng van het&#13;
landgoed in een landgoed B.V. bij leven te&#13;
bewerkstelligen dat genoemd landgoed ook&#13;
na het overlijden van één of meer hunner een&#13;
samenhangend geheel zal blijven.&#13;
2. Uitgaande van het vorenstaande en mede&#13;
gelet op de overige stukken en het door&#13;
partijen -onweersproken- ter zitting ver&#13;
klaarde is de Centrale Grondkamer van oor&#13;
deel, dat verpachters in de gegeven omstandigheden&#13;
bij de door hen beoogde inbreng&#13;
van het gehele landgoed, de verpachte hoeve&#13;
daaronder begrepen, in een zogenaamde&#13;
landgoed B.V. een ernstige reden hebben om&#13;
pachter niet in de gelegenheid te stellen om&#13;
eigenaar te worden van genoemde door hem gepachte hoeve. De Centrale Grondkamer&#13;
gaat er daarbij van uit dat vorenbedoelde&#13;
landgoed B.V. zal worden opgericht met de&#13;
statuten zoals deze in concept door verpachters&#13;
reeds in het procedure in eerste&#13;
aanleg zijn overgelegd, te weten conform het&#13;
concept d.d. 19 december 1988, kenmerk&#13;
DH/8702.2483/ep35x. Zij houdt voorts verpachters&#13;
aan hun in hun beroepschrift en ter&#13;
zitting gedane toezegging om bij het einde&#13;
van de lopende pachtperiode, in 1994,&#13;
pachter geen kennisgeving als bedoeld in&#13;
art. 36, lid 2, van de Pachtwet te doen toekomen.&#13;
De slotsom:&#13;
De beschikking, waarvan beroep, kan niet in&#13;
stand blijven.&#13;
Beschikkende in hoger beroep:&#13;
Vernietigt de beschikking, waarvan beroep,&#13;
en opnieuw beschikkende: Stelt vast dat&#13;
verpachters een ernstige reden hebben als&#13;
bedoeld in art.56e, lid 2, van de Pachtwet&#13;
om bij de inbreng van hun landgoed,&#13;
genaamd 'Groot Eiland', in een landgoed&#13;
B.V. met de statuten als hiervoor overwogen,&#13;
pachter niet in de gelegenheid te&#13;
stellen eigenaar te worden van door hem gepachte&#13;
van genoemd landgoed deel uitmakende&#13;
hoeve, genaamd 'Groot Eiland', kadastraal&#13;
bekend gemeente Sint Jansteen,&#13;
sectie M1/M2, nrs. 527, 533 ged., 54, 346&#13;
ged., 351,57 ged., 70 ged., 68,67 ged., en 56&#13;
ged., totaal groot 111.70.60 ha.</content><legacyfootnotes/><footnotes><footnote/></footnotes><auteurs>Mr. Mans, mr. Spoor, mr. Knottnerus,&#13;
mr. ing. Jansens van Gellicum en Wentink</auteurs><published>1991-02-01 00:00:00</published><modified>1991-02-01 00:00:00</modified><editiondate>1991-02-01</editiondate><htmlpath>https://denhollander.info/artikel/6666</htmlpath></article>
</articles></edition>
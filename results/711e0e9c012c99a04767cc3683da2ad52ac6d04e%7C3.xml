<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1983</searchword><id>6449</id><udhid>UDH:TvAR/6449</udhid><titel>Deregulering in de landbouw</titel><searchwords><searchword>TvAR 10/1983</searchword><searchword>UDH:TvAR/6449</searchword></searchwords><attachments><attachment><name>1983_nr 10_Artikel_Wijma.pdf</name><extention>pdf</extention><url>https://denhollander.info/download/6231/ci</url></attachment></attachments><inleiding>Stelling 1&#13;
1. De burger raakt verstrikt in complexe regelingen, procedures en sancties, die de&#13;
moderne staat voortbrengt. Het is jammer,dat als toverwoord wordt gebruikt het&#13;
kernwoord 'deregulering', hetgeen letterlijk betekent afschaffing of beperking van&#13;
regels. Het gaat namelijk om meer zaken, zoals onder andere decentralisatie van&#13;
rijkstaken, minder toezicht op gemeenten, harmonisatie van procesrecht, verbetering&#13;
van organisatiestructuren, stroomlijning van procedures en meer delegatie en&#13;
mandaat. Ook andere vormen van regelgeving zijn van belang. In de inleiding zal&#13;
het begrip deregulering in deze ruime zin worden gebruikt.&#13;
Stelling 2&#13;
2. Mede onder invloed van de economische crisis tekent zich een zekere heroriëntatie&#13;
af omtrent de fundamenten van de verzorgingsstaat. Deze heroriëntatie&#13;
heeft mede betrekking op het denken over de doelstellingen van en motieven voor&#13;
overheidsregelgeving, met andere woorden wie bezig is met niet-technische overheidsregelgeving&#13;
zal zich eerst moeten bezinnen op de uitgangspunten van overheidshandelen.&#13;
Het systeem van normen en structuren in onze staat moet veeleer door gerechtigheid&#13;
dan door recht worden bepaald. Recht doen aan iemand is geven wat hem toekomt,&#13;
volgens de heersende wetten. Gerechtigheid is aan iemand datgene geven 'wat&#13;
hij is', zodat hij helemaal zichzelf kan worden, ofwel: een ander tot zijn recht laten&#13;
komen. Recht is exact, geeft ieder waar hij/zij recht op heeft. Gerechtigheid impliceert&#13;
weldadigheid, vriendelijkheid, mildheid, liefde, genade (genade voor recht&#13;
doen gelden). Gerechtigheid impliceert ook solidariteit, rentmeesterschap ofwel eerbied&#13;
voor het leven van mens, dier en plant.&#13;
Met recht (regulering) creëren wij voorwaarden, opdat er voor het spel van de&#13;
menselijke waarden in een samenleving ruimte zal blijven. Het recht omheint de&#13;
ruimte waarbinnen deze waarden gerealiseerd kunnen worden. De omheining is te&#13;
knellend geworden. De overheid heeft de omheining tot een barrière gemaakt. De bureaucratie heeft toegegrepen. Voorbeelden van overheidsknellingen zijn: het te&#13;
weinig flexibel inspelen op maatschappelijke veranderingen, de ineffectiviteit van&#13;
het gangbare overheidsinstrumentarium, het te weinig rekening houden met de verscheidenheid&#13;
van belangen van burgers, het miskennen van de mondigheid van de&#13;
burger, het geloof in een sterk sturend optreden van de overheid.&#13;
Wanneer deze knellingen worden weggenomen zullen we te maken krijgen met een&#13;
ander overheidsoptreden dan tot op heden. De overheid zal op een aantal fronten&#13;
moeten terugtreden als 'actor' (spreiding van verantwoordelijkheid). Zij zal moeten&#13;
gaan optreden, wanneer de gerechtigheid in de knel komt. Het besturen zal meer zijn&#13;
gericht op het optimaliseren van vrijheid voor het doen van toekomstige keuzen. In&#13;
deze vrijheid (beperkt door het gerechtigheidskader) kan ook de werkgelegenheid in&#13;
de landbouw opbloeien. Een en ander zal betekenen dat het accent sterk gelegd zal&#13;
moeten worden op flexibiliteit, wendbaarheid en improvisatie (van bureaucratie&#13;
naar 'ad hoccratie'). Bestuurders en ambtenaren zullen zich deze eigenschappen van&#13;
management eigen moeten maken.&#13;
Hierop voortbordurend kan gezegd worden dat de overheid nieuwe stijl te vergelijken&#13;
is met een manager van een bedrijf. Het gaat bij deze manager (de overheid)&#13;
om de volgende eigenschappen (in willekeurige volgorde):&#13;
1. het leggen van zoveel mogelijk verantwoordelijkheid (binnen het kader van spelregels)&#13;
bij de burger;&#13;
2. het creatief en flexibel inspelen op maatschappelijke veranderingen en het tevens&#13;
rekening houden met diversiteit van belangen;&#13;
3. het openstaan voor de burger (de klant is koning), d.w.z. snel en doelmatig&#13;
opereren;&#13;
4. het voortdurend nagaan of het gangbaar instrumentarium effectief is, vooral bekeken&#13;
tegen het licht van de beschikbare financiële middelen. De overheid zal&#13;
veel meer dan tot nu toe met kosten-batenanalyses moeten werken.</inleiding><content>Stelling 3&#13;
3. Voortbordurend op stellingen 1 en 2 worden hieronder in telegramstijl enkele&#13;
concrete suggesties gedaan op het terrein van de milieuhygiëne, ruimtelijke ordening,&#13;
bouwwetgeving en andere wetgeving.&#13;
In de toelichting wordt een en ander nader uiteengezet. Het&#13;
betreft de volgende zaken:&#13;
Hinderwet&#13;
a. Instelling vrijstellingsverordening artikel 3, lid 1, Hinderwet;&#13;
b. versoepeling voorwaarden bij vergunningverlening Hinderwet. Ontgrondingen wet&#13;
a. procedure zonder fatale beslissingstermijnen duurt te lang. Gepleit wordt voor&#13;
fatale termijnen.&#13;
Ruimtelijke Ordening&#13;
De ruimtelijke ordening is te ondoelmatig, niet afgestemd op het alledaagse beleid&#13;
en te kostbaar.&#13;
Er dient een opschoning plaats te vinden bij rijk, provincie en gemeente.&#13;
Middelen:&#13;
a. terughoudend beleid t.a.v. P.K.B.'s en schema's (hanteerbaar maken, uitvoeringsmiddelen&#13;
in de gaten houden);&#13;
b. t.a.v. provincie: 1. minder uitbundig streekplanwerk; 2. verkorting procedures;&#13;
3. beperking overlegstructuur; 4. globaler toezicht;&#13;
c. vermindering onderzoekslasten met name het distributie-planologisch onderzoek&#13;
en beheersing plankosten;&#13;
d. globaliseren van bestemmingsplannen, gecombineerd met een operationele projectplanologie&#13;
(art. 19 procedure is goede aanzet);&#13;
e. invoeren leefmilieuverordening voor bepaalde gedeelten van de gemeente, bij&#13;
voorbeeld de bebouwde kom;&#13;
f. vereenvoudiging Kroonberoep en beperking beroepsrecht tot belanghebbenden;&#13;
g. verruiming van artikel 17 Wet op de Ruimtelijke Ordening (vrijstelling van tijdelijke&#13;
bouwwerken).&#13;
Woningwet/Bou wverordening&#13;
a. Vrijstelling van bouwvergunning en invoering van meldingsplicht met betrekking&#13;
tot bouw garage, bergingen etc. en kleine uitbreidingen;&#13;
b. andere vormen van welstandstoezicht;&#13;
c. het schrappen van wooncomfort-eisen in de Bouwverordening en tevens een min&#13;
der gedetailleerde regeling;&#13;
d. het verlenen van een meer componenten omvattende ontwikkelings- of leefmilieuvergunning&#13;
(brandweervoorschriften, bouwvergunning, hinderwetvergun&#13;
ning e.a.), c.q. het sluiten van bestuursovereenkomsten tussen overheid en&#13;
particulier.&#13;
TOELICHTING STELLING 1&#13;
Dereguleren is als begripsvormend woord slecht gekozen. In wezen betekent het&#13;
'ontregelen', of wel: in wanorde brengen, de regelmaat verstoren. Dat lijkt mij niet&#13;
de bedoeling. Beter is het te spreken van: afschaffing of beperking van regels. Maar&#13;
de onvrede in de maatschappij m.b.t. het functioneren van de overheid heeft met&#13;
meer zaken te maken dan met minder regelgeving of een ander wijze van regelgeving. Enkele van deze andere zaken wil ik hier noemen. Ik stip ze kortheidshalve aan.&#13;
Zij zijn niet specifiek gericht op de landbouw maar hebben wel indirect hun invloed&#13;
daarop.&#13;
1. Decentralisatie van rijkstaken&#13;
De staatsmachine is niet meer beheersbaar.&#13;
Terwille van de bestuurbaarheid zal nagegaan moeten worden welke taken en bevoegdheden&#13;
zo dicht mogelijk bij de burger gebracht kunnen worden. De eerst aangewezen&#13;
bestuurslaag is dan de gemeente. De gemeente zal dan wel cliëntgericht&#13;
moeten handelen. Het huidige decentralisatieplan van het Kabinet is in dit verband&#13;
onvoldoende.&#13;
Ook decentralisatiemogelijkheden in de 'groene'-sector en op sociaal-economisch&#13;
terrein zullen meegenomen moeten worden.&#13;
2. Organisatiestructuur en stroomlijnen van procedures&#13;
De commissie 'Vonhoff' heeft indringend de ernstige beheersbaarheidsproblemen&#13;
van het bestuur op rijksniveau aangetoond. Versnipperd, verkokerd bestuur, veertien&#13;
wetsfamilies, een oerwoud aan adviesorganen, verstikkende bureaucratie. Daarom&#13;
was en is reorganisatie van de rijksdienst, en decentralisatie (zie onder 1) zo hard&#13;
nodig.&#13;
Het heeft er alles van dat mede door de dereguleringsmode die reorganisaties worden&#13;
weggedrukt. Op provinciaal en gemeentelijk niveau (vooral bij grote organisaties)&#13;
bestaan dezelfde gevaren.&#13;
Het bestuur moet eenvoudiger, doorzichtiger en beter beheersbaar worden. Door&#13;
middel van de zogenaamde projectorganisatie kan flexibel worden gereageerd op bepaalde&#13;
problemen. Wie een behoorlijke uitbreiding van zijn bedrijf of nieuwbouw&#13;
beoogt heeft op het terrein van ruimtelijke ordening, bouwwetgeving en milieuhygiëne&#13;
een serie van toestemmingen nodig. Indien de lagere overheid meer gebruik&#13;
zou maken van de zogenaamde projectorganisatie zouden de toestemmingen sneller&#13;
verleend kunnen worden. Zelfs bepleit ik in sommige gevallen een integratie van bepaalde&#13;
diensten (bijvoorbeeld de dienst Gemeentewerken en de secretarie). Communicatiestoornissen&#13;
en doublures vertragen te vaak de procedures. De overheid moet&#13;
meer cliëntgericht bezig zijn.&#13;
Ambtelijke heilige huisjes moeten desnoods dan maar wijken.&#13;
3. Harmonisatie van procesrecht&#13;
Hoewel de Wet AROB een broodnodige verhoogde rechtsbescherming heeft gebracht,&#13;
heeft zij anderzijds aanleiding gegeven tot een cascade van rechtsbeschermingsmodaliteiten:&#13;
als ik het goed zie, zijn er bij een anticipatieprocedure in totaal&#13;
11 mogelijkheden tot bezwaar en beroep, nog afgezien van wat met korte gedingen&#13;
en van wat bij de gewone rechter bovendien nog kan worden gedaan. Zo is er een&#13;
ingewikkelde tweesporigheid van rechtsbescherming - Kroonberoep en AROBberoep - die bij het maken van de Wet op de Ruimtelijke Ordening niet bedoeld&#13;
is. Ik schets een niet zelden voorkomende procedure: (preventieve) bezwaarschriftenprocedure&#13;
op gemeentelijk niveau met betrekking tot het voornemen van B en&#13;
W om van een verklaring van geen bezwaar als bedoeld in artikel 19 Wet Ruimtelijke&#13;
Ordening gebruik te maken; (preventieve) hoorzitting bij GS met betrekking tot het&#13;
voornemen om de verklaring te verlenen; verlening verklaring van geen bezwaar&#13;
door GS; AROB-bezwaarschrift daartegen bij GS; schorsingsverzoek bij de voorzitter&#13;
van de afdeling Rechtspraak van de Raad van State; vrijstelling ex artikel 19&#13;
WRO, waarvoor de verklaring benodigd was, verleend door B en W; AROBbezwaarschrift&#13;
daartegen ook bij B en W; besluit GS op bezwaarschrift; daartegen&#13;
AROB-beroep bij afdeling Rechtspraak; besluit B en W op AROB-bezwaarschrift;&#13;
daartegen ook AROB-beroep.&#13;
Dit alles nog los van de bestemmingsplanprocedure, andere besluiten die op dezelfde&#13;
zaak betrekking hebben en de procedurele gevolgen van het niet tijdig beslissen&#13;
op de bezwaarschriften.&#13;
Voor een burger is dit een door een geniale dwaas aangelegd doolhof. Conclusie:&#13;
laten wij opschieten met de harmonisatie van het verbrokkelde, over uiteenlopende&#13;
wetten en rechterlijke colleges verspreide bestuursprocesrecht. Hetzelfde geldt trouwens&#13;
m.b.t. algemene regels van bestuursrecht.&#13;
4. Minder toezicht op gemeenten&#13;
Het is verheugend, dat specifieke uitkeringen worden teruggedrongen en worden&#13;
overgeheveld naar de algemene uitkeringen uit het provinciefonds en het gemeentefonds.&#13;
Een gevolg daarvan is, dat het specifieke toezicht op de besteding van die uitkeringen&#13;
wordt afgeschaft. Het kabinet meent, dat het algemene financiële toezicht&#13;
als bedoeld in de provinciewet en gemeentewet op een terughoudende manier moet&#13;
worden uitgeoefend. De provinciale besturen zijn het eens wat betreft de hoofdlijnen&#13;
van de gedachtengang 'terughoudend toezicht' maar verschillen over de vormgeving.&#13;
Zij willen minder ver gaan dan het kabinet inzake het begrotingstoezicht en&#13;
artikel 228 gemeentewet (voor besluiten tot het verrichten van burgerrechtelijke&#13;
rechtshandelingen, waaronder grondwerving, -vervreemding en -bezwaring). Het&#13;
gaat te ver om in deze inleiding op deze zaak verder in te gaan. Ik hoop, met name&#13;
wat artikel 228 betreft, op een soepele houding van de provincie. Minder toezicht&#13;
betekent verkorting van de procedure en werkt cliëntgericht. De nadelen van vergaand&#13;
toezicht zijn verder:&#13;
a. het is inefficiënt om hetzelfde werk tweemaal te doen;&#13;
b. de grens tussen de verantwoordelijkheden van de betrokken bestuurslagen wordt&#13;
onduidelijk en de zelfstandigheid van het lagere bestuur komt in het geding.&#13;
5. Meer delegatie en mandaat&#13;
Op ieder bestuursniveau zal men eens moeten nagaan in hoeverre meer gedelegeerd&#13;
en vooral meer gemandateerd kan worden, zonder de democratische rechten van&#13;
bestuursorganen geweld aan te doen. Het voert te ver allerlei voorbeelden van nietefficiënt&#13;
beleid aan te dragen. Tijdens de discussie ben ik daartoe graag bereid. TOELICHTING STELLING 2&#13;
De overheid lijkt thans op de piloot van een politiehelicopter. Van enige afstand toeziend,&#13;
meent zij alles te overzien. Zij wentel wiekt naar de plek des onheus, geeft aanwijzingen&#13;
en spoedt zich naar elders, steeds sneller en vaker. Steeds méér toestellen en&#13;
méér piloten moeten worden ingezet, totdat het sturend vermogen te omvattend en te&#13;
kostbaar is. Geprojecteerd op de ruimtelijke ordening wil ik het volgende zeggen. De&#13;
vraag is of de ambities op het stuk van planning niet overtrokken zijn, met name ten&#13;
aanzien van de lange termijnplanning. Op rijksniveau is het hele stelsel van schetsen en&#13;
schema's. Neem de drie groene structuurschema's en met name structuurschema&#13;
Natuur- en Landschapsbehoud. De nota Landelijke Gebieden moet worden&#13;
uitgewerkt in drie groene schema's: openluchtrecreatie, landinrichting en natuur- en&#13;
landschapsbehoud. Als men ziet wat een beleidsvoornemens daar worden opgetuigd en&#13;
zet men dat af tegen de vraag van wat een gemeentebestuur daar nu allemaal in het&#13;
dagelijks werk mee moet doen, dan rijzen de haren je te berge. De P.K.B.'s en schema's&#13;
suggereren een daadkracht in uitvoeringsmiddelen (juridisch, bestuurlijk en financieel),&#13;
die niet waar te maken is. Burgemeester Van Veenen uit Achtkarspelen heeft onlangs&#13;
berekend hoeveel de ruimtelijke ordening per jaar kost. Hij kwam op 800 tot 900&#13;
miljoen gulden.&#13;
Ook provincies (denk aan de gedetailleerde streekplannen en allerlei omvangrijke&#13;
sectorale nota's) en gemeenten zullen zich moeten matigen in hun voornemens. Men&#13;
moet niet te hoog grijpen om een aantal redenen:&#13;
1. men kan minder dan we in het verleden gedacht hebben ontwikkelingen voor&#13;
spellen;&#13;
2. planning en uitvoering gaan vaak hand in hand (stadsvernieuwing);&#13;
3. effectiviteit van bestuur maakt dat inkadering in ruimtelijke plannen niet altijd&#13;
mogelijk is. In de R.O. bepleit ik dan ook enige verschuiving van planmatige planologische&#13;
toetsing naar projectmatige toetsing. De anticipatieprocedure (art. 19)&#13;
is in wezen projectplanologie.&#13;
Ik juich de artikel. 19 procedure toe, mits ontdaan van enige procedurele rim-ram,&#13;
bijvoorbeeld niet het jaar in jaar uit nemen van een voorbereidingsbesluit voor hetzelfde&#13;
gebied. Een projectmatige aanpak naast en vooruitlopend op een globale planmatige&#13;
gebiedswijze aanpak is heel goed mogelijk (bijvoorbeeld bij stads- of&#13;
dorpsvernieuwing).&#13;
Nu terug naar de overheidsrol.&#13;
Terug naar de nachtwakersstaat willen wij ook niet. Een overheid, die alleen maar ad&#13;
hoc intervenieert? Een scheidsrechter op het voerbalterrein? Naar mijn mening moet&#13;
de overheid meer doen. Zij zal ook aanvoerder van het team moeten zijn, maar dan&#13;
zodanig dat de spelers de volle verantwoordelijkheid wordt gegeven. Zij zal de zwakke&#13;
en het zwakke moeten beschermen. Ik heb in Stelling 2 dit aangegeven met:&#13;
gerechtigheid.&#13;
Gerechtigheid impliceert allereerst weldadigheid, etc. Heel concreet gericht op de&#13;
regelgeving betekent dit een open creatieve en flexibele houding in plaats van een starre&#13;
letterknechterij bij het omgaan met regels. Het gaat erom, wat de bedoelingen van de&#13;
regelmaker zijn (judicial mode). Een teveel aan regels leidt vaak tot letterknechterij. Wij zien dit bij het bestemmingsplan. Dit plan heeft teveel een verordenend&#13;
karakter gekregen (1965). De Kroon heeft er nog een schepje bovenop gedaan&#13;
in haar overaccentuering van de rechten en plichten. Het gaat er in de eerste plaats&#13;
om de belangen van grondgebruikers te beschermen, het gaat er om het publieke belang&#13;
te beschermen door een kader te bieden voor een optimale inrichting van de&#13;
ruimte. Het bestemmingsplan moet weer programmatisch worden, zoals de W.R.O.&#13;
dat oorspronkelijk bedoelde. De juridische hardheid komt pas aan de orde op het&#13;
moment van concrete beslissing (projectmatige toetsing).&#13;
Gerechtigheid impliceert ook bescherming van de ander en het andere (mens, dier&#13;
en plant). Op een aantal terreinen (bodembescherming, gevaarlijke stoffen, meststoffen)&#13;
kunnen we niet met veel minder regels toe. Wel zie ik mogelijkheden om&#13;
het een en ander anders te regelen. De milieuwetgeving is te veel sectoraal versnipperd&#13;
(±10 wetten) en derhalve onoverzichtelijk chaotisch. Bovendien hangt boven&#13;
elke wet een reusachtig kostenplaatje.&#13;
Men moet de nota milieuheffingen maar eens lezen. Wie betaalt de mestbanken,&#13;
genoemd in het voorontwerp-meststoffenwet? Deze banken krijgen een ruimere&#13;
taak dan de door het bedrijfsleven opgerichte en reeds functionerende mestbanken.&#13;
De ruimere taak moet betaald worden. De Wet geluidshinder is wat dit betreft loodzwaar&#13;
(zeer minitieus, vele A.M.v.B.'s, zware kosten). Een slecht voorbeeld van een&#13;
uniforme regeling voor dichtbevolkte en dun bevolkte gebieden. De samenleving is&#13;
geen monoliet met gelijke belangen. De plaatselijke overheid kan veel op dit terrein&#13;
regelen (Hinderwet, Wet R.O. en A.P.V.).&#13;
Ondanks al deze bezwaren zullen wij wettelijke instrumenten adequaat moeten inzetten&#13;
om bodem, water en lucht van vervuiling te vrijwaren. Het gaat erom dat het&#13;
gebeurt zoals ik in Stelling 2 heb geschetst.&#13;
De overheid moet als een manager opereren. Zij zal sterk het accent moeten leggen&#13;
op flexibiliteit, wendbaarheid en improvisatie. Vele onderdelen zullen een tijdelijke&#13;
karakter krijgen. Zo zal men wetten steeds moeten screenen. Is de wet nog doelmatig?&#13;
Welke effecten heeft deze en hoeveel zijn de kosten?&#13;
De geschetste veranderingen doen een sterk beroep op het creatief en integrerend&#13;
vermogen van bestuurder en ambtenaar.&#13;
TOELICHTING STELLING 3&#13;
Hinderwet&#13;
a. Instelling vrijstellingsverordening artikel 3, lid 1 Hinderwet&#13;
In de gemeente Smallingerland zin wij gestart met een vrijstellingsverordening voor&#13;
extensieve veehouderijbedrijven. De Kroon is tot nu toe zeer terughoudend geweest&#13;
met het verlenen van goedkeuring aan deze verordeningen. Wij hopen in Smallingerland&#13;
het dereguleringsgetij mee te hebben. Want er zitten veel voordelen aan dit&#13;
systeem. Vele gemeentebesturen hebben de verordening inmiddels opgevraagd. De&#13;
verordening is nog niet goedgekeurd. In de verordening komen voorschriften voor op het terrein van stank- en/of stofhinder, geluidshinder van installaties,&#13;
machinerieën en werktuigen, mestopslag, bestrijdingsmiddelen, opslag en&#13;
aflevering van vloeistoffen uit de K3-klasse en enkele voorschriften van algemene&#13;
aard. Vergunningen zijn niet nodig; volstaan wordt met een verklaring van B en&#13;
W, waaruit blijkt dat de inrichting onder de werking van de verordening valt.&#13;
Voor de houders van inrichtingen biedt deze wijze van handelen&#13;
(mededelingsplicht) de volgende voordelen:&#13;
1. geen tijdrovende soms bewerkelijke vergunningenprocedure;&#13;
2. de houders weten van te voren aan welke voorschriften ze zijn gebonden&#13;
(staat&#13;
in vrijstellingsverordening);&#13;
3. geen leges zoals bij de vergunningenprocedure.&#13;
Ook het gemeentebestuur kan baat hebben bij deze werkwijze.&#13;
1. de administratieve rompslomp, die met elke normale hinderwetprocedure gepaard&#13;
gaat, kan voor de gemeente achterwege blijven;&#13;
2. de achterstand bij de vergunningverlening, welke in zeer veel gemeenten bestaat,&#13;
wordt sneller ingehaald;&#13;
3. meer aandacht kan worden besteed aan controle en probleemgericht milieu&#13;
beleid.&#13;
De rechtsbescherming blijft overeind. De verklaring is Arobabel. Blijkt bij&#13;
toezicht een inrichting niet onder de verordening te vallen, dan herleeft de&#13;
vergunningplicht. Ook de Kroon heeft de bevoegdheid bij A.M.v.B. voor&#13;
aangewezen categorieën van inrichtingen algemene voorschriften te stellen&#13;
(artikel 2a).&#13;
Omdat de meeste inrichtingen niet los gezien kunnen worden van de omgeving,&#13;
bepleit ik een lokale regeling. T.a.v. toestellen en mobiele installaties zouden&#13;
A.M.v.B.'s kunnen dienen.&#13;
Niet elke categorie van inrichting komt in aanmerking. Gedacht wordt aan&#13;
inrichtingen, waarbij men reeds van te voren een goede indruk heeft van de mate&#13;
van gevaar, schade of hinder (uniformiteitsbeginselen). Mogelijkheden zie ik&#13;
voor o.a. de volgende bedrijven:&#13;
- benzinepompen, garages, slagerijen, tuinbouwbedrijven, extensieve landbouwbedrijven,&#13;
patates friteskramen.&#13;
b. Versoepeling voorwaarden bij vergunningverlening Hinderwet&#13;
In hinderwetvergunningen worden nogal eens voorwaarden opgenomen&#13;
waarvoor geen noodzaak is, die niet effectvol zijn, of, die zoveel kosten met zich&#13;
meebrengen dat het nut niet opweegt tegen het offer.&#13;
Elk gemeentebestuur zal dit soort voorwaarden eens moeten screenen.&#13;
Voorbeeld van zinloze voorwaarden:&#13;
A. 'het ledigen van mest- en gierkelders mag niet geschieden op zon- en feestdagen,&#13;
noch op elke dag, de zon- of feestdag voorafgaand';&#13;
B. overdreven geluidsnormen;&#13;
C. onderscheid wordt gemaakt tussen brandbare vloeistoffen in K2-klasse (o.a. petroleum)&#13;
en K3-klasse (dieselolie en huisbrandolie). Bij de meeste agrarische bedrijven&#13;
zou de opslag van brandbare vloeistoffen onder één regeling van K3 produkten&#13;
gebracht dienen te worden; D. een gemeente geeft een Hinderwetvergunning af, waarin wordt bepaald, dat de&#13;
opslag van kuilgras of snijmais op tenminste 50 m van omwonenden dient te geschieden.&#13;
Verplaatsing sleufsilo kost ± ƒ 40.000, -. Weegt nut tegen offer op?&#13;
In sterk agrarisch georiënteerde dorpen zijn deze bedrijfsactiviteiten als acceptabel&#13;
te beschouwen;&#13;
E. het is wenselijk de brochure 'Veehouderij en Hinderwet' aan te passen.&#13;
In ieder geval zouden de categorieën III (enkele burgerwoning in buitengebied in&#13;
naaste omgeving van op te richten veehouderij) en IV (enkele agrarische woningen&#13;
eveneens in de buurt van veehouderij) in elkaar moeten worden geschoven in die zin&#13;
dat de voorkeursbehandeling van enkele burgers in het buitengebied tot het verleden&#13;
zal gaan behoren.&#13;
N.B. Op deze brochure wordt soms een beroep gedaan op andere gronden dan bedoeld&#13;
is.&#13;
c. Ontgrondingenwet&#13;
Het komt nog wel eens voor dat gedeputeerde staten de beslissing op een aanvraag&#13;
om een vergunning voor ontgronding tweemaal met drie maanden verdagen, en geen&#13;
beslissing nemen.&#13;
Ik bepleit niet alleen in dit geval maar ook elders fatale termijnen. De overheid&#13;
moet gedwongen worden tot snel handelen. Als sanctie zou eventueel een vergoeding&#13;
van schade kunnen gelden.&#13;
Overigens wordt de Ontgrondingenwet gewijzigd. Hopelijk wordt voorkomen dat&#13;
vanuit één sector in het planologische maatregelenstelsel wordt ingebroken en dat&#13;
de ruimtelijke afweging volgend is t.a.v. de sectorale afweging.&#13;
d. Ruimtelijke ordening&#13;
De punten a, b, c, d en f onder 'Middelen' spreken voor zichzelf. Ze kwamen bovendien&#13;
deels hiervoren bij de behandeling van de vorige stellingen aan de orde. Ik beperk&#13;
mij tot de Leefmilieuverordening.&#13;
De Leefmilieuverordening werkt naar twee kanten toe. Enerzijds komt de verordening&#13;
in de plaats van het bestemmingsplan. Er is sprake van een eenvoudiger en&#13;
minder omvattende regeling dan het b.p., anderzijds is de verordening meer omvattend.&#13;
Zij kan in de plaats treden van o.a. de volgende gemeentelijke verordeningen&#13;
(2e woningverordening, detailhandelsverordening, gemeentelijk tapverbod, verordening&#13;
overlast vermaakinrichtingen).&#13;
Artikel 17 geldt voor tijdelijke bouwwerken, die voorzien in een tijdelijke behoefte&#13;
(bouwketen bijvoorbeeld). Het behoeftecriterium zou dienen te vervallen. Artikel 17&#13;
kan nu niet worden toegepast voor noodscholen. Voor maximaal 5 jaar zouden B&#13;
en W vrijstelling moeten kunnen verlenen van een b.p. (ook vormen van gebruik).&#13;
e. Woningwet&#13;
In artikel 47, lid 2, van de Woningwet worden van het bouwvergunningvereiste enkele gevallen uitgezonderd zoals o.a. muurtjes en hekken, mits niet hoger dan 2&#13;
m, en dakkapellen, deuren etc, die niet buiten de buitenmuren van een bouwwerk&#13;
uitsteken. Men zou in dit artikel een lid kunnen toevoegen, waarin vrijstelling van&#13;
de bouwvergunning en invoering van de meldingsplicht. Om welke gevallen zou het&#13;
dan moeten gaan? Ik noem enkele voorbeelden:&#13;
a. garages, schuurtjes, dierenhokken, waarvan derden geen hinder ondervinden;&#13;
b. beperkte uitbreidingen van woningen (bijvoorbeeld 20 m vloeroppervlak of 1/10&#13;
van het bestaande volume), waarvan derden geen hinder ondervinden.&#13;
Elk gemeentebestuur zou de mogelijkheid moeten hebben om zelf te bepalen in hoeverre&#13;
het deze voorbeelden wil uitbreiden.&#13;
Het welstandstoezicht werkt vertragend. De meeste welstandsorganen zijn regionaal&#13;
of provinciaal georganiseerd. Een bouwvergunningsprocedure wordt dan tenminste&#13;
14 dagen opgehouden. Toetsing van welstand of fraaiheid vindt meestal ad&#13;
hoc plaats, kostenaspecten worden niet meegewogen. Misschien zou deze toetsing&#13;
meer kunnen geschieden op basis van te voren vastgestelde regels. Algemene uitgangspunten&#13;
(bijvoorbeeld bij dakkapellen, bouwsels bij volkstuinen, situering van&#13;
gebouwen ten opzichte van de rooilijnen, pergola's) zouden de gang van zaken&#13;
m.b.t. het welstandstoezicht ten goede komen. Bovendien zou ook hier een kostenanalyse&#13;
moeten worden gemaakt. Welstand moet betaalbaar zijn.&#13;
De Bouwverordening bevat teveel detailvoorschriften. Om enkele voorbeelden te&#13;
noemen: de vertrekken in een huis moeten aan voorgeschreven oppervlakten voldoen,&#13;
de inrichting van keukens, badruimten, privaten en waterplaatsen wordt zeer&#13;
concreet aangeduid, allerlei eisen worden gesteld, die verband houden met woongerief.&#13;
Het is nodig onderscheid te maken tussen minimale eisen die uit gezondheids- en&#13;
veiligheidsoverwegingen niet gemist kunnen worden en kwaliteitseisen, die boven dit&#13;
minimum uitgaan (wooncomforteisen).&#13;
De bewoner is mondig genoeg om zelf te kiezen. Bovendien zijn er belangenorganisaties&#13;
(woningbouwvereniging en vereniging Eigen Huis) die hem beschermen.&#13;
Kwaliteitsverschillen komen voldoende in prijsverschillen tot uiting of kunnen daarin,&#13;
indien daartoe aanleiding bestaat, door prijsregulering tot uiting worden&#13;
gebracht.&#13;
De vrijheid van de burger is op allerlei terreinen vergroot. Op het bouwterrein is&#13;
er nog te veel betutteling. De meer componenten omvattende ontwikkelingsvergunning&#13;
is een novum, te vergelijken met de meer verordeningen omvattende Leefmilieuverordening.&#13;
Men zou er ook de naam van leefmilieuvergunning aan kunnen&#13;
geven (voortvloeiende uit deze verordening).&#13;
Wil deze vorm van coördinatie zin hebben, dan zal afwijking van de gangbare&#13;
procedures van medebewindswetgeving (bijvoorbeeld Hinderwet) moeten worden&#13;
toegestaan. Artikel 3 van de Hinderwet zal na wijziging deze opening kunnen bieden.&#13;
Ook kan coördinatie van de besluitvormingsprocedure worden bereikt door middel&#13;
van een wet, vergelijkbaar met de Wet Algemene Bepalingen Milieuhygiëne. In&#13;
bepaalde gevallen (bijvoorbeeld industrieterreinen) zou gebruik kunnen worden gemaakt&#13;
van een bestuursovereenkomst (milieuconvenant, stadsvernieuwingsconvenant).&#13;
Goede rechtswaarborgen (bijv. derde-belanghebbende) moeten aanwezig zijn.</content><legacyfootnotes/><footnotes><footnote/></footnotes><auteurs>Mr. N. Wijma</auteurs><published>1983-10-01 00:00:00</published><modified>1983-10-01 00:00:00</modified><editiondate>1983-10-01</editiondate><htmlpath>https://denhollander.info/artikel/6449</htmlpath></article>
</articles></edition>
<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2011</searchword><id>9069</id><udhid>UDH:TvAR/9069</udhid><titel>Wetgeving en literatuur</titel><searchwords><searchword>TvAR 3/2011</searchword><searchword>UDH:TvAR/9069</searchword></searchwords><attachments><attachment><name>TvAR2011_03_04_Wetgeving.pdf</name><extention>pdf</extention><url>https://denhollander.info/download/7993/ci</url></attachment></attachments><inleiding>Ruimtelijke Ordening&#13;
Stalbranden&#13;
Het Ministerie van ELI is nog steeds bezig met de kwestie van de stalbranden, vooral in de vorm van overleg met ver­schillende betrokkenen (Dierenbescherming, LTO Neder­land, Nederlandse Vereniging voor Brandweerzorg en Ram­penbestrijding en enkele ministeries, waaronder BZK) in verband met de bouwregelgeving. Vooralsnog wordt wij­ziging in regelgeving niet nodig geacht. Er zijn voldoende mogelijkheden om verbeteringen door te voeren. De kennis daarover moet worden overgedragen. Er komt een plan van aanpak (Kamerstukken II 2010/11, 32 500, nr. 174, 4 febru­ari 2011).&#13;
</inleiding><content>Megastallen&#13;
Het is de Staatssecretaris van ELI niet ontgaan dat er een maatschappelijke dialoog over megastallen gaande is. Voor de begripsvorming hanteert de regering als ondergrens 500 nge, ofwel 320 melkkoeien, 12.500 vleesvarkens, 2.000 fok­varkens, 160.000 leghennen. Er zijn nu een kleine honderd van die bedrijven en dat zijn er al weer minder dan Milieu­defensie had berekend (375). De staatssecretaris gaat mee­praten met iedereen en zal in oktober met een visie komen (Kamerstukken II 2010/11, 28 973, nr. 44, 11 februari 2011).&#13;
Beheer landelijk gebied&#13;
Natuurbeschermingswet&#13;
In Bouwrecht van februari 2011 vraagt Ingrid Viertelhauzen zich af of de uitzonderingen voor bestaand gebruik (in de Natuurbeschermingswet 1998) in overeenstemming zijn met de Habitatrichtlijn (p. 68 e.v.). Conclusie: dat is onduidelijk.&#13;
Oostvaardersplassen&#13;
Wie wil weten hoe het staat met de grote grazers in de Oost­vaardersplassen – en met name het afschieten daarvan – leze een brief van de Staatssecretaris van ELI, Kamerstukken II 2010/11, 32 563, nr. 10, 3 februari 2011. In december-janua­ri zijn er 84 dieren afgeschoten.&#13;
Kooplicht BBL&#13;
Ook in Zuid-Holland en Gelderland is de koopplicht voor het Bureau beheer landbouwgronden nu opgeschort, via een wijziging van art. 10a van de Regeling inrichting lan­delijk gebied (Stcrt. 10 februari 2011, nr. 2511). In Gelder­land geldt dat niet voor gronden die zijn opgenomen in het Grondprotocol 2010-2013.&#13;
EHS&#13;
Berichten over de onteigening van grond ten behoeve van de Ecologische Hoofdstructuur zijn niet langer correct. Aan­vankelijk werd aangehouden dat maximaal 10% van de no­dige grond onteigend zou mogen worden, maar intussen is het beleid met het nieuwe kabinet veranderd. Onteigening zal nu alleen nog maar bij afrondende aankopen, die de in­richting van een volledig natuurgebied mogelijk maken. (Kamerstukken II 2010/11, 30 825, nr. 68, 8 februari 2011).&#13;
Structuurbeleid&#13;
Glastuinbouw&#13;
Door de glastuinbouw is een manifest ‘De consument cen­traal’ opgesteld. Daarin worden drie bouwstenen voor ver­sterking van de afzet genoemd: a) het opvoeren van de con­solidatie; samen groter worden en wederzijdse participatie; b) versterken en professionaliseren van de ketensamenwer­king; c) ontwikkelen en vermarkten van meer onderschei­dende producten en concepten. De Staatssecretaris van ELI is het ermee eens (Kamerstukken II 2010/2011, 32 627, nr. 1, 1 februari 2011).&#13;
Marktordening&#13;
GLB-inkomenssteun&#13;
De Regeling GLB-inkomensteun is op 4 februari 2011 op­nieuw aangepast (Stcrt. 8 februari 2011, nr. 181279). De be­langrijkste wijziging heeft betrekking op de integratie, per 2012, van de directe betalingen voor de productie van aard­appelzetmeel, van zaaizaad van vezelvlas en de verwerking van gedroogde voedergewassen in de het systeem van toe­slagrechten. De methode is intussen bekend: de in de refe­rentieperiode ontvangen steun wordt verdeeld over de aan­wezige toeslagrechten of – indien er geen toeslagrechten zijn – op aanvraag toegewezen. Voor de berekeningen zie bijlage 9 bij de nieuwe regeling. &#13;
Dieren&#13;
Wet dieren&#13;
De Eerste Kamer heeft een (blanco) eindverslag uitgebracht over het wetsvoorstel Wet Dieren (Kamerstukken I 2010/11, 31389, G. 1 februari 2011).&#13;
Dierenwelzijn&#13;
De aandacht voor het welzijn van dieren heeft nu ook ver­geten groepen als de waterbuffel, de struisvogel en de her­ten bereikt. De WUR schreef er een onderzoek over en de Staatssecretaris van ELI is het ermee eens. Met de herten en de struisvogels gaat het wel goed, voor de waterbuffels moet nog worden uitgezocht hoeveel water die eigenlijk no­dig hebben (Kamerstukken II 2010/11, 28 286, nr. 468, 1 fe­bruari 2011).&#13;
Uitloop voor kippen en koeien&#13;
De Staatssecretaris van ELI is geen voorstander van een wettelijke verplichting van vrije uitloop voor koeien en kip­pen. Laat dat maar aan de markt en de maatschappelijke or­ganisaties over. Het gaat al de goede kant op. (Kamerstuk­ken II 2010/11, 28 286, nr. 476, 11 februari 2011).&#13;
Milieurecht&#13;
Meststoffenwet&#13;
De Landbouwwet en de Meststoffenwet worden aangepast om het mogelijk te maken dat het verstrekken van gegevens uitsluitend langs elektronische weg kan geschieden (Kamer­stukken II 20010/11, 32 603, nr. 2, wetsvoorstel).&#13;
Emissiefactoren&#13;
De Regeling ammoniak en veehouderij bevat emissiefacto­ren voor verschillende stalsystemen. Er is – met name in de rundveehouderij – behoefte aan nieuwe techniek, waarvoor nog geen emissiefactoren kunnen worden berekend. Op ba­sis van de regeling is het wel mogelijk om voor proefstallen bijzondere emissiefactoren vast te stellen, maar nu komen er ook zgn. voorlopige emissiefactoren om de techniek al mo­gelijk te maken, vooruitlopend op de vaststelling van defini­tieve emissies. De staatssecretaris heeft daarvoor beleidsre­gels opgesteld (Stcrt. 11 februari 2011, nr. 2434).&#13;
Europees agrarisch recht&#13;
Landbouw- en Visserijraad&#13;
De Staatssecretaris van ELI bericht over de uitkomsten van de Landbouwraad (ouderwetse naam eigenlijk) van 24 ja­nuari 2011 (Kamerstukken II 2010/11, 21 501-32, nr. 437, 9 februari 2011). Er is onder meer gedebatteerd over de toe­komst van het gemeenschappelijk landbouwbeleid. De dis­cussie blijft nog wat abstract, maar in grote lijnen is men het eens over het handhaven van marktmaatregelen als vangnet, de vereenvoudiging van het GLB, het handhaven van een sterke en omvangrijke eerste pijler en het behoud van flexi­biliteit voor de lidstaten. &#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2011-03-01 00:00:00</published><modified>2011-03-01 00:00:00</modified><editiondate>2011-03-01</editiondate><htmlpath>https://denhollander.info/artikel/9069</htmlpath></article>
</articles></edition>
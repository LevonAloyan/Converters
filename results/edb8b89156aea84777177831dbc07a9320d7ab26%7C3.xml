<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2009</searchword><id>8134</id><udhid>UDH:TvAR/8134</udhid><titel>Health check en modulatie in Duitsland</titel><searchwords><searchword>TvAR 4/2009</searchword><searchword>UDH:TvAR/8134</searchword></searchwords><attachments><attachment><name>TvAR-4-2009-Art3.pdf</name><extention>pdf</extention><url>https://denhollander.info/download/7348/ci</url></attachment></attachments><inleiding>Op 14 en 15 november 2007 werd in Potsdam het Dreiländeragrarrechtseminar&#13;
gehouden. Een dergelijk symposium&#13;
wordt elk jaar gehouden met juristen van de Duitse, Belgische&#13;
en Nederlandse verenigingen voor agrarisch recht. De&#13;
bijeenkomst was georganiseerd door de Duitse Vereniging&#13;
voor Agrarisch recht en werd bezocht door 9 Duitsers en 15&#13;
Nederlanders. De Belgen lieten het afweten. Er werd gesproken&#13;
over de evaluatie van het Europees Gemeenschappelijk&#13;
Landbouwbeleid en de wijziging in de Europese verordening&#13;
voor bedrijfspremies (1782/2003), ook wel als&#13;
health check en modulatie aangeduid.&#13;
Voor Nederland sprak mr. H.A.Verbakel-van Bommel over&#13;
het standpunt van het Nederlandse kabinet over de zogenoemde&#13;
health check wetgevingsvoorstellen van de Europese&#13;
Commissie en de houtskoolschets die het kabinet daarover&#13;
heeft gemaakt.1 Het betreft een langetermijnvisie over&#13;
de toekomst van het Europese Gemeenschappelijke Landbouwbeleid&#13;
tot 2020.2 Met die schets wordt, kort samengevat,&#13;
beoogd het systeem van inkomens- en marktondersteuning&#13;
in de agrarische sector om te vormen tot een systeem&#13;
van beloning van maatschappelijke diensten&#13;
Hierna volgt een kort verslag van de bijdrage van Duitsland&#13;
en van de discussie.</inleiding><content>1. Health check&#13;
Inleiding&#13;
Dr. W. Krüger, werkzaam als jurist bij de Duitse Boerenbond&#13;
te Berlijn, sprak over het ontwerp van de nieuwe EGBedrijfspremieverordening,&#13;
die begin 2009 van kracht&#13;
wordt, maar die ten tijde van het seminar nog niet tot in&#13;
details bekend was. Duidelijk is wel dat er nog slechts steun&#13;
komt als de landbouw multifunctioneel werkt en de ruimtelijke&#13;
ordening dient. Na de besluiten van de Europese&#13;
Landbouw- en Visserijraad op 20 november 2008 weten we&#13;
meer.&#13;
Wijzigen model&#13;
De EU kent vier modellen voor ontkoppeling van inkomenssteun&#13;
en productie. Tot 2010 kan een lidstaat nog van&#13;
model veranderen. Nederland kent nog het historisch&#13;
model. Duitsland heeft voor het combinatiemodel, een&#13;
model tussen het bedrijfsmodel en het regionaal model, gekozen.&#13;
Duitsland is met zijn bondslanden overeengekomen,&#13;
dat – waar nu nog per bondsland verschillen in steun gelden&#13;
van € 258 tot € 359 – in elk bondsland vanaf 2010&#13;
dezelfde steun, namelijk € 340 per hectare, zal worden uitgekeerd.&#13;
De regionale dierpremies gaan nog wel omhoog&#13;
tot 2014. Duitsland moet voor 1 augustus 2009 besluiten&#13;
of het met ingang van 15 mei 2010 een ander model kiest&#13;
of het huidige combinatiemodel houdt (art. 47 voormelde&#13;
Verordening 1782/2003).&#13;
Modulatie, braaklegging en cross compliance&#13;
De Duitse Boerenbond wil geen extra kortingen (modulatie)&#13;
op premies, wil braaklegging afschaffen, wil cross compliance&#13;
afslanken maar wel erkenning van randenbeheer in&#13;
de wijnbouw, wil de superheffing verlagen, en wil meer&#13;
steun voor melkvee in moeilijke regio’s via een melkfonds.&#13;
Dat laatste is nu verboden, maar zou nationaal moeten worden&#13;
toegestaan. Het zou betaald kunnen worden uit de&#13;
steungelden die een lidstaat overhoudt en anders toch maar&#13;
terug moet geven. De boerenbond wil een lagere modulatie&#13;
– namelijk een maximale verhoging van 2% per jaar – dan&#13;
de Europese Commissie, die van 2009 tot 2013 een oplopend&#13;
percentage van 7 tot 13% voor alle betalingen boven&#13;
€ 5.000 voorstelt. Ook wil de boerenbond de progressieve&#13;
modulatiekorting op de bedragen tussen € 100.000,&#13;
€ 200.000 en € 300.000 of meer beperken tot trappen van&#13;
respectievelijk 1, 2 en 3 %, en tot slot wil hij geen kortingen&#13;
meer boven de uitbetalingen van € 500.000. Anders&#13;
bestaat het gevaar dat bedrijven zich daarom splitsen en dat&#13;
komt de daarin werkzame werknemers niet ten goede.&#13;
De boerenbond vreest dat, naast de modulatie van geldmiddelen,&#13;
de nationale cofinanciering straks niet betaalbaar zal&#13;
blijken te zijn.&#13;
Wat betreft cross compliance heeft de boerenbond ook&#13;
wensen.&#13;
Het kalenderjaar als rekeneenheid moet worden afgeschaft.&#13;
Dat moet een jaar worden.&#13;
Een boer die op 15 mei steun vraagt moet een jaar lang aan&#13;
de voorwaarden voldoen, terwijl hij wellicht in dat jaar de&#13;
pacht moet beëindigen of grond verkoopt of verpacht. Het&#13;
moet mogelijk zijn dat het voldoen aan de voorwaarden civielrechtelijk&#13;
of anderszins aan de opvolger opgelegd wordt.&#13;
Ondergrens en nationale reserve&#13;
Er moet voor sancties een onder-bagatelgrens van € 100&#13;
worden ingevoerd.&#13;
Kleine fouten worden sinds 2008 – anders dan in Nederland&#13;
– al niet meer gesanctioneerd.&#13;
Duitsland juicht toe als de ondergrens in art. 30 van voormelde&#13;
Verordening voor het systeem van 0,3 hectare oppervlakte&#13;
1 hectare en/of betaling van € 250 wordt en er twee&#13;
maal per jaar tussen 1 december en 30 juni zou worden uitbetaald,&#13;
hetgeen nu nog volgens art. 31 van die Verordening&#13;
om fiscale redenen niet mogelijk is. De nationale reserve&#13;
zou, via een dergelijke wijziging van art. 37 van voormelde&#13;
Verordening, ook ingezet kunnen worden voor herstructurering&#13;
van de wijnbouw en snelgroeiend hout, temeer&#13;
omdat er tot nu toe braakgelegen grond vrijkomt. Gedurende&#13;
twee jaar niet geactiveerde betalingsaanspraken&#13;
zouden dienen te vervallen aan de nationale reserve (art. 43&#13;
voormelde Verordening).&#13;
2. Toeslagrechten en pacht&#13;
Tot slot sprak Krüger nog even over toeslagrechten en&#13;
pachtbeëindiging. Volgens een arrest van het Bundesgerichtshof&#13;
3 verkrijgt – als partijen niets geregeld hebben –&#13;
verpachter geen aanspraak op overdracht van toeslagrechten&#13;
en ook hoeft er tussen partijen niets afgerekend te worden.&#13;
Krüger wist uit ervaring dat grote verpachters contracteren&#13;
dat bij pachtbeëindiging alle quota teruggaan naar de verpachters,&#13;
zodat zij deze weer kunnen doorverpachten. Hij&#13;
was van mening dat wanneer partijen iets geregeld hebben&#13;
over te dragen quota bij pachtbeëindiging dat echter nooit&#13;
toeslagrechten kunnen betreffen.&#13;
In Nederland zijn er recent door het pachthof prejudiciële&#13;
vragen4 over dit vraagstuk gesteld.&#13;
3. Discussie&#13;
Duitse burgers willen voor beter dierenwelzijn geen hogere&#13;
prijs voor vlees betalen en zij willen evenmin voor groene of&#13;
blauwe diensten betalen. In Duitsland is men er huiverig&#13;
voor om straks alle gelden uit de eerste zuil, dus uit directe&#13;
EU-gelden, te verkrijgen. Cofinanciering, met gelden uit de&#13;
tweede zuil, zou tot betere bestedingskeuzes leiden.&#13;
Ook moet er geen bovengrens komen aan bedrijfssteun&#13;
omdat Duitsland veel grote bedrijven heeft, zelfs van 1.000&#13;
en 2.000 hectares. In Nederland speelt dat niet omdat er&#13;
bijna geen bedrijf is dat steun boven € 10.000 ontvangt.&#13;
Het Nederlands kabinet heeft dan ook geen standpunt over&#13;
boven- of ondergrenzen aan steun geformuleerd.&#13;
Omdat in Duitsland de koopkracht laag is, mogen levensmiddelen&#13;
niet duurder worden. Men moet rekening houden&#13;
met de prijzen op de wereldmarkt. Melk bijvoorbeeld&#13;
moet kostendekkend kunnen worden geproduceerd. Ook&#13;
moet men in Duitsland rekening houden met de bergboeren,&#13;
die zich uit de markt zouden prijzen bij een prijsverhoging&#13;
van producten.&#13;
Nederland heeft een andere mening: de markt kan innovatieve&#13;
producten best betalen en arme mensen krijgen inkomenssteun.&#13;
Alleen in crisissituaties zouden eventueel interventieprijzen&#13;
kunnen worden ingevoerd.&#13;
Duitsland kan wel instemmen met steun voor groene en&#13;
blauwe diensten, maar het vreest dat de WTO die steun&#13;
concurrentievervalsend vindt en de WTO dus standaarden&#13;
voor steun zal willen invoeren. Nederland is niet bang daarvoor&#13;
want enerzijds willen Nederlandse burgers betalen&#13;
voor innovatieve en ecologische producten en anderzijds&#13;
betaalt de EU en/of de Staat niet de boeren, maar rechtstreeks&#13;
de burgers die bomen planten of aan randenbeheer&#13;
of aan private natuurbescherming doen.&#13;
In Duitsland is het melkquotum onlangs met 1,25% verhoogd&#13;
en daar zou het bij moeten blijven. Verhoging van&#13;
quota zou de prijs immers doen dalen. Duitsland zou wel&#13;
een melkfonds, met steun uit de eerste zuil, willen oprichten,&#13;
om dat geld vervolgens in de tweede zuil te besteden&#13;
aan herstructurering van melkveebedrijven. Helaas willen&#13;
sommige bondslanden niet aan een dergelijk melkfonds bijdragen.&#13;
In juni 2008 hebben Duitse melkveehouders gestaakt&#13;
omdat de melkprijs onder de 43 eurocent, de kostprijs per&#13;
liter, was gezakt, en er daarom geen onderlinge concurrentie&#13;
meer mogelijk was. In Duitsland zijn er immers ruim 100&#13;
concurrerende zuivelondernemingen, en geen 2 zoals in Nederland,&#13;
welke 2 wel de melkprijs kunnen ondersteunen,&#13;
aldus meende W. Krüger. De Duitse burgers wilden na de&#13;
staking wel een paar dagen meer dan 43 eurocent per liter&#13;
betalen, maar dat was helaas vlug weer over.&#13;
</content><legacyfootnotes>* Mr. L.P.J. Mertens is zelfstandig jurist en verbonden aan Schraven cs&#13;
Belastingadviseurs BV te Tilburg.&#13;
1. Kamerstukken II 2007/08, 28625, nr. 59.&#13;
2. Zie hierover het artikel van H.A. Verbakel-van Bommel getiteld&#13;
‘Health check van het Gemeenschappelijk Landbouwbeleid’, dat in&#13;
deze aflevering van dit tijdschrift, op p. 128 is gepubliceerd.&#13;
3. Arrest Bundesgerichtshof van 24 november 2006 (LwZR 1/06); zie&#13;
voor bespreking mr. L.P.J. Mertens in Land- en Tuinbouw Bulletin&#13;
van oktober 2007 (LTB 2007/10) .&#13;
4. Pachthof 28 oktober 2008 (Agr.r. 2008/5476).</legacyfootnotes><footnotes><footnote/></footnotes><auteurs>mr. L.P.J. Mertens</auteurs><published>2009-04-01 00:00:00</published><modified>2017-06-16 16:17:51</modified><editiondate>2009-04-01</editiondate><htmlpath>https://denhollander.info/artikel/8134</htmlpath></article>
</articles></edition>
<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2013</searchword><id>10760</id><udhid>UDH:TvAR/10760</udhid><titel>Verordening stikstof en Natura 2000 Noord-Brabant</titel><searchwords><searchword>TvAR 10/2013</searchword><searchword>UDH:TvAR/10760</searchword></searchwords><attachments><attachment><name>TvAR2013_10_02_Verordening.pdf</name><extention>pdf</extention><url>https://denhollander.info/download/9204/ci</url></attachment></attachments><inleiding>1. Inleiding&#13;
Om verslechtering van Natura 2000-gebieden te voorko­men, geldt een algemene plicht voor lidstaten van de Euro­pese Unie om hiertoe passende maatregelen te treffen. In de Natuurbeschermingswet 1998 heeft dit zich onder meer ver­taald in art. 19ke. Dit artikel bepaalt dat het bevoegd ge­zag er zorg voor dient te dragen dat passende maatregelen worden getroffen om verslechtering van de kwaliteit van de voor stikstof gevoelige habitats in een Natura 2000-ge­bied te voorkomen. Provinciale Staten van de provin­cie Noord-Brabant hebben aan deze plicht gehoor gegeven door het vaststellen van de Verordening stikstof en Natu­ra 2000 Noord-Brabant. Op 23 april 2013 heeft de Afdeling Bestuursrechtspraak van de Raad van State (hierna: de Af­deling) de eerste beroepszaken met betrekking tot de Ver­ordening stikstof en Natura 2000 (hierna: de Verordening) behandeld. Op 19 juni 2013 heeft de Afdeling hierover uit­spraak gedaan.1&#13;
In onderhavige bijdrage ga ik nader in op de Verordening stikstof en Natura 2000 Noord-Brabant en op de uitspraak van 19 juni 2013 van de Afdeling hierover. Het betreft hier­bij de Verordening stikstof en Natura 2000 Noord-Brabant zoals deze gold tot 29 maart 2013.2 Daartoe zet ik in para­graaf 2 eerst het juridisch kader uiteen dat ten grondslag ligt aan de Verordening. Vervolgens ga ik in paragraaf 3 in op de doelstelling van Provinciale Staten van de provincie Noord-Brabant bij vaststelling van de Verordening. Voorts wordt een toelichting gegeven op de Verordening, evenals op de wijze waarop Provinciale Staten invulling hebben gegeven, althans invulling hebben getracht te geven, aan de plicht om passende maatregelen als bedoeld in art. 19ke van de Na­tuurbeschermingswet 1998 te nemen. Daarbij komen on­der meer de meldingsplicht en de saldering aan de orde. Ten aanzien van de beslissingen die Gedeputeerde Staten naar aanleiding van gedane meldingen en salderingsverzoeken nemen, rijst de vraag of deze appellabel zijn. Deze vraag wordt beantwoord in paragraaf 4. Vervolgens wordt in pa­ragraaf 5 ingegaan op een belangrijk onderdeel van de Ver­ordening stikstof en Natura 2000, te weten het gecorrigeerd emissieplafond. Toegelicht wordt wat het gecorrigeerd emis­sieplafond inhoudt, waarvoor dit plafond van belang is en wat de gevolgen hiervan zijn. In paragraaf 6 ga ik in op de saldering op grond van de Verordening, welke saldering ik in paragraaf 7 afzet tegen de saldering op grond van de Na­tuurbeschermingswet. In paragraaf 8 sluit ik af met een con­clusie.&#13;
</inleiding><content>2. Juridisch kader&#13;
Het juridisch kader voor de bescherming van Natura 2000-gebieden is primair neergelegd in de Habitatrichtlijn en de Vogelrichtlijn.3 De doelstelling van de Vogel- en Ha­bitatrichtlijn is om de speciale beschermingszones voor leef­gebieden van vogels en de speciale beschermingszones voor de natuurlijke habitats en habitats van soorten in een gun­stige staat van instandhouding te behouden of te herstellen. Voor onderhavige bijdrage is met name art. 6 van de Habita­trichtlijn (hierna: Hrl), en in het bijzonder het tweede lid van dit artikel, van belang. Dit art. legt, kort gezegd, aan de lid­staten de algemene verplichting op om passende maatrege­len te treffen om ervoor te zorgen dat de kwaliteit van de na­tuurlijke habitats en de habitats van soorten in de speciale beschermingszones niet verslechtert en er geen storende fac­toren optreden voor de soorten waarvoor de zones zijn aan­gewezen voor zover die factoren, gelet op de doelstellingen van de Habitatrichtlijn, een significant effect zouden kunnen hebben. Deze algemene plicht is in de Natuurbeschermings­wet 1998 (hierna: Nb) geïmplementeerd in verschillende ar­tikelen. Voor onderhavige bijdrage is daartoe in het bijzon­der art. 19ke Nb van belang.&#13;
Art. 19ke Nb draagt het bevoegd gezag op om maatrege­len te treffen om te verzekeren dat de instandhoudingsdoel­stellingen van het betrokken Natura 2000-gebied worden behaald, met het oog op het terugbrengen van de stikstofde­positie. De in art. 19ke Nb neergelegde bevoegdheid wordt ook wel de aanschrijvingsbevoegdheid genoemd. Art. 19ke Nb bepaalt dat het bevoegd gezag er zorg voor draagt dat passende maatregelen worden genomen om verslechtering van de kwaliteit van de voor stikstof gevoelige habitats in een Natura 2000-gebied te voorkomen, en om de in het be­heerplan voor het desbetreffende Natura 2000-gebied ten aanzien van die habitats beschreven resultaten, bedoeld in art. 19a, derde lid, onderdeel a, Nb te verwezenlijken. Ter uitvoering hiervan kan het bevoegd gezag aan degene wiens handelen stikstofdepositie veroorzaakt op voor stikstofge­voelige habitats in een Natura 2000-gebied de verplichting opleggen om binnen een door het bevoegd gezag te stellen termijn de nodige preventieve of herstelmaatregelen te tref­fen, met inachtneming van door het bevoegd gezag te geven instructies (art. 19ke, tweede lid, Nb). Voorts kan de ver­plichting worden opgelegd om de handeling te staken of te beperken, of om informatie over de handeling te verstrek­ken. Een verplichting zoals hiervoor bedoeld, kan worden voorgeschreven voor afzonderlijke gevallen danwel voor ca­tegorie&amp;#12539; van gevallen bij algemeen verbindend voorschrift, voor zover de verplichting betrekking heeft op inrichtin­gen als bedoeld in art. 1.1, eerste lid, van de Wet milieube­heer, of het drijven daarvan, en zij geen betrekking heeft op handelingen waarvoor de Minister het bevoegd gezag is (art. 19ke, derde lid, Nb). Handelen in strijd met een verplichting als bedoeld in art. 19ke, tweede lid, Nb is op grond van het vijfde lid van art. 19ke Nb verboden. &#13;
Voor dit artikel is voorts art. 19kf Nb van belang. Op grond van dit artikel kunnen Gedeputeerde Staten, onderscheiden­lijk provinciale staten, bij toepassing van art. 19ke, tweede lid, Nb in elk geval de verplichting opleggen dat de stikstof­depositie op de voor stikstof gevoelige habitats in een Na­tura 2000-gebied die wordt veroorzaakt door het desbetref­fende handelen, geheel dan wel voor een bepaald deel, niet groter is dan de door Gedeputeerde Staten geregistreerde en voor dit handelen beschikbaar gestelde afname van stikstof­depositie op deze habitats als gevolg van de be&amp;#12539;ndiging van een of meer bepaalde andere handelingen. &#13;
3. Verordening stikstof en Natura 2000 &#13;
Om uitvoering te geven aan art. 19ke Nb – en dus aan art. 6, tweede lid, Hrl4 – hebben provinciale staten van de provin­cie Noord-Brabant de Verordening stikstof en Natura 2000 opgesteld. Met de verordening wordt beoogd de stikstof­depositie op Natura 2000-gebieden in Noord-Brabant terug te dringen ten opzichte van de situatie op 7 december 2004 door onder meer technische eisen te stellen aan stallen.5 De eerste aanzet voor het opstellen van de Verordening dateert reeds van vóór het wetsvoorstel voor art. 19ke Nb.6 Oor­spronkelijk was het dan ook de bedoeling om hetgeen thans is neergelegd in de Verordening neer te leggen in een be­leidsregel, welke als handvat zou dienen voor de beoorde­ling van vergunningaanvragen op grond van art. 19d, eerste lid, Nb. Nu gelet op art. 19ke Nb een directe mogelijkheid werd geboden om bij provinciale verordening nadere regels vast te stellen, is niet langer gekozen voor een beleidsregel, maar voor een Verordening. De Verordening is vervolgens in werking getreden op 15 juli 2010. &#13;
De kern van de Verordening wordt gevormd door een alge­mene zorgplicht en een taakstelling op langere termijn voor ondernemers. Met deze algemene zorgplicht en taakstel­ling wordt gewaarborgd dat de beoogde afname van de ach­tergronddepositie, voor zover deze wordt veroorzaakt door stalemissies, op de gewenste wijze afneemt. Op de onder­nemer7 rust de verplichting om er zorg voor te dragen dat ie­dere nieuwe c.q. op wezenlijke onderdelen gewijzigde stal voldoet aan de emissie(reductie)eisen zoals opgenomen in de bij de Verordening behorende bijlage.8 Deze eisen gaan voor het bedrijf als geheel verder dan het Besluit ammonia­kemissie huisvesting veehouderij. Waar voornoemde zorg­plicht enkel emissiereductie voorschrijft voor alle nieuw­bouw, verplicht de taakstelling in art. 3 van de Verordening ondernemers er zorg voor te dragen dat het bedrijf als geheel uiterlijk per 1 januari 2028 gemiddeld voldoet aan de vereis­ten als opgenomen in de bij de Verordening behorende bijla­ge.9 Met de Verordening stikstof en Natura 2000 Noord-Bra­bant wordt kortom een verdergaande stikstofemissiereductie nagestreefd dan wettelijk verplicht. &#13;
Om de gewenste stikstofemissiereductie te bereiken, heeft de provincie in de Verordening voor degenen wier handelen stikstofdepositie veroorzaakt op voor stikstofgevoelige habi­tats in een Natura 2000-gebied verplichtingen als bedoeld in art. 19ke, tweede lid, Nb c.q. art. 6, tweede lid, Hrl voorge­schreven. De op grond hiervan mogelijk gemaakte verplich­tingen bestaan uit preventieve of herstelmaatregelen over­eenkomstig door het bevoegd gezag te geven instructies, het staken of beperken van handelingen en het verstrekken van informatie over de handeling. In de Verordening stikstof en Natura 2000 Noord-Brabant zijn deze drie vormen van mo­gelijke verplichtingen uitgewerkt. De verplichting tot het verstrekken van informatie is vertaald in de meldingsplicht die op grond van de Verordening geldt voor ondernemers in­geval van het voornemen tot het realiseren van een of meer nieuwe stallen.10 Op deze meldingsplicht wordt nader in­gegaan in paragraaf 4.1. De verplichting om preventieve of herstelmaatregelen te treffen, is onder meer verwerkt in het gecorrigeerd – bedrijfsspecifiek – emissieplafond11 en in de verplichting om ingeval van het realiseren van een nieu­we stal te voldoen aan de technische vereisten zoals opge­nomen in de bij de Verordening behorende bijlage.12 Tot slot is ook de mogelijkheid ex art. 19ke, tweede lid, Nb om een verplichting tot het staken of beperken van handelingen op te leggen, opgenomen in de Verordening. Art. 9 sub c, d en e van de Verordening maken namelijk middels het toepassen van de aanschrijvingsbevoegdheid een gerichte beperking van de bedrijfsomvang mogelijk. Ingeval van een toename van de stikstofdepositie boven het gecorrigeerd emissiepla­fond kunnen Gedeputeerde Staten de betrokken ondernemer aanschrijven om de omvang van een uitbreiding te beperken of een bestaande stal emissiearm(er) te maken teneinde de stikstofemissie terug te dringen tot het niveau van het gecor­rigeerd emissieplafond. &#13;
In de Verordening stikstof en Natura 2000 Noord-Brabant zijn dus verschillende verplichtingen in de zin van art. 19ke, tweede lid, Nb opgenomen, welke verplichtingen zijn aan te merken als passende maatregelen als bedoeld in art. 6, twee­de lid, Hrl. Immers wordt met het samenstel van de in de Verordening opgenomen verplichtingen beoogd een afname van de stikstofdepositie op Natura 2000-gebieden in Noord- Brabant te realiseren.13 De vorm en de middelen teneinde dit resultaat te bereiken, worden door art. 6, tweede lid, Hrl aan de lidstaten overgelaten. Bovendien laat art. 19ke Nb de ver­gunningplicht op grond van art. 19d, eerste lid, Nb – in welk kader wordt beoordeeld of een project significante gevolgen kan hebben – onverlet. Daarmee is naar het oordeel van de Afdeling art. 6, tweede lid, Hrl juist ge&amp;#12539;terpreteerd.14 In zo­verre kan dan ook geen rechtstreeks beroep worden gedaan op deze bepaling uit de Habitatrichtlijn. &#13;
4. Appellabiliteit beslissingen op grond van de Verordening &#13;
4.1 Meldingsplicht en beslissingen &#13;
Op grond van de Verordening stikstof en Natura 2000 Noord-Brabant kunnen verschillende beslissingen worden genomen. Over de vraag of deze beslissingen zijn aan te merken als appellabele besluiten, is veel discussie gevoerd. Bij de beantwoording van deze vraag is het relevant om on­derscheid te maken tussen de verschillende beslissingen die op grond van de Verordening genomen kunnen worden. Al­vorens hierop nader in te gaan, is het van belang eerst in te gaan op de meldingsplicht. Ondernemers met het voorne­men tot het realiseren van een of meer nieuwe stallen zijn namelijk op grond van art. 6 van de Verordening verplicht om dit te melden bij Gedeputeerde Staten. Indien door het realiseren van de nieuwe stallen een saldering als bedoeld in de Verordening noodzakelijk is, wordt een daartoe strek­kend verzoek gelijktijdig met de melding ingediend.15 De meldingsplicht dient twee doelen. Enerzijds stelt het Gede­puteerde Staten in staat om toezicht te houden op het feite­lijk voldoen aan de technische staleisen als bedoeld in art. 2 jo. bijlage 1 van de Verordening en het monitoren van de emissie c.q. depositie die daarmee samenhangt. Anderzijds kan aan de hand van meldingen worden nagegaan of sprake is van een toename boven het gecorrigeerd emissieplafond en of in dat geval de betrokken ondernemer aangeschreven dient te worden. &#13;
Wanneer een melding op grond van art. 6 van de Verorde­ning is gedaan, dienen Gedeputeerde Staten naar aanlei­ding hiervan een beslissing te nemen. Indien de nieuwe stal­len voldoen aan de vereisten als opgenomen in bijlage 1 bij de Verordening en geen overschrijding van het gecorrigeerd emissieplafond optreedt, nemen Gedeputeerde Staten de melding voor kennisgeving aan (art. 9 sub a Verordening). Indien voldaan is aan de vereisten als opgenomen in bijla­ge 1 van de Verordening en het gecorrigeerd emissieplafond wordt overschreden, wordt bij het betrokken bedrijf over de mogelijkheid van saldering overeenkomstig de Verordening beslist. Overigens moet het daarbij gaan om een bedrijf met een stikstofdepositie van ten hoogste 50,0 mol N/ha/jr.16 An­dere beslissingen die voortvloeien uit art. 9 van de Veror­dening, betreffen aanschrijvingen tot het beperken van de bedrijfsomvang dan wel het treffen van technische voorzie­ningen teneinde de stikstofemissie terug te dringen tot het niveau van het gecorrigeerd emissieplafond. &#13;
4.2 Acceptatie melding &#13;
Indien nieuwe stallen voldoen aan de technische vereisten zoals opgenomen in de bij de Verordening behorende bijlage en geen overschrijding van het gecorrigeerd emissieplafond optreedt, besluiten Gedeputeerde Staten de melding voor kennisgeving aan te nemen. Ik gebruik hier nadrukkelijk de term ‘besluiten’, aangezien art. 9 van de Verordening – zo­als deze bij de Afdeling voorlag – deze term hanteert. Ook de toelichting op art. 9 van de Verordening spreekt uitdruk­kelijk over ‘besluiten’: &#13;
‘Gedeputeerde Staten nemen naar aanleiding van de melding altijd een besluit, dat ook schriftelijk aan de aanvrager medegedeeld wordt. Dit besluit is gericht op het specifieke geval en heeft gevolgen voor de rechts­positie van het betrokken bedrijf. Om die reden is dat besluit vatbaar voor bezwaar en beroep.’ &#13;
In lijn hiermee hebben Gedeputeerde Staten aanvankelijk ook het voor kennisgeving aannemen van een melding in de gevallen dat geen saldering via de depositiebank aan de orde was, in bezwaar behandeld als een besluit in de zin van art. 1:3 van de Algemene wet bestuursrecht (hierna: Awb). Op aangeven van de onafhankelijke Hoor- en adviescom­missie voor de behandeling van bezwaar- en beroepschriften van de provincie Noord-Brabant (hierna: Hac) zijn Gede­puteerde Staten vervolgens onderscheid gaan maken tussen de rechtsgevolgen van de melding als zodanig en het daar­aan gekoppelde verzoek tot saldering. In de gevallen dat en­kel de melding ter beoordeling staat, volgt uit het systeem van (de art. 19ke en 19kf van) de Natuurbeschermingswet in samenhang met de Verordening dat het rechtsgevolg van een melding rechtstreeks uit dit systeem voortvloeit. Dit brengt naar het oordeel van Gedeputeerde Staten mee dat voor het intreden van deze rechtsgevolgen niet van belang is of door het bevoegd gezag een beslissing omtrent acceptatie van de melding is genomen. Indien niet wordt voldaan aan de meldplicht, kan hier ingevolge art. 19ke, vijfde lid, Nb handhavend tegen worden opgetreden. Derhalve hebben Ge­deputeerde Staten overwogen dat een beslissing omtrent de melding niet het karakter van een besluit in de zin van art. 1:3 Awb heeft. &#13;
De Afdeling oordeelt hier in haar uitspraak van 19 juni 2013 echter anders over.17 Daarbij neemt de Afdeling het volgen­de in acht. Op grond van art. 18 van de Verordening dient de ondernemer er zorg voor te dragen dat de stikstofdeposi­tie van het bedrijf niet toeneemt boven de stikstofdepositie die overeenkomt met het gecorrigeerd emissieplafond. In­dien ingebruikname van een nieuwe stal leidt tot een over­schrijding van het gecorrigeerd emissieplafond, dient op grond van de Verordening gesaldeerd te worden. Indien deze saldering definitief is geworden, wordt het gecorrigeerd emissieplafond voor het bedrijf op grond van art. 32 van de Verordening aangepast. Dit aangepast gecorrigeerd emis­sieplafond vormt bij een volgende uitbreiding van het be­drijf de uitgangssituatie. Voorts overweegt de Afdeling dat de beslissing op grond van art. 9, onder a (en onder b), van de Verordening niet alleen de vaststelling van de hoogte van het gecorrigeerd emissieplafond inhoudt, maar ook een nieu­we uitgangssituatie voor een volgende uitbreiding van het agrarisch bedrijf met zich brengt. Derhalve is deze beslis­sing naar het oordeel van de Afdeling op rechtsgevolg ge­richt en dus aan te merken als een besluit in de zin van art. 1:3 Awb. &#13;
Dit oordeel van de Afdeling brengt mijns inziens met zich dat wanneer een ondernemer zich niet met het vastgesteld gecorrigeerd emissieplafond kan verenigen, hij tegen de be­slissing omtrent de melding (en saldering) die dient c.q. die­nen ten behoeve van zijn bedrijf, bezwaar dient te maken, ook wanneer de melding (en saldering) wordt c.q. worden geaccepteerd. Immers kan de ondernemer anders gelet op de uitspraak van de Afdeling bij een eventuele uitbreiding wor­den tegengeworpen dat het vastgesteld gecorrigeerd emissie­plafond inmiddels onherroepelijk is en van de juistheid hier­van moet worden uitgegaan. &#13;
Tot slot is het binnen dit kader relevant om te wijzen op de huidige regeling in de Verordening stikstof en Natura 2000 Noord-Brabant 2013. Hierin is de meldingsplicht namelijk afgeschaft. Aan het afschaffen van de meldingsplicht lig­gen meerdere redenen ten grondslag. Relevant daarbij is dat Provinciale Staten van de provincie Noord-Brabant met de Verordening aanvankelijk voor ogen hadden dat hiermee de vergunningplicht ingevolge art. 19d Nb zou komen te ver­vallen. Wanneer namelijk op grond van de Verordening werd gesaldeerd, zou, zo was de gedachte, met toepassing van art. 19kd Nb geen vergunningplicht ingevolge art. 19d Nb meer gelden. De uitspraak van de Afdeling van 7 sep­tember 201118 zette echter een streep door deze praktijk. In deze uitspraak oordeelde de Afdeling namelijk, kort gezegd, dat toepassing van art. 19kd Nb niet leidt tot een uitzonde­ring op de vergunningplicht ingevolge art. 19d Nb. Dus ook al werd gesaldeerd op grond van de Verordening, dan nog bestond er een vergunningplicht op grond van art. 19d Nb. Gelet op de uitspraak van de Afdeling van 7 september 2011 leidde de Verordening dus, anders dan beoogd, niet tot een lastenverlichting voor de provincie en ondernemers, maar tot een lastenverzwaring. Immers was naast de meldingspro­cedure ook een vergunningprocedure vereist. Om die reden is de meldingsplicht per 29 maart 2013 afgeschaft. Hierdoor wordt tevens een versnelling in de beoordeling van bedrijfs­ontwikkelingen gerealiseerd. Bovendien leidt dit tot een effi­ci&amp;#12539;tere dienstverlening en terugdringing van de administra­tieve lasten voor bedrijfsleven en provincie. &#13;
4.3 Salderingsbeslissing &#13;
Op grond van art. 9 sub b van de Verordening besluiten Ge­deputeerde Staten over de mogelijkheid van saldering inge­volge de Verordening indien voldaan is aan de technische vereisten zoals opgenomen in de bij de Verordening be­horende bijlage en het gecorrigeerd emissieplafond wordt overschreden bij een bedrijf met een stikstofdepositie van ten hoogste 50,0 mol N/ha/jr.19 Ook met betrekking tot dit onderdeel wordt in de toelichting op de Verordening uit­drukkelijk gesproken over een voor bezwaar en beroep vat­baar besluit. Ook hier rijst echter de vraag of daadwerkelijk sprake is van een besluit in de zin van art. 1:3 Awb. Binnen dat kader is het relevant om te wijzen op de wetsgeschiede­nis van de art. 19ke en 19kf Nb: &#13;
‘Een van de maatregelen ter reductie van de stikstof­depositie kan bestaan uit de verplichting tot saldering: een uitbreiding van activiteiten moet gepaard gaan met een afname van stikstofdepositie, die het gevolg is van beëindiging van activiteiten. Deze salderingseis kan als voorwaarde bij vergunningverlening worden gesteld, maar ook bij het opleggen van passende maat­regelen op grond van het voorgestelde artikel 19ke van de Nb-wet.’ &#13;
Een saldering op grond van de Verordening betreft een maatregel ter reductie van de stikstofdepositie die in fei­te slechts in bepaalde gevallen (tevens) gebruikt kan wor­den in het kader van de vergunningverlening ingevolge art. 19d Nb.20 Niettemin heeft de Hac overwogen dat de beslis­sing tot instemming met de verzochte saldering gericht is op rechtsgevolg in zoverre deze ertoe strekt dat voor het geval een aanvraag wordt ingediend, de reservering van rechten om te komen tot een stikstofdepositie op een bepaald gebied wegens het in werking zijn van het agrarisch bedrijf zonder meer tot grondslag daarvan kan dienen. In zoverre is naar het oordeel van de Hac sprake van een besluit als bedoeld in art. 1:3 Awb. Echter indien tegen de beslissing tot instem­ming met de verzochte saldering bezwaar en beroep open zou staan, maar van een vergunningaanvraag op grond van de Natuurbeschermingswet nog geen sprake is, zou dit de effectiviteit van de geboden rechtsbescherming niet dienen. Om die reden heeft de Hac overwogen dat zolang geen ver­gunningaanvraag op grond van de Natuurbeschermingswet is ingediend, de beslissing tot instemming met de verzochte saldering op geen ander dan procedureel rechtsgevolg is ge­richt en dat die beslissing derhalve moet worden aangemerkt als een beslissing als bedoeld in art. 6:3 Awb, die niet vat­baar is voor bezwaar en beroep. Eventuele bezwaarmakers kunnen naar het oordeel van de Hac de instemming met de verzochte saldering dan aan de orde stellen in de procedu­re terzake een besluit over de vergunningaanvraag op grond van de Natuurbeschermingswet in zoverre dat betrekking heeft op de in het kader van die besluitvorming relevante re­servering in de depositiebank. &#13;
Ook door deze redenering zet de Afdeling met haar uit­spraak van 19 juni 2013 een streep. Evenals met betrekking tot de beslissing omtrent een ‘kale’ melding overweegt de Afdeling ook met betrekking tot de salderingsbeslissing (art. 9, onder b, van de Verordening) dat deze de vaststelling van de hoogte van het gecorrigeerd emissieplafond inhoudt én een nieuwe uitgangssituatie voor een volgende uitbreiding van het agrarisch bedrijf met zich brengt.21 Derhalve dient ook de salderingsbeslissing naar het oordeel van de Afde­ling als een besluit in de zin van art. 1:3 Awb aangemerkt te worden. Tevens overweegt de Afdeling dat de salderingsbe­slissing geen beslissing inzake de procedure ter voorberei­ding van een ander besluit (art. 6:3 Awb) is, waarbij meer specifiek wordt gedoeld op de vergunning ex art. 19d, eer­ste lid, Nb.22 Daarbij is ook van belang dat de Verordening en de Natuurbeschermingswet verschillende beoordelings­kaders vormen.23 &#13;
Deze uitspraak van de Afdeling blijft ook relevant voor de Verordening stikstof en Natura 2000 Noord-Brabant 2013. In de nieuwe Verordening blijft namelijk de mogelijkheid van saldering middels de depositiebank bestaan. Anders dan in de (oude) Verordening is saldering middels de depositie­bank niet langer verplicht. Veehouders kunnen ten behoeve van hun uitbreidingsplannen gebruik maken van de deposi­tiebank of op een andere wijze zorgen voor saldering, bij­voorbeeld door het verwerven van emissierechten van ge­stopte bedrijven. &#13;
4.4 Aanschrijving &#13;
Tot slot kan worden gewezen op de andere beslissingen die Gedeputeerde Staten op grond van art. 9 van de Verordening kunnen nemen. Het betreft aanschrijvingen tot het beperken van de bedrijfsomvang dan wel het treffen van technische voorzieningen teneinde de stikstofemissie terug te dringen tot het niveau van het gecorrigeerd emissieplafond. Gelet op het gegeven dat het hier een aanschrijving gericht tot een be­paald bedrijf c.q. een bepaalde ondernemer betreft en deze aanschrijving ertoe leidt dat de bedrijfsomvang moet wor­den beperkt danwel technische voorzieningen moeten wor­den getroffen, dient, ook naar het oordeel van de Afdeling,24 geconcludeerd te worden dat een beslissing ingevolge art. 9 sub c, d en/of e van de Verordening moet worden aange­merkt als een besluit in de zin van art. 1:3 Awb. In de nieu­we Verordening stikstof en Natura 2000 Noord-Brabant 2013 is deze aanschrijvingsbevoegdheid overigens komen te vervallen. Echter bepaalt art. 19ke, vijfde lid, Nb wel dat het is verboden om in strijd met een verplichting als bedoeld in art. 19ke, tweede lid, Nb – als welke verplichting de in de Verordening opgenomen verplichtingen kunnen worden aan­gemerkt – te handelen, waarvan de overtreding bovendien op grond van art. 1a, onder 2, van de Wet op de economi­sche delicten strafbaar is gesteld. &#13;
5. Het gecorrigeerd emissieplafond &#13;
Het zogenaamde gecorrigeerd emissieplafond vormt een be­langrijk uitgangspunt in de Verordening. Dit blijkt met name uit art. 23 van de Verordening op grond waarvan gesaldeerd dient te worden op basis van ‘de totale toename van de aan het bedrijf toe te rekenen N-belasting op het N-gevoelige habitat vergeleken met de depositiesituatie bij het gecorri­geerd emissieplafond, uitgedrukt in mol N/jr.’ Onder het ge­corrigeerd emissieplafond wordt een bedrijfsafhankelijke re­ferentie-emissie van stikstof begrepen. Op grond van art. 22 van de Verordening wordt namelijk een referentie-emissie op bedrijfsniveau vastgesteld die: &#13;
a. indien een vergunning krachtens de Natuurbescher­mingswet verleend is, overeenkomt met de emissie be­horend bij de bedrijfssituatie die aan deze vergunning ten grondslag ligt, nadat deze is gecorrigeerd voor de vereisten van het Besluit ammoniakemissie huisves­ting veehouderij; &#13;
b. indien een vergunning krachtens de Natuurbescher­mingswet ontbreekt, overeenkomt met de emissie vol­gens de bedrijfssituatie die ten grondslag ligt aan de op 7 december 2004 geldende vergunning krachtens de Wet milieubeheer, of melding krachtens het Besluit landbouw milieubeheer, nadat deze is gecorrigeerd voor de vereisten van het Besluit ammoniakemissie huisvesting veehouderij. &#13;
Het gecorrigeerd emissieplafond vormt derhalve slechts een toetsingswaarde in het kader van de Verordening en geen aan de bedrijfsvoering verbonden ‘recht’. Aangezien het on­doenlijk is om in alle gevallen de op enig moment bestaande rechten te reconstrueren, is gekozen voor een materieel refe­rentieniveau voor de stikstofemissie per bedrijf, dat gelijk is aan of lager dan de feitelijke emissie op de referentiedatum en dat tevens correspondeert met een lagere totale stikstofe­missie dan feitelijk aanwezig was op die datum. &#13;
Binnen dit kader is het voorts van belang om op te mer­ken dat bij een bestaand bedrijf alleen de beoogde situatie wordt vergeleken met de referentie; tussentijdse wijzigin­gen worden buiten beschouwing gelaten. Deze zijn automa­tisch verdisconteerd in het verschil tussen de referentiesitu­atie en de beoogde situatie. Indien het betrokken bedrijf op 7 december 2004 weliswaar over een vergunning beschik­te, maar deze vergunning nadien is ingetrokken en is opge­nomen in de depositiebank, wordt het bedrijf als een nieuw opgericht bedrijf beoordeeld met als referentie nihil. De da­tum 7 december 2004 is in de Verordening als referentieda­tum gekozen. Reden daarvoor is dat Provinciale Staten in de Verordening de feitelijke ammoniakdepositie in 2004 als uit­gangspunt hebben genomen, omdat toen op landelijk niveau een minimumwaarde in de langjarige ontwikkeling van de depositie bereikt was. De Afdeling wijdt slechts een enke­le overweging aan deze datum in de Verordening, en wel in die zin dat het nemen van 7 december 2004 als uitgangspunt voor de beoordeling van de stikstofdepositie niet betekent dat de Verordening niet als passende maatregel kan worden aangemerkt.25 &#13;
Binnen dit kader is het voorts interessant om stil te staan bij de vraag of in de Verordening een verbodsbepaling is opge­nomen dat geen stikstof ge&amp;#12539;itteerd mag worden indien niet is gesaldeerd om de toename van de stikstofdepositie ten opzichte van het gecorrigeerd emissieplafond te ‘corrige­ren’. Dat het de bedoeling is van de Provinciale Staten van Noord-Brabant om in de Verordening te bepalen dat de stik­stofdepositie van een betrokken bedrijf niet groter mag zijn dan de stikstofdepositie bij het gecorrigeerd emissieplafond, is mijns inziens helder. In de Verordening is hiertoe evenwel geen verbodsbepaling opgenomen. Weliswaar dienen on­dernemers er op grond van de art. 18, 19 en 20 van de Ver­ordening zorg voor te dragen dat de stikstofdepositie van het bedrijf niet toeneemt ten opzichte van de stikstofdeposi­tie bij het gecorrigeerd emissieplafond, maar niet-naleving van deze ‘zorgbepalingen’ wordt in de Verordening niet ge­sanctioneerd. Ook de in art. 9 sub c, d en e van de Verorde­ning opgenomen aanschrijvingsbevoegdheden kunnen niet worden aangemerkt als een verbodsbepaling om stikstof te emitteren zonder saldering om de toename van de stikstof­depositie ten opzichte van het gecorrigeerd emissieplafond te ‘corrigeren’. &#13;
Tot slot is van belang om op te merken dat het gecorrigeerd emissieplafond in de Verordening stikstof en Natura 2000 Noord-Brabant 2013 is komen te vervallen. De milieuwinst via ‘afroming’ van emissierechten op basis van het gecorri­geerd emissieplafond zou beperkt zijn ten opzichte van de milieuwinst via de toepassing van emissiereducerende tech­nieken. De verplichting tot vergaande emissiereduceren­de technieken bij bedrijfsuitbreiding blijft wel gelden. In de nieuwe Verordening wordt op grond van art. 14 ten behoe­ve van saldering – indien een ondernemer daarvoor kiest – nog wel een referentie-emissie op bedrijfsniveau vastge­steld. Deze referentie-emissie komt 1) indien een vergun­ning krachtens de Natuurbeschermingswet is verleend, over­een met de emissie behorend bij de bedrijfssituatie die aan deze vergunning ten grondslag ligt, berekend met de emis­siefactoren op basis van de Rav-lijst zoals die luidt op de da­tum van indiening van het salderingsverzoek of 2) indien een vergunning krachtens de Natuurbeschermingswet ont­breekt, overeen met de emissie volgens de bedrijfssituatie die ten grondslag ligt aan de op 7 december 2004 geldende vergunning ingevolge de Wet milieubeheer of melding inge­volge een krachtens de Wet milieubeheer vastgestelde alge­mene maatregel van bestuur, berekend met de emissiefacto­ren op basis van de Rav-lijst zoals die luidt op de datum van indiening van het salderingsverzoek. &#13;
6. Saldering en depositiebank op grond van de Verordening &#13;
6.1 Saldering &#13;
In het voorgaande is de saldering op grond van de Verorde­ning reeds enkele keren ter sprake gekomen. Deze saldering betreft een passende maatregel als bedoeld in art. 19ke Nb (en art. 6, tweede lid, Hrl) ter reductie van de stikstofdepo­sitie.26 Op grond van art. 23 van de Verordening dient gesal­deerd te worden op basis van de totale toename van de aan het bedrijf toe te rekenen stikstofdepositie ten opzichte van de depositiesituatie bij het gecorrigeerd emissieplafond. Sal­dering vindt slechts plaats in situaties waarbij de stikstof­depositie op een of meer stikstofgevoelige habitats binnen een Natura 2000-gebied de kritische depositiewaarde over­schrijdt en de maximale depositie van het betrokken bedrijf op het dichtstbijzijnde punt van een dergelijk stikstofgevoe­lig habitat ten minste 0,1 mol N/ha/jr bedraagt. Met een ver­zoek om saldering stemmen Gedeputeerde Staten, de in de Verordening genoemde uitzonderingssituaties daargelaten, uitsluitend in indien de depositiebank voldoende en op ge­schikte locaties gelegen depositierechten bevat om de salde­ring uit te voeren. Saldering vindt uitsluitend plaats met de stikstofdepositie die is opgenomen in de depositiebank als bedoeld in art. 12 van de Verordening. &#13;
6.2 Depositiebank &#13;
Saldering in de zin van de Verordening vindt uitsluitend plaats met stikstofdepositie die is opgenomen in de deposi­tiebank als bedoeld in art. 12 van de Verordening. Dit arti­kel bepaalt dat Gedeputeerde Staten zorg dragen voor het in­richten en onderhouden van een depositiebank die gevuld wordt met a) de vervallen deposities van bedrijven die na 7 december 2004 de bedrijfsvoering beëindigd hebben en waarvan de vergunning krachtens de Wet milieubeheer dan­wel de melding op basis van het Besluit landbouw milieu­beheer is ingetrokken of vervallen, b) de vrijkomende de­posities bij wijzigingen van vergunningen krachtens de Wet milieubeheer danwel meldingen volgens het Besluit land­bouw milieubeheer na 7 december 2004, steeds voor zover deze nog niet eerder gebruikt zijn voor een saldering. &#13;
De depositiebank is in de basis een registratie- en monito­ringssysteem – door Gedeputeerde Staten zelf ook wel een rekening-courantsysteem27 genoemd – dat de ontwikkelin­gen van de stikstofdepositie van veehouderijen registreert en via saldering de mogelijkheid biedt voor agrarische bedrijfs­ontwikkeling.28 Door te salderen wordt de toename van de stikstofdepositie veroorzaakt door het ene bedrijf vereffend met de afname van de stikstofdepositie als gevolg van het geheel dan wel gedeeltelijk beëindigen van de bedrijfsvoe­ring door (een of meer) andere veehouderijen. Voorwaarde is wel dat het gaat om de depositie van stikstof op hetzelfde Natura 2000-gebied en hetzelfde habitat. Daartoe is voor ie­der stikstofgevoelig habitat per Natura 2000-gebied een re­gistratie in de bank opgenomen, waarin bijgehouden wordt welke deposities door intrekking van een milieuvergun­ning na 7 december 2004 vervallen zijn en welke toename van depositie plaatsvindt door de voor saldering aangemelde projecten. Art. 15 van de Verordening bepaalt nadrukkelijk dat reeds eerder bij saldering gebruikte deposities niet op­nieuw in de depositiebank mogen worden opgenomen, be­houdens als het gaat om tijdelijk onttrokken deposities of in­dien het betrokken bedrijf zijn vergunde activiteiten beperkt of beëindigt. &#13;
Naar het oordeel van de Afdeling is voldoende duidelijk hoe de berekening van de omvang van de op te nemen en de te onttrekken deposities tot stand komt. Zij neemt daarbij in aanmerking dat de wijze van berekening en het gebruik van het rekenmodel Aagrostacks zijn vastgelegd in het Protocol Depositiebank, waarin conform art. 16 van de Verordening nadere regels zijn gesteld met betrekking tot de depositie­bank.29 Het gaat het bestek van dit artikel te buiten om hier al te diep op in te gaan, reden waarom ik slechts een enkel onderdeel van het Protocol Depositiebank bespreek. Daar­toe acht ik het van belang om te wijzen op het bepaalde in art. 4, zesde lid, van het Protocol Depositiebank. Dit artikel­lid bepaalt dat deposities kleiner dan 0,051 mol/ha/jr buiten beschouwing worden gelaten bij de beoordeling of de wij­ziging van een bedrijf een toename van stikstofdepositie tot gevolg heeft. Reden om deze deposities buiten beschouwing te laten is gelegen in de onzekerheden die het programma Aagrostacks met zich brengt. &#13;
Iedere grootheid die in het programma wordt ingevoerd, heeft een bepaalde onzekerheidsmarge. Deze onzekerhe­den planten zich voort in de berekening en veroorzaken door het iteratieve karakter van die berekeningen een met de af­stand tot de bron groter wordende onzekerheidsmarge in het rekenresultaat. Bij grotere afstanden heeft dit tot gevolg dat de onzekerheidsmarge in het rekenresultaat groter is dan het berekende getal. De berekening heeft dan geen fysische be­tekenis meer. Bij Aagrostacks-berekeningen is dit volgens Gedeputeerde Staten het geval als het rekenresultaat kleiner is dan 0,5 tot 0,1 mol/ha/jr. Rekening houdend met een ze­kere veiligheidsmarge rond deze waarden is er voor gekozen om de rekenwaarden kleiner dan 0,051 mol/ha/jr die zeker geen fysische betekenis meer hebben, buiten de beoordeling te laten. De Afdeling is van oordeel dat Gedeputeerde Staten deze drempelwaarde van 0,051 mol/ha/jr toereikend hebben gemotiveerd.30 &#13;
Bovendien is het toepassen van een veiligheidsmarge niet ongebruikelijk. Gewezen zij op NEN 1047 ‘Receptbladen voor de statistische verwerking van waarnemingen’, waar­in statistische afrondingsregels en de inherente beperkingen van het rekenmodel zijn neergelegd. In een eerdere uitspraak heeft de Afdeling aansluiting door het bevoegd gezag bij NEN 1047 al geaccepteerd.31 Van belang bij het voorgaande is bovendien nog het rapport van Alterra Wageningen UR, waarin expliciet staat vermeld dat een preciezere uitdruk­king van stikstof dan een uitdrukking in hele kilogrammen stikstof niet verantwoord wordt geacht.32 Omdat bij toepas­singen vaak gebruik wordt gemaakt van mol zijn de kilo­grammen rekenkundig ook omgezet naar mol (1 kg stikstof staat gelijk aan 71,43 mol).33 &#13;
Binnen dit kader is het voorts interessant stil te staan bij het opnemen van stikstofdeposities in de depositiebank. Zoals met name uit art. 12 van de Verordening blijkt, kunnen in de depositiebank vrijkomende deposities krachtens, kort ge­zegd, vervallen of ingetrokken vergunningen én meldingen op grond van het Besluit landbouw milieubeheer worden opgenomen.34 In de depositiebank zijn op dit moment ech­ter niet de stikstofdeposities van beëindigde meldingsplich­tige bedrijven opgenomen; deze liggen op de spreekwoor­delijke plank. Gelet op het gegeven dat er voor sommige stikstofgevoelige habitats in verschillende in Noord-Bra­bant gelegen Natura 2000-gebieden een tekort aan stik­stofdepositie is in de depositiebank, lijkt het raadzaam om de stikstofdeposities van deze meldingsplichtige bedrij­ven (alsnog) op te nemen in de depositiebank. De Afdeling heeft reeds eerder geoordeeld dat gemitigeerd kan worden met de vervallen stikstofdepositie van een meldingsplich­tig bedrijf.35 &#13;
Overigens blijft de depositiebank ook binnen het kader van de Verordening stikstof en Natura 2000 Noord-Brabant 2013 bestaan. De depositiebank wordt thans gelet op art. 9 van de nieuwe Verordening echter met meer milieuvergun­ningen gevuld. De milieuvergunningen die oorspronkelijk waren gereserveerd voor een voorziening voor interim-uit­breiders worden nu in de depositiebank opgenomen, om­dat, aldus Provinciale Staten in de toelichting op de nieuwe Verordening, voor de interim-uitbreiders een voorziening zal worden getroffen in de Programmatische Aanpak Stik­stof. Het gaat het bestek van dit artikel te buiten om al onze juridische kanttekeningen bij de Programmatische Aanpak Stikstof naar voren te brengen, reden waarom wij verwijzen naar het heldere artikel hierover van mr. Kaajan.36 &#13;
&#13;
7. Verhouding tussen Verordening en Natuurbeschermingswet &#13;
Vervolgens rijst de vraag hoe deze saldering zich verhoudt ten opzichte van (saldering in het kader van) de Natuurbe­schermingswet 1998. Daartoe is het van belang om een aan­tal verschillen tussen enerzijds saldering op grond van de Verordening en anderzijds (saldering op grond van) de Na­tuurbeschermingswet uiteen te zetten. &#13;
Een eerste verschil is dat de Verordening is gebaseerd op art. 19ke Nb en daarmee dient ter implementatie van art. 6, tweede lid, Hrl. Dit terwijl de vergunningplicht op grond van art. 19d, eerste lid, Nb dient ter implementatie van art. 6, derde lid, Hrl.37 Een tweede verschil is de uitgangssituatie voor de beoordeling van de vraag of saldering – dan wel, in­geval van de Natuurbeschermingswet, een andere mitigeren­de maatregel – benodigd is. In de Verordening is daartoe het gecorrigeerd emissieplafond van belang.38 Immers vindt sal­dering plaats op basis van de totale toename van de aan het bedrijf toe te rekenen stikstofdepositie op het betrokken stik­stofgevoelige habitat binnen een Natura 2000-gebied, verge­leken met de depositiesituatie bij het gecorrigeerde emissie­plafond waarbij veelal als ‘referentiesituatie’ de situatie op 7 december 2004 geldt. De Natuurbeschermingswet kent een dergelijk plafond niet, doch kent ‘enkel’ als referentiedatum de datum waarop art. 6, derde lid, Hrl van toepassing werd op het betrokken Natura 2000-gebied.39 &#13;
Een ander belangrijk verschil is de beoordeling van de vraag wanneer gesaldeerd c.q. gemitigeerd dient te worden. Op grond van de Verordening dient gesaldeerd te worden indien de stikstofdepositie op een of meer stikstofgevoelige habi­tats binnen een Natura 2000-gebied de kritische depositie­waarde overschrijdt en de maximale depositie van het be­trokken bedrijf op het dichtstbijzijnde punt van een dergelijk stikstofgevoelig habitat ten minste 0,1 mol N/ha/jr bedraagt. Op grond van de Natuurbeschermingswet geldt daarentegen (impliciet) reeds een plicht tot saldering c.q. mitigatie indien sprake is van een verslechtering dan wel significant versto­rend effect tengevolge van een project of andere handeling ten opzichte van de vergunde situatie op de referentiedatum. Van belang daarbij is om te wijzen op de stikstofdepositie­regeling ex art. 19kd Nb.40 Voorts is van belang dat het doel van saldering in het kader van de Verordening en de vergun­ning op grond van art. 19d, eerste lid, Nb verschillend is. Terwijl de Verordening, waarvan de saldering onderdeel is, is bedoeld als passende maatregel in de zin van art. 19ke Nb c.q. art. 6, tweede lid, Hrl, wordt de saldering in de vergun­ningprocedure als mitigerende maatregel betrokken in de passende beoordeling op grond van art. 19f Nb.41 &#13;
Tengevolge van deze verschillen kan een saldering op grond van de Verordening niet altijd gebruikt worden in de vergun­ningprocedure op grond van art. 19d Nb.42 Eveneens kan het voorkomen dat op grond van de Verordening geen salde­ring benodigd is, terwijl er op grond van de Natuurbescher­mingswet wel saldering c.q. mitigatie nodig is, dan wel vice versa. Er kunnen dan ook verschillende situaties worden on­derscheiden. Indien de beoogde emissie lager is dan de refe­rentie-emissie én lager dan het gecorrigeerd emissieplafond, dan is op grond van de Verordening noch de Natuurbescher­mingswet saldering nodig. Indien de beoogde emissie lager is dan de referentie-emissie maar hoger dan het gecorrigeerd emissieplafond, is op grond van de Verordening wel salde­ring benodigd maar op grond van de Natuurbeschermings­wet niet. Een volgende situatie die kan worden onderschei­den betreft de situatie waarin de beoogde emissie hoger is dan de referentie-emissie maar lager dan het gecorrigeerd emissieplafond. Dan geldt dus wel een salderings- c.q. mi­tigatieplicht op grond van de Natuurbeschermingswet, maar niet op grond van de Verordening. Tot slot kan de situatie worden aangehaald waarin de beoogde emissie hoger is dan de referentie-emissie én hoger dan het gecorrigeerd plafond. In dat geval dient op grond van zowel de Verordening als de Natuurbeschermingswet gesaldeerd c.q. gemitigeerd te wor­den. In de situatie waarin op grond van de Verordening geen saldering benodigd is, maar op grond van de Natuurbescher­mingswet wel, kan in een uitzonderingssituatie met toepas­sing van de hardheidsclausule ex art. 34 van de Verordening door middel van de depositiebank gesaldeerd worden ten be­hoeve van de vergunningplicht ex art. 19d Nb. Art. 34 van de Verordening bepaalt namelijk dat in individuele gevallen bepalingen die bij of krachtens de Verordening zijn vastge­steld, buiten toepassing kunnen worden gelaten of daarvan afgeweken kan worden, indien toepassing gelet op de be­trokken belangen zal leiden tot een onbillijke situatie. Voor­waarde hierbij is wel dat dit geen negatieve invloed heeft op het streven naar algemene depositieafname. Een situatie waarin een beroep kan worden gedaan op deze hardheids­clausule doet zich voor indien de beoogde emissie groter is dan de referentie-emissie, maar kleiner dan het gecorrigeerd emissieplafond doordat het betrokken bedrijf op 7 december 2004 beschikte over een milieuvergunning die voorzag in ‘betere’ stallen dan vereist is op grond van het Besluit huis­vesting. De aanvullende saldering wordt dan gezien als een onbedoeld negatief effect van de Verordening voor een der­gelijk bedrijf, reden waarom in een dergelijk geval toepas­sing kan worden gegeven aan de hardheidsclausule ex art. 34 van de Verordening.43 &#13;
8. Conclusie &#13;
Zoals uit het bovenstaande blijkt, is de Afdeling in haar uit­spraak van 19 juni 2013 uitgebreid ingegaan op de Veror­dening stikstof en Natura 2000 van de provincie Noord- Brabant is helder. De in de Verordening opgenomen verplichtingen zijn aan te merken als passende maatregelen als bedoeld in art. 6, tweede lid, Hrl. Besluiten die op grond van de Verordening worden genomen, zijn aan te merken als besluiten in de zin van art. 1:3 Awb waartegen bezwaar en beroep openstaat. Dit geldt zowel voor het louter ter ken­nisgeving aannemen van een melding als voor beslissingen omtrent saldering en aanschrijvingen. Bij de beoordeling of een wijziging van een bedrijf een toename van stikstofdepo­sitie tot gevolg heeft, worden deposities kleiner dan 0,051 mol/ha/jr buiten beschouwing gelaten. Deze drempelwaar­de heeft de Afdeling in stand gelaten. Indien op grond van de Verordening, zoals deze ter discussie stond bij de Afde­ling, gesaldeerd moest worden, was saldering via de deposi­tiebank verplicht. Ten aanzien van de depositiebank heeft de Afdeling overwogen dat voldoende duidelijk is hoe de be­rekening van de omvang van de op te nemen en de te ont­trekken deposities tot stand komt. De Verordening en de de­positiebank zijn dus bij de Afdeling in stand gebleven en behoefden om die reden geen aanpassing. In haar uitspraak is de Afdeling ook nog ingegaan op de verhouding tussen saldering op grond van de Verordening enerzijds en de Na­tuurbeschermingswet anderzijds. Door de verschillen tussen beide ‘vormen’ van saldering kan een saldering op grond van de Verordening niet altijd gebruikt worden in de ver­gunningprocedure op grond van art. 19d Nb. Over de vraag of een saldering via de depositiebank gebruikt kan worden in het kader van een vergunningprocedure op grond van art. 19d, eerste lid, Nb, heeft de Afdeling zich in deze uitspraak nog niet expliciet uitgelaten. Daaromtrent zal nadere juris­prudentie afgewacht moeten worden. &#13;
&#13;
&#13;
&#13;
&#13;
&#13;
&#13;
</content><legacyfootnotes>* Franca Damen is advocaat bij Linssen cs Advocaten te Tilburg.&#13;
1. Het betreft de uitspraken in drie afzonderlijke beroepsza­ken, welke zaken op 23 april 2013 gevoegd zijn behan­deld. Zie ABRS 19 juni 2013, zaaknrs. 201200593/1/R2, 201300402/1/R2 en 201205887/1/R2.&#13;
2. Op 29 maart 2013 is een nieuwe Verordening stikstof en Natura 2000 Noord-Brabant in werking getreden. Deze nieuwe Verordening verschilt op diverse punten van de Verordening zoals deze gold tot 29 maart 2013.&#13;
3. Habitatrichtlijn: richtlijn 92/43/EEG van de Raad van 21 mei 1992 inzake de instandhouding van de natuurlijke habitats en de wilde flora en fauna (PbEG 1992, L 206). Vogelrichtlijn: richtlijn 2009/147/EG van het Europees Parlement en de Raad van 30 november 2009 inzake het behoud van de vogelstand (PbEU 2010, L 20). Deze richtlijn is een codificatie van richtlijn 79/409/EEG van de Raad van 2 april 1979 inzake het behoud van de vogel­stand (PbEG 1979, L 103). Zie Kamerstukken II 2011/12, 33 348, nr. 3, p. 12. Zie ook Kamerstukken II 2010/11, 32 670, nrs. 8 en 19.&#13;
4. Vgl. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 4.3. &#13;
5. Zo ook ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2. &#13;
6. Art. 19ke Nb is in werking getreden met inwerkingtreding van de Crisis- en herstelwet per 31 maart 2010. Dit artikel was in de oorspronkelijk versie van het wetsvoorstel (Ka­merstukken II 2009/10, 32 127, nr. 3) opgenomen als art. 19ia Nb (zie ook Kamerstukken II 2009/10, 32 127, nr. 7, p. 76). &#13;
7. De Verordening spreekt over ‘de initiatiefnemer, onder­scheidenlijk de drijver van de inrichting’. De Verorde­ning noemt zowel de initiatiefnemer als de drijver van de inrichting vanwege de omstandigheid dat deze niet onder alle omstandigheden samenvallen, maar het voor de uitvoerbaarheid van de Verordening wel van belang is dat zij allebei gebonden worden. In deze bijdrage wordt kortheidshalve gesproken over de ondernemer. &#13;
8. Art. 2 Verordening stikstof en Natura 2000 Noord-Brabant. &#13;
9. Art. 3 Verordening stikstof en Natura 2000 Noord-Brabant. &#13;
10. In de Verordening stikstof en Natura 2000 Noord-Brabant 2013 is deze meldingsplicht komen te vervallen. &#13;
11. In paragraaf 5 van onderhavige bijdrage wordt nader inge­gaan op het gecorrigeerd emissieplafond zoals bedoeld in de Verordening. In de Verordening stikstof en Natura 2000 Noord-Brabant 2013 is het gecorrigeerd emissieplafond komen te vervallen. &#13;
12. Art. 2 Verordening stikstof en Natura 2000 Noord-Brabant. &#13;
13. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 6.3. De Afdeling overweegt ook expliciet dat zij het aannemelijk acht dat de toepassing van de ‘stikstofverordening’ zal bijdragen aan de afname van stikstofdeposities in Natura 2000-gebieden in Noord-Brabant, reden waarom de Afdeling de ‘stikstof­verordening’ met de daarin opgenomen mogelijkheid van saldering een passende maatregel acht. &#13;
14. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 5.2. &#13;
15. In paragraaf 6.1 van onderhavige bijdrage wordt nader ingegaan op de saldering op grond van de Verordening. &#13;
16. In art. 17 van de Verordening is een categorie-indeling van bedrijven gemaakt. Op basis van de door de ondernemer beoogde situatie worden bedrijven al naar gelang hun maximale stikstofdepositie op een stikstofgevoelig habitat binnen een Natura 2000-gebied ingedeeld in de volgende categorieën: a) bedrijven met een stikstofdepositie van 5,0 mol N/ha/jr of minder, b) bedrijven met een stikstofdepo­sitie boven 5,0 maar niet meer dan 50,0 mol N/ha/jr; c) bedrijven met een stikstofdepositie boven 50,0 maar onder 200,0 mol N/ha/jr; d) bedrijven met een stikstofdepositie van 200,0 mol N/ha/jr of meer. &#13;
17. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 3-3.4. &#13;
18. ABRvS 7 september 2011, zaaknr. 201003301. &#13;
19. In art. 17 van de Verordening is een categorie-indeling van bedrijven gemaakt. Op basis van de door de ondernemer beoogde situatie worden bedrijven al naar gelang hun maximale stikstofdepositie op een stikstofgevoelig habitat binnen een Natura 2000-gebied ingedeeld in de volgende categorieën: a) bedrijven met een stikstofdepositie van 5,0 mol N/ha/jr of minder, b) bedrijven met een stikstof­depositie boven 5,0 maar niet meer dan 50,0 mol N/ha/ jr; c) bedrijven met een stikstofdepositie boven 50,0 maar onder 200,0 mol N/ha/jr; d) bedrijven met een stikstofde­positie van 200,0 mol N/ha/jr of meer. In de Verordening stikstof en Natura 2000 Noord-Brabant 2013 is het aantal categorieën teruggebracht tot twee, te weten a) bedrijven met een stikstofdepositie van 5,0 mol N/ha/jr of minder en b) bedrijven met een stikstofdepositie boven 5,0 maar niet meer dan 50,0 mol N/ha/jr. &#13;
20. Zie over de verhouding tussen enerzijds saldering op grond van de Verordening en anderzijds saldering op grond van de Natuurbeschermingswet paragraaf 7 van onderhavig artikel. &#13;
21. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 3-3.4. &#13;
22. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 4.7. &#13;
23. Hierop wordt nader ingegaan in paragraaf 7 van onderha­vig artikel. &#13;
24. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 3.2. &#13;
25. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 6.3. &#13;
26. Zie ook ABRS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 4.3, r.o. 5.2 en r.o. 6.3. &#13;
27. Zie ook ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 7.1. &#13;
28. Van belang is om onderscheid te maken tussen de deposi­tiebank die is ingesteld op grond van art. 12 van de Veror­dening stikstof en Natura 2000 voor Natura 2000-gebieden en de depositiebank die is ingesteld op grond van art. 5 van de Beleidsregel stikstof en beschermde natuurmonumenten Noord-Brabant voor beschermde natuurmonumenten. &#13;
29. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 7.2. &#13;
30. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 14.4. &#13;
31. ABRvS 18 juni 2008, zaaknr. 200704413/1. &#13;
32. Alterra Wageningen UR, ‘Overzicht van kritische depo­sitiewaarden voor stikstof, toegepast op habitattypen en leefgebieden van Natura 2000’, rapport 2397, Wageningen 2012. &#13;
33. Alterra Wageningen UR, ‘Overzicht van kritische depo­sitiewaarden voor stikstof, toegepast op habitattypen en leefgebieden van Natura 2000’, rapport 2397, Wageningen 2012, p. 19. &#13;
34. In de Verordening Stikstof en Natura 2000 (2013) wordt gesproken over het opnemen van vervallen deposities van bedrijven ‘waarvan de vergunning ingevolge de Wabo, de vergunning ingevolge een krachtens de Wabo vastgestelde algemene maatregel van bestuur of de melding krachtens het Activiteitenbesluit (…)’. &#13;
35. Zie bijv. ABRvS 16 maart 2011, zaaknr. 200909282 en Vz. ABRvS 2 augustus 2013, zaaknr. 201304935. &#13;
36. M.M. Kaajan, ‘Ontwikkelingsruimte met de PAS, of toch niet? Preadvies Vereniging voor Agrarisch Recht 2013’, Agr.r. 2013, nr. 3, p. 62-72. &#13;
37. Zie ook ABRS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 4.3-4.6. &#13;
38. Zie paragraaf 5 van onderhavig artikel. &#13;
39. Zie onder meer ABRvS 7 september 2011, zaaknr. 201003301, H.J.M. Wingens, ‘Vergunningverlening op grond van art. 19kd van de Natuurbeschermingswet 1998: recente ontwikkelingen’, Agr.r. 2011, nr. 9, p. 354-358 en R.H.W. Frins, ‘Het voorstel tot wijziging van de salde­ringsregeling van art. 19kd Nbw 1998. Pleister op de wonden?’, Agr.r. 2012, nr. 7/8, p. 196-205. &#13;
40. Zie onder meer ABRvS 7 september 2011, zaaknr. 201003301, H.J.M. Wingens, ‘Vergunningverlening op grond van art. 19kd van de Natuurbeschermingswet 1998: recente ontwikkelingen’, Agr.r. 2011, nr. 9, p. 354-358 en R.H.W. Frins, ‘Het voorstel tot wijziging van de salde­ringsregeling van art. &#13;
41. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 4.6. &#13;
42. Vgl. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 4.5. &#13;
43. Vgl. ABRvS 19 juni 2013, zaaknrs. 201200593/1/R2, 201300402/1/R2 en 201205887/1/R2, r.o. 11-11.1. &#13;
</legacyfootnotes><footnotes><footnote/></footnotes><auteurs>mr. F.H. Damen&#13;
</auteurs><published>2013-10-01 00:00:00</published><modified>2013-10-01 00:00:00</modified><editiondate>2013-10-01</editiondate><htmlpath>https://denhollander.info/artikel/10760</htmlpath></article>
</articles></edition>
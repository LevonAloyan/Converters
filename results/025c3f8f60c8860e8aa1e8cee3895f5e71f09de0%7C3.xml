<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2005</searchword><id>4281</id><udhid>UDH:TvAR/4281</udhid><titel>Smeitink / Landinrichtingscommissie ruilverkaveling Hengelo-Zelhem (TvAR 2005/5284)</titel><searchwords><searchword>TvAR 6/2005</searchword><searchword>TvAR 2005/5284</searchword><searchword>UDH:TvAR/4281</searchword></searchwords><attachments><attachment><name>2005_nr 6_Rechtspraak_5284.pdf</name><extention>pdf</extention><url>https://denhollander.info/download/4239/ci</url></attachment></attachments><inleiding>[Landinrichtingswet art. 196]&#13;
&#13;
Met aankopen na de peildatum behoeft in&#13;
beginsel geen rekening te worden gehouden,&#13;
behoudens in het geval er sprake is van bijzondere&#13;
omstandigheden, die een duidelijke&#13;
indicatie vormen om van dit standpunt af te&#13;
wijken en dan alleen nog indien een goede&#13;
afweging van de verschillende belangen&#13;
daaraan niet in de weg staan. Nu de aankoop&#13;
na peildatum louter en alleen tot doel&#13;
had om de toedeling te optimaliseren is er&#13;
geen sprake van bijzondere omstandigheden&#13;
die tot een wijziging van het plan van&#13;
toedeling zouden kunnen of moeten leiden.&#13;
Onder deze omstandigheden is er alleen&#13;
ruimte voor het wijzigen van het plan van&#13;
toedeling als, gelet op de toedeling zonder&#13;
die aankoop na peildatum, alle betrokken&#13;
belanghebbenden daar redelijkerwijs geen&#13;
bezwaren tegen zouden kunnen hebben.</inleiding><content>VONNIS IN DE ZAAK TUSSEN:&#13;
G.J. Smeitink, wonende te Hengelo (Gld.),&#13;
reclamant,&#13;
gemachtigde: mr. J.M.H. van de Ploeg te&#13;
Amsterdam,&#13;
en&#13;
de Landinrichtingscommissie voor de ruilverkaveling&#13;
“Hengelo-Zelhem”,&#13;
gemachtigde: mr. H.J.W. Leenen te Utrecht,&#13;
bij welke zaak als belanghebbende zijn&#13;
betrokken:&#13;
J. Klein Gotink, wonende te Hengelo (Gld.),&#13;
gemachtigde: ing. J. Boelm te Deventer,&#13;
alsmede:&#13;
H.H.J. Lubbers, wonende te Hengelo (Gld.),&#13;
verschenen in persoon.&#13;
1 Het verloop van de procedure&#13;
(...)&#13;
2 Het bezwaarschrift&#13;
2.1 Bij het op 2 juli 1996 gedateerde bezwaarschrift&#13;
heeft reclamant een aantal bezwaren&#13;
tegen het plan van toedeling inzake de ruilverkaveling&#13;
aangevoerd.&#13;
2.2 Naar de rechtbank tijdens de behandeling&#13;
van het bezwaarschrift is gebleken, concentreert&#13;
het bezwaar van reclamant zich op de&#13;
toedeling van kavel 030.034, later vernummerd&#13;
tot 561. Hij voert daartoe het navolgende&#13;
aan:&#13;
2.3 Kavel 561 is op 18 april 2000, dus geruime&#13;
tijd ná de peildatum door Smeitink verworven,&#13;
teneinde zowel voor hem als voor de&#13;
overige belanghebbenden een betere toedeling&#13;
te bewerkstelligen.&#13;
Smeitink voert aan dat de Landinrichtingscommissie&#13;
met deze aankoop rekening mag&#13;
houden in het geval de toedeling een bevredigender&#13;
resultaat oplevert dan bij handhaving&#13;
van het plan van toedeling en geen der belanghebbenden&#13;
door de wijziging wordt benadeeld&#13;
of een redelijke grond heeft om zich tegen&#13;
wijziging te verzetten.&#13;
2.4 Smeitink is van oordeel dat met een toedeling&#13;
overeenkomstig het op pagina 555-19&#13;
van het proces-verbaal van de Landinrichtingscommissie&#13;
voorgestelde wijzigingplan een&#13;
betere en meer in overeenstemming met de&#13;
doeleinden van de ruilverkaveling zijnde toedeling&#13;
wordt verkregen dan bij de op bladzijde&#13;
555-20 weergegeven, door Klein Gotink&#13;
gewenste toedeling. Bovendien heeft Klein&#13;
Gotink reeds in 1997 ingestemd met een toedeling&#13;
vergelijkbaar met een toedeling overeenkomstig&#13;
kaart 555-19, zodat het argument&#13;
van Klein Gotink dat hij bij een toedeling&#13;
overeenkomstig kaart 555-20 een betere vorm&#13;
krijgt terzijde moet worden gelegd, althans&#13;
ongegrond moet worden verklaard. Door een&#13;
toedeling zoals thans door Klein Gotink&#13;
gewenst, zal de thans aangelegde openbare&#13;
weg voor Klein Gotink in ieder geval geen&#13;
enkel nut meer hebben.&#13;
2.5 Ten opzichte van zijn inbrengsituatie wordt&#13;
Klein Gotink niet benadeeld bij een toedeling&#13;
overeenkomstig kaart 555-19. De stelling van&#13;
Klein Gotink dat de grond van mindere kwa-&#13;
liteit zou zijn, is aantoonbaar onjuist. Ook&#13;
qua hoogteligging blijkt dat Klein Gotink er&#13;
op vooruit gaat bij een toedeling overeenkomstig&#13;
kaart 555-19. Voorts is sprake van een&#13;
vormverbetering voor Klein Gotink bij een&#13;
toedeling overeenkomstig de wens van Smeitink.&#13;
Perceel 561 is 60 meter breed, zodat er&#13;
bij de bewerking geen problemen te verwachten&#13;
zijn. Door de toedeling overeenkomstig&#13;
kaart 555-19 wordt tenslotte voorkomen dat&#13;
Klein Gotink over eigen grond de achterliggende&#13;
percelen moet bereiken, hetwelk een&#13;
betere agrarische benutting van de percelen&#13;
mogelijk maakt. Voor het geval toch wordt&#13;
toegedeeld overeenkomstig kaartbijlage 555-20&#13;
zal hij over de strook grond, gelegen tussen de&#13;
huiskavel en het litigieuze kavel 561 nimmer&#13;
een erfdienstbaarheid aan Klein Gotink verlenen.&#13;
3 Het standpunt van de&#13;
belanghebbende Klein Gotink&#13;
3.1 Klein Gotink bepleit een toedeling overeenkomstig&#13;
kaart 555-20, met veroordeling&#13;
van de commissie tot vergoeding van de door&#13;
hem gemaakte kosten. Hij voert daartoe het&#13;
navolgende aan.&#13;
3.2 Kavel 561 is door Smeitink medio april&#13;
2000, dus ver na de peildatum en eerst kort&#13;
voor de zitting met de rechter-commissaris&#13;
verworven. Bij de verwerving van dit perceel&#13;
kon Smeitink weten dat hij, gezien de overige&#13;
ruilverkavelingsbelangen en gelet op de betekenis&#13;
en de status van de peildatum, er geen&#13;
aanspraak op mocht of kon maken dat dit&#13;
perceel op een andere plaats aan hem zou&#13;
worden toegedeeld. Vóórdat Smeitink perceel&#13;
561 aankocht, mocht Klein Gotink zich verheugen&#13;
op de toedeling van een goed gevormd&#13;
perceel.&#13;
3.3 Gelet op de inbreng en toedeling van&#13;
Smeitink moet de conclusie worden getrokken&#13;
dat hij met handhaving van kavel 561&#13;
zoals toegedeeld op kaart 555-20, er zeer aanzienlijk&#13;
op vooruit is gegaan. Met een toedeling&#13;
overeenkomstig de wens van Smeitink,&#13;
zoals weergegeven op kaart 555-19 zou hij&#13;
nóg verder verbeterd worden en wel ten koste&#13;
van de toedeling van Klein Gotink, hetwelk&#13;
onaanvaardbaar is.&#13;
3.4 De motieven van de Landinrichtingscommissie&#13;
om een toedeling overeenkomstig kaart&#13;
555-19 te bewerkstelligen, zijn niet overtuigend.&#13;
Het argument dat kavel 561 als een&#13;
schiereiland in de grond van Smeitink zou&#13;
komen te liggen, terwijl de bewerkbaarheid&#13;
niet optimaal zou zijn, gaat niet op, aangezien&#13;
Klein Gotink er aan heeft meegewerkt dat er&#13;
een ruime toegang tot het perceel bestaat,&#13;
waarbij Klein Gotink zich bereid heeft verklaard&#13;
het recht van uitweg over de grond van&#13;
Smeitink te laten vervallen. Smeitink kan het&#13;
perceel nu ongestoord, net als de rest van zijn&#13;
huiskavel goed bereiken en bewerken. Voor&#13;
Smeitink ontstaat een huisperceel dat via verschillende&#13;
wegen ontsloten en bereikbaar is.&#13;
Een toedeling overeenkomstig kaart 555-19&#13;
doen alle voor Klein Gotink bij de toedeling&#13;
uiteindelijk bereikte voordelen weer teniet.&#13;
3.5 Het is juist dat Klein Gotink in 1997 een&#13;
toedeling vergelijkbaar met kaart 555-19 heeft&#13;
gewenst, doch destijds was sprake van de toedeling&#13;
van het gehele perceel, inclusief de&#13;
ondergrond van de thans aangelegde weg, terwijl&#13;
er een ontsluiting door middel van een&#13;
dam op de Steenderenseweg zou worden&#13;
gerealiseerd. Nu er ter plekke inmiddels een&#13;
openbare weg is aangelegd, is de noodzaak tot&#13;
acceptatie van kavel 561 weggevallen.&#13;
3.6 Voor Klein Gotink heeft toedeling van&#13;
kavel 561 diverse nadelen: de oppervlakte&#13;
wordt kleiner, er is sprake van aanmerkelijke&#13;
randschade door de nieuwe weg en het hoge&#13;
gaashek aan de andere zijde, alsmede een&#13;
groot verschil in hoogteligging en een ongunstige&#13;
gebruiksvorm.&#13;
4 Het standpunt van de&#13;
belanghebbende Lubbers&#13;
4.1 Lubbers heeft geen voorkeur voor een&#13;
toedeling overeenkomstig kaartbijlage 555-19&#13;
of 555-20. Lubbers heeft aangegeven dat bij&#13;
een toedeling overeenkomstig kaartbijlage&#13;
555-20 wat hem betreft de grens tussen de&#13;
huispercelen van hem, Klein Gotink en Smeitink&#13;
iets gewijzigd zou kunnen worden, opdat&#13;
er zoveel mogelijk haakse hoeken ontstaan.&#13;
5 Het standpunt van de&#13;
Landinrichtingscommissie&#13;
5.1 De Landinrichtingscommissie stelt zich op&#13;
het standpunt dat moet worden toegedeeld&#13;
overeenkomstig kaartbijlage 555-19. De Landinrichtingscommissie&#13;
voert daartoe het navolgende&#13;
aan.&#13;
5.2 Bij de beoordeling van het bezwaar van&#13;
Smeitink gaat het in wezen om de vraag in&#13;
hoeverre de Landinrichtingscommissie in de&#13;
gegeven omstandigheden rekening kan en&#13;
mag houden met de verwerving na peildatum&#13;
door Smeitink van kavel 561. Naar het oordeel&#13;
van de Landinrichtingscommissie is in&#13;
het algemeen voor de rechtstoestand de peildatum&#13;
beslissend en behoeft zij dus geen&#13;
rekening te houden met aankopen daarna. Van&#13;
dit beginsel kan slechts worden afgeweken als&#13;
sprake is van bijzondere omstandigheden die&#13;
een duidelijke indicatie vormen om van dat&#13;
uitgangspunt af te wijken en alleen indien een&#13;
goede belangenafweging van de betrokken&#13;
belanghebbenden daaraan niet in de weg staat,&#13;
waarbij zij extra zorgvuldig te werk dient te&#13;
gaan als de verwerving – zoals thans – eerst na&#13;
de tervisielegging van het plan van toedeling&#13;
wordt geëffectueerd.&#13;
5.3 De Landinrichtingscommissie constateert&#13;
dat er geen sprake is van bijzondere omstandigheden&#13;
die maken dat met de verwerving na&#13;
peildatum rekening moet worden gehouden.&#13;
Toch wenst zij met de verwerving na peildatum&#13;
rekening te houden, aangezien deze de&#13;
toedeling ter plaatste optimaliseert. De Landinrichtingscommissie&#13;
stelt met de belangen&#13;
van Klein Gotink terdege rekening gehouden&#13;
te hebben, doordat, overeenkomstig de wens&#13;
van Klein Gotink in diens bezwaarschrift, bij&#13;
een toedeling overeenkomstig kaartbijlage&#13;
555-19 een toegang vanaf de Steenderenseweg&#13;
aan de achterzijde van diens huiskavel wordt&#13;
gerealiseerd. Dat Klein Gotink zich thans op&#13;
het standpunt stelt geen behoefte meer te hebben&#13;
aan een toegang vanaf de Steenderenseweg,&#13;
kan volgens de commissie geen argument&#13;
zijn om niet overeenkomstig kaartbijlage 555-19&#13;
toe te delen, aangezien bij een dergelijke toedeling,&#13;
vergeleken met diens inbreng, er nog&#13;
steeds sprake is van vormverbetering, terwijl&#13;
Klein Gotink anderzijds voldoende voordeel&#13;
bij deze toedeling behaalt doordat hij twee&#13;
kavels heeft ingebracht, dewelke hem thans&#13;
als één (huis-)kavel worden toegedeeld. Ook&#13;
is kavel 561 van betere kwaliteit dan de door&#13;
Klein Gotink ingebrachte veldkavel, hetgeen&#13;
blijkt uit de hogere schattingswaarde van het&#13;
perceel. Indien bij een toedeling overeenkomstig&#13;
kaartbijlage 555-20 in het verlengde van&#13;
de openbare insteekweg vanaf de Steenderenseweg&#13;
een erfdienstbaarheid van overpad of&#13;
weg ten laste van Smeitink wordt gevestigd,&#13;
hebben alle betrokkenen voordeel bij een toedeling,&#13;
waarbij rekening wordt gehouden met&#13;
de aankoop na peildatum, zodat die toedeling&#13;
door de Landinrichtingscommissie wordt&#13;
ondersteunt.&#13;
6 Beoordeling van het geschil&#13;
6.1 De stellingname van Smeitink dat hij met&#13;
de verwerving van kavel 561 heeft voorgehad&#13;
om de toedeling voor zichzelf (en de andere&#13;
belanghebbenden) te optimaliseren, impliceert&#13;
dat hij met de door de Landinrichtingscommissie&#13;
ontworpen toedeling – de aankoop na&#13;
peildatum weggedacht – zou hebben ingestemd.&#13;
Met een dergelijke toedeling gaan ook&#13;
de belanghebbenden Klein Gotink en Lubbers&#13;
akkoord.&#13;
Thans moet dus worden beoordeeld of als&#13;
gevolg van de aankoop na peildatum door&#13;
Smeitink de toedeling gewijzigd moet worden,&#13;
zoals Smeitink en de Landinrichtingscommissie&#13;
voorstaan, of dat met de aankoop na peildatum&#13;
geen rekening mag worden gehouden,&#13;
zoals door Klein Gotink bepleit.&#13;
6.2 Met de Landinrichtingscommissie is de&#13;
rechtbank van oordeel dat in beginsel met aankopen&#13;
na peildatum geen rekening behoeft te&#13;
worden gehouden, behoudens in het geval er&#13;
sprake is van bijzondere omstandigheden, die&#13;
een duidelijke indicatie vormen om van dat&#13;
uitgangspunt af te wijken en dan alleen nog&#13;
indien een goede afweging van de verschillende&#13;
belangen daaraan niet in de weg staan.&#13;
6.3 Nu de aankoop na peildatum louter en&#13;
alleen tot doel had om de toedeling te optimaliseren,&#13;
is er geen sprake van bijzondere&#13;
omstandigheden die tot een wijziging van het&#13;
plan van toedeling zouden kunnen of moeten&#13;
leiden. Onder deze omstandigheden is er&#13;
alleen ruimte voor het wijzigen van het plan&#13;
van toedeling als, gelet op de toedeling zonder&#13;
die aankoop na peildatum, alle betrokken&#13;
belanghebbenden daar redelijkerwijs geen&#13;
bezwaren tegen zouden kunnen hebben.&#13;
6.4 Nu Klein Gotink een extra toegang tot&#13;
zijn huiskavel aan de Steenderenseweg niet&#13;
wenst, moet het ervoor worden gehouden dat&#13;
dit perceel intern reeds voldoende ontsloten&#13;
is. Het tegendeel is althans gesteld noch gebleken.&#13;
Een toedeling overeenkomstig kaartbijlage&#13;
555-19, heeft voor Klein Gotink dan ook&#13;
niet de meerwaarde van een extra toegangsweg&#13;
aan de achterzijde van het perceel. Anderzijds&#13;
heeft de toedeling overeenkomstig kaartbijlage&#13;
555-19, vergeleken met een toedeling&#13;
overeenkomstig kaartbijlage 555-20, voor&#13;
Klein Gotink als nadeel dat de vorm verslechtert,&#13;
hetgeen de bewerkbaarheid van het perceel&#13;
bemoeilijkt. Daarbij komt dat Smeitink&#13;
kavel 561 heeft verworven middels ruiling met&#13;
het van Sessink gekochte perceel 033008A,&#13;
gelegen aan de overzijde van de Steenderenseweg&#13;
in de nabijheid van een door Smeitink&#13;
ingebrachte en aan hem toegedeelde veldkavel.&#13;
Dat hij hierdoor een kavel verkreeg dat&#13;
ten opzichte van zijn huiskavel – mede in het&#13;
licht van de bewerkbaarheid daarvan – niet&#13;
optimaal te achten is, dient onder deze&#13;
omstandigheden voor zijn rekening te blijven,&#13;
zeker gelet op de bereidheid van Klein Gotink&#13;
om in afwijking van de oorspronkelijke opzet&#13;
en ten detrimente van de meest ideale vorm&#13;
van zijn gronden, aan Smeitink een directe&#13;
verbinding van zijn huiskavel met kavel 561&#13;
toe te staan. Het enkele feit dat Klein Gotink&#13;
in 1997 heeft ingestemd met toedeling van een&#13;
perceel met een vergelijkbare vorm als kavel&#13;
561 onder voorwaarde dat het perceel aan de&#13;
achterzijde middels een dam zou worden ontsloten,&#13;
brengt niet met zich dat aan die ontsluiting&#13;
thans een doorslaggevende betekenis&#13;
zou kunnen worden toegekend, te meer niet&#13;
nu rechtens vaststaat dat het aan Klein Gotink&#13;
toe te delen kavel intern goed ontsloten is. De&#13;
bewuste toegangsweg is ook niet uitsluitend&#13;
en/of voornamelijk met het oog op de belangen&#13;
van Klein Gotink aangelegd.&#13;
6.5 Naar het oordeel van de rechtbank verzet&#13;
Klein Gotink zich derhalve met recht tegen&#13;
een verdere wijziging van de toedeling.&#13;
Het bezwaar van Smeitink zal mitsdien worden&#13;
afgewezen, met veroordeling van de gezamenlijke&#13;
belanghebbenden in de kosten als na&#13;
te melden.&#13;
6.6 Nu alle belanghebbenden daarmede instemmen&#13;
zal de rechtbank bevelen dat de&#13;
grens tussen de percelen van Smeitink, Klein&#13;
Gotink en Lubbers wordt gewijzigd, zoals&#13;
door Lubbers ter terechtzitting voorgesteld.&#13;
De beslissing&#13;
De rechtbank, rechtdoende,&#13;
beveelt de wijziging van het plan van toedeling&#13;
in dier voege dat wordt toegedeeld&#13;
overeenkomstig kaartbijlage 555-20, met aanpassing&#13;
van de grenzen tussen de huiskavels&#13;
van Smeitink, Klein Gotink en Lubbers,&#13;
waarbij ieders toedeling in waarde gelijk blijft,&#13;
zodat zoveel mogelijk haakse hoeken ontstaan,&#13;
zoals inde navolgende tekening met –&#13;
grofweg weergegeven:&#13;
(...)</content><legacyfootnotes/><footnotes><footnote/></footnotes><auteurs/><published>2005-06-01 00:00:00</published><modified>2002-09-24 00:00:00</modified><editiondate>2005-06-01</editiondate><htmlpath>https://denhollander.info/artikel/4281</htmlpath></article>
</articles></edition>
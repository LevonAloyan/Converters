<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2009</searchword><id>8122</id><udhid>UDH:TvAR/8122</udhid><titel>Pacht en het verhelpen van gebreken</titel><searchwords><searchword>TvAR 5/2009</searchword><searchword>UDH:TvAR/8122</searchword></searchwords><attachments><attachment><name>TvAR2009_05_01_Pacht.pdf</name><extention>pdf</extention><url>https://denhollander.info/download/7336/ci</url></attachment></attachments><inleiding>Titel 7.5 BW is onder grote tijdsdruk tot stand gekomen. Ondanks een veegwetje, waarbij&#13;
een flink aantal onzuiverheden werd weggepoetst, is dat nog altijd aan de regeling te zien.&#13;
Om te beginnen vertoont de tekst enkele kennelijke verschrijvingen. In art. 7:373 lid 3 BW&#13;
moet 'op verzoek van de verpachter' worden gelezen als 'op verzoek van de pachter'. De in&#13;
art. 7:388 BW bedoelde publiekrechtelijke rechtspersonen zijn in art. 7:389 lid 2 onder a BW&#13;
ten onrechte niet vermeld als verpachters die gebruik kunnen maken van de bijzondere regels&#13;
voor pachtovereenkomsten met betrekking tot binnen reservaten gelegen objecten.</inleiding><content>Storender zijn de onvolkomenheden waarover, althans wanneer we de parlementaire geschiedenis&#13;
moeten geloven, is nagedacht. Ik geef twee voorbeelden. Onder het regime van de&#13;
Pachtwet was het geven van een machtiging tot het aanbrengen van zowel veranderingen (art.&#13;
30 Pw), als verbeteringen (art. 31 Pw) voorbehouden aan de grondkamer. Voor het geval van&#13;
een voorgenomen verandering bleef de grondkamer bevoegd (art. 7:348 lid 2 BW), maar het&#13;
geven van een machtiging tot het aanbrengen van een verbetering behoort thans tot de competentie&#13;
van de pachtrechter (art. 7:350 BW). Gevolg hiervan is dat indien pachter en verpachter&#13;
vanmening verschillen over een verandering die tevens een verbetering is, twee verschillende&#13;
instanties zich zullen moeten uitspreken. In het ene geval heeft de Centrale Grondkamer het&#13;
laatste woord, in het andere de Hoge Raad. De regering vond dat de beslissing ten aanzien&#13;
van een voorgenomen verbetering 'beter aan de pachtkamer kan worden overgelaten, zoals&#13;
het ook de rechter is die heeft te beslissen op verzoeken als bedoeld in artikel 7:216 BW betreffende&#13;
huur, waar een soortgelijke regeling is te vinden'. Hierbij werd over het hoofd gezien&#13;
dat het huurrecht geen aanpalende regeling inzake veranderingen kent, waarin een andere&#13;
instantie dan de rechter bevoegd is. Integendeel, in art. 7:215 BW kan de huurder zich in&#13;
geval van een voorgenomen verandering eveneens tot de rechter wenden. Indien de wetgever&#13;
consequent had doorgedacht, was dus zowel in art. 7:348 BW als in art. 7:350 BW de&#13;
pachtkamer bevoegd gemaakt tot het geven van vervangende machtigingen. Het had ook in&#13;
beide gevallen de grondkamer mogen blijven, maar de nu in de wet opgenomen regeling is&#13;
onpraktisch.&#13;
Iets soortgelijks doet zich voor in art. 7:380 BW. Het gaat daar om de vaststelling of sprake&#13;
is van een ‘ernstige reden’ om het voorkeursrecht van de pachter te passeren. Onder de&#13;
Pachtwet diende de vaststelling plaats te vinden door de grondkamer (art. 56e lid 2). In het&#13;
oorspronkelijke voorontwerp voor titel 7.5 speelde de grondkamer geen rol meer, in verband&#13;
waarmee werd voorgesteld de vaststelling tot een taak van de pachtkamer te maken. Tegelijkertijd&#13;
werd de tekst van het tweede lid naar het eerste lid verplaatst. In het wetsvoorstel van&#13;
3 februari 2006 werden vervolgens – als gevolg van een kennelijke fout bij cut and paste –&#13;
zowel het tweede lid als de toevoeging aan het eerste lid opgenomen. En zo kwam titel 7.5&#13;
ook in het Staatsblad terecht; volgens art. 7:380 BW kan de vaststelling door zowel de pachtkamer&#13;
(lid 1 onder d) als de grondkamer (lid 2) worden gedaan. Ook hier geldt dat in het ene&#13;
geval de Hoge Raad het laatste woord heeft, en in het andere de Centrale Grondkamer. Toen&#13;
tijdens de parlementaire behandeling over dit onderwerp vragen werden gesteld vanuit de&#13;
Eerste Kamer, verdedigde de regering het ontstaan van de dubbele mogelijkheid met de opmerking,&#13;
dat het efficiënt was dat de grondkamer niet ingeschakeld hoefde te worden indien&#13;
pachter en verpachter bij de pachtkamer reeds over een verwant onderwerp procedeerden; zij&#13;
konden de rechter dan ook tegelijk uitspraak laten doen over het al of niet bestaan van een&#13;
‘ernstige reden’. Het was handiger geweest indien simpelweg was toegegeven dat er bij de&#13;
voorbereiding van art. 7:380 BWietsmis was gegaan.Nu de dubbelemogelijkheid inhoudelijk&#13;
is verdedigd, is het lastiger geworden de bepaling alsnog te wijzigen.&#13;
Ik zwijg maar over de ontbrekende schadeloosstelling van de pachter in het geval dat de&#13;
pachtovereenkomst niet wordt verlengd in verbandmet een bestemmingswijziging (art. 7:370&#13;
lid 1 onder e BW). Titel 7.5 vertoont al ruim anderhalf jaar gebreken. Het wordt tijd dat de&#13;
wetgever deze verhelpt. Herstel van kennelijke fouten behoort niet tot een evaluatie te worden&#13;
uitgesteld.</content><legacyfootnotes/><footnotes><footnote/></footnotes><auteurs>prof.mr. G.M.F. Snijders</auteurs><published>2009-05-01 00:00:00</published><modified>2017-06-16 16:17:51</modified><editiondate>2009-05-01</editiondate><htmlpath>https://denhollander.info/artikel/8122</htmlpath></article>
</articles></edition>
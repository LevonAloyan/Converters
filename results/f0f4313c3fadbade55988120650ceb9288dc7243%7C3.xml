<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2005</searchword><id>4169</id><udhid>UDH:TvAR/4169</udhid><titel>Tijdens / Schipper (TvAR 2005/5255)</titel><searchwords><searchword>TvAR 1/2005</searchword><searchword>TvAR 2005/5255</searchword><searchword>UDH:TvAR/4169</searchword></searchwords><attachments><attachment><name>2005_nr 1_Rechtspraak_5255.pdf</name><extention>pdf</extention><url>https://denhollander.info/download/4128/ci</url></attachment></attachments><inleiding>[Pachtwet art. 25, 55; BW art. 6:265]&#13;
&#13;
In voorafgaande indeplaatsstellingsprocedure&#13;
is een valse voorstelling van&#13;
zaken gegeven, in die zin dat in die&#13;
procedure ten onrechte van de zijde van de&#13;
toenmalige pachter is aangegeven – met&#13;
medeweten en instemming van de (toen)&#13;
voorgestelde pachter – dat het de bedoeling&#13;
was dat de toenmalige pachter en de voorgestelde&#13;
pachter gedurende een bepaalde&#13;
periode het bedrijf gezamenlijk zouden&#13;
exploiteren, dat de toenmalige pachter zich&#13;
na enige tijd geheel uit het bedrijf zou terugtrekken,&#13;
waarna de voorgestelde pachter op&#13;
het ouderlijk bedrijf zou gaan wonen en van&#13;
daaruit ook het gepachte zou gaan exploiteren,&#13;
terwijl vervolgens na de indeplaatsstelling&#13;
de toenmalige pachter het eigenaarsdeel&#13;
van het bedrijf heeft verkocht en de in&#13;
de plaats gestelde pachter op geruime&#13;
afstand van het gepachte is gaan wonen.&#13;
Deze opzettelijke misleiding levert een&#13;
(ernstige) tekortkoming op in de gehoudenheid&#13;
van de pachter, om al datgene te doen&#13;
en na te laten wat een goed pachter in&#13;
gelijke omstandigheden zou doen en nalaten.&#13;
Vordering tot ontbinding toegewezen.</inleiding><content>ARREST VAN 29 APRIL 2003 IN DE&#13;
ZAAK VAN:&#13;
Jan Jacob Tijdens, wonende te Zuidlaren,&#13;
appellant,&#13;
procureur: mr. J. van Dijkhuizen,&#13;
tegen&#13;
Harm Jan Schipper, wonende te Oosterhout,&#13;
geïntimeerde,&#13;
procureur: mr. P.C. Plochg.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
4 december 2001 en 26 februari 2002, die de&#13;
pachtkamer te Winschoten tussen appellant&#13;
(hierna te noemen: Tijdens) als eiser en geïntimeerde&#13;
(hierna te noemen: Schipper jr.) als&#13;
gedaagde heeft gewezen. Van het vonnis van&#13;
26 februari 2002 is een fotokopie aan dit arrest&#13;
gehecht.&#13;
2 Het geding in hoger beroep&#13;
2.1 Tijdens heeft bij exploot van 26 maart 2002&#13;
aangezegd van genoemd vonnis van 26 februari&#13;
2002 in hoger beroep te komen, met dagvaarding&#13;
van Schipper jr. voor dit hof.&#13;
2.2 Bij memorie van grieven heeft Tijdens vier&#13;
grieven tegen het bestreden vonnis aangevoerd&#13;
en toegelicht, heeft hij bewijs aangeboden, en&#13;
heeft hij geconcludeerd dat het hof het bestreden&#13;
vonnis zal vernietigen, en opnieuw rechtdoende&#13;
zijn vorderingen alsnog zal toewijzen,&#13;
met veroordeling van Schipper jr. in de kosten&#13;
van beide instantiën.&#13;
2.3 Bij memorie van antwoord heeft Schipper&#13;
jr. de grieven bestreden en verweer gevoerd,&#13;
en heeft hij geconcludeerd dat het hof het&#13;
bestreden vonnis, zo nodig onder aanvulling&#13;
of verbetering van de rechtsgronden, zal&#13;
bekrachtigen, met veroordeling van Tijdens in&#13;
– naar zal zijn bedoeld – de kosten van het&#13;
hoger beroep.&#13;
2.4 Daarna heeft Tijdens naar aanleiding van&#13;
de memorie van antwoord bij akte enkele&#13;
opmerkingen gemaakt, waarop Schipper jr. bij&#13;
antwoordakte, met productie, heeft gereageerd.&#13;
2.5 Vervolgens hebben partijen arrest gevraagd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer in eerste aanleg&#13;
en op grond van hetgeen verder is gesteld en&#13;
niet of onvoldoende is weersproken dan wel&#13;
blijkt uit de onbetwiste inhoud van de overgelegde&#13;
bescheiden, staat in hoger beroep het&#13;
navolgende vast.&#13;
3.2 In november 1968 is met betrekking tot&#13;
enige percelen bouwland, gelegen te Finsterwolde,&#13;
thans kadastraal bekend gemeente Finsterwolde,&#13;
sectie H, nr. 327, groot 19.62.88&#13;
hectare, een pachtovereenkomst totstandgekomen&#13;
tussen G. Koning-Aeilkema Bontkes&#13;
als verpachter en E.J. Schipper (hierna: Schipper&#13;
sr.), vader van Schipper jr., als pachter.&#13;
3.3 Tijdens is krachtens erfrecht Koning-Aeilkema&#13;
Bontkes opgevolgd in de positie van&#13;
verpachter.&#13;
3.4 Ingevolge een naar aanleiding van een&#13;
indeplaatsstellingsprocedure bij de pachtkamer&#13;
te Winschoten aangegane minnelijke regeling&#13;
d.d. 14 december 1999, is Schipper jr. Schipper&#13;
sr. opgevolgd in diens positie van pachter.&#13;
3.5 Het bedrijf van Schipper sr. bestond destijds&#13;
uit in totaal ongeveer 56 hectare. Het&#13;
gedeelte dat bij Schipper sr. in eigendom was,&#13;
ongeveer 37 hectare, is door hem inmiddels&#13;
verkocht, alsook de tot het akkerbouwbedrijf&#13;
behorende werktuigen.&#13;
4 Beoordeling van het geschil in&#13;
hoger beroep&#13;
4.1 Tijdens vordert in dit geding ontbinding&#13;
van de pachtovereenkomst op de grond dat&#13;
Schipper jr. tekort zou zijn geschoten in de&#13;
nakoming van die overeenkomst. Bij het bestreden&#13;
vonnis heeft de pachtkamer te Winschoten&#13;
de vordering afgewezen.&#13;
4.2 Tijdens legt aan zijn vordering in de eerste&#13;
plaats ten grondslag dat in de indeplaatsstellingsprocedure&#13;
door Schipper jr. (en Schipper&#13;
sr.) een valse voorstelling van zaken is gegeven,&#13;
in die zin dat in die procedure van de&#13;
zijde van Schipper sr. is aangegeven – met,&#13;
naar de stellingen van Tijdens impliceren,&#13;
medeweten en instemming van Schipper jr. –&#13;
dat het de bedoeling was dat Schipper sr. en&#13;
Schipper jr. gedurende een bepaalde periode&#13;
het bedrijf gezamenlijk zouden exploiteren,&#13;
dat Schipper sr. zich na enige tijd geheel uit&#13;
het bedrijf zou terugtrekken, waarna Schipper&#13;
jr. op het ouderlijk bedrijf zou gaan wonen en&#13;
van daaruit ook het gepachte zou gaan exploiteren.&#13;
Volgens de stellingen van Tijdens heeft&#13;
hij vervolgens in mei 2000 van Glazenborg&#13;
van makelaarskantoor Agripon begrepen dat&#13;
– naar kennelijk is bedoeld – Schipper sr. zijn&#13;
land wilde verkopen en is hem ter gelegenheid&#13;
van de eerste pachtbetaling na de indeplaatsstelling&#13;
(1 november 2000) gebleken dat&#13;
Schipper jr. in Noord-Brabant was gaan&#13;
wonen. Tijdens legt aan zijn vordering in de&#13;
tweede plaats ten grondslag dat van een persoonlijke&#13;
exploitatie geen sprake meer is,&#13;
althans Schipper jr. in strijd handelt met hetgeen&#13;
van een goed pachter kan worden gevergd&#13;
of misbruik van recht pleegt doordat hij op&#13;
grote afstand van het gepachte is gaan wonen&#13;
en het gepachte in feite niet meer daadwerkelijk&#13;
persoonlijk exploiteert.&#13;
4.3 De grieven II en III, die zien op de overwegingen&#13;
van de pachtkamer in eerste aanleg&#13;
waarbij de laatstbedoelde grondslag is verworpen,&#13;
zal het hof als eerste bespreken.&#13;
4.4 Op zichzelf neemt Tijdens terecht tot uitgangspunt&#13;
dat Schipper jr. als pachter gehouden&#13;
is tot een persoonlijke exploitatie van het&#13;
gepachte. Uit de omstandigheid dat de pachter&#13;
inmiddels op grote afstand van het gepachte&#13;
is gaan wonen, volgt echter op zichzelf niet&#13;
dat van een persoonlijke exploitatie geen sprake&#13;
meer is. In dat verband is met name van&#13;
belang welke eisen – in het hier aan de orde&#13;
zijnde geval van akkerbouw – het teeltplan&#13;
meebrengt wat betreft door of vanwege de&#13;
pachter te verrichten werkzaamheden en te&#13;
houden toezicht. Schipper jr. heeft aangevoerd&#13;
dat het gepachte grotendeels met luzerne&#13;
wordt beteeld en dat dit meebrengt dat met&#13;
enkele keren opzicht in het jaar kan worden&#13;
volstaan, dat waar nodig een loonwerker&#13;
wordt ingeschakeld, dat Schipper sr. regelmatig&#13;
toezicht houdt, dat hij samen met Schipper&#13;
sr. bedrijfsbeslissingen neemt en dat hij – met&#13;
behulp van door hem gehuurde apparatuur –&#13;
zelf zorgt voor onder meer het zaaien, kopeggen,&#13;
bemesten en bespuiten. Hiertegenover&#13;
heeft Tijdens zijn stelling dat van een persoonlijke&#13;
exploitatie geen sprake is niet nader&#13;
met concrete feiten of omstandigheden onderbouwd,&#13;
zodat hij in zijn stelplicht tekort is&#13;
geschoten. Weliswaar heeft hij aangevoerd dat&#13;
Schipper jr. door “boeren in de omgeving”&#13;
nooit meer op het gepachte wordt gezien,&#13;
maar die stelling is te vaag om tot een andere&#13;
beslissing te kunnen leiden. Ook heeft Tijdens&#13;
gesteld dat Schipper jr. het gepachte in gebruik&#13;
heeft gegeven aan een derde, een zekere Kremer,&#13;
maar concrete feiten of omstandigheden&#13;
waaruit dat volgt, voert Tijdens niet aan en&#13;
gelet op de gedetailleerde stellingen van&#13;
Schipper jr. omtrent zijn bemoeienissen met&#13;
het gepachte, lag het wel op de weg van Tijdens&#13;
om zijn stellingen zo veel mogelijk te&#13;
concretiseren. Het hof gaat tevens voorbij aan&#13;
het door Tijdens gedane bewijsaanbod, omdat&#13;
dit aanbod onvoldoende is gespecificeerd.&#13;
4.5 De omstandigheid dat Schipper jr. ondanks&#13;
zijn verhuizing en de verkoop van het&#13;
eigenaarsdeel van het bedrijf door Schipper sr.&#13;
aan zijn aanspraken als pachter vasthoudt,&#13;
levert op zichzelf – dat wil zeggen los van een&#13;
valse voorstelling van zaken in de indeplaatsstellingsprocedure&#13;
en eventuele andere, door&#13;
Tijdens niet gestelde, feiten of omstandigheden&#13;
– ook geen misbruik van bevoegdheid op.&#13;
4.6 De grieven II en III falen derhalve.&#13;
4.7 Grief I stelt de onder 4.2 als eerste omschreven&#13;
grondslag van de vordering in hoger&#13;
beroep opnieuw aan de orde.&#13;
4.8 Het hof oordeelt als volgt. Een opzettelijke&#13;
misleiding van de verpachter als door&#13;
Tijdens gesteld levert een (ernstige) tekortkoming&#13;
op in de gehoudenheid van Schipper jr.&#13;
als pachter, om al datgene te doen en na te&#13;
laten wat een goed pachter in gelijke omstandigheden&#13;
zou doen en nalaten. Schipper jr.&#13;
heeft in de schriftelijke stukken in dit verband&#13;
in feite niet meer aangevoerd dan dat hij in het&#13;
voorjaar van 2001 werd geconfronteerd met&#13;
rugklachten en dat die klachten in december&#13;
1999 niet waren te voorzien, zodat van een&#13;
valse voorstelling van zaken geen sprake is&#13;
geweest. Aldus is hij onvoldoende ingegaan&#13;
op de stellingen van Tijdens. Schipper jr. heeft&#13;
niet betwist dat reeds in mei 2000 sprake was&#13;
van verkoop van het eigenaarsdeel van het&#13;
bedrijf en dat hij reeds op 1 november 2000&#13;
was verhuisd. Die feiten zijn onmogelijk te&#13;
verklaren uit het ontstaan van rugklachten in&#13;
het voorjaar van 2001.&#13;
4.9 Het hof ziet in de gebrekkigheid van het&#13;
verweer van Schipper jr. aanleiding om tot op&#13;
tegenbewijs van de juistheid van de door&#13;
Tijdens gestelde opzettelijke misleiding uit te&#13;
gaan en zal Schipper jr. – ambtshalve – toelaten&#13;
tot tegenbewijs. Iedere verdere beslissing&#13;
zal worden aangehouden.&#13;
5 Beslissing&#13;
Het hof, rechtdoende in hoger beroep:&#13;
laat Schipper jr. toe tot het onder 4.9 bedoelde&#13;
tegenbewijs;&#13;
bepaalt dat, indien Schipper jr. dat tegenbewijs&#13;
door middel van getuigen wenst te&#13;
leveren, het verhoor van deze getuigen zal&#13;
geschieden ten overstaan van het tot raadsheer-&#13;
commissaris benoemde lid van het hof&#13;
mr. W.L. Valk, alsmede tegenover de raad ing.&#13;
P. Hamelink, die daartoe zitting zullen houden&#13;
in het paleis van justitie aan de Walburgstraat&#13;
2-4 te Arnhem en wel op een nader&#13;
door de raadsheer-commissaris vast te stellen&#13;
dag en tijdstip;&#13;
bepaalt dat het aantal voor te brengen getuigen&#13;
alsmede de verhinderdagen van partijen,&#13;
van hun advocaten en van de getuigen in de&#13;
maanden juni, juli, augustus en september&#13;
2003 zullen worden opgegeven ter rolzitting&#13;
van 13 mei 2003, ambtshalve peremptoir,&#13;
waarna dag en uur van de verhoren (ook&#13;
indien voormelde opgave van een of meer der&#13;
partijen ontbreekt) door de raadsheer-commissaris&#13;
zullen worden vastgesteld en in&#13;
beginsel geen uitstel in verband met verhinderingen&#13;
zal worden verleend;&#13;
houdt iedere verdere beslissing aan.&#13;
ARREST VAN 8 JULI 2003&#13;
1 De verloop van het geding&#13;
1.1 Voor de procedure tot aan het tussenarrest&#13;
van 29 april 2003 (hierna: het tussenarrest)&#13;
verwijst het hof naar dat arrest.&#13;
1.2 Bij het tussenarrest heeft het hof onder&#13;
meer geoordeeld dat tot op tegenbewijs uit&#13;
dient te worden gegaan van de juistheid van&#13;
de door Tijdens gestelde opzettelijke misleiding.&#13;
Het hof heeft Schipper jr. toegelaten tot&#13;
tegenbewijs.&#13;
1.3 Bij brief van zijn advocaat van 9 mei 2003&#13;
heeft Schipper jr. laten weten dat hij afziet van&#13;
het leveren van tegenbewijs.&#13;
1.4 Vervolgens hebben partijen hun procesdossiers&#13;
gefourneerd voor het wijzen van arrest.&#13;
2 Verdere beoordeling van het&#13;
geschil in hoger beroep&#13;
2.1 Gelet op de omstandigheid dat Schipper jr.&#13;
heeft afgezien van het leveren van tegenbewijs&#13;
moet als vaststaand worden aangenomen dat&#13;
in de indeplaatsstellingsprocedure door Schipper&#13;
jr. (en Schipper sr.) een valse voorstelling&#13;
van zaken is gegeven, in die zin dat in die procedure&#13;
ten onrechte van de zijde van Schipper&#13;
sr. is aangegeven – met medeweten en instemming&#13;
van Schipper jr. – dat het de bedoeling&#13;
was dat Schipper sr. en Schipper jr. gedurende&#13;
een bepaalde periode het bedrijf gezamenlijk&#13;
zouden exploiteren, dat Schipper sr. zich na&#13;
enige tijd geheel uit het bedrijf zou terugtrekken,&#13;
waarna Schipper jr. op het ouderlijk&#13;
bedrijf zou gaan wonen en van daaruit ook&#13;
het gepachte zou gaan exploiteren, terwijl vervolgens&#13;
Schipper sr. het eigenaarsdeel van het&#13;
bedrijf heeft verkocht en Schipper jr. in&#13;
Noord-Brabant is gaan wonen.&#13;
2.2 Zoals reeds bij het tussenarrest overwogen,&#13;
levert bedoelde opzettelijke misleiding een&#13;
(ernstige) tekortkoming op in de gehoudenheid&#13;
van Schipper jr. als pachter, om al datgene&#13;
te doen en na te laten wat een goed pachter&#13;
in gelijke omstandigheden zou doen en&#13;
nalaten. De vordering tot ontbinding van de&#13;
pachtovereenkomst is toewijsbaar.&#13;
2.3 De slotsom is dat grief I slaagt en dat het&#13;
bestreden vonnis niet in stand kan blijven. De&#13;
vordering tot ontbinding zal worden toegewezen.&#13;
Het hof zal Schipper jr., als de in het&#13;
ongelijk gestelde partij, veroordelen in de&#13;
kosten van de procedure in eerste aanleg en in&#13;
hoger beroep.&#13;
3 Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van&#13;
de rechtbank te Groningen, sector kanton,&#13;
locatie Winschoten, van 26 februari 2002 en&#13;
doet opnieuw recht;&#13;
ontbindt de tussen partijen bestaande pachtovereenkomst&#13;
d.d. november 1968, met betrekking&#13;
tot enige percelen bouwland, gelegen te&#13;
Finsterwolde, thans kadastraal bekend gemeente&#13;
Finsterwolde, sectie H, nr. 327, groot&#13;
ongeveer 19.62.88 hectare;&#13;
veroordeelt Schipper jr. in de kosten van beide&#13;
instanties, tot aan deze uitspraak aan de zijde&#13;
van Tijdens voor wat betreft de eerste aanleg&#13;
begroot op € 270,– voor salaris procureur, op&#13;
€ 77,14 voor griffierecht en op € 50,76 voor&#13;
explootkosten, en voor wat betreft het hoger&#13;
beroep begroot op € 1.156,50 voor salaris&#13;
procureur, op € 193,– voor griffierecht en op&#13;
€ 77,56 voor explootkosten.</content><legacyfootnotes/><footnotes><footnote/></footnotes><auteurs/><published>2005-01-01 00:00:00</published><modified>2005-01-01 00:00:00</modified><editiondate>2005-01-01</editiondate><htmlpath>https://denhollander.info/artikel/4169</htmlpath></article>
</articles></edition>
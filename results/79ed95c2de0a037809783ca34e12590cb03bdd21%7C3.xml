<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1997</searchword><id>5786</id><udhid>UDH:TvAR/5786</udhid><titel>Overzicht landinrichtingsjurisprudentie. Plan van toedeling</titel><searchwords><searchword>TvAR 3/1997</searchword><searchword>UDH:TvAR/5786</searchword></searchwords><attachments><attachment><name>1997_nr 3_Artikel_Lopes.pdf</name><extention>pdf</extention><url>https://denhollander.info/download/5717/ci</url></attachment></attachments><inleiding>Inleiding&#13;
De toedeling is het spectaculairste hoofdstuk in de ruilverkaveling, die in essentie gaat om toedeling evenredig met inbreng. Het vaststellen van de inbreng (lijst van rechtheb-benden, schattingsuitkomsten, pachtregistratie) gaat gepaard met grote behoedzaam-heid en met veel rechtsbescherming. Dat is vereist omdat anders de juridische uitgangs-situatie na enige tijd niet meer terug te vinden zou zijn. Naast de verbetering van de infrastructuur en de ontwikkeling van landschappelijke elementen is de toedeling de voornaamste verandering in de ruilverkaveling. Voor de individuele inbrenger is zij ge-woonlijk zelfs daarin de hoofdzaak en niet zelden een van de belangrijkste gebeurtenis-sen in zijn leven. Is het plan van toedeling ter inzage gelegd, dan vergelijkt iedere in-brenger het aan hem toegedachte niet alleen met zijn inbreng of, misschien beter, met zijn beeld van die inbreng, maar ook met de verhouding tussen een en ander bij ande-ren, met name in zijn directe geografische omgeving. Zo wordt hij, in procestermen, maar al te dikwijls reclamant en die anderen dus belanghebbenden. Wijziging van het plan van toedeling ten voordele van de reclamant impliceert ook wijziging ten aanzien van de belanghebbenden. Die wijziging betekent weldra een nadeel en in sommige ge-vallen blijft er nauwelijks iets van het oorspronkelijke voordeel van de belanghebben-den over. Het kan natuurlijk ook dat het plan niet wordt veranderd en dat de reclamant naar de lijst der geldelijke regelingen wordt verwezen.&#13;
Zoals in het bovenstaande is geschetst en zoals niet anders is te verwachten en de meesten van ons bekend is, gaat het in de rechtspraak en hier in het bijzonder in de eer-ste plaats om belangen. Er zijn allerlei algemene belangen en allerlei particuliere belan-gen, die letterlijk om de voorrang strijden. Soms valt een particulier belang samen met een algemeen landbouwbelang en dan nog is het mogelijk dat dat het moet afleggen te-gen een particulier belang van een ander. Dit is het gevolg van het uitgangspunt dat het plan van toedeling moet worden vastgesteld op basis van een juiste afweging van de ge-rechtvaardigde belangen van alle betrokkenen, in samenhang met het algemeen ruilver-kavelingsbelang en het belang van de ruilverkaveling in kwestie in het bijzonder (Rb. Roermond 7 juli 1988, Agr.r. 1989/4, 4229). Het blijkt ook uit de overweging dat afge-wogen worden een bepaald algemeen landinrichtingsbelang en het persoonlijke belang van de reclamant en van de belanghebbenden. Dat van de reclamant kan meer gewicht in de schaal leggen, mits de rechten van de belanghebbenden en een eerlijke verdeling van het nut van de ruilverkaveling zich daartegen niet verzetten (Rb. 's-Hertogenbosch 23 september 1988, Agr.r. 1989/6, 4247).&#13;
In dit overzicht van de rechtspraak (t/m 1996) wil ik trachten tot enige ordening van de betrokken belangen te komen en misschien zelfs tot iets dat lijkt op een algemeen klassement van belangen.</inleiding><content>Procesrecht&#13;
Een gedeelte van de rechtspraak over procesrecht is van groot belang omdat zij beslis-send is over de toegang tot de belangenafweging.&#13;
Niet-verschijning ter zitting&#13;
Een reclamant die niet ter zitting is verschenen, wordt geacht zijn bezwaar ingetrokken te hebben (Rb. 's-Hertogenbosch 4 september 1987, Agr.r. 1988, 4155). De rechtbank verleent verstek (analogie art. 75 Rv.). Gehandeld wordt alsof ontslag van instantie is verleend, zodat ten gevolge van het bezwaarschrift het plan van toedeling niet gewij-zigd kan worden. De reclamant wordt veroordeeld tot betaling van de kosten die hij nodeloos heeft veroorzaakt (Rb. Breda 29 november 1988, Agr.r. 1990/3, 4322).&#13;
Een niet-verschijning door de landinrichtingscommissie bij de zitting van de rechter-commissaris behoeft niet te leiden tot nietigheid van de behandeling aldaar. In casu hadden reclamant, belanghebbende, landinrichtings- en centrale commissie geen be-zwaar tegen verdere inhoudelijke behandeling van de zaak (Rb. Roermond 10 mei 1994, Agr.r. 1995/12,4784).&#13;
Vertegenwoordiging en ontvankelijkheid&#13;
Een vertegenwoordiger moet uiteraard wel bevoegd zijn. Toen niet bleek dat de ge-meenteraad de bevoegdheid in het geding op te treden had gedelegeerd aan het college van B &amp; W, was de gemeente niet ontvankelijk in het door het college ingediende be-zwaar (Rb. Zutphen 28 september 1989, Agr.r. 1990/10, 4395).&#13;
Ontvankelijkheid&#13;
Alleen een belanghebbende kan bezwaar maken tegen het plan van toedeling (art. 200 Lw). Als zodanig kan worden beschouwd ieder wiens belangen worden geraakt bij de toedeling, dus ook iemand die in de directe omgeving woont (Rb. Zwolle 13 oktober 1993 en 9 november 1994, Agr.r. 1995/11, 4781). Iemand die op het moment van indie-ning van het bezwaar geen rechthebbende dan wel rechtverkrijgende is (vergelijk art. 170, lid 2 en 3 Lw), is niet ontvankelijk. Het begrip 'belanghebbende' wordt (voor het overige) restrictief geïnterpreteerd en omvat niet degene die de percelen na de terinza-gelegging van het plan van toedeling heeft gekocht en ze daarvoor krachtens een over-eenkomst met Rijkswaterstaat in gebruik had (Rb. Leeuwarden 8 december 1994, Agr.r. 1995/12,4786).&#13;
Om ontvankelijk te zijn moest een reclamant in zijn bezwaarschrift spreken over de waardevermindering van zijn grond als gevolg van de aanwezigheid van puin in de aan hem toe te delen kavel. De vertegenwoordiger van de centrale commissie meende in het bezwaarschrift de vereiste vermelding niet te herkennen; de rechter echter wel (Rb. Middelburg 20 mei 1987, Agr.r. 1988, 4141). Taak landinrichtingscommissie&#13;
De landinrichtingscommissie reageert in het algemeen op wensen en verlangens van de&#13;
betrokkenen. Haar taak is niet dezen eigener beweging in volle omvang voor te lichten&#13;
over alle voor- en nadelen van de toedeling (Rb. Almelo 7 oktober 1987, Agr.r. 1988,&#13;
4144).&#13;
Taak rechter-commissaris&#13;
De rechter-commissaris verwijst het bezwaar zo nodig naar de rechtbank, maar de rechtbank kan ook weer naar de rechter-commissaris verwijzen. Deze deed dat in een geval waarin de reclamant ter zitting aanvoerde dat hij dicht bij zijn bedrijfsgebouwen een beter perceel dan aan hem was toegedeeld zou kunnen verwerven, doch dat voor laatstgenoemd perceel geen gegadigde te vinden was (Rb. Groningen 1 december 1989, Agr.r. 1990/10,4404).&#13;
Welke bezwaren niet behandeld kunnen worden&#13;
Alleen een inbrenger kan bezwaren tegen het plan van toedeling maken, niet een koper van een perceel voordat de overdracht heeft plaatsgevonden (Rb. Roermond 8 mei 1992, Agr.r. 1993/5,4615).&#13;
Bezwaren tegen kavelaanvaardings- en kavelverbeteringswerken kunnen niet aan de orde komen (Rb. Middelburg 18 april 1991, Agr.r. 1991/11, 4517; Rb. Roermond 8 mei 1992, Rlvkbode oktober 1993, nr. 1 onder nr. 19; Rb. Middelburg 19 juni 1992, Rlvk-bode oktober 1993, nr. 1 onder nr. 47).&#13;
Een organisatie als de Stichting Natuur en Milieu is belanghebbende bij een plan van toedeling waarin gronden aan de provincie worden toegedeeld in een tracé ten behoeve van een rijksweg waarvan de aanleg naar haar mening onherstelbare schade zal toebren-gen aan natuur en milieu. Zij is echter niet ontvankelijk in haar bezwaar bij gebrek aan een redelijk belang. Het bezwaar richt zich immers tegen de toekomstige bestemming van de kavels, die los moet worden gezien van de toedeling (Rb. 's-Hertogenbosch 23 september 1988, Agr.r. 1989/6, 4249).&#13;
Betekenis peildatum&#13;
De peildatum waarvan bij de opstelling van een plan van toedeling wordt uitgegaan, is als zodanig niet in de Landinrichtingswet (Lw) geregeld. In geval van geschillen daar-omtrent is de rechter dan ook niet aan zulk een datum gebonden. Wel is deze aan te merken als een belangrijk instrument bij de totstandkoming van een plan van toedeling. Dit brengt in het algemeen voor de rechtstoestand mee dat die datum beslissend is en dat mitsdien in beginsel met daarna opgetreden veranderingen geen rekening behoeft te worden gehouden. Dit kan slechts anders zijn als er sprake is van bijzondere omstan-digheden die een duidelijke indicatie vormen om van dat uitgangspunt af te wijken, en dan nog alleen indien een goede afweging van de belangen van de verschillende erbij betrokken belangen daaraan niet in de weg staat (Rb. Arnhem 22 oktober 1992, Agr.r. 1997/1, 4850). Elders werd in dezelfde geest overwogen dat in ruilverkavelingen uit-gangspunt behoort te zijn dat transacties betreffende in het blok gelegen gronden welke na de peildatum tot stand zijn gekomen, in beginsel voor beoordeling van de tot stand te brengen toedeling niet in aanmerking worden genomen. Op deze regel, waarvan de toepassing vereist is om de toedeling uitvoerbaar te maken, behoort slechts een uitzondering te worden gemaakt indien toepassing onder de gegeven omstandigheden, naar maatstaven van redelijkheid en billijkheid, onaanvaardbaar zou zijn (Rb. Zwolle 2 maart 1994, Agr.r. 1995/6, 4751).&#13;
Eerdere uitspraken liepen in het algemeen vooruit op dit uitgangspunt dan wel wa-ren voorbeelden van uitzonderingen. Zo waren de belangen van degenen die na de peil-datum eigenaren waren geworden, bij afweging ondergeschikt aan die van de overige eigenaren (Rb. Groningen 1 december 1989, Agr.r. 1990/10, 4402) of kon na die datum verworven grond mede in een ruiling worden betrokken (Rb. Roermond 8 mei 1992, Rlvkbode oktober 1993, nr. 1 onder nr. 21). De peildatum kreeg al meer gewicht in de uitspraak dat de landinrichtingscommissie met de belangen van iemand die op de peil-datum nog geen eigenaar was van de inbreng, geen rekening kon en behoefde te hou-den. Wijziging van het plan van toedeling naar aanleiding van zijn bezwaar was dan ook alleen redelijk indien de belangen van anderen daardoor niet of nauwelijks geschaad werden en de wijziging overigens niet in strijd zou zijn met enig door de ruilverkave-ling te dienen belang (Rb. Middelburg 25 april 1991, Agr.r. 1991/11,4518). Waarschijn-lijk iets te rigoureus was de uitspraak dat met aankopen na de peildatum bij de opstel-ling van het plan van toedeling geen rekening wordt gehouden (oudere uitspraak Rb. Roermond, namelijk 7 juli 1988, Agr.r. 1989/4, 4232, maar ook nog later: 3 juni 1993, Rlvkbode oktober 1993, nr. 1 onder nr. 57).&#13;
Wat de gebruikssituatie en de eventuele concrete plannen betreft, doet de landinrich-tingscommissie er goed aan bij het opmaken van het plan van toedeling de peildatum in acht te nemen (Rb. Roermond 14 juli 1988, Agr.r. 1989/4, 4230; Rb. Alkmaar 14 mei 1992, Li-Jur nr. 1, december 1994, onder nr. 11; Rb. Breda 16 juni 1992, Rlvkbode ok-tober 1993, nr. 1 onder nr. 35).&#13;
Toedeling en bestemming&#13;
Bezwaren moeten gericht zijn tegen de bestemming van de eigen toedeling, niet tegen die van aangrenzende percelen (Rb. Zutphen 16 september 1993, Agr.r. 1994/3, 4685). De toekomstige bestemming van de grond kan, indien de wijziging van de bestem-ming als reëel beoordeeld moet worden, aanleiding geven de toedeling te wijzigen (Rb. Roermond 8 mei 1992, Agr.r. 1993/3, 4602). Een bezwaar tegen toedeling van een ka-vel aan het Bureau Beheer Landbouwgronden (BBL) ten behoeve van de aanleg van een ruiterpad door de gemeente richt zich in wezen tegen het toekomstig gebruik van de kavel als ruiterpad. Nu met het oog daarop het bestemmingsplan nog dient te worden gewijzigd, kunnen de belanghebbenden hun bezwaren tegen die wijziging naar voren brengen en is een bezwaar tegen de toedeling niet gegrond (Rb. Zutphen 30 juni 1994, Agr.r. 1995/11,4783).&#13;
Begrenzingenplan/landschapsplan en plan van toedeling&#13;
Het begrenzingenplan maakt geen deel uit van het plan van toedeling (Rb. Roermond 4 februari 1993, Rlvkbode oktober 1993, nr. 1 onder nrs. 54 en 55) en kan dus ook niet worden gewijzigd bij gelegenheid van de behandeling van dat plan (Rb. Leeuwarden 19 december 1991, Agr.r. 1993/3, 4599; o.a. over verloop grens tussen element begrenzingenplan en toegedeelde kavel). De geplande ligging van wegen en waterlopen en van landschappelijke elementen be-paalt de structuur van het blok en is daarmee een gegeven voor de ontwerper van het plan van toedeling. Op basis van het begrenzingenplan/landschapsplan geschiedt de toewijzing aan openbare lichamen in het algemeen belang. Deze hebben geen kavels in-gebracht en betalen op de voet van een onteigeningsschadeloosstelling.&#13;
Het lijkt een uitspraak ten overvloede dat de landinrichtingscommissie cin beginsel' is gebonden aan het landschapsplan (Rb. Almelo 18 mei 1988, Agr.r. 1990/2,4326). Wat 'in beginsel' ook moge betekenen, de ligging van de wegen en waterlopen in het begren-zingenplan laat de commissie in het geheel geen vrijheid.&#13;
Is een deel van een ingebrachte kavel opgenomen in een in het begrenzingenplan voorkomende waterloop, dan wordt het aan een openbaar lichaam toegewezen. Een re-clamant tegen het plan van toedeling is dus niet ontvankelijk in zijn bezwaar tegen die opneming (Rb. Alkmaar 19 april 1990, Agr.r. 1991/6,4492). Bermsloten behoren tot de wegen en worden met deze toegewezen, niet toegedeeld, en daarom is een bezwaar van het openbare lichaam in kwestie niet ontvankelijk (Rb. Roermond 14 juli 1988, Agr.r. 1989/4, 4226. Gemeente had liever waterschap als eigenaar gezien).&#13;
Vestiging van een erfdienstbaarheid op een toegewezen kavel via het plan van toede-ling is niet mogelijk (Rb. Roermond 8 mei 1992, Agr.r. 1993/3,4596; Rlvkbode oktober 1993, nr. 1 onder nr. 29). Evenmin zou er dan plaats zijn voor opneming in het plan van kwalitatieve verplichtingen (art. 6:252 BW). De eigenaar van een heersend erf en de schuldeiser van de 'kwalitatieve schuldenaar' zijn echter rechthebbenden in de zin van de Landinrichtingswet (art. 1). Hun rechten worden geregeld of opgeheven (art. 160, lid 1, aanvang Lw) en de regeling, opheffing of vestiging maken deel uit van het plan van toedeling (art. 196, lid 2, onder d Lw). Er geldt geen beperking tot zaken die niet zijn toegewezen (vgl. art. 196, lid 2, onder b Lw). Dan zou bij het plan van toedeling onder andere de vestiging van genoemde rechten mogelijk zijn op gronden die begrepen zijn in het begrenzingenplan (zie ook noot G.H. Zonnebeld onder Rb. Roermond 8 mei 1992, Agr.r. 1993/3, 4596). Juister lijkt dan ook een andere uitspraak waarin wordt overwogen dat de Landinrichtingswet de mogelijkheid biedt erfdienstbaarheden te ves-tigen ten laste van kavels welke in het kader van het begrenzingenplan aan openbare li-chamen zijn toegewezen. Zo werd een erfdienstbaarheid voor het afmeren van boten ten behoeve van een rietteeltbedrijf gevestigd op een aan een gemeente in eigendom, beheer en onderhoud toegewezen vaarverbinding. Overwogen werd dat de gemeente bevoegd is aan de uitoefening van de privaatrechtelijke bevoegdheden zodanige beper-kingen en voorwaarden te stellen als in redelijkheid nodig zijn met het oog op het doorgaande vaarwater (Rb. Zwolle 20 juli 1994, Agr.r. 1995/11, 4780).&#13;
Een pad dat is ingebracht en niet is opgenomen in het begrenzingenplan, zal dus worden toegedeeld (Rb. Alkmaar 3 mei 1990, Agr.r. 1991/6, 4494). Maar wanneer een gemeente die grond heeft ingebracht, andere grond toegedeeld wil krijgen om daarop een fietspad dat niet in het begrenzingenplan is opgenomen aan te leggen, stuit zij wel-dra op andere belangen die meer gewicht in de schaal leggen, zoals die van de eigenaren van huiskavels (Rb. Roermond 8 mei 1992, Agr.r. 1993/5, 4614). Een andere gemeente wilde een openbare weg 'privatiseren'. Door niet-opneming in het begrenzingenplan was de weg niet meer openbaar, zulks tot schade aan de belangen van de eigenaren van enkele huiskavels. De oplossing werd gevonden in toedeling van segmenten van de weg als onderdeel van de huiskavels met vestiging van erfdienstbaarheden van weg over en weer (Rb. Roermond 8 mei 1993, Agr.r. 1993/6, 4624).&#13;
Richtlijnen centrale commissie en toedeling&#13;
De centrale commissie stelt voor het blok richtlijnen voor het plan van toedeling vast (art. 195 Lw). Bij de afweging van belangen moet de rechtbank met de richtlijnen reke-ning houden (Rb. Zutphen 14 januari 1988, Agr.r. 1990/10, 4399; Rb. Breda 16 juni 1992, Rlvkbode oktober 1993, nr. 1 onder nr. 39). Elders heet het dat de algemene be-leidsuitgangspunten in de richtlijnen voor de toedelingswensen gaan, tenzij het indivi-duele belang ernstig schade zou lijden (Rb. Middelburg 18 april 1991, Agr.r. 1991/11, 4516) of dat, al houden de richtlijnen geen regels in ten aanzien van het onderwerp van het bezwaar, de toedeling wel binnen de in de richtlijnen opgenomen normen is ge-schied (Rb. Roermond 21 december 1989, Agr.r. 1990/10, 4408). Een concreet voor-beeld zien we in een geval waarin een reclamant verzoekt de toe te delen huiskavel meer te doen beantwoorden aan de in de richtlijnen opgenomen norm voor de oppervlakte daarvan. De belangen van derden laten evenwel niet toe het verzoek te volgen (Rb. Roermond 10 mei 1994, Agr.r. 1995/12, 4784).&#13;
Uit een en ander volgt dat de algemene beleidsuitgangspunten in de richtlijnen, an-ders gezegd de daarin opgenomen normen, meer nog dan de richtlijnen zelf bij de toe-deling een rol spelen. Zij kunnen gaan voor individuele belangen, zij het niet voor zeer grote individuele belangen, en in ieder geval voor toedelingswensen.&#13;
De belangen&#13;
Meestal worden belangen met elkaar vergeleken. Het grootste belang geeft dan de doorslag. Er zijn algemene belangen, algemene belangen die samenlopen met particu-liere belangen en er zijn zuiver particuliere belangen. Eigenlijk is dit te schematisch uit-gedrukt. Ten eerste zijn er vele algemene belangen die bij nader inzien groepsbelangen en dus eigenlijk grootschalige particuliere belangen zijn. Aan de andere kant is er vrij-wel geen enkel particulier belang waaraan niet tevens het begin van een algemeen belang verbonden is. Als voorbeeld geef ik het belang van een werknemer bij behoud van zijn positie zoals dat aansluit bij het algemene werkgelegenheidsbelang en bij het algemene belang bij voldoende koopkracht ter instandhouding van de binnenlandse vraag.&#13;
Waarschijnlijk is het algemene belang bij uitstek dat van de voedselvoorziening, dat wil zeggen dat van de productie plus dat van de distributie. Zonder voedsel is er geen leven en zeker geen samenleving. Voedsel kan niet worden gedistribueerd indien het niet eerst is geproduceerd. Er is een groot aantal betrekkelijk kleine producenten en zij hebben allen een particulier belang bij zelfvoorziening plus een inkomen van enig ni-veau. Blijft dit laatste uit, dan verdwijnt een producent. Treft dit lot te veel producen-ten en worden zij in onvoldoende mate vervangen, dan loopt het productievolume te-rug ten detrimente van het belang van allen, hèt algemeen belang dus.&#13;
Soms is er één particulier belang en wel een beschermd belang. Het wordt beschermd tegen particuliere belangen van anderen en zelfs tegen alle algemene belangen. Men kan zeggen dat het belang meer gewicht in de schaal legt dan die andere belangen tezamen, maar misschien is het juister vast te stellen dat geen vergelijking plaatsvindt. We zien dit bij het belang bij aansluiting van de toe te delen kavel op een openbare land- of water-weg (art. 149, onder a Lw) en in mindere mate bij het belang bij toedeling van een ka-vel van gelijke hoedanigheid en gebruiksbestemming als de ingebrachte; dat kan name-lijk moeten wijken voor het landinrichtingsbelang (art. 148 Lw). Er is een parallel met fundamentalisme dat zich toch kenmerkt door de toetsing van elk feit aan één enkel cri-terium. Misschien kunnen wij hier spreken van grondrechten buiten de Grondwet.&#13;
Een aangevoerd particulier belang moet wel reëel zijn. Iemand heeft alleen belang bij de mogelijkheid van een bepaald bedrijf wanneer hij een dergelijk bedrijf uitoefent. Er kan zeker geen rekening gehouden worden met wensen van rechtsopvolgers ten aan-zien van in de toekomst te realiseren gebruiksmogelijkheden (Rb. Breda 16 juni 1992, Agr.r. 1993/7,4632; Rb. Roermond 8 mei 1992, Rlvkbode oktober 1993, nr. 1 onder nr. 21).&#13;
Integrale vergelijking; resultaten&#13;
De vergelijking betreft de gehele toedeling en de gehele inbreng (Rb. Leeuwarden 27 september 1990, Agr.r. 1991/3, 4448; Rb. Middelburg 18 april 1991, Agr.r. 1991/11, 4517). In bepaalde opzichten kan de toegedeelde kavel dus minder aantrekkelijk zijn dan de ingebrachte; het gaat, om zo te zeggen, om een positief saldo.&#13;
Maar dat saldo kan nauwelijks positief zijn of in de orde van nihil liggen. De belan-genafweging kan namelijk leiden tot een zodanige wijziging van het plan van toedeling dat belanghebbenden geen nadeel lijden in vergelijking met hun inbreng (Rb. Roer-mond 14 juli 1988, Agr.r. 1989/4, 4233) of geen voordeel genieten ten opzichte van hun inbreng (Rb. 's-Hertogenbosch 14 augustus 1987, Agr.r. 1988, 4153). In het laatste ge-val bracht de wijziging van het plan van toedeling de reclamant een aanmerkelijk voor-deel. We zagen boven reeds dat het belang van de reclamant meer gewicht in de schaal kan leggen dan dat van de belanghebbenden, mits de rechten van laatstgenoemden en een eerlijke verdeling van het nut van de ruilverkaveling zich daartegen niet verzetten (Rb. 's-Hertogenbosch 23 september 1988, Agr.r. 1989/6, 4247).&#13;
De positie van reclamant lijkt aldus wel voordelig. Zijn bezwaar wordt niet of wel gehonoreerd. In het laatste geval boekt hij weldra winst en de belanghebbenden weldra verlies in vergelijking met het hun bij de eerste versie van het plan van toedeling toege-dachte. Maar het komt ook voor dat een belanghebbende er behoorlijk op is vooruit-gegaan en de reclamant zich tevreden moet stellen er niet op achteruit te zijn gegaan (Rb. Breda 16 juni 1992, Rlvkbode oktober 1993, nr. 1 onder nr. 38).&#13;
Afhankelijkheid van bedrijf&#13;
Een redelijke belangenafweging kan met zich brengen dat het belang van een reclamant bij kavelconcentratie moet wijken voor dat van een belanghebbende die voor 100% af-hankelijk is van zijn bedrijf (Rb. Roermond 7 juli 1988, Agr.r. 1989/4, 4231. Melk-veebedrijf). Deze uitspraak is veelzeggend omdat het belang bij kavelconcentratie zo-wel een particulier belang als een algemeen ruilverkavelingsbelang is.&#13;
Wanneer de landinrichtingscommissie moet beslissen over bedrijfsvergroting bij huis, gaat het belang van een melkveehouder boven dat van een deeltijdboer (Rb. Roer-mond 8 mei 1992, Rlvkbode oktober 1993, nr. 1 onder nr. 16). Belang nieuwbouwer&#13;
Een heel sterk belang heeft de inbrenger die een overeenkomst heeft gesloten met de landinrichtingscommissie over de bouw van een nieuwe boerderij. De commissie is aan de overeenkomst gebonden, zodat, zelfs als de belangen van de nieuwbouwer met die van derden moeten worden vergeleken, de uitkomst niet meer kan zijn dan een toede-ling die niet al te veel van de overeenkomst afwijkt (Rb. Leeuwarden 19 december 1991, Agr.r. 1993/3, 4598).&#13;
De positie van de wederpartij, de inbrenger-nieuwbouwer, is anders dan die van de commissie. Hij blijft gebonden aan de met haar gesloten bedrijfsverplaatsingsovereen-komst, zeker wanneer geen sprake is van sterk gewijzigde omstandigheden (Rb. Breda 16 juni 1992, Agr.r. 1993/4, 4610).&#13;
Een landinrichtingscommissie die met twee inbrengers een boerderijverplaatsings-overeenkomst had gesloten met betrekking tot hetzelfde perceel, heeft met goede argu-menten aan een van hen toegedeeld. Niettemin heeft zij ten opzichte van de andere in-brenger wanprestatie gepleegd. Diens schade kan aan de orde komen in het kader van de lijst der geldelijke regelingen (Rb. Utrecht 24 juli 1992, Agr.r. 1993/7, 4635).&#13;
Belang bij toedeling ingebrachte kavel&#13;
Het belang bij toedeling van de ingebrachte kavel hangt vrijwel steeds samen met voor-genomen investeringen. De ernst daarvan blijkt bijvoorbeeld uit met het oog daarop reeds getroffen voorzieningen en de aanvraag van een bouwvergunning (Rb. Roer-mond 14 juli 1988, Agr.r. 1989/4, 4228) of uit de aanwezigheid van bouwmogelijkhe-den en van een relevante vergunning (destijds Hinderwetvergunning, Rb. Roermond 14 juli 1988, Agr.r. 1989/4, 4233), doch niet uit niet meer dan informele contacten met de gemeente ten aanzien van bouwplannen (Rb. Breda 16 juni 1992, Agr.r. 1993/7, 4633). Er moet wel van een reëel belang sprake zijn en dat is er niet wanneer de verkrijging van de vergunning niet gevolgd is door verdere stappen en/of de investering niet verant-woord is (Rb. Assen 1 mei 1990, Agr.r. 1992/12, 4590). Bovendien moet een agrarisch of een ander ruilverkavelingsdoel worden gediend en dat is niet het geval bij kleiwin-ning (Rb. 's-Hertogenbosch 6 november 1987, Agr.r. 1988, 4154).&#13;
Er zijn ook andere argumenten voor de toedeling van de inbreng, bijvoorbeeld het belang bij toedeling van een vrijwel geheel door beplanting omgeven kavel (Rb. Roer-mond 8 mei 1992, Rlvkbode oktober 1993, nr. 1 onder nr. 25). In een ander geval is een kavel ingebracht die geheel als plantenkwekerij wordt geëxploiteerd. Bij de toedeling is de kavelgrens verlegd ten gunste van een varkens- annex akkerbouwbedrijf met het oog op bewegingen met vrachtwagens ten behoeve van de mestafvoer. Dat belang is even-wel niet van voldoende gewicht om een dergelijke ingreep aan de ingebrachte kavel te rechtvaardigen (Rb. Roermond 28 juli 1988, Agr.r. 1989/4, 4236. Compromis-oplossing).&#13;
Het kan zijn dat een reclamant die zich beroept op zijn belang bij toedeling van zijn inbreng, daarin niet slaagt, omdat ten aanzien van hem al ruimschoots aan de doelstel-ling van de ruilverkaveling wordt voldaan, bijvoorbeeld door vergroting van zijn huis-kavel (Rb. Almelo 24 juni 1992, Rlvkbode oktober 1993, nr. 1 onder nr. 50). Landinrichtings-fruilverkavelingsbelang&#13;
Het algemeen ruilverkavelingsbelang kan meebrengen dat een reclamant genoegen moet nemen met de toedeling van een kavel die lang niet zo geschikt is als de door hem ingebrachte voor de door hem beoefende teelt (Rb. 's-Hertogenbosch 6 november 1987,Agr.r. 1988,4150).&#13;
Toedeling aan een waterschap dat elders grond heeft ingebracht, dient geen landin-richtingsbelang en kan dus alleen geschieden met medewerking van de betrokken eige-naren (Rb. Roermond 3 juni 1993, Agr.r. 1994/3, 4687).&#13;
Belang bij niet-verplaatsing semi-kuiskavel&#13;
Het belang van een reclamant bij niet-verplaatsing van zijn semi-huiskavel staat bijzon-der hoog genoteerd. Er is een ruilverkavelingsbelang van zeer grote betekenis nodig om niettemin de verplaatsing te rechtvaardigen (Rb. Roermond 3 januari 1990, Agr.r. 1990/ 10,4409).&#13;
Belang bij toedeling kavel van gelijke hoedanigheid en gebruiksbestemming&#13;
Voor zover het landinrichtingsbelang zich daartegen niet verzet, moet de toe te delen kavel van gelijke hoedanigheid en gebruiksbestemming zijn als de ingebrachte kavel (art. 148 Lw). Het landinrichtingsbelang gaat dus boven dit particuliere belang.&#13;
De woorden "van gelijke hoedanigheid en gebruiksbestemming" lenen zich voor een grote variëteit aan interpretatie. De gebruiksmogelijkheden laten zich niet gelijkstellen met het voortbrengend vermogen van de grond, waarop de schattingsklassen in de richtlijnen van de centrale commissie voor de toedeling zijn gebaseerd. Toedeling in overeenstemming met die richtlijnen is dus niet per se in overeenstemming met art. 148 Lw (Rb. Leeuwarden 26 oktober 1989, Agr.r. 1990/10, 4405). De richtlijnen laten ove-rigens een verschil van twee schattingsklassen tussen de gemiddelde inbrengwaarde en de gemiddelde toedelingswaarde toe. Nog afgezien van verschillen tussen waarderings-stelsels zijn de richtlijnen weldra in strijd met de garantie van een gelijkwaardige posi-tie van de inbrenger qua landbouwkundige exploitatiemogelijkheden zoals de bepaling van art. 148 Lw kan worden uitgelegd (Rb. Zwolle 28 juni 1989, Agr.r. 1990/2, 4329).&#13;
Het melkquotum waarbij het om een financiële kwestie gaat, komt hier niet aan de orde (Rb. Leeuwarden 27 september 1990, Agr.r. 1991/3, 4448).&#13;
Bodem&#13;
Toch oriënteert de rechtspraak zich op het van nature voortbrengend vermogen van de grond. Aan de hand van het stelsel van classificatie wordt rekening gehouden met even-tuele bodemverontreiniging. Een uitgebreid onderzoek naar vervuiling in het gehele blok kan echter in redelijkheid niet van de landinrichtingscommissie gevergd worden (Rb. 's-Hertogenbosch 10 juni 1994, Agr.r. 1995/11, 4778).&#13;
De mestwetgeving heeft het voortbrengend vermogen en de bedrijfsoppervlakte tot twee zelfstandige factoren gemaakt. Daarom moet de toe te delen oppervlakte met de ingebrachte oppervlakte worden vergeleken (Rb. Zwolle 13 april 1994, Agr.r. 1995/11, 4779).&#13;
Een inbrenger heeft niet zonder meer recht op toedeling van grond met dezelfde ge-schiktheid, bijvoorbeeld voor bollenteelt (HR 23 juni 1993, Li-jur. nr. 1, december 1994, onder nr. 7; anders Rb. Alkmaar 19 december 1991, Rlvkbode oktober 1993, nr. 1 onder nr. 2). Soms moet hij genoegen nemen met toedeling van minder grond met een bepaalde geschiktheid, omdat hij de speciale teelt feitelijk niet uitoefent (in casu tuin-bouw, Rb. Breda 16 juni 1992, Rlvkbode oktober 1993, nr. 1 onder nr. 37) of met grond die lang niet zo geschikt als zijn inbreng voor de door hem beoefende teelt is (Rb. VHertogenbosch 6 november 1987, Agr.r. 1988, 4150).&#13;
Voor de beoordeling van de geschiktheid van de grond voor een bepaalde teelt zijn gegevens nodig omtrent de kwaliteit. Deze behoeven niet meer details te bevatten dan noodzakelijk. Soms kan met de bodemkartering worden volstaan (Rb. Roermond 21 maart 1990, Agr.r. 1990/10, 4406). In bepaalde gevallen moet de reclamant aannemelijk maken dat de toe te delen kavel ongeschikt is voor de teelt die hij op de door hem inge-brachte kavel heeft beoefend. In casu werd gewezen op de mogelijkheid dat kavelaan-vaardingswerken verbetering brengen (Rb. Roermond 7 juli 1988, Agr.r. 1989/4, 4231). In een geval waarin veel minder als weiland geschikte grond was toegedeeld dan inge-bracht, beval de rechtbank echter een onderzoek naar het verschil in gebruiksmogelijk-heden (Rb. VHertogenbosch 23 september 1988, Agr.r. 1989/7, 4246).&#13;
Externe productieomstandigheden&#13;
Zijn dankzij kavelaanvaardingswerken externe productieomstandigheden (egalisatie, afwatering, ontsluiting, vorm) van de toe te delen kavel verbeterd ten opzichte van die van de ingebrachte kavel, dan kan daartegenover enig kwaliteitsverlies van de grond zelf staan (Rb. VHertogenbosch 8 juni 1990, Agr.r. 1991/3, 4446). Omgekeerd kan te-genover een toe te delen perceel met een grondkwaliteit die niet voor die van de inbreng onderdoet, een vergroting van de afstand tussen de percelen van de inbrenger staan, te-meer daar hij nog een kans heeft bij de lijst der geldelijke regelingen (Rb. Roermond 7 juli 1988, Agr.r. 1989/4, 4232).&#13;
Ook binnen de categorie der externe productieomstandigheden kan tegenover een voordeel van de toe te delen kavel ten opzichte van de inbreng een nadeel staan. Zo kan tegenover kavelconcentratie de noodzaak meer over het eigen land te rijden staan (Rb. Roermond 14 juli 1988, Agr.r. 1989/4, 4234). Moet een belanghebbende op eigen ter-rein een weg aanleggen, dan kan de schadeloosstelling daarvoor bij de behandeling van de lijst der geldelijke regelingen aan de orde worden gesteld (Rb. Breda 29 november 1988, Agr.r. 1990/2, 4320). In het algemeen moet men trouwens bij een samenvoeging van kavels met een relatief kleinere aansluiting aan de weg rekening houden (Rb. Roer-mond 14 juli 1988, Agr.r. 1989/4, 4227) of met minder aansluitingen daarop (Rb. Mid-delburg 19 juni 1992, Rlvkbode oktober 1993, nr. 1 onder nr. 47). Tegenover een sterke concentratie mogen wel een hoogspanningsmast en -leidingen staan (ook jaarlijkse ver-goeding, Rb. Breda 16 juni 1992, Rlvkbode oktober 1993, nr. 1 onder nr. 35), maar geen al te grote nadelen qua ontwatering en gebruiksmogelijkheden ten opzichte van de in-breng (Rb. Breda 29 november 1988, Agr.r. 1990/2, 4319). Is echter een concentratie-kavel niet via de huiskavel bereikbaar, dan moet het plan van toedeling worden gewij-zigd (Rb. Breda 29 november 1988, Agr.r. 1990/2, 4318), ook indien per saldo niet van een verslechtering ten opzichte van de inbreng sprake is. Dit bleek ook toen een direct uit het huisperceel bereikbaar perceel werd ingebracht en een perceel op afstand, doch naast een ander perceel van de inbrenger, werd toegedeeld. De rechter ging met recla-mant mee waar deze aan zijn nadeel bij verlies van het perceel naast zijn huisperceel meer betekenis toekende dan aan zijn voordeel bij kavelconcentratie op afstand, zoals dat ook als algemeen landinrichtingsbelang wordt gezien (Rb. 's-Hertogenbosch 23 september 1988, Agr.r. 1989/6, 4247).&#13;
Soms kan ondanks bijvoorbeeld vormverlies een groot voordeel aan de toedeling worden ontleend (Rb. Breda 16 juni 1992, Rlvkbode oktober 1993, nr. 1 onder nr. 43). Een andere keer is het voordeel evenwel ver te zoeken, zoals in het geval van toedeling van een kleinere dan de ingebrachte huiskavel en een ontsluiting van niet meer dan vol-doende kwaliteit (Rb. Breda 16 juni 1992, Rlvkbode oktober 1993, nr. 1 onder nr. 33).&#13;
Belang bij bedrijfsvergroting&#13;
Met bedrijfsvergroting bij huis is een groot belang gemoeid. Is de belanghebbende melkveehouder, dan zal in het algemeen het belang van een deeltijdboer minder ge-wicht in de schaal leggen (Rb. Roermond 8 mei 1992, Rlvkbode oktober 1993, nr. 1 on-der nr. 16).&#13;
Belang bij uitvoering onderhoud&#13;
De praktische mogelijkheid een heg te onderhouden kan voldoende reden zijn het plan van toedeling te wijzigen, zeker indien de belanghebbende geen nadeel van betekenis lijdt (Rb. Roermond 14 juli 1988, Agr.r. 1989/4, 4235).&#13;
Belang bij overbedeling&#13;
Al heeft niemand recht op overbedeling, een belang daarbij kan zeker worden erkend. Het kan echter alsnog moeten wijken voor het belang van anderen, wanneer bezwaren moeten worden opgelost (Rb. Zutphen 24 december 1987, Agr.r. 1990/10, 4397). Het staat dan tegenover het algemeen belang bij de oplossing en tegenover de particuliere belangen van de belanghebbenden.&#13;
Vanzelfsprekend maakt iemand met een hoofdberoep buiten de landbouw geen kans op overbedeling ten koste van het belang van een volbloed (!) agrariër bij het behoud van de door hem ingebrachte kavel (Rb. Zutphen 8 juni 1989, Agr.r. 1990/10, 4398).&#13;
Landschappelijke en ecologische belangen&#13;
Landschappelijke en ecologische belangen leggen het niet alleen af tegen het ruilverka-velingsbelang en andere algemene landbouwbelangen, maar ook tegen een vergaand particulier belang bij de bereikbaarheid van een perceel. Alleen indien de betrokkene in dit opzicht slechts een gering nadeel lijdt, gaan landschap en ecologie voor (Rb. Almelo 15 juni 1990, Agr.r. 1990/2, 4327). Een dergelijk gering nadeel levert de afsplitsing van één hectare van het overige land van reclamant op. Zo mag een weggetje dat met de ber-men zelfs in verbinding staat met een dassenburcht, de toegedeelde kavel doorsnijden. Het wordt aan het BBL toegedeeld om als landschappelijk element aan Staatsbosbeheer te worden overgedragen (Rb. 's-Hertogenbosch 23 september 1988, Agr.r. 1989/6, 4251).&#13;
Soms kan zowel aan dat particuliere belang als aan die algemene belangen worden te-gemoetgekomen. Zo kreeg een belanghebbende een strook ter aanleg van een ontslui-tingsweg toegedeeld en werden hem met betrekking tot die strook kwalitatieve verbin-tenissen opgelegd ter waarborging van het behoud van landschappelijke waarden en van een beschermd dorpsgezicht (Rb. Zwolle 13 oktober 1993 en 9 november 1994, Agr.r. 1995/11,4781). Een stichting heeft een weg met cultuurhistorische waarde ingebracht. Uit land-bouwkundig belang is de weg voor de stichting noch voor haar pachters meer van be-lang. Haar bezwaar tegen de toedeling van de weg aan het BBL ten behoeve van Staats-bosbeheer in verband met de ontsluiting van een reservaat wordt afgewezen. De eigendom van de toegangsweg van het reservaat kan het beste in één hand liggen. En een duurzame handhaving van cultuurhistorische waarden zou beter gewaarborgd zijn bij een overheidsinstantie dan bij een particuliere instantie (Rb. Leeuwarden 19 december 1991, Agr.r. 1993/3, 4597). Beslissend is in dit geval dat geen algemene of particuliere landbouwbelangen in het spel zijn. Daardoor komt de stichting tegenover de overheid te staan.&#13;
In het landinrichtingsplan spelen steeds meer de instandhouding van bestaande be-planting en de uitbreiding met nieuwe beplanting een rol. Via dat plan kan een beplan-tingselement in het kader van het plan van toedeling worden gerealiseerd (Afdeling ge-schillen van bestuur Raad van State 26 augustus 1993, Agr.r. 1995/2,4741). In een geval waarin een reclamant nagenoeg maximaal van de ruilverkaveling profiteerde, moest hij met het oog op een dergelijk element met een voor een deel grillige kavelgrens genoe-gen nemen (Rb. Almelo 15 juli 1992, Agr.r. 1993/8, 4644).&#13;
Een bezwaar tegen de werking van de ecologische richtlijn heeft weldra succes. Dit was in een bepaald geval toe te schrijven aan een verklaring van de directeur van Land-bouw, Natuurbeheer en Openluchtrecreatie in een brief aan de reclamant en van de mi-nister van Landbouw en Natuurbeheer in een brief aan de Tweede Kamer over de rela-tieve betekenis van de richtlijn (Rb. Roermond 21 maart 1990, Agr.r. 1990/10, 4407).&#13;
Belang bij voorkoming conflicten&#13;
De praktijk leert dat erfdienstbaarheden een bron van conflicten zijn. Zo mogelijk wordt gestreefd naar de opheffing van een erfdienstbaarheid, tenzij de belangen van de belanghebbenden onevenredig worden geschaad (Rb. Breda 29 november 1988, Agr.r. 1990/20, 4320). En het vermijden van de vestiging van een erfdienstbaarheid ter oplos-sing van een bezwaar ter zake van de ontsluiting van kavels wordt als een algemeen be-lang gezien. In één geval werd de oplossing gevonden in onderbedeling binnen de wet-telijke marge (Rb. Zutphen 29 maart 1990, Agr.r. 1991/6, 4491), in een ander geval in een tijdelijke erfdienstbaarheid op de kavel van een derde (Rb. Breda 16 juni 1992, Agr.r. 1993/7,4631).&#13;
Als er geen andere mogelijkheid is, ontkomt men niet aan de vestiging van een erf-dienstbaarheid (Rb. Alkmaar 18 februari 1993, Li-jur. nr. 1, december 1994, onder nr. 13). Voor een ontsluiting kan toch bijvoorbeeld niet worden volstaan met een persoon-lijk recht een weg te gebruiken (Rb. Roermond 3 juni 1993, Rlvkbode oktober 1993, nr. 1 onder nr. 58).&#13;
Belang bij behoud kavel in voorlopig of tijdelijk gebruik&#13;
Aan een voorlopige ingebruikgeving van een bepaalde kavel in het kader van een ruil-verkaveling kan, evenmin als aan een jarenlang tijdelijk gebruik, een recht op toedeling daarvan worden ontleend (Rb. Breda 28 november 1988, Agr.r. 1990/3, 4324; Rb. Zut-phen 28 september 1989, Agr.r. 1990/10, 4396). Misschien zou een expliciete toezeg-ging door de landinrichtingscommissie verschil maken. Verkeersveiligheidsbelang&#13;
Mede in het belang van de verkeersveiligheid werden de pootrechten van een reclamant&#13;
opgeheven met verwijzing naar de lijst der geldelijke regelingen voor de vergoeding van&#13;
eventueel te lijden economisch nadeel (Rb. Zutphen 21 april 1994, Agr.r. 1995/11,&#13;
4782).&#13;
Scheepvaart belang&#13;
Een erfdienstbaarheid voor het afmeren van boten ten laste van een kavel die in het ka-der van het begrenzingenplan aan de gemeente is toegewezen, werd niet als belemme-ring gezien voor de vervulling van de scheepvaartkundige beheersfunctie van de ge-meente (Rb. Zwolle 20 juli 1994, Agr.r. 1995/11, 4780).&#13;
Oude zakelijke rechten&#13;
Oude zakelijke rechten (anterieur aan inwerkingtreding BW oud), zoals weiderechten, kunnen bij het plan van toedeling worden opgeheven (Rb. Arnhem 25 oktober 1990, Agr.r. 1993/2, 4593). Het belang van de rechthebbende op toedeling van een dergelijk recht moet dan ook zeer laag worden aangeslagen.&#13;
Niet door landinrichting beoogd belang&#13;
Een belang dat niet direct door de landinrichting beoogd wordt, mag niet leiden tot wijziging van de toedeling voor een belanghebbende. In casu ging het om het belang bij toedeling van een kavel, grenzende aan de huiskavel, met het oog op de demonstratie van de regeninstallaties die de reclamant verkoopt (Rb. Breda 16 juni 1992, Agr.r. 1993/ 6, 4625).&#13;
Belang bij een niet-agrarisch e waarde&#13;
Een claim met betrekking tot een niet-agrarische waarde wordt afgewezen, indien zij toe te schrijven is aan een planologische ontwikkeling die postérieur is aan de ter inzage legging van het plan van toedeling. In casu is een veilinggebouw gesticht op het gedeelte van de door de reclamanten ingebrachte kavel dat aan een andere eigenaar is toegedeeld (Rb. Middelburg 20 mei 1987, Agr.r. 1988, 4143).&#13;
Recreatiebelang&#13;
Nauwelijks van betekenis is een recreatief belang zoals dat bij een volkstuin. Er is im-mers geen normale agrarische grond en op die grond komt bebouwing voor (Rb. Roermond 8 mei 1992, Agr.r. 1993/5, 4616).&#13;
Een landgoed met Natuurschoonwet-status, dus voor het publiek toegankelijk, valt slechts gedeeltelijk in het blok, doch is er wel geheel door omgeven. De gemeente heeft in het plan van recreatieve voorzieningen een voetgangers- en een ruiterpad opgeno-men, dat het landgoed zou doorsnijden en te dicht bij het huis zou liggen. De belangen van de eigenares bij privacy dienen de doorslag te geven (Rb. Zutphen 30 juni 1994, Agr.r. 1995/11,4783).&#13;
Louter financiële belangen inbrenger&#13;
Het belang bij een profijtelijke verkoop van de toe te delen kavel wordt genegeerd (Rb.&#13;
Leeuwarden 23 maart 1989, Agr.r. 1991/3, 4450). Evenmin wordt het belang bij gelijke verkoopbaarheid van de toegedeelde en de ingebrachte kavel erkend, ook niet als an-dere gerechtigden zijn onteigend of door het BBL uitgekocht. Die verkoopbaarheid is geen hoedanigheid in de zin van art. 148 Lw (zie boven onder Belang bij toedeling ka-vel van gelijke hoedanigheid en ge bruiksb e stemming) en een beroep op de rechtsonge-lijkheid en de onbillijkheid leidde tot niets.&#13;
Belang inbrenger kavel met waarde nul&#13;
De inbreng van een perceelsgedeelte met een waarde van nihil geeft geen recht op toe-deling (Rb. Groningen 1 december 1989, Agr.r. 1990/10, 4403; vgl. art. 146, lid 2 Lw).&#13;
Industriebelang&#13;
Een toekomstig industriebelang van een gemeente maakt niet alleen geen kans tegen ruilverkavelingsbelangen in het algemeen, maar ook niet tegen de belangen van een in-brenger (Rb. Breda 29 november 1988, Agr.r. 1990/2, 4323).&#13;
Pacht en toedeling&#13;
De pachter kan op dezelfde voet als een eigenaar aanspraak maken op toedeling (art. 150 Lw). Voorwaarde is dat hij zijn overeenkomst tijdig ter registratie inzendt (art. 151 Lw). Doet hij dat niet, dan loopt hij het risico dat door de landinrichtingscommissie met zijn pachtovereenkomst bij de toedeling geen rekening wordt gehouden (art. 152, lid 6 Lw). Dat kan een nadeel betekenen, maar is toch geheel iets anders dan dat de landinrichtingscommissie de overeenkomst niet desondanks zou mogen erkennen (waarschijnlijk onjuiste uitspraak Rb. Dordrecht 9 augustus 1989, Agr.r. 1990/8 en 9, 4388). In een geval waarin het object nog altijd bij de pachter in gebruik was, werd op grond van een redelijke wetsuitleg en de billijkheid geconcludeerd dat de aan de ver-pachter toegedeelde grond voorwerp van de pachtovereenkomst was gebleven (Hof Arnhem 9 juli 1990, Agr.r. 1991/2, 4442).&#13;
Sommigen brengen zowel land in eigendom als in pacht in. Dan kan het gebeuren dat zij als eigenaar overbedeeld worden en als pachter onderbedeeld of omgekeerd. Naar aanleiding van een bezwaar tegen overbedeling in eigendom en onderbedeling in pacht, beide zonder toestemming en met meer dan 5% (vgl. art. 144, lid 1 Lw), werd een van de kavels in pacht in plaats van in eigendom aan de reclamant toegedeeld (Rb. Middel-burg 25 april 1991, Agr.r. 1991/11, 4519).&#13;
Wijziging plan van toedeling&#13;
Soms kan het plan van toedeling niet worden gewijzigd omdat het door een reclamant verlangde geen deel uit kan maken van een dergelijk plan. Zo kan de verplichting een grenssloot te onderhouden niet gezien worden als een last in de zin van art. 160 Lw. Nu een grenswijziging met grondruil geen begaanbare weg blijkt te zijn, wordt verwezen naar de lijst der geldelijke regelingen (Rb. 's-Gravenhage 10 juli 1990, Agr.r. 1991/7, 4505).&#13;
Een door een reclamant voorgestelde technische oplossing moet wel reëel zijn. Een voorstel hield in toedeling van een gedeelte van het huisperceel van een belanghebbende aan de reclamant dan wel een erfdienstbaarheid van weg daarop teneinde de bereikbaarheid van beerputten te vergroten of te vergemakkelijken in vergelijking met hetgeen in het plan van toedeling was voorzien. Dat doel zou aldus niet worden bereikt. Daarbij kwam dat de rechtsvoorganger van de reclamant en de eigenaren van de belendende percelen vrij recentelijk hadden afgezien van aansluiting op het riool. De gevolgen daar-van zijn thans voor rekening en risico van de reclamant (Rb. Roermond 7 juli 1988, Agr.r. 1989/6,4254).&#13;
Oneigenlijke wijziging; aanvulling&#13;
Staatsbosbeheer maakt bezwaar tegen de globale vermelding van afpalingsrechten in het plan van toedeling ter zake van de toedeling van een eendenkooi en verlangt aante-kening van zijn eendenkooi bij ieder van de lijdende percelen. Die vermelding houdt geen wijziging in, maar voorkomt problemen in de bedrijfsvoering op de lijdende per-celen, hetgeen strekt tot verbetering van de inrichting van het landelijk gebied in over-eenstemming met de functies daarvan (Rb. 's-Hertogenbosch 23 september 1988, Agr.r. 1989/6,4250).&#13;
Een suggestie&#13;
Een enkele maal ontmoetten wij in het bovenstaande de overweging van de rechtbank dat zij mede aldus kon beslissen, omdat nog financiële compensatie mogelijk zou zijn in het kader van de behandeling van de lijst der geldelijke regelingen. Zowel voor de be-trokkenen als voor ons rechtsgevoel is deze verwijzing onbevredigend. Zij immers worden gedwongen nu genoegen te nemen met een oplossing zonder enig inzicht te kunnen hebben in de mogelijkheid en de omvang van de compensatie. Waar thans ge-dacht wordt aan verbeteringen in de wet, zou een voorstel tot opneming van de be-voegdheid voor de rechtbank zo nodig in een toedelingsvonnis tevens een financiële compensatie op te nemen het overwegen waard zijn. Het bedrag kan dan te zijner tijd in de lijst der geldelijke regelingen worden opgenomen. Men bedenke hierbij dat be-zwaren tegen de lijst ten slotte behandeld worden door dezelfde rechtbank die zich over die tegen het plan van toedeling heeft gebogen.</content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1997-03-01 00:00:00</published><modified>1996-02-13 00:00:00</modified><editiondate>1997-03-01</editiondate><htmlpath>https://denhollander.info/artikel/5786</htmlpath></article>
</articles></edition>
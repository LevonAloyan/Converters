<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2016</searchword><id>13371</id><udhid>UDH:TvAR/13371</udhid><titel>Financieringserfpacht fiscaal ontleed</titel><searchwords><searchword>TvAR 7/8/2016</searchword><searchword>UDH:TvAR/13371</searchword></searchwords><attachments><attachment><name>18372.pdf</name><extention>pdf</extention><url>https://denhollander.info/download/18372/ci</url></attachment></attachments><inleiding>&lt;p&gt;In Agr.r. 2015, p. 212 heeft ir. M. de Koe uitvoerig de agrarische erfpacht beschreven. In paragraaf 4.2 van zijn bijdrage besteedt hij ook aandacht aan de fiscale winstberekening bij financieringserfpacht. Ik wil daar graag verder op inzoomen. Aanleiding daarvoor is een recente briefwisseling tussen de Vereniging van accountants- en belastingadviesbureaus VLB en het Ministerie van Financiën over de toepassing van de landbouwvrijstelling bij financieringserfpacht, dit naar aanleiding van de uitspraak van Hof Arnhem van 20 mei 2014.[2] De brief namens de Staatssecretaris van Financiën is niet gepubliceerd. Ik zal de inhoud ervan dan ook weergeven in deze bijdrage. Maar eerst wil ik de betreffende vorm van financieringserfpacht beschrijven, evenals het fiscale kader en de relevante jurisprudentie. Ten slotte zal ik de brief van de staatssecretaris becommentariëren.&lt;/p&gt;</inleiding><content>&lt;h3&gt;1. Kernelementen van de financieringserfpacht&lt;/h3&gt;&lt;p&gt;Financieringserfpacht kent in de praktijk verschillende varianten. Ik verwijs daarvoor naar de bijdrage van De Koe. In de praktijk komt erfpachtfinanciering doorgaans tot stand doordat een eigenaar van landbouwgrond deze verkoopt en levert aan een derde, de belegger, onder voorbehoud van een tijdelijk erfpachtrecht tegen een koopsom van meestal 70% van de waarde van de grond in vrij opleverbare staat. Feitelijk is derhalve sprake van een ‘sale and leaseback’.&lt;/p&gt;&lt;p&gt;Ik zal mij richten op de variant waarbij de erfpachtvoorwaarden voorzien in een terugkooprecht tegen een prijs die in beginsel wordt gesteld op de koopsom voor de (bloot) eigendom vermeerderd met indexatie volgens het prijsindexcijfer (CPI[3]). De grotere beleggers die dit product aanbieden, zijn ASR, Fagoed en Beleggingsmaatschappij Rhoon Pendrecht Cortgene.&lt;/p&gt;&lt;p&gt;In de hierna nog te behandelen uitspraak van Hof Leeuwarden van 12 augustus 1994[4] beschrijft het Hof de opzet aldus:&lt;/p&gt;&lt;p&gt;‘&lt;span class="italic"&gt;De belanghebbende heeft tegenover de overdracht in eigendom van het bouwland met een pachtvrije waarde van f 402.428 verkregen, dan wel behouden: &lt;/span&gt;&lt;/p&gt;&lt;p&gt;a. f 281.000 in geld;&lt;/p&gt;&lt;p&gt;b. het zakelijk recht van erfpacht van het bouwland voor een periode van (afgerond) 30 jaren tegen een geïndexeerde canon (het erfpachtrecht); &lt;/p&gt;&lt;p&gt;c. een recht van aankoop van bouwland door de erfpachter op een drietal vaststaande (..) en een aantal onzekere (..) tijdstippen (: het terugkooprecht).’.&lt;/p&gt;&lt;p&gt;De onder c. bedoelde vaststaande tijdstippen betreffen doorgaans het tijdstip waarop de duur van het erfpachtrecht eindigt en in veel gevallen ook een of meer in de erfpachtvoorwaarden genoemde tussentijdse momenten, meestal 10, 15 of 20 jaar na de aanvang van de duur van het erfpachtrecht.&lt;/p&gt;&lt;h3&gt;2. Fiscale kader&lt;/h3&gt;&lt;p&gt;De wet&lt;/p&gt;&lt;p&gt;Art. 3.8 van de Wet inkomstenbelasting 2001 (hierna: Wet IB 2001) definieert de zogenaamde ‘totaalwinst’: ‘&lt;span class="italic"&gt;Winst uit een onderneming (winst) is het bedrag van de gezamenlijke voordelen die, onder welke naam en in welke vorm ook, worden verkregen uit een onderneming.&lt;/span&gt;’.&lt;/p&gt;&lt;p&gt;Art. 3.25 Wet IB regelt vervolgens de toedeling van die totaalwinst aan (boek)jaren: ‘&lt;span class="italic"&gt;De in een kalenderjaar genoten winst wordt bepaald volgens goed koopmansgebruik, met inachtneming van een bestendige gedragslijn die onafhankelijk is van de vermoedelijke uitkomst.&lt;/span&gt; (..)’. Het begrip ‘goed koopmansgebruik’ is in de rechtspraak ingevuld.&lt;/p&gt;&lt;p&gt;Economische belang&lt;/p&gt;&lt;p&gt;Belangrijk, zeker voor juristen, is de notie dat bij de fiscale winstbepaling de feitelijke, economische werkelijkheid bepalend is en niet (enkel) de juridische werkelijkheid. Zo is fiscaal voor de vraag of een vermogensbestanddeel tot het ondernemingsvermogen behoort niet bepalend of de ondernemer juridisch eigenaar is van een goed, maar of hij het economisch belang heeft bij een zaak of een recht. In het arrest van 24 december 1957[5] overwoog de Hoge Raad ‘&lt;span class="italic"&gt;dat, wil iemand als ‘economisch eigenaar’ van een zaak, waarvan de eigendom naar burgerlijk recht aan een ander toebehoort, kunnen worden aangemerkt, vereist is, dat economisch het belang bij die zaak geheel aan hem toekomt, hetgeen insluit, dat het risico van de waardeveranderingen en het eventuele tenietgaan van de zaak ten volle door hem wordt gedragen&lt;/span&gt;’. Het zal hierna blijken dat juist bij financieringserfpacht de juridische en de economisch-fiscale werkelijkheid sterk uiteen lopen.&lt;/p&gt;&lt;p&gt;Landbouwvrijstelling&lt;/p&gt;&lt;p&gt;In art. 3.12 Wet IB 2001 is de &lt;span class="italic"&gt;landbouwvrijstelling&lt;/span&gt; (objectieve vrijstelling binnen de totaalwinst) opgenomen: &lt;/p&gt;&lt;blockquote&gt;‘Tot de winst behoren niet voordelen uit landbouwbedrijf ter zake van waardeveranderingen van gronden -daaronder begrepen de ondergrond van gebouwen- voor zover de waardeverandering van de grond is toe te rekenen aan de ontwikkeling van de waarde in het economische verkeer bij voortzetting van de aanwending van de grond in het kader van een landbouwbedrijf (...)’.&lt;/blockquote&gt;&lt;p&gt;Hoofdregel is derhalve dat veranderingen van de waarde in het economisch verkeer bij agrarische bestemming (de zogenaamde ‘WEVAB’) van landbouwgrond die wordt aangewend in het kader van de uitoefening van het landbouwbedrijf van de ‘belang-hebbende’, niet tot de fiscale winst behoren.&lt;/p&gt;&lt;p&gt;In verschillende arresten is duidelijk gemaakt dat het er ook hier niet om gaat of de ondernemer juridisch eigenaar is van de grond, maar of hij het (economisch) belang heeft bij de waardeveranderingen van de grond.&lt;/p&gt;&lt;p&gt;Zo overwoog de Hoge Raad specifiek voor het recht van erfpacht in het arrest van 8 april 1964[6]:&lt;/p&gt;&lt;p&gt;‘&lt;span class="italic"&gt;dat, terwijl waardeverandering van onroerend goed aan hem, wien de volle eigendom toekomt, geheel te beurt valt, waardeverandering van onroerend goed, dat in erfpacht is uitgegeven, niet alleen in het vermogen van den eigenaar, doch ook in dat van den erfpachter tot uiting kan komen; &lt;/span&gt;&lt;/p&gt;&lt;p&gt;&lt;span class="italic"&gt;dat het daarom met de strekking van artikel 6, lid 2, van het Besluit op de Inkomstenbelasting 1941 in overeenstemming is deze bepaling toe te passen ten aanzien van waardeverandering van in erfpacht uitgegeven onroerend goed, waarop door den erfpachter een landbouwbedrijf wordt uitgeoefend, voor zover de waardeverandering haar invloed doet gelden op de waarde van zijn zakelijk recht&lt;/span&gt;;’.&lt;/p&gt;&lt;p&gt;Hetzelfde klinkt door in het arrest van 4 februari 1970[7] waar het ging om een recht tot wederinkoop:&lt;/p&gt;&lt;blockquote&gt;‘dat het immers met de strekking van voormelde wetsbepaling in overeenstemming is deze mede toe te passen ten aanzien van waardevermeerdering van gronden, voor zover deze door middel van een recht tot wederinkoop tegen een vooraf vastgestelde prijs tot uiting komt in het vermogen van de belastingpl., die op die gronden een landbouwbedrijf uitoefent’.&lt;/blockquote&gt;&lt;p&gt;Overdracht onder voorbehoud van een gebruiksrecht&lt;/p&gt;&lt;p&gt;Ten slotte is van belang de jurisprudentie van de Hoge Raad over de winstbepaling bij verkoop van landbouwgrond onder voorbehoud van een zakelijk of persoonlijk gebruiksrecht. Uit die rechtspraak blijkt dat de verkopende ondernemer de keuze heeft om:&lt;/p&gt;&lt;ol&gt;&lt;li class="kleine letters"&gt;alleen winst te nemen voor het verkochte bloot eigendomsgedeelte: de boekwinst is dan gelijk aan de opbrengst van de bloot-eigendom, verminderd met het aan het bloot-eigendomsgedeelte toe te rekenen deel van de boekwaarde[8];&lt;/li&gt;&lt;li class="kleine letters"&gt;volledig winst te nemen ter zake van zowel de verkochte bloot eigendom als de waarde van het bedongen gebruiksrecht[9]; in dat geval wordt de waarde van het bedongen gebruiksrecht op de fiscale balans geactiveerd en afgeschreven gedurende de duur van het gebruiksrecht.[10]&lt;/li&gt;&lt;/ol&gt;&lt;p&gt;Door de toepassing van de landbouwvrijstelling zal bij verkoop van landbouwgrond onder voorbehoud van een gebruiksrecht doorgaans gekozen worden voor volledige winstneming (optie b.) met activering van de waarde van het bedongen gebruiksrecht. Die waarde is gelijk aan het verschil tussen de waarde van de grond in vrij opleverbare staat (100%) en de ontvangen koopsom ter grootte van 70% van die waarde. Dit verschil (30%) betreft immers de opoffering voor de verkrijging van het gebruiksrecht. Op het aldus geactiveerde gebruiksrecht kan worden afgeschreven gedurende de looptijd van het gebruiksrecht.&lt;/p&gt;&lt;p&gt;Ook hier geldt weer dat het niet uitmaakt of het gebruiksrecht juridisch een zakelijk genotsrecht betreft (erfpacht, vruchtgebruik) of een persoonlijk gebruiksrecht (pacht, bruikleen).&lt;/p&gt;&lt;h3&gt;3. De jurisprudentie&lt;/h3&gt;&lt;h4&gt;3.1. Het ‘Fagoed-arrest’[11] &lt;/h4&gt;&lt;p&gt;Van groot belang is het arrest van 10 april 1996. In dat arrest zijn door zowel de feitenrechter als de Hoge Raad belangrijke vaststellingen gedaan voor wat betreft het economische karakter van deze vorm van financieringserfpacht. Het gaat in deze zaak om de jaarwinstbepaling: hoe mag of moet met inachtneming van goed koopmansgebruik worden omgegaan met deze vorm van financierings-&lt;br/&gt;erfpacht?&lt;/p&gt;&lt;p&gt;De feiten&lt;/p&gt;&lt;p&gt;Hof Leeuwarden stelt de belangrijkste feiten als volgt vast[12]:&lt;/p&gt;&lt;p&gt;‘2.1. De belanghebbende - landbouwer; geboren in 1951 - verkocht op 18 mei 1988 onder voorbehoud van het zakelijk recht van erfpacht voor f 281.000 aan de besloten vennootschap met beperkte aansprakelijkheid A BV te R 21.36.20 ha. bouwland (: het bouwland). (..)&lt;/p&gt;&lt;p&gt;Tussen de partijen is echter niet in geschil dat de door de belanghebbende ontvangen koopsom 70% bedroeg van de waarde van het bouwland indien vrij opleverbaar, zijnde f 402.428. &lt;/p&gt;&lt;p&gt;2.2. De uitgifte in erfpacht geschiedde met ingang van de laatstgenoemde datum voor een periode van 29 jaren, 7 maanden en 13 dagen (dat is tot 1 januari 2018). &lt;/p&gt;&lt;p&gt;De canon is bepaald op 4,525% van f 281.000 + f 9.000 (kosten) = f 13.122 per kalenderjaar; hij wordt voor het eerst op 1 januari 1991 en vervolgens telkens na drie jaren herzien. Die herzieningen zijn gelijkelijk afgestemd op de ontwikkelingen van indexcijfers van de gezinsconsumptie en wijzigingen van het maximum van de basispachtnorm volgens het pachtnormenbesluit, doch kunnen niet leiden tot een lagere canon dan f 13.122. &lt;/p&gt;&lt;p&gt;2.3. De belanghebbende en zijn rechtsopvolger(s) zijn gerechtigd tot aankoop van dit bouwland:&lt;/p&gt;&lt;p&gt;a. op 1 januari 2000 en 1 januari 2012;&lt;/p&gt;&lt;p&gt;b. bij het overlijden van de erfpachter;&lt;/p&gt;&lt;p&gt;c. als de eigenaar het (voor een gedeelte) wil vervreemden (voor dat gedeelte);&lt;/p&gt;&lt;p&gt;d. bij het einde van het erfpachtrecht.’&lt;/p&gt;&lt;p&gt;De koopsom is in die gevallen gelijk aan de koopsom plus aankoopkosten, f 290.000, vermeerderd met dezelfde procentuele verhoging die de canon tot dan toe heeft ondergaan, maar:&lt;/p&gt;&lt;p&gt;- niet hoger dan de waarde van het land ten tijde van de terugkoop en&lt;/p&gt;&lt;p&gt;- niet lager dan de f 290.000.&lt;/p&gt;&lt;p&gt;De standpunten van partijen&lt;/p&gt;&lt;p&gt;Overeenkomstig de beschreven rechtspraak over verkoop onder voorbehoud van een gebruiksrecht heeft belanghebbende de opgeofferde 30% van de waarde vrij opleverbaar, f 120.728, geactiveerd en wenst hij daar op af te schrijven gedurende de looptijd van het erfpachtrecht.&lt;/p&gt;&lt;p&gt;De inspecteur neemt primair het standpunt in dat de economisch eigendom van de grond -het belang bij de waardeveranderingen- bij belanghebbende is gebleven en dat de door belanghebbende ontvangen koopsom dient te worden aangemerkt als een geïndexeerde lening. Subsidiair bestrijdt de inspecteur dat op het door belanghebbende geactiveerde bedrag kan worden afgeschreven.&lt;/p&gt;&lt;p&gt;Oordeel van het Hof&lt;/p&gt;&lt;p&gt;Het Hof overweegt allereerst:&lt;/p&gt;&lt;p&gt;‘4.2. Aan de erfpachts- en terugkooprechten (: de rechten) kan een gezamenlijke waarde worden toegeschreven van f 120.728 omdat er niet aan behoeft te worden getwijfeld dat de grondslag van de tussen de belanghebbende en A BV gesloten overeenkomst volstrekt zakelijk was. &lt;/p&gt;&lt;p&gt;&lt;span class="italic"&gt;De rechten maken als duurzame kapitaalgoederen deel uit van het vaste kapitaal van belanghebbendes bedrijf, hetgeen meebrengt dat het daarin gestoken bedrag van f 120.728 terecht in 1988 onder de activa op de balans van zijn onderneming is opgenomen, zij het dat de omschrijving ,,erfpachtrecht'' het wezen van dit bedrijfsmiddel (dat immers ook het terugkooprecht omvat) niet volledig weergeeft.&lt;/span&gt;’.&lt;/p&gt;&lt;p&gt;Het Hof benadrukt derhalve dat ook het terugkooprecht een waarde heeft, naast de waarde van het erfpachtrecht ‘sec’.&lt;/p&gt;&lt;p&gt;Vervolgens verwerpt het Hof het primaire standpunt van de inspecteur:&lt;/p&gt;&lt;p&gt;‘4.4 &lt;span class="italic"&gt;Het hof onderschrijft niet de stelling van de inspecteur dat de economische eigendom van het bouwland bij de belanghebbende is blijven berusten. &lt;/span&gt;&lt;/p&gt;&lt;p&gt;&lt;span class="italic"&gt;Zoals blijkt uit hetgeen onder 2.3 is opgenomen gaan de waardeveranderingen van het bouwland na 18 mei 1988 bepaald niet de erfpachter alleen aan: in geval van terugkoop dient hij ook deze, voor zover het gaat om stijgingen en de canon daarmee gelijke tred heeft gehouden, aan de bloot-eigenaar te vergoeden.&lt;/span&gt;’.&lt;/p&gt;&lt;p&gt;Het Hof onderkent daarmee het oordeel van de Hoge Raad uit 1957: om als economisch eigenaar te kunnen worden aangemerkt, dienen de waardeveranderingen belanghebbende volledig aan te gaan. Volgens het Hof is dit laatste in casu niet het geval, kennelijk omdat het Hof de indexatie en verhoging van de terugkoopsom ziet als een deling van de belegger in de waardeontwikkeling.&lt;/p&gt;&lt;p&gt;Het Hof richt zich derhalve verder op de vraag of op het geactiveerde bedrag mag worden afgeschreven:&lt;/p&gt;&lt;p&gt;‘&lt;span class="italic"&gt;Wel is het waar dat de greep die de belanghebbende in de gegeven opzet op het bouwland heeft sterker is dan die van erfpachters zonder een kooprecht als onder 2.3 omschreven. &lt;/span&gt;&lt;/p&gt;&lt;p&gt;Het gaat dan ook niet aan daarmee, zoals de belanghebbende voorstaat, in het geheel geen rekening te houden en bij de winstberekening niet de waardeontwikkeling van de rechten, doch alleen de waardedaling van het erfpachtrecht in aanmerking te nemen. &lt;/p&gt;&lt;p&gt;&lt;span class="italic"&gt;4.6. Nu de belanghebbende stelt dat de waarde van f 120.728 die de rechten op 18 mei 1988 hadden vanaf die datum dalende is, is het aan hem die waardedaling en de juistheid van de daarop afgestemde afschrijvingen aannemelijk te maken&lt;/span&gt;.’.&lt;/p&gt;&lt;p&gt;Het geactiveerde bedrag omvat zowel het erfpachtrecht (genotsrecht) als het terugkooprecht en de vraag moet worden beantwoord of op het geheel van die twee rechten mag worden afgeschreven. Op belanghebbende rust de last om aannemelijk te maken dat dit ‘geheel’ in waarde daalt.&lt;/p&gt;&lt;p&gt;Het Hof oordeelt dat belanghebbende in dit bewijs niet is geslaagd:&lt;/p&gt;&lt;p&gt;‘4.7.2. De waarde van het terugkooprecht is gelegen in de mogelijkheid voor een geïndexeerde prijs van f 290.000 21.36.20 ha. bouwland te kopen met een zich zonder twijfel in dezelfde richting als die prijs - zij het daaraan waarschijnlijk niet steeds parallel - ontwikkelende pachtvrije waarde van f&amp;nbsp;402.428. &lt;/p&gt;&lt;p&gt;4.7.3. Omdat de belanghebbende er niet op mag rekenen dat die gelegenheid zich eerder dan op 1&amp;nbsp;januari 2000 zal voordoen, is de waarde van het terugkooprecht in 1988 niet hoger dan het contant gemaakt bedrag van het op de voormelde datum te verwachten verschil tussen de terugkoopprijs en de (nimmer lagere) pachtvrije waarde van het bouwland. &lt;/p&gt;&lt;p&gt;4.7.4. Naarmate de datum van 1 januari 2000 nadert stijgt tegenover de daling van de waarde van het erfpachtrecht die van het terugkooprecht. &lt;/p&gt;&lt;p&gt;&lt;span class="italic"&gt;Op de in 1988 geactiveerde waarde van de rechten van f 120.728 valt dus alleen iets af te schrijven als mag worden aangenomen dat hun gezamenlijke waarde bij de eerstkomende terugkoopmogelijkheid lager zal zijn dan dat bedrag.’&lt;/span&gt;.&lt;/p&gt;&lt;p&gt;Belanghebbende tracht aan de hand van statistische informatie over de grondwaardeontwikkeling, inflatie en de pachtnormstijging te bewijzen dat verwacht mag worden dat het saldo van de (afnemende) waarde van het erfpachtrecht en de (toenemende) waarde van het terugkooprecht zal dalen.&lt;/p&gt;&lt;p&gt;Uiteindelijk overweegt het Hof echter:&lt;/p&gt;&lt;blockquote&gt; ‘4.7.7. Gelet op het vorenoverwogene ziet het hof geen reden om aan te nemen - ook indien van andere percentages zou worden uitgegaan - dat de rechten in de jaren 1988 tot 2000 iets van hun waarde van f 120.728 hebben ingeboet.’ en voegt daar nog aan toe: ‘(-4.8.) Of de erfpachter, op het moment dat hij van zijn terugkooprecht gebruik kan en zou willen maken, in staat is die transactie te financieren, is voor de bepaling van de waarde van dat recht niet van betekenis, zodat deze door belanghebbendes gemachtigde opgeworpen vraag geen antwoord behoeft.’.&lt;/blockquote&gt;&lt;p&gt;Slotsom is dat op het door belanghebbende geactiveerde bedrag van f 120.728 niet mag worden afgeschreven.&lt;/p&gt;&lt;p&gt;De Hoge Raad&lt;/p&gt;&lt;p&gt;In cassatie blijft de kwestie zich in eerste instantie beperken tot de vraag of op het geactiveerde bedrag mag worden afgeschreven. Belanghebbende stelt dat mag worden afgeschreven zonder dat aan het terugkooprecht enige waarde behoeft te worden toegekend. De inspecteur stelt op zijn beurt ‘&lt;span class="italic"&gt;dat zonder meer te verwachten is dat de waardeontwikkeling van landbouwgronden in vrij te aanvaarden staat de prijs- en pachtontwikkelingen zullen bijhouden, dan wel zullen overtreffen (...)&lt;/span&gt;.&lt;/p&gt;&lt;p&gt;De Hoge Raad onderschrijft de verdeling door het Hof van de bewijslast ter zake van de waardedaling en komt vervolgens snel tot de overweging dat het oordeel van het Hof over het geleverde bewijs van feitelijk aard is, niet onbegrijpelijk is en derhalve in cassatie niet met vrucht kan worden bestreden.&lt;/p&gt;&lt;p&gt;De Hoge Raad lijkt de zaak derhalve als een kwestie van feitelijke aard af te doen.&lt;/p&gt;&lt;p&gt;Maar dan neemt het arrest een wending als de Hoge Raad doorgaat met de volgende overwegingen:&lt;/p&gt;&lt;p&gt;‘3.7. Opmerking verdient evenwel dat de Inspecteur zich voor het Hof primair op het standpunt heeft gesteld dat de overeenkomst tussen belanghebbende en A BV aldus dient te worden uitgelegd, dat hetgeen aan belanghebbende is opgekomen als koopsom voor het bouwland, dient te worden aangemerkt als een - geïndexeerde - geldlening te zijnen laste, en dat de economische eigendom van het land bij belanghebbende bleef berusten. Belanghebbende heeft zich daartegenover op het standpunt gesteld dat overeenkomstig de omschrijving van de rechtshandelingen in de overeenkomst de eigendom van het land aan A BV is afgestaan, onder voorbehoud van een recht van erfpacht en met vestiging van een terugkooprecht, en dat geen grond bestaat om de wederzijdse verbintenissen voor de jaarlijkse winstberekening anders te duiden. &lt;/p&gt;&lt;p&gt;Het Hof heeft de stelling van de Inspecteur dat de economische eigendom van de landerijen bij belanghebbende bleef berusten, verworpen op grond van de overweging dat de waardeveranderingen van het bouwland na 18 mei 1988, gelet op de wijze waarop in geval van terugkoop de prijs wordt vastgesteld, bepaald niet alleen de erfpachter aangaan. &lt;/p&gt;&lt;p&gt;&lt;span class="italic"&gt;Deze overweging is op zichzelf bezien juist. Dit neemt echter niet weg dat het economische belang bij het land voor een groot deel bij belanghebbende bleef berusten. Immers, indien ervan wordt uitgegaan, gelijk het Hof heeft gedaan, dat het terugkooprecht zijn waarde zal behouden, moet worden aangenomen dat het land te gelegener tijd in het vermogen van belanghebbendes onderneming zal terugkeren, tegen betaling van het bedrag dat hij in 1988 heeft ontvangen, nadat daarop de overeengekomen indexering is toegepast. De aldus ontstane situatie komt zozeer overeen met die waarin een geïndexeerde geldlening zou zijn aangegaan, dat belanghebbende niet in strijd zou handelen met goed koopmansgebruik, indien hij bij de berekening van de jaarlijkse winst het land zonder verandering van de boekwaarde in de fiscale balans zou opnemen, het door hem ontvangen bedrag van f 281.000, vermeerderd met de te zijnen laste gebrachte kosten ten bedrage van f 9.000, derhalve in totaal f 290.000 als een geldlening zou aanmerken, en jaarlijks de uit de indexering voortvloeiende wijziging van dit bedrag in aanmerking zou nemen.’&lt;/span&gt;.&lt;/p&gt;&lt;p&gt;Een fraai staaltje ‘de juridische gang van zaken is duidelijk, maar wat gebeurt hier nu werkelijk?’. Het Hof had het primaire standpunt van de inspecteur, namelijk dat belanghebbende feitelijk economisch eigenaar van de grond is gebleven en dat feitelijk sprake is van een geïndexeerde lening, afgewezen, maar de Hoge Raad hijst hem echter wat dat betreft weer volledig op het schild. Daarbij lijkt de Hoge Raad langs het randje te gaan van de aan het Hof voorbehouden feitenvaststelling: de Hoge Raad laat het oordeel van het Hof dat de waardeveranderingen ‘bepaald niet alleen de erfpachter’ aangaan, in stand, maar voegt er prompt aan toe dat het economisch belang wel ‘voor een groot deel’ bij belanghebbende bleef berusten.&lt;/p&gt;&lt;p&gt;De Hoge Raad motiveert zijn stelling van (nota bene) feitelijke aard met een verwijzing naar het oordeel van het Hof ‘dat het terugkooprecht zijn waarde zal behouden’. Daarvan uitgaande moet (!) worden aangenomen dat belanghebbende te zijner tijd van zijn terugkooprecht gebruik zal maken.&lt;/p&gt;&lt;p&gt;Wie dan alles nog eens goed op zich in laat werken, lijkt de Hoge Raad te zeggen, komt er op uit dat dit financieringserfpacht feitelijk niets anders dan een geïndexeerde lening behelst.&lt;/p&gt;&lt;p&gt;De juridische schijn van overdracht van eigendom onder voorbehoud van een erfpachtrecht met een terugkooprecht betreft in wezen een geldlening met als bijzonderheid dat de hoofdsom jaarlijks wordt geïndexeerd.&lt;/p&gt;&lt;p&gt;De Hoge Raad is duidelijk over de consequenties van deze vaststelling: belanghebbende mag er voor kiezen:&lt;/p&gt;&lt;ul&gt;&lt;li class="streepjes"&gt;de grond voor de boekwaarde te laten staan op zijn balans, omdat hij economisch eigenaar is gebleven,&lt;/li&gt;&lt;li class="streepjes"&gt;het als koopsom ontvangen bedrag als lening op zijn balans te passiveren,&lt;/li&gt;&lt;li class="streepjes"&gt;de aankoopkosten feitelijk als afsluitkosten voor de geldlening direct in aftrek te brengen en&lt;/li&gt;&lt;li class="streepjes"&gt;de lening jaarlijks te verhogen met de indexatie en daarmee die indexatie telkenjare direct in aftrek te brengen.&lt;/li&gt;&lt;/ul&gt;&lt;p&gt;En daar blijft het niet bij:&lt;/p&gt;&lt;blockquote&gt; ‘Nu, gezien 's Hofs uitspraak en de stukken van het geding, partijen in het geding voor het Hof die mogelijkheid, met name wat betreft de jaarlijkse verwerking van de gevolgen van de indexering en de bevoegdheid het bedrag van f 9.000 in éénmaal ten laste van de winst te brengen, niet hebben onderkend, dient belanghebbende alsnog in de gelegenheid te worden gesteld deze mogelijkheid in zijn keuze van het toe te passen stelsel te betrekken. Hiertoe dient met vernietiging van 's Hofs uitspraak verwijzing te volgen.’.&lt;/blockquote&gt;&lt;p&gt;Het kan verkeren: belanghebbende krijgt bij Hof noch Hoge Raad voet aan de grond met zijn stelling dat op de geactiveerde opoffering van ‘30%’ kan worden afgeschreven, maar krijgt er als ‘cadeau’ van de Hoge Raad voor terug dat de financieringserfpacht ook als geïndexeerde lening mag worden aangemerkt, iets wat nota bene de inspecteur feitelijk als allereerste voor het Hof had gesteld. Daarbij hoort, aldus de Hoge Raad, dat de indexatie van de lening jaarlijks direct in aftrek mag worden gebracht.&lt;/p&gt;&lt;h4&gt;3.2. Hof Arnhem-Leeuwarden 20 mei 2014[13]&lt;/h4&gt;&lt;p&gt;Anders dan het Fagoed-arrest handelt het in deze zaak niet om de jaarwinstbepaling, maar om de totaalwinst en wel om de toepassing van de &lt;span class="italic"&gt;landbouwvrijstelling&lt;/span&gt; bij de onderhavige financieringserfpacht. Het is een voor de hand liggende vervolgvraag op het Fagoed-arrest: als belanghebbende de grond als economisch eigenaar kan laten staan op de actiefzijde van de balans, is dan bij latere realisatie van de waardeontwikkeling van de grond de landbouwvrijstelling van toepassing?&lt;/p&gt;&lt;p&gt;Die realisatie kan plaatsvinden als de ondernemer gebruik maakt van het terugkooprecht en op enig moment daarna de eigendom van de grond verkoopt, maar ook door het erfpachtrecht (met het daaraan verbonden terugkooprecht) te verkopen aan een derde. In dit laatste geval is het verkochte immers economisch-feitelijk te splitsen in verkoop van de economisch eigendom van de grond met overneming van de daaraan verbonden schuld, overeenkomstig de door de Hoge Raad toegestane verwerking op de balans van de verkoper.&lt;/p&gt;&lt;p&gt;Het Hof refereert aan de wettelijke bepalingen en de jurisprudentie zoals beschreven in paragraaf 2 en aan het Fagoed-arrest. In lijn met dit arrest had belanghebbende de betreffende grond onder handhaving van de bestaande boekwaarde laten staan op de actiefzijde van zijn balans en had hij de ontvangen koopsom voor de bloot eigendom als lening gepassiveerd.&lt;/p&gt;&lt;p&gt;De toepassing van de landbouwvrijstelling lijkt op voorhand een van de logische consequenties van het geïndexeerde lening-concept van de Hoge Raad, nu binnen dit concept onderkend wordt dat de erfpachter feitelijk het belang houdt bij de waardeveranderingen van de grond.&lt;/p&gt;&lt;p&gt;Het Hof overweegt:&lt;/p&gt;&lt;blockquote&gt;‘4.12 Belanghebbende heeft aldus een koopoptie op de gronden verkregen, uit te oefenen na ommekomst van de erfpachtperiode. De uitoefenprijs van de optie is gelijk aan het bedrag dat zij in 2000 heeft ontvangen, nadat daarop de overeengekomen indexering is toegepast dan wel de lagere vrije waarde van de gronden, zodat belanghebbende afhankelijk van de waardeontwikkeling van de gronden in de tijd per saldo slechts een kans op voordeel bij de optie heeft. Onder deze omstandigheden is naar het oordeel van het Hof de overnameprijs zodanig vastgesteld, dat het te zijner tijd door belanghebbende bij het uitoefenen van haar recht van wederinkoop mogelijk te realiseren voordeel wordt veroorzaakt door een waardeverandering van gronden, dat tot de hoogte van het te realiseren voordeel in haar vermogen tot uiting komt. Belanghebbende heeft – in lijn van het arrest van de Hoge Raad van 4 februari 1970 – in beginsel voor dit deel te zijner tijd recht op toepassing van de landbouwvrijstelling.’&lt;/blockquote&gt;&lt;p&gt;Het bijzondere in de zaak voor Hof Arnhem-Leeuwarden is echter dat geen sprake is van gebruikmaking van het terugkooprecht door de erfpachter, maar van een tussentijdse, niet-voorziene afwikkeling van de financieringserfpacht voor een gedeelte van de betreffende grond, teneinde aan een buurman de volle juridisch eigendom van dit gedeelte te kunnen overdragen. Het Hof komt mede op basis van de leveringsakte tot de overweging:&lt;/p&gt;&lt;blockquote&gt;‘Artikel 23 van de akte van 23 maart 2000 geeft aan belanghebbende slechts een recht op terugkoop na ommekomst van de erfpachtperiode van 26 jaar, zodat niet zonder meer valt in te zien dat belanghebbende reeds in 2007, uit dien hoofde enig voordeel zou hebben kunnen realiseren.’. Uiteindelijk is de slotsom dat ‘niet gezegd kan worden dat ter zake van het recht van wederinkoop tegen een vooraf vastgestelde prijs reeds bij de verkoop in 2007 enig bedrag tot uiting is gekomen in het vermogen van de belastingplichtige.’.&lt;/blockquote&gt;&lt;p&gt;Kortom: belanghebbende was kennelijk niet in de positie om bij de niet-voorziene tussentijdse afwikkeling met de belegger-eigenaar zijn toekomstige terugkooprecht te gelde te maken. Het Hof gaat er dan ook van uit dat belanghebbende alleen het erfpachtdeel van het economisch belang bij de grond heeft kunnen realiseren en past dan ook alleen voor dat gedeelte de landbouwvrijstelling toe. Had belanghebbende wel van een regulier terugkooprecht gebruik gemaakt of dit, bijvoorbeeld bij verkoop van het erfpachtrecht, te gelde kunnen maken, dan was dit anders geweest,&lt;/p&gt;&lt;p&gt;Over de vraag bij wie het belang bij de waardeveranderingen rust, doet het Hof de volgende duit in het zakje:&lt;/p&gt;&lt;blockquote&gt;‘4.9 Anders dan belanghebbende bepleit kan naar het oordeel van het Hof uit het Fagoed-arrest niet worden afgeleid dat ook in een situatie waarin belanghebbende als niet-juridisch eigenaar van de landbouwgrond, niet het gehele economische belang bij de betreffende gronden heeft doch ‘slechts’ een groot deel van dat economisch belang, die gronden niettemin haar economisch eigendom (kunnen) zijn. De Hoge Raad oordeelde in het bedoelde arrest immers uitdrukkelijk dat de overweging van het hof aldaar, dat de stelling dat de economische eigendom van de gronden bij de belanghebbende was blijven berusten diende te worden verworpen, nu de waardeveranderingen bepaald niet alleen die belanghebbende aangingen, op zichzelf bezien juist was. Dit laat geen andere conclusie toe dan dat voor het aannemen van economische eigendom van belanghebbende van de landbouwgronden, ook na het Fagoed-arrest, is vereist dat belanghebbende het volledige belang bij die gronden aangaat. Gezien de bepaling van de hoogte van de (mogelijke) terugkoopsom in artikel 23 van de akte van 23 maart 2000, heeft belanghebbende in de onderhavige situatie echter niet het volledige belang bij de waardeontwikkeling van de gronden, nu de vrije waarde van die gronden ten tijde van de terugkoop een bodemwaarde voor de hoogte van de terugkoopsom vormt, en het risico van een waardedaling in zoverre het vermogen van de grondeigenaar raakt.’.&lt;/blockquote&gt;&lt;p&gt;In paragraaf 5 zal ik hier nader op in gaan.&lt;/p&gt;&lt;h3&gt;4. Standpunt van de staatssecretaris&lt;/h3&gt;&lt;p&gt;Naar aanleiding van de uitspraak van Hof Arnhem-Leeuwarden van 20 mei 2014, en in het bijzonder overweging 4.12 over toepassing van de landbouwvrijstelling op het met het terugkooprecht samenhangende voordeel, heeft de VLB aan de staatssecretaris van Financiën gevraagd om te bevestigen dat na gebruikmaking van het terugkooprecht de waardeverandering van de grond zoals die heeft plaatsgevonden tijdens de erfpachtperiode, onder de landbouwvrijstelling valt.&lt;/p&gt;&lt;p&gt;In zijn brief van 18 april 2016[14] reageert de staatssecretaris.&lt;/p&gt;&lt;p&gt;De belangrijkste passage uit zijn brief luidt als volgt:&lt;/p&gt;&lt;p&gt;‘&lt;span class="italic"&gt;Ik ben van mening dat in de voorgelegde casus de landbouwvrijstelling niet voor de volledige waardeverandering van de landbouwgronden heeft te gelden.&lt;/span&gt;&lt;/p&gt;&lt;p&gt;De landbouwvrijstelling kan op landbouwgronden alleen worden toegepast voor zover aan belanghebbende ook de waardeverandering van die grond toekomt en verder wordt voldaan aan de voorwaarden van artikel 3.12 Wet IB 2001. In de voorliggende situatie gaan de waardeveranderingen van de landbouwgrond zowel de bloot-eigenaar als de erfpachter van die grond aan.&lt;/p&gt;&lt;p&gt;De erfpachter kan op één of meerdere vooraf overeengekomen momenten gebruik maken van het recht de (bloot eigendom van de) grond tegen een vooraf vastgesteld bedrag terug te kopen. Dit bedrag is gelijk aan het bedrag dat de erfpachter destijds heeft ontvangen nadat daarop de overeengekomen indexatie is toegepast. Uit het Fagoedarrest van de Hoge Raad volgt dat gedurende de erfpachtperiode de waardeveranderingen van de grond niet alleen de erfpachter aangaan. Voor zover de waardestijgingen van de grond gelijk zijn aan de indexatie, worden deze door de erfpachter vergoed aan de bloot-eigenaar en gaan daarmee niet de erfpachter aan. De vergoedingen komen immers tot uitdrukking in de verlies- en winstrekening van de erfverpachter. Hieruit volgt dat in het geval belanghebbende conform de overeenkomst gebruik maakt van zijn terugkooprecht en de grond later weer vervreemdt, de landbouwvrijstelling geen toepassing vindt op het bedrag van de indexatie.&lt;/p&gt;&lt;p&gt;&lt;span class="italic"&gt;De conclusie bij dit stelsel komt overeen met die van het stelsel waarin het erfpachtrecht inclusief de terugkoopoptie zou zijn geactiveerd. Ook bij een dergelijk stelsel gaan een deel van de waardeveranderingen van de landbouwgronden de erfpachter niet aan. Dit is naar mijn mening ook hetgeen de Hoge Raad met het arrest van 20 november 2015, nr. 15/02263, BNB 2016/10 en voornoemde hofuitspraak hebben beoogd. Uit de hofuitspraak en laatstgenoemd arrest maak ik op dat de bepaling van de omvang van het op grond van artikel 3.12 Wet IB 2001 vrij te stellen voordeel niet afhankelijk mag zijn van de keuze van het stelsel dat is gebruikt.&lt;/span&gt;’&lt;/p&gt;&lt;p&gt;In de zaak van het arrest van 20 november 2015[15], aan welk arrest de staatssecretaris refereert, had de belanghebbende in 2004 een (ver)koopovereenkomst gesloten met betrekking tot zijn landbouwgrond. Uiteindelijk werd die grond pas in 2008 geleverd. Binnen de grenzen van goed koopmansgebruik koos hij ervoor fiscaal de boekwinst pas te nemen op het tijdstip van de levering, in 2008. In geschil was of de landbouwvrijstelling gold tot de WEVAB op het moment van het sluiten de van de koopovereenkomst of tot de (hogere) WEVAB op het tijdstip van de levering.&lt;/p&gt;&lt;p&gt;De Hoge Raad overweegt:&lt;/p&gt;&lt;blockquote&gt;‘2.4.3. De omstandigheid dat het voordeel met inachtneming van goed koopmansgebruik ter berekening van de winst is verantwoord op een ander tijdstip dan het moment waarop de vervreemdingsprijs is bepaald, doet aan het voorgaande niet af. Een andersluidende uitleg zou het ongewenste gevolg hebben dat de omvang van het vrij te stellen voordeel afhankelijk wordt gesteld van keuzes die een belastingplichtige kan maken met betrekking tot het tijdstip waarop het voordeel tot uitdrukking wordt gebracht.’.&lt;/blockquote&gt;&lt;p&gt;De redenering van de staatssecretaris is dan als volgt.&lt;/p&gt;&lt;p&gt;Als belanghebbende er niet voor zou kiezen de financieringserfpacht te verwerken als een geïndexeerde lening -zoals de Hoge Raad nadrukkelijk suggereert in het Fagoedarrest-, maar ervoor kiest het ‘erfpachtrecht met terugkooprecht’ te activeren voor de opgeofferde 30%, is de winst die wordt gerealiseerd bij latere gebruikmaking van het terugkooprecht:&lt;/p&gt;&lt;ul&gt;&lt;li class="streepjes"&gt;de in aanvang geactiveerd opoffering van 30% van de waarde vrij opleverbaar&lt;/li&gt;&lt;li class="streepjes"&gt;verhoogd met de waardestijging van de grond (‘de 100%’) en&lt;/li&gt;&lt;li class="streepjes"&gt;verminderd met de indexatie van de koopsom (‘de 70%’).&lt;/li&gt;&lt;/ul&gt;&lt;p&gt;De winst is in dat geval derhalve nooit hoger dan het saldo van waardestijging en indexatie.&lt;/p&gt;&lt;p&gt;Omdat goed koopmansgebruik-keuzes geen invloed mogen hebben op de omvang van het voordeel dat onder de landbouwvrijstelling valt (HR 20 november 2015), mag ook als belanghebbende kiest voor het stelsel van verwerking als geïndexeerde geldlening, nooit meer onder de landbouwvrijstelling vallen dan bedoeld saldo.&lt;/p&gt;&lt;h3&gt;5. Beschouwing&lt;/h3&gt;&lt;p&gt;Wie gaan de waardeveranderingen aan?&lt;/p&gt;&lt;p&gt;Hof Leeuwarden (12 augustus 1994) stelt in overweging 4.4: de waardeveranderingen gaan ‘bepaald niet de erfpachter alleen aan’. &lt;/p&gt;&lt;p&gt;Hof Arnhem-Leeuwarden (20 mei 2014) neemt die vaststelling nadrukkelijk over en oordeelt met zoveel woorden dat belanghebbende derhalve niet als economisch eigenaar kan worden beschouwd; daarvoor is immers noodzakelijk dat het risico van de waardeveranderingen de ondernemer ten volle aan gaat (&lt;span class="italic"&gt;BNB&lt;/span&gt; 1958/84).&lt;/p&gt;&lt;p&gt;Ook de staatssecretaris stelt dat een deel van de waardeveranderingen de erfpachter niet aan gaat.&lt;/p&gt;&lt;p&gt;Zowel Hof Arnhem-Leeuwarden als de staatssecretaris reppen vervolgens met geen woord over het ‘geïndexeerde lening-stelsel’ zoals de Hoge Raad dat in het Fagoedarrest naar voren bracht, maar beperken zich tot het voordeel van het terugkooprecht. Dat voordeel betreft feitelijk het saldo van waardestijging en indexatie en derhalve kan de landbouwvrijstelling ook nooit op méér dan dat saldo van toepassing zijn, welk stelsel (activering van de opoffering van 30% of verwerking als geïndexeerde lening) men ook kiest. Dat ook Hof Arnhem-Leeuwarden de toepassing van de landbouwvrijstelling lijkt te beperken tot dat saldo, blijkt naar mijn indruk uit het gebruik van de bewoordingen ‘dit deel’ van het ‘bij het uitoefenen van haar recht van wederinkoop mogelijk te realiseren voordeel’ in overweging 4.12. De staatssecretaris richt zich nog duidelijker op de winst die wordt gerealiseerd als wordt gekozen voor het stelsel waarbij de opgeofferde 30% wordt geactiveerd.&lt;/p&gt;&lt;p&gt;Om een en ander verder te kunnen beoordelen is het goed om na te gaan op grond waarvan de gerechtshoven en de staatssecretaris van mening zijn dat de waardeveranderingen de erfpachter niet volledig aangaan. Op de keper beschouwd verschillen hun analyses op dit punt fundamenteel.&lt;/p&gt;&lt;p&gt;Indexatie als aandeel in de waardeontwikkeling?&lt;/p&gt;&lt;p&gt;De analyse van Hof Leeuwarden ligt besloten in de volgende bewoordingen in overweging 4.4 waar het Hof haar stelling dat de waardeveranderingen ‘bepaald niet alleen’ de erfpachter aangaan motiveert met: ‘&lt;span class="italic"&gt;in geval van terugkoop dient hij ook deze, voorzover het gaat om stijgingen en de canon daarmee gelijke tred heeft gehouden, aan de bloot-eigenaar te vergoeden&lt;/span&gt;.’.&lt;/p&gt;&lt;p&gt;Hieruit blijkt dat Hof Leeuwarden de indexatie van de terugkoopsom op basis van prijsindexcijfer en pachtnormstijging ziet als aandeel in de waardestijging van de grond.&lt;/p&gt;&lt;p&gt;De staatssecretaris ziet dat net zo, zo blijkt uit de passage: ‘&lt;span class="italic"&gt;Voor zover de waardestijgingen van de grond gelijk zijn aan de indexatie, worden deze door de erfpachter vergoed aan de bloot-eigenaar en gaan daarmee niet de erfpachter aan. De vergoedingen komen immers tot uitdrukking in de verlies- en winstrekening van de erfverpachter.&lt;/span&gt;’.&lt;/p&gt;&lt;p&gt;‘Plafondwaarde’&lt;/p&gt;&lt;p&gt;Hof Arnhem-Leeuwarden komt tot een wezenlijk andere analyse, zo blijkt uit het slot van overweging 4.9:&lt;/p&gt;&lt;blockquote&gt;‘Gezien de bepaling van de hoogte van de (mogelijke) terugkoopsom in artikel 23 van de akte van 23&amp;nbsp;maart 2000, heeft belanghebbende in de onderhavige situatie echter niet het volledige belang bij de waardeontwikkeling van de gronden, nu de vrije waarde van die gronden ten tijde van de terugkoop een bodemwaarde voor de hoogte van de terugkoopsom vormt, en het risico van een waardedaling in zoverre het vermogen van de grondeigenaar raakt.’.&lt;/blockquote&gt;&lt;p&gt;Hieruit blijkt dat Hof Arnhem-Leeuwarden om een heel andere reden meent dat de erfpachter niet het volledige belang bij de waardeveranderingen aan gaat. Deze reden schuilt volgens dit hof (‘slechts’) in de bepaling binnen het terugkooprecht dat de koopsom bij terugkoop weliswaar in beginsel wordt gesteld op de koopsom die bij aanvang is ontvangen voor de bloot eigendom (de ‘70%’) vermeerderd met de indexatie, maar dat deze nooit hoger zal zijn dan de waarde vrij opleverbaar van de grond ten tijde van de uitoefening van het terugkooprecht. Het Hof noemt dit een ‘bodemwaarde’, maar feitelijk is het een ‘plafondwaarde’; als de waarde vrij opleverbaar ten tijde van de uitoefening van het terugkooprecht beneden de geïndexeerde koopsom ligt, wordt de terugkoopsom in zoverre naar beneden bijgesteld. In dat geval heeft, achteraf bezien, het belang bij de waardeveranderingen geheel bij de erfverpachter/belegger gelegen.&lt;/p&gt;&lt;p&gt;‘het terugkooprecht zijn waarde behoudt’&lt;/p&gt;&lt;p&gt;Deze uiteenlopende kijk op bij wie het belang van de waardeveranderingen ligt, noopt ertoe om nog eens goed te bezien wat de Hoge Raad hier nu precies van gezegd heeft in het Fagoedarrest.&lt;/p&gt;&lt;p&gt;De Hoge Raad citeert de overweging van Hof Leeuwarden dat de waardeveranderingen ‘bepaald niet alleen de erfpachter’ aan gaan en reageert daarop als volgt:&lt;/p&gt;&lt;blockquote&gt;‘Deze overweging is op zichzelf bezien juist. Dit neemt echter niet weg dat het economische belang bij het land voor een groot deel bij belanghebbende bleef berusten. Immers, indien ervan wordt uitgegaan, gelijk het Hof heeft gedaan, dat het terugkooprecht zijn waarde zal behouden, moet worden aangenomen dat het land te gelegener tijd in het vermogen van belanghebbendes onderneming zal terugkeren, tegen betaling van het bedrag dat hij in 1988 heeft ontvangen, nadat daarop de overeengekomen indexering is toegepast.’.&lt;/blockquote&gt;&lt;p&gt;De kern ligt naar mijn mening in de bewoordingen ‘dat het terugkooprecht zijn waarde zal behouden’. Het terugkooprecht behoudt zijn waarde als op het tijdstip dat het kan worden uitgeoefend, de terugkoopprijs (de geïndexeerde koopsom) nog steeds ligt beneden de waarde van de grond; ‘nog steeds’, omdat het verschil tussen waarde en terugkoopprijs in aanvang het verschil betreft tussen 100% en 70%. Bij de vestiging van het financieringserfpacht is er nog niet de zekerheid dat te zijner tijd dit gunstige verschil nog steeds in enige mate zal bestaan en het terugkooprecht derhalve nog waarde zal hebben. Daarom haakt de Hoge Raad aan op de door het hof vastgestelde verwachting dat dit wel het geval zal zijn. In dat geval zijn de waardeveranderingen van de grond de erfpachter niet gedeeltelijk, maar &lt;span class="italic"&gt;volledig&lt;/span&gt; aangegaan, hetgeen de basis is om de grond voor de bestaande boekwaarde op de actiefzijde van de balans te laten staan (arrest van 24 december 1957). &lt;/p&gt;&lt;p&gt;Net als Hof Arnhem-Leeuwarden in 2014 ziet de Hoge Raad naar mijn stellige indruk niet in de indexatie van de terugkoopsom een deling van de erfverpachter-belegger in de waardeontwikkeling van de grond, maar ziet hij slechts een (voorwaardelijk) economisch belang van de erfverpachter in de grond in de mogelijkheid dat het terugkooprecht uiteindelijk geen waarde heeft, doordat de geïndexeerde koopsom ligt boven de waarde van de grond op dat moment. In dat geval wordt de terugkoopsom naar beneden bijgesteld tot op die waarde. Alsdan zijn de waardeveranderingen van de grond achteraf &lt;span class="italic"&gt;volledig&lt;/span&gt; de erfverpachter-belegger aangegaan; de erfpachter verliest dan volledig zijn bij aanvang opgeofferde ‘30%’ en zal dit hoe dan ook uiteindelijk ten laste van zijn winst mogen brengen.&lt;/p&gt;&lt;p&gt;Uiteindelijk maar één ‘belang-hebbende’&lt;/p&gt;&lt;p&gt;Ik meen dat de Hoge Raad als beste van allemaal (hoe kan het ook anders) doorziet dat niet zowel de eigenaar als de erfpachter op voorhand een zeker aandeel hebben in de waardeontwikkeling van de grond, maar dat &lt;span class="italic"&gt;uiteindelijk&lt;/span&gt; de waardeontwikkeling &lt;span class="italic"&gt;geheel&lt;/span&gt; aan één van beide partijen toekomt. En aan wie dat is, dat weten we pas achteraf, namelijk als op het tijdstip dat het terugkooprecht kan worden uitgeoefend, kan worden vastgesteld of het terugkooprecht nog een waarde heeft.&lt;/p&gt;&lt;p&gt;De keuze om bij aanvang te kiezen voor activering van het erfpacht- en terugkooprecht voor de opgeofferde ‘30%’ of voor verwerking als geïndexeerde lening heeft dan ook een heel ander karakter dan de keuze voor het tijdstip waarop de (verkoop)winst wordt genomen die aan de orde is in het arrest van 20 november van 2015: in dit laatste geval is ‘slechts’ sprake van een keuze voor het tijdstip van winstneming, terwijl bij financieringserfpacht de stelselkeuze volledig zou moeten samenhangen met de verwachting die men heeft over of het terugkooprecht te zijner tijd zijn waarde zal hebben behouden. Verwacht men dat het terugkooprecht waarde behoudt, dan behelst de financieringserfpacht feitelijk een geïndexeerde geldlening en ligt het voor de hand dit fiscaal ook als zodanig te verwerken. Verwacht men dat het terugkooprecht zijn waarde geheel zal verliezen, dan ligt de keuze voor activering van ‘de 30%’ voor de hand; tijdens de rit mag daar dan weliswaar niet op worden afgeschreven, maar als te zijner tijd komt vast te staan dat het terugkooprecht geen waarde meer heeft, dan kan de actiefpost alsnog geheel ten laste van de winst worden gebracht.&lt;/p&gt;&lt;p&gt;Zo bezien gaat ook de door de staatssecretaris getrokken parallel met het arrest van 20 november 2015 niet op.&lt;/p&gt;&lt;p&gt;De verwachting&lt;/p&gt;&lt;p&gt;De vaststelling van feitelijke aard door Hof Leeuwarden in 1994 dat het terugkooprecht op het tijdstip dat het kan worden uitgeoefend een waarde zal hebben, is alleszins begrijpelijk. Het verschil tussen de waarde van de grond en de terugkoopprijs betreft in aanvang het verschil tussen de 70% en de 100%. De 70% muteert door indexatie (prijsstijging en pachtnormstijging) en de 100% door de waardeontwikkeling van de grond. Het behoeft geen betoog dat dan de kans zeer groot is dat de grondwaardeontwikkeling gedurende de looptijd van het erfpacht niet zo ver achterblijft bij de prijs- en pachtnormontwikkeling dat op het tijdstip dat het terugkooprecht kan worden uitgeoefend de grondwaarde ligt beneden de geïndexeerde terugkoopsom.&lt;/p&gt;&lt;p&gt;Dat, indien inderdaad het terugkooprecht zijn waarde behoudt, economisch-feitelijk het hele product financieringserfpacht een geïndexeerde geldlening behelst, heeft de Hoge Raad ertoe gebracht om in het Fagoedarrest zelfs buiten de aangedragen cassatiemiddelen hierop te wijzen èn belanghebbende in verwijzing alsnog de gelegenheid te bieden voor verwerking als geïndexeerde lening te kiezen. De notie dat als het terugkooprecht waarde behoudt, de waardeveranderingen feitelijk volledig de erfpachter zijn blijven aangaan, is de basis om de grond als economisch eigenaar op de actiefzijde van de balans te handhaven. &lt;/p&gt;&lt;p&gt;Het is vervolgens een logische consequentie dat bij latere realisatie van die waardeveranderingen daarop normaal de &lt;span class="italic"&gt;landbouwvrijstelling&lt;/span&gt; van toepassing is.&lt;/p&gt;&lt;p&gt;Er is geen enkele reden om de indexatie van de (terug)koopsom daarop in mindering te brengen, zoals Hof Arnhem-Leeuwarden lijkt te doen en de staatssecretaris zeker doet. Indexatie volgens de consumentenprijsindex en waardeverandering van de landbouwgrond zijn ook twee geheel verschillende grootheden waartussen macro-economisch en op langere termijn mogelijk wel enig verband zit, maar daarmee vormt de indexatie nog allerminst een aandeel in de waardeontwikkeling.&lt;/p&gt;&lt;p&gt;Vrije stelselkeuze&lt;/p&gt;&lt;p&gt;Ten slotte moet nog worden opgemerkt dat ook als ervan wordt uitgegaan dat het terugkooprecht waarde zal behouden, de Hoge Raad binnen de grenzen van het goed koopmansgebruik de keuze open laat om de financieringserfpacht niet te verwerken als geïndexeerde lening, maar deze te verwerken door de opgeofferde waarde van 30% te activeren.&lt;/p&gt;&lt;p&gt;De reden hiervoor schuilt wellicht in de omstandigheid dat het, hoe groot ook, ‘slechts’ blijft gaan om een verwachting en dat het blijft gaan om een terugkoop&lt;span class="italic"&gt;recht&lt;/span&gt;.&lt;/p&gt;&lt;p&gt;Aldus moet bij aanvang een keuze worden gemaakt ter zake van de fiscale verwerking, terwijl pas achteraf vastgesteld kan worden of die keuze feitelijk de juiste is geweest, afhankelijk van of het terugkooprecht uiteindelijk nog waarde blijkt te hebben.&lt;/p&gt;&lt;p&gt;Omdat bij aanvang de kans veel groter is dat het terugkooprecht uiteindelijk waarde zal houden, is er alles voor te zeggen de financieringserfpacht te verwerken als geïndexeerde lening, waarbij op de waardeveranderingen van de grond volledig de landbouwvrijstelling van toepassing blijft zolang ook aan de overige voorwaarden daarvoor is voldaan.&lt;/p&gt;&lt;p&gt;Heeft men achteraf (toch) de verkeerde keuze gemaakt, dan ligt een ‘herstelboeking’, die recht doet aan de constatering bij wie achteraf het belang bij de waardeveranderingen heeft gelegen, voor de hand.&lt;/p&gt;&lt;p&gt;Andere kwesties&lt;/p&gt;&lt;p&gt;Naast de toepassing van de landbouwvrijstelling rijzen in de praktijk meer vragen over de fiscale verwerking van financieringserfpacht.&lt;/p&gt;&lt;p&gt;Hoe mag bijvoorbeeld een ondernemer de financieringserfpacht verwerken als hij niet zelf met de belegger de constructie aan gaat, maar een ‘lopend’ financieringserfpacht koopt van een derde? Ervan uitgaande dat het terugkooprecht zijn waarde behoudt, koopt hij dan feitelijk de economisch eigendom van de grond met de daaraan verbonden financiering/lening in de vorm van de canonplicht en de te zijner tijd te betalen terugkoopsom.&lt;/p&gt;&lt;p&gt;Ik meen dat ook een dergelijke koper ten minste de keuze heeft om de aankoop direct op zijn balans te splitsen in economisch eigendom van de grond enerzijds en de overgenomen schuld anderzijds. Weliswaar zal feitelijk bij toekomstige uitoefening van het terugkooprecht geen sprake zijn van ‘terugkeren’ in het vermogen van de erfpachter (bewoordingen van de Hoge Raad in het Fagoedarrest), maar dat verschil van louter feitelijke aard heeft mijns inziens geen wezenlijke, economische betekenis en ontneemt dan ook een dergelijke koper niet de mogelijkheid om een en ander op dezelfde wijze te verwerken als ook de ondernemer mag doen die de grond heeft overgedragen aan de belegger onder voorbehoud van het erfpacht- en terugkooprecht. Ze verkeren beide economisch in dezelfde positie.&lt;/p&gt;&lt;p&gt;Voorts valt nog te wijzen op de in de praktijk voorkomende variant waarbij de erfpachter niet alleen na ommekomst van de duur van het erfpachtrecht een terugkooprecht heeft, maar ook tussentijds, vaak op meerdere vooraf bepaalde tijdstippen, waarbij de terugkoopsom gelijk is aan de (tot dan toe) geïndexeerde koopsom vermeerderd met een opslag van bijvoorbeeld 10% of 20%.&lt;/p&gt;&lt;p&gt;Het komt mij voor dat een (volgende) logische consequentie van de notie, dat feitelijk sprake is van een geïndexeerde geldlening, is dat deze verhoging feitelijk het karakter heeft van boeterente wegens vervroegde aflossing.[16]&lt;/p&gt;&lt;h3&gt;6. Slot&lt;/h3&gt;&lt;p&gt;Financieringserfpacht is fiscaal een boeiend verschijnsel, vooral vanwege het grote verschil tussen de juridische duiding en de economisch-fiscale duiding ervan. Een nauwkeurige analyse van bij wie op welk moment, maar vooral uiteindelijk, het belang bij de waardeveranderingen van de grond ligt, is onontbeerlijk om tot de juiste fiscale duiding en winstbepaling te komen.&lt;/p&gt;&lt;p&gt;De juistheid van het standpunt van de staatssecretaris dat het voordeel dat onder de landbouwvrijstelling valt, verminderd moet worden met de (in aftrek gebrachte) indexatie van de (terug)koopsom, staat in mijn ogen allerminst vast.&lt;/p&gt;&lt;p&gt;Voorlopig zal de praktijk met onzekerheid op dit punt moeten leven tot de Hoge Raad zich hierover heeft uitgelaten.&lt;/p&gt;</content><legacyfootnotes/><footnotes><footnote>1 Mr. A. Verduijn RB senior belastingadviseur en Hoofd Vaktechniek Fiscaal Juridisch bij Countus accountants + adviseurs te Zwolle.</footnote><footnote>2 Hof Arnhem-Leeuwarden 20 mei 2014, nr. 13/00037, ECLI:NL:GHARL:2014:4218, &lt;span class="italic"&gt;V-N&lt;/span&gt; 2015/52.21.24.</footnote><footnote>3 Consumentenprijsindex Alle Huishoudens, gepubliceerd door het Centraal Bureau voor de Statistiek (CBS).</footnote><footnote>4 Hof Leeuwarden 12 augustus 1994 nr. 93/1114, ECLI:NL:GHLEE:1994:AW1678, genoemd in &lt;span class="italic"&gt;V-N&lt;/span&gt; 1995/1148, 1.3.</footnote><footnote>5 HR 24 december 1957, nr. 13 378, &lt;span class="italic"&gt;BNB&lt;/span&gt; 1958/84, ECLI:NL:HR:1957:AY1099.</footnote><footnote>6 HR 8 april 1964, nr. 15 188, &lt;span class="italic"&gt;BNB&lt;/span&gt; 1964/153, ECLI:NL:HR:1964:AX7645.</footnote><footnote>7 HR 4 februari 1970, nr. 16 308, &lt;span class="italic"&gt;BNB&lt;/span&gt; 1970/175, ECLI:NL:HR:1970:AX5236.</footnote><footnote>8 Zie HR 6 november 1996, nr. 31 050, &lt;span class="italic"&gt;BNB&lt;/span&gt; 1997/74, ECLI:NL:HR:1996:AA1962.</footnote><footnote>9 Zie o.a. HR 9 februari 1977, nr. 18 187, &lt;span class="italic"&gt;BNB&lt;/span&gt; 1977/65, ECLI:NL:HR:1977:AX3308, 6 december 1989, nr. 25 568, &lt;span class="italic"&gt;BNB&lt;/span&gt; 1990/90, ECLI:NL:HR:1989:ZC4170 en 9 februari 2000, nr. 34 910, &lt;span class="italic"&gt;BNB&lt;/span&gt; 2000/277, ECLI:NL:HR:2000:AA4746.</footnote><footnote>10 Voor de fijnproevers: uit het arrest &lt;span class="italic"&gt;BNB&lt;/span&gt; 2006/245, ECLI:NL:HR:2006:AU4354, volgt dat er bij de keuze voor volledige winstneming nog afzonderlijk de keuze kan worden gemaakt om de winst tot de waarde van het bedongen gebruiksrecht direct te nemen tot de waarde van dat gebruiksrecht of van jaar te jaar te nemen al naar gelang het gebruik ‘vloeit’.</footnote><footnote>11 HR 10 april 1996, nr. 30 637, &lt;span class="italic"&gt;BNB&lt;/span&gt; 1996/274, ECLI:NL:HR:1996:BI5514.</footnote><footnote>12 T.a.p.</footnote><footnote>13 T.a.p.</footnote><footnote>14 Kenmerk DGB 2015/6100 U, niet gepubliceerd.</footnote><footnote>15 HR 20 november 2015, nr. 15/02263, &lt;span class="italic"&gt;V-N&lt;/span&gt; 2015/61.13, &lt;span class="italic"&gt;BNB&lt;/span&gt; 2016/10, ECLI:NL:HR:2015:3312.</footnote><footnote>16 Hof Den Haag 19 februari 2002, nr. 00/2516, &lt;span class="italic"&gt;V-N&lt;/span&gt; 2002/58.15, ECLI:NL:GHSGR:2002:AV5833, lijkt anders te beslissen op het punt van de verhoging van de terugkoopsom.</footnote></footnotes><auteurs>mr. A. Verduijn RB</auteurs><published>2016-08-04 14:02:03</published><modified>2016-08-04 14:02:03</modified><editiondate>2016-08-04</editiondate><htmlpath>https://denhollander.info/artikel/13371</htmlpath></article>
</articles></edition>
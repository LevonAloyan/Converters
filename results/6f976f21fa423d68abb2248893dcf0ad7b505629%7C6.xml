<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2019</searchword><id>15339</id><udhid>UDH:TvAR/15339</udhid><titel>Pacht - Hof Arnhem-Leeuwarden, 16 januari 2018,  ECLI:NL:GHARL:2018:570  (Elbrink-Rouwenhorst) (TvAR 2019/5961)</titel><searchwords><searchword>TvAR 1/2019</searchword><searchword>TvAR 2019/5961</searchword><searchword>UDH:TvAR/15339</searchword></searchwords><attachments><attachment><name>20182.pdf</name><extention>pdf</extention><url>https://denhollander.info/download/20182/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, J.H. Lieber en H.L. Wattel en de deskundige leden mr. ir. H.J. Vinke en ir. J.H. Jurrius)&lt;/p&gt;&lt;p class="annotator"&gt;Met noot B. Nijman&lt;/p&gt;&lt;h3&gt;Oplevering goede staat. Proportionele aansprakelijkheid.&lt;/h3&gt;&lt;p&gt;[Burgerlijk Wetboek, 6:96 lid 2 onder b]&lt;/p&gt;&lt;p&gt;Het gaat er om of de pachter het door hem op het perceel gebrachte grof puin en boomstronken en wortels bij de oplevering tot een diepte van 40 cm heeft verwijderd. Omdat verpachter de grond heeft laten onderzoeken en bewerken tot dieper dan 40 cm en pachter de grond heeft opgeleverd terwijl die geschoond, althans gecrushd was tot maximaal 30 cm, is enerzijds vanwege de aangetroffen stronken en stenen voldoende komen vast te staan dat er nog puin zat in het perceel, maar niet dat al het aangetroffen puin zich ten tijde van de oplevering bevond in de laag tot 40 cm. Dit resultaat na bewijslevering brengt mee dat de door verpachter gestelde schade deels voor zijn rekening dient te blijven. Het is niet meer vast te stellen welk deel van het aangetroffen grof puin en wortels tot 40 cm in de bodemlaag zat en welk deel dieper. Bij deze stand van zaken zal het hof de schade voor de helft voor rekening van pachter brengen en voor de helft voor rekening van verpachter laten.&lt;/p&gt;&lt;p&gt;arrest van de pachtkamer &lt;/p&gt;&lt;p&gt;inzake &lt;/p&gt;&lt;p&gt;Jan Willem Elbrink, &lt;/p&gt;&lt;p&gt;wonende te Vorden, gemeente Bronckhorst, &lt;/p&gt;&lt;p&gt;appellant, &lt;/p&gt;&lt;p&gt;in eerste aanleg: gedaagde in conventie en eiser in reconventie, &lt;/p&gt;&lt;p&gt;hierna: Elbrink, &lt;/p&gt;&lt;p&gt;advocaat: mr. J.T.A.M. van Mierlo, &lt;/p&gt;&lt;p&gt;tegen: &lt;/p&gt;&lt;p&gt;Derk-Jan Rouwenhorst, &lt;/p&gt;&lt;p&gt;wonende te Vorden, gemeente Bronckhorst, &lt;/p&gt;&lt;p&gt;geïntimeerde, &lt;/p&gt;&lt;p&gt;in eerste aanleg: eiser in conventie en verweerder in reconventie, &lt;/p&gt;&lt;p&gt;hierna: Rouwenhorst, advocaat: mr. C.F. van Helvoirt. &lt;/p&gt;&lt;h3&gt;1 Het verdere verloop van het geding in hoger beroep &lt;/h3&gt;&lt;p&gt;Het hof neemt de inhoud van het tussenarrest van 7 juni 2016 hier over. &lt;/p&gt;&lt;p&gt;1.1 Het verdere verloop blijkt uit: &lt;/p&gt;&lt;p&gt;- het proces-verbaal van getuigenverhoor van 17 januari 2017; &lt;/p&gt;&lt;p&gt;- het proces-verbaal van tegengetuigenverhoor van 27 juni 2017; &lt;/p&gt;&lt;p&gt;- de memorie na enquête van Rouwenhorst; - de antwoordmemorie na enquête van Elbrink. &lt;/p&gt;&lt;p&gt;1.2 Vervolgens hebben partijen (aanvullend) de stukken voor het wijzen van arrest aan het hof overgelegd en heeft het hof arrest bepaald. &lt;/p&gt;&lt;h3&gt;2 De verdere beoordeling van het hoger beroep &lt;/h3&gt;&lt;p&gt;2.1 Het hof heeft Rouwenhorst opgedragen de tekortkomingen van Elbrink en de door Rouwenhorst geleden schade (nader) te bewijzen. In het bijzonder is Rouwenhorst opgedragen te bewijzen dat Elbrink het perceel niet schoon heeft opgeleverd maar grof puin (groter dan 40 mm) en stobben en wortels tot een diepte van 40 cm heeft achtergelaten.&lt;/p&gt;&lt;p&gt;2.2 Rouwenhorst heeft als getuigen voorgebracht A.G. Rouwenhorst-Regelink en A. Wesselink. Elbrink heeft als getuigen G.W. Smies, J.H.J. van der Logt, R.A.M.C. Meekes en zichzelf doen horen. Bij zijn memorie na enquête heeft Rouwenhorst aanvullende bewijsstukken overgelegd, waaronder schriftelijke verklaringen van G. Halfman en G. Beeftink (producties 32 en 33) en filmopnames van werkzaamheden op het perceel. &lt;/p&gt;&lt;p&gt;2.3 Alvorens tot bewijswaardering over te gaan, bespreekt het hof eerst de stelling van Rouwenhorst dat Elbrink ook aansprakelijk is voor grof puin dat zich dieper dan 40 cm in de grond bevindt. Nog daargelaten dat deze stelling te laat is ingenomen, wijst het hof erop dat Rouwenhorst een verklaring voor recht heeft gevorderd dat Elbrink aansprakelijk is voor alle kosten die gepaard gaan met het verwijderen, transporteren en afvoeren van grof puin (groter dan 40 mm) uit de bodem van het gepachte tot een diepte van 40 cm. Een eiswijziging heeft niet plaatsgevonden zodat het hof er slechts toe is gehouden de toewijsbaarheid van die vordering in conventie te beoordelen. Daarnaast heeft het hof in het tussenarrest van 7 juni 2016 overwogen dat partijen beiden er van uitgaan dat voor de vraag of het gepachte in goede staat is ontvangen en bij het eind van de pacht weer in goede staat ter beschikking van de verpachter is gesteld, de diepere lagen (40 centimeter en lager) niet relevant zijn, omdat zij voor een normale agrarische exploitatie niet nodig zijn. &lt;/p&gt;&lt;p&gt;2.4 Op basis van de stellingen van partijen, het door partijen ingebrachte beeldmateriaal en de getuigenverklaringen oordeelt het hof dat voldoende vast staat dat Elbrink tijdens de pachtperiode grof puin, groter dan 40 mm, op het perceel, althans de strook bij de bosrand, heeft gebracht. Dat volgt uit de wijze waarop hij de brede strook aan de bosrand heeft gebruikt voor opslag van allerlei materialen (vgl. nr. 6 conclusie van antwoord, productie 16 conclusie van antwoord in reconventie), de vondsten in diezelfde strook van grove stukken puin na 1 maart 2014 alsmede het rapport van RBM Makelaardij (productie 17 conclusie van antwoord in reconventie). Daarin is de verontreinigde grond ingetekend op de brede strook aan de bosrand. De verklaring van Beeftink (productie 33 bij memorie na enquête) bevestigt dat er grof puin is opgebracht. Anders dan Elbrink aanvoert, is er geen (voldoende) reden deze schriftelijke verklaring uit te sluiten van bewijs. Bewijslevering kan door alle middelen en de keuze daaruit staat degene die bewijs moet leveren vrij. In het tussenarrest is geen beperking in aard van de bewijslevering en in het tijdstip aangebracht. Daarin is slechts opgenomen dat, indien Rouwenhorst het bewijs uitsluitend door stukken had willen leveren - waar hij niet voor heeft gekozen - die stukken op een bepaalde roldatum in het geding hadden moeten worden gebracht. Elbrink wijst er verder op dat de inhoud van de verklaring van Beeftink afwijkt van de verklaring die hij op 24 juli 2001 bij de politie heeft afgelegd. Die context, de kennelijk toen nog betere verhouding tussen Elbrink en Beeftink, het tijdsverloop en de omstandigheid dat volgens Beeftink het grove puin eerst later is aangebracht, bieden een verklaring voor de mogelijke discrepanties tussen de twee verklaringen en brengen in elk geval niet mee dat deze schriftelijke verklaring buiten beschouwing moet blijven. Verder overweegt het hof in dit kader dat Elbrink onvoldoende tegenbewijs heeft aangevoerd in de zin dat er reeds bij de ingebruikname (puin)verharding aanwezig was. Verkleuringen op luchtfoto’s zijn onvoldoende specifiek en incidentele opslag van oogst (aardappelen/bieten) gebeurt niet noodzakelijk op (puin)verharding maar ook wel aan de rand van een onverhard perceel. &lt;/p&gt;&lt;p&gt;2.5 Het gaat er dus om of Elbrink het door hem (of Beeftink) op het perceel gebrachte grof puin bij de oplevering tot een diepte van 40 cm heeft verwijderd. Daarnaast heeft Rouwenhorst aangevoerd dat er na de oplevering op 1 maart 2014 nog grote hoeveelheden stronken en wortels in de grond zaten. &lt;/p&gt;&lt;p&gt;2.6 Elbrink heeft het puin handmatig van de bodem laten verwijderen en in containers laten afvoeren. Grote stobben zijn verwijderd door een kraan en de resterende stronken en wortels door een Meri crusher. De Meri crusher werkt tot een diepte van 25-30 cm en niet tot 40 cm, waartoe Elbrink was gehouden. Niet alleen kunnen daardoor wortels zijn achter gebleven tot 40 cm maar kan ook incidenteel grof puin onopgemerkt zijn gebleven. Rouwenhorst heeft bovendien foto’s overgelegd van enkele stenen die sporen tonen van de Meri crusher. Als onvoldoende gemotiveerd betwist houdt het hof het ervoor dat de Meri crusher dit grof puin heeft geraakt in de laag tot 30 cm en dat dit puin niet is verwijderd. &lt;/p&gt;&lt;p&gt;2.7 Rouwenhorst heeft na de oplevering het perceel laten bewerken door een tractor met vaste tand. Gelet op de (geschatte) afmetingen en de filmopname van de vaste tand in werking (productie 40 bij memorie na enquête/onderdeel van productie 37), is voldoende aannemelijk geworden dat de vaste tand dieper dan 40 cm de grond heeft omgewoeld, tot 60-70 cm. Hetgeen bij de bewerking door de vaste tand bovengronds is gekomen, kan dus grof puin betreffen dat dieper lag dan 40 cm. Het rapport van RBM Makelaardij heeft daarnaast de grond onderzocht tot dieper dan 40 cm, namelijk 50 cm. &lt;/p&gt;&lt;p&gt;2.8 Omdat Rouwenhorst de grond heeft laten onderzoeken en bewerken tot dieper dan 40 cm en Elbrink de grond heeft opgeleverd terwijl die geschoond, althans gecrushd was tot maximaal 30 cm, is enerzijds vanwege de aangetroffen stronken en stenen voldoende komen vast te staan dat er nog puin zat in het perceel, maar niet dat al het aangetroffen puin zich ten tijde van de oplevering bevond in de laag tot 40 cm. Dit resultaat na bewijslevering brengt mee dat de door Rouwenhorst gestelde schade deels voor zijn rekening dient te blijven. Het is niet meer vast te stellen welk deel van het aangetroffen grof puin en wortels tot 40 cm in de bodemlaag zat en welk deel dieper. Bij deze stand van zaken zal het hof de schade voor de helft voor rekening van Elbrink brengen en voor de helft voor rekening van Rouwenhorst laten. &lt;/p&gt;&lt;p&gt;2.9 Rouwenhorst heeft zijn schade bij memorie na enquête nader toegelicht. Het hof begrijpt dat de in die memorie gestelde posten thans de schadevordering uitmaken. Het zal de posten bespreken tezamen met het daartegen gevoerde verweer. &lt;/p&gt;&lt;p&gt;a. kosten tot heden: € 3.495,91 (productie 41) &lt;/p&gt;&lt;p&gt;2.10 Als niet (nader) weersproken neemt het hof de facturen van Wesselink van 10 maart 2014 en 22 april 2014 met een totaal beloop van € 1.760,55 mee in de berekening. De factuur van 20 oktober 2014 is onvoldoende gespecificeerd om deze te kunnen toerekenen aan het verwijderen van puin of wortels. Hetzelfde geldt voor de factuur van 4 mei 2015 waarop tuinwerkzaamheden zijn vermeld. De factuur van 25 november 2015 staat in voldoende verband met puinverwijdering zodat het hof het bedrag van € 456,47 meeneemt. Het hof gaat daarbij ervan uit dat de bij productie 42 gevoegde meetstaten van puin op 4 november 2015 in verband staan met deze factuur. De factuur van 29 maart 2017 is onvoldoende toegelicht en gelet op de datum ook niet zonder meer te betrekken op het perceel. Hetzelfde geldt voor de bij productie 42, laatste blad, gevoegde notitie van Enzerink voor Wesselink. Deze post kan al met al voor een bedrag van € 2.217,02 worden meegenomen.&lt;/p&gt;&lt;p&gt;b. verwijdering en afvoer nog aanwezig puin &lt;/p&gt;&lt;p&gt;2.11 Bij productie 44 heeft Rouwenhorst een herziene offerte in het geding gebracht. Deze offerte sluit op een bedrag van € 6.500 exclusief btw, € 7.850 inclusief btw. Terecht voert Elbrink aan dat de geoffreerde werkzaamheden verder gaan dan waarvoor Elbrink aansprakelijk is. De offerte gaat namelijk ervan uit dat grond wordt gezeefd op de fracties 0–25, 35 – 40 en 40, met afvoer van materialen boven 25, terwijl Elbrink slechts aansprakelijk is voor de fractie 40 mm en hoger. Het hof zal deze post schatten en begroten op een bedrag van € 5.000 excl btw, is € 6.050 inclusief btw. &lt;/p&gt;&lt;p&gt;c. inkomstenderving &lt;/p&gt;&lt;p&gt;2.12 Rouwenhorst stelt dat hij in het teeltseizoen 2014 11% van het perceel niet kon aanwenden voor maisteelt waardoor hij € 250 heeft gederfd. In de teeltseizoenen 2015 – 2017 kon hij 7% van het perceel niet gebruiken en beliep de schade € 370, aldus Rouwenhorst. Elbrink heeft erop gewezen dat de strook bij het bosje niet geheel beteeld kan worden, onder meer wegens schaduwwerking, en dat Rouwenhorst uitgaat van te hoge opbrengsten. &lt;/p&gt;&lt;p&gt;2.13 Rouwenhorst heeft niet voldoende inzichtelijk gemaakt waarop hij de inkomstenderving baseert. Volgens de door Elbrink geraadpleegde site bedraagt het resultaat bij snijmais op zandgrond na aftrek van kosten € 1.269 per hectare. Daarop dienden dus niet nog eens kosten in aftrek worden gebracht, zoals Rouwenhorst doet, aldus Elbrink. Dit verweer volgt het hof. Omdat een deel van de strook wegens de ingang en benodigde manoeuvreerruimte niet of minder gebruikt kan worden en er sprake is van schaduwwerking, zal het hof het niet beteelbare oppervlak voor 2014 op 8 are stellen en voor 2015 – 2017 op 5 are, uitgaande van een normale opbrengt van € 1.269 per hectare. Dit brengt inkomstenderving mee van € 101,52 voor 2014 en op € 190,35 (3 x € 63,45) voor 2015-2017. In totaal gaat het dus om € 291,87. &lt;/p&gt;&lt;p&gt;d. Kosten luchtfoto’s &lt;/p&gt;&lt;p&gt;2.14 Het hof acht de kosten die Rouwenhorst aan het kadaster is verschuldigd (€ 260,60) vanwege de luchtfoto’s redelijke kosten voor verzameling van bewijs als bedoeld in artikel 6:96 lid 2 onder b BW. &lt;/p&gt;&lt;p&gt;2.15 De hier voor genoemde schadeposten bedragen in totaal tot een bedrag van € 8.819,49. Hiervan dient Elbrink de helft aan Rouwenhorst te voldoen, te weten € 4.409,74. De door Rouwenhorst gevorderde wettelijke rente hierover vanaf 1 maart 2014 wijst het hof af nu hij niet tijdig incidenteel heeft geappelleerd. &lt;/p&gt;&lt;p&gt;2.16 In de beoordeling tot nu toe zijn de grieven 4 tot en met 6 begrepen. Grief 7 keert zich onder meer tegen de toewijzing van de kosten zaaiklaar maken (€ 629,20). Als het hof het goed ziet, wordt deze post niet (meer) gevorderd. Indien dat anders mocht zijn, is de grief terecht voorgesteld. Elbrink heeft de verschuldigdheid (ook) bestreden met het argument dat de kosten door elke grondgebruiker die wil gaan (mais)telen gemaakt moeten worden en dus niet voor zijn rekening komen. Op dit verweer heeft Rouwenhorst niet (voldoende) gereageerd. &lt;/p&gt;&lt;p&gt;2.17 Voor zover de pachtkamer in eerste aanleg wettelijke handelsrente heeft toegewezen over de buitengerechtelijke incassokosten en de beslag- een executiekosten, komt grief 7 daar terecht tegen op. Verschuldigd is wettelijke rente vanaf de in het vonnis vermelde data. &lt;/p&gt;&lt;p&gt;2.18 De tweede grief 7 richt zich tegen de afwijzing van de vorderingen in reconventie. Nu het hof oordeelt dat Elbrink aansprakelijk is omdat hij het perceel niet goed heeft opgeleverd, kan niet staande worden gehouden dat de executie van het kortgedingvonnis onrechtmatig was. Daarbij komt dat Elbrink op 1 juli 2014 € 2.186 aan Rouwenhorst heeft betaald wat, afgezien van de kosten waarin hij is veroordeeld, nog niet de helft is van waartoe hij door het hof zal worden veroordeeld. &lt;/p&gt;&lt;h3&gt;Slotsom&lt;/h3&gt;&lt;p&gt;2.19 Het hoger beroep slaagt gedeeltelijk zodat het bestreden vonnis zal worden vernietigd. In de afloop van het hoger beroep ziet het hof aanleiding om de kosten van het hoger beroep te compenseren. Er is onvoldoende aanleiding om de kostenveroordeling in eerste aanleg aan te tasten. Grief 8 faalt dus. &lt;/p&gt;&lt;h3&gt;3 De beslissing&lt;/h3&gt;&lt;p&gt;Het hof, recht doende in hoger beroep: &lt;/p&gt;&lt;p&gt;vernietigt het vonnis van de pachtkamer te Zutphen (rechtbank Gelderland) van 11 maart 2015 voor zover onder 3.2, 3.3 en 3.4 van het dictum gewezen, bekrachtigt dat vonnis voor het overige en doet in zoverre opnieuw recht: &lt;/p&gt;&lt;p&gt;veroordeelt Elbrink om tegen behoorlijk bewijs van kwijting aan Rouwenhorst te betalen een bedrag van € 4.409,74 betreffende de herstelkosten van de bodem van het gepachte en gederfde inkomsten, te verminderen met de door Rouwenhorst reeds ontvangen betaling; veroordeelt Elbrink om aan Rouwenhorst te betalen een bedrag van € 903,34 aan buitengerechtelijke incassokosten, vermeerderd met de wettelijke rente vanaf 1 maart 2014; veroordeelt Elbrink om aan Rouwenhorst te betalen een bedrag van € 1.732,73 aan beslag- en executiekosten, vermeerderd met de wettelijke rente vanaf 20 maart 2014; &lt;/p&gt;&lt;p&gt;compenseert de kosten van het hoger beroep aldus dat iedere partij de eigen kosten draagt; &lt;/p&gt;&lt;p&gt;verklaart dit arrest ten aanzien van de daarin vervatte veroordelingen uitvoerbaar bij voorraad; &lt;/p&gt;&lt;p&gt;wijst af het meer of anders gevorderde. &lt;/p&gt;&lt;h3&gt;Noot&lt;/h3&gt;&lt;p&gt;Het pachthof heeft in een arrest van 7 juni 2016 (ECLI:NL:GHARL:2016:4484) aan Rouwenhorst een bewijsopdracht verstrekt. Rouwenhorst moet bewijzen dat Elbrink grof puin, stobben en wortels heeft achtergelaten in de bovenste laag van het perceel.&lt;/p&gt;&lt;p&gt;De pachtovereenkomst verplichtte de pachter, Elbrink, het gepachte op te leveren in de staat waarin het verkeerde bij het aangaan van de pachtovereenkomst, dan wel in de staat waarin het met toestemming van de verpachter was gebracht. Een in praktijk gebruikelijk voorschrift, dat dezelfde strekking heeft als het bepaalde in artikel 7:358 BW. De pachter dient aan dat voorschrift bij het einde van de pacht te voldoen en is zonder ingebrekestelling in verzuim, indien die verplichting niet wordt nageleefd. Aldus het pachthof in het arrest Van Ruijven/Van der Zalm van 1 juni 2006 (&lt;span class="italic"&gt;TvAR&lt;/span&gt; 2007/5405). De verpachter, Rouwenhorst, stelde dat er puin en stobben achter waren gebleven. Hij maakte dat met een aantal verklaringen van deskundigen ook aannemelijk. Dat leidde ertoe dat Rouwenhorst, gelet op de ontkenning van Elbrink, bewijs moet leveren van zijn stellingen. &lt;/p&gt;&lt;p&gt;De discussie spitst zich toe op het puin dat nog in de bodem aanwezig zou zijn. Rouwenhorst heeft gevorderd dat Elbrink de kosten moet vergoeden van het verwijderen van puin, groter dan 40 mm, uit de bovenste 40 cm van het perceel. Dat er in die laag puin groter dan 40 mm voorkomt, dient Rouwenhorst te bewijzen. Rouwenhorst doet een poging om de verantwoordelijkheid van Elbrink ook te laten gelden voor de laag tot 50 cm, waarschijnlijk omdat hij zelf met een cultivator het land tot 70 cm diep heeft bewerkt en daarbij mogelijk diepliggend puin omhoog gewerkt heeft (onderdeel 2.7 van het arrest).Die poging strandt op het simpele feit dat de vordering van Rouwenhorst niet verder of dieper strekt dan 40 cm en hij zijn eis niet heeft gewijzigd. Het hof handhaaft dan ook de diepte van 40 cm (onderdeel 2.3 van het arrest). &lt;/p&gt;&lt;p&gt;Een eiswijziging is in beginsel in ieder stadium van de procedure mogelijk (art. 130 Rv). Die mogelijkheid wordt begrensd door het beginsel van een behoorlijke procesorde. In het stadium waarin de procedure in dit geval was gekomen, zou een eiswijziging waarschijnlijk (ook) op dat beginsel gestrand zijn.&lt;/p&gt;&lt;p&gt;Rouwenhorst slaagt er in te bewijzen dat er bij de aanvang van de pachtverhouding geen puinverharding aanwezig was. Vervolgens gaat de discussie alleen nog over de laag die ligt tussen 30 en 40 cm, omdat hof aanneemt dat Elbrink de laag daarboven met een zogenaamde crusher schoon gemaakt heeft. De laag daaronder echter kan –ook- vervuild geraakt zijn omdat Rouwenhorst zelf het perceel met een cultivator tot een diepte van 60 tot 70 cm heeft laten bewerken. Daardoor kan puin uit die laag terecht gekomen zijn in de laag daarboven. Uiteraard valt niet meer te reconstrueren om hoeveel puin het daarbij gaat. Het hof zegt dat voldoende is komen vast te staan dat Elbrink ook in deze laag puin heeft achtergelaten. Nu dat vast staat moet het hof daarbij betrekken dat ook Rouwenhorst door zijn werkzaamheden een deel van het puin in dit deel van de bodem terecht heeft doen komen. De schade wordt dan voor de helft van Rouwenhorst ‘gelaten’ (onderdeel 2.8). Die formulering klinkt als een verwijzing naar artikel 6:101 BW, de eigen schuld. Dat is het niet. Het hof kan immers niet meer precies vaststellen welke partij verantwoordelijk is, zodat niet meer nauwkeurig kan worden vastgesteld welk deel van de schade in aftrek gebracht kan worden. Dit leidt tot een schatting van de schade op grond van art. 6:97 BW.&lt;/p&gt;&lt;p&gt;Ook de overige schadeposten worden door het hof behandeld en beslist. Daarbij komt onder meer in onderdeel 2.17 aan de orde de wettelijke handelsrente over de buitengerechtelijke incassokosten en de beslag- en executiekosten. Die waren in eerste aanleg toegewezen. Het hof corrigeert dat en hanteert de (gewone) wettelijke rente. De buitengerechtelijke incassokosten worden aangemerkt als vermogensschade. Daarover dient niet de wettelijke handelsrente maar de ‘gewone’ wettelijke rente te worden berekend (zie bijvoorbeeld ECLI:NL:HR:2013:40) . &lt;/p&gt;&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2019-01-18 17:24:34</published><modified>2019-01-21 15:48:19</modified><editiondate>2019-01-18</editiondate><htmlpath>https://denhollander.info/artikel/15339</htmlpath></article>
</articles></edition>
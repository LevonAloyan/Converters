<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1994</searchword><id>5185</id><udhid>UDH:TvAR/5185</udhid><titel>reclamanten tegen het plan van toedeling in de ruilverkaveling 'Laren' (TvAR 1994/4685)</titel><searchwords><searchword>TvAR 3/1994</searchword><searchword>TvAR 1994/4685</searchword><searchword>UDH:TvAR/5185</searchword></searchwords><attachments><attachment><name>1994_nr 3_Rechtspraak_4685.pdf</name><extention>pdf</extention><url>https://denhollander.info/download/5120/ci</url></attachment></attachments><inleiding>Landinrichtingswet, art. 196&#13;
&#13;
Bezwaren dienen gepasseerd te worden, nu deze zich niet richten tegen de eigen toedeling, maar gericht zijn tegen de bestemming en het gebruik van aangrenzende percelen. Uitbreiding bestaande landschapselementen. Niet aannemelijk dat de toevoeging van landschapselementen voor de bedrijfsvoering verdergaande beperkingen met zich zal brengen dan er reeds thans zijn. Richtlijn Ammoniak en Veehouderij 1991.</inleiding><content>J.P. T. en H. T.-B., reclamanten tegen het plan van toedeling in de ruilverkaveling 'Laren';&#13;
Enz.&#13;
II. Beoordeling van het geschil&#13;
In het bezwaarschrift d.d. 14 maart 1990 heb-ben reclamanten een vijftal bezwaren tegen het plan van toedeling aangevoerd. Na behan-deling door de Landinrichtingscommissie zijn vier bezwaren tot een oplossing gekomen. Omtrent het vijfde bezwaar, gericht tegen aanleg van landschapselementen op de kavels 002225 en 002231, is geen overeenstemming bereikt.&#13;
Ook tijdens de behandeling van het nog resterende bezwaar op de bijeenkomst onder voorzitterschap van de rechter-commissaris op 26 februari 1993 is geen oplossing van dit bezwaar gevonden.&#13;
Ter zitting is het navolgende komen vast te staan:&#13;
- Door reclamanten wordt een perceel, ge legen aan de Horstweg te Laren en groot 6.35.10 ha met netto inbrengwaarde van f 186 533,- ingebracht. Op deze huiskavel ex ploiteren reclamanten een pluimveebedrijf. In het plan van toedeling wordt dit perceel, ver groot tot 7.01.34 ha, als kavel 002226 ter waarde van f 206 852,- weer aan reclamanten toegedeeld. Als gevolg van door reclamanten ingediende bezwaren hebben reclamanten en de Landinrichtingscommissie overeenstem ming bereikt over een gewijzigde toedeling, aldus dat de huiskavel, voorzien van het num mer 002254 en met een oppervlakte van 5.94.85 ha met een waarde van f 175 535,-, en de aangrenzende kavel 002251 met een op pervlakte van 0.40.25 ha en met een waarde van f 11 836,- worden toegedeeld, hetgeen dan resulteert in een toedeling van 6.35.10 ha met een waarde van f 197 371,-. Daarenbo ven wordt hen nog een kavel 002253, aange duid als landschapselement, ter grootte van 0.13.03 ha met een waarde van f 3728,- toe gedeeld. Tussen partijen staat deze hierboven weergegeven toedeling vast.&#13;
- In het landinrichtingsplan zijn ter ver sterking van het reeds bestaande bosgebied rondom de ijsbaan aan de Warfveendijk een aantal nieuwe landschapselementen aange bracht. Deze landschapselementen worden in gericht als schraalgrasland met poel of landschappelijke beplanting.&#13;
- Het bezwaar van reclamanten tegen het aanbrengen van landschapselementen slaat op de kavels 002225 en 002231.&#13;
Kavel 002225 ligt tegen de west-noord zij-de van de aan reclamanten toegedeelde kavel 002254 aan, terwijl de kavel 002231, vernum-&#13;
merd tot 002245 aan de noordzijde van kavel 002254 grenst.&#13;
In hun bezwaarschrift geven reclamanten aan, dat zij op bedrijfseconomische gronden be-zwaar maken tegen het inplanten van de geci-teerde percelen, omdat de in het kader van de landinrichting te realiseren landschapselemen-ten beperkingen zullen meebrengen bij uit-breiding van hun pluimveebedrijf, op grond van toepassing van de Hinderwet c.q. de richt-lijn Ammoniak en Veehouderij.&#13;
Met de Centrale Landinrichtingscommissie is de rechtbank van oordeel dat de door recla-manten aangevoerde bezwaren in feite geen bezwaren zijn tegen hun toedeling, waarmede zij immers hebben ingestemd, doch dat die bezwaren gericht zijn tegen de bestemming en het gebruik van aangrenzende percelen.&#13;
Reeds daarom dienen de bezwaren gepas-seerd te worden.&#13;
Voorts wordt overwogen dat in het plan van wegen en waterlopen, bedoeld in art. 34 der Ruilverkavelingswet 1954, opgemaakt door de Centrale Cultuurtechnische Commis-sie te Utrecht d.d. 17 juni 1980 reeds is aange-geven dat ten oosten van het reeds bestaande ijsbaangebied een aangrenzende strook is aan-gemerkt als reservaatsgebied, hetgeen impli-ceert dat dat reservaatsgebied verworven dient te worden ter vergroting van het ijsbaange-bied, dat in genoemd plan is aangeduid als terrein met te handhaven landschappelijke en/of natuurwetenschappelijke waarden.&#13;
De kavel 002231, vernummerd tot 002245, valt onder dat reservaatsgebied.&#13;
Van toedeling van die kavel aan reclaman-ten, zoals door hen ter zitting nog voorgesteld, kan reeds om die reden geen sprake zijn.&#13;
Wat de kavel 002225 betreft, waarvan toe-deling aan hen ter zitting eveneens is voorge-steld, is, nu reclamanten met de door hen aanvaarde toedeling (als hiervoren aangege-ven) reeds zijn overbedeeld, voor toedeling aan hen geen grondslag aanwezig.&#13;
Reclamanten stellen dat alleen als gevolg van toedeling aan Staatsbosbeheer van de ka-vels 002225 en 002245, waarop landschapse-lementen worden aangebracht, zij te zijner tijd hun pluimveebedrijf niet kunnen uitbreiden.&#13;
Die stelling is evenwel niet juist.&#13;
Immers de aan reclamanten toegedeelde kavels 002554 en 002251 worden reeds be-grensd door kavel 002223, beplant met te handhaven bos (een landschapselement).&#13;
Reclamanten hebben wel gesteld dat in het geldende bestemmingsplan Buitengebied van de gemeente Lochem die kavel valt onder het gebied met agrarische bestemming. Zulks doet evenwel niet af aan het feit dat die kavel thans met bos is beplant en Staatsbosbeheer die beplanting wenst te handhaven.&#13;
Niet aannemelijk is overigens dat, gelet op de reeds lang bestaande directe nabijheid tot het gebied bij de ijsbaan aan de Warfveendijk, bestaande uit bos en water dat door de ruilver-kaveling onaangetast zal blijven de toevoe-ging van de beoogde landschapselementen, voor de bedrijfsvoering verdergaande beper-kingen met zich zal brengen dan er reeds thans zijn.&#13;
Ter zitting is door de Centrale Landinrich-tingscommissie tevens duidelijk gemaakt, met verwijzing naar hoofdstuk VIII van de Richt-lijn Ammoniak en Veehouderij 1991, afkom-stig van het Ministerie van Volkshuisvesting, Ruimtelijke Ordening en Milieubeheer - op welke richtlijn reclamanten zich beroepen ter staving van hun bezwaar - dat deze richtlijn buiten beschouwing gelaten wordt bij de be-oordeling van een hinderwetvergunningsaan-vraag van een agrarisch bedrijf in geval er sprake is van een door het Rijk, lagere over-heden of publiekrechtelijke organisaties uitge-voerde danwei gesubsidieerde uitbreiding van bestaande of de aanleg van geheel nieuwe bossen, landschapselementen met een natuur-wetenschappelijke waarde en natuurontwikke-lingsgebieden.&#13;
Het vorenstaande leidt er toe, dat het be-zwaar van reclamanten afgewezen wordt. Re-clamanten worden als de in het ongelijk gestelde partij in de kosten van het geding verwezen.&#13;
Beslissing&#13;
Wijst het bezwaar van reclamanten af. (Enz.)</content><legacyfootnotes/><footnotes><footnote/></footnotes><auteurs/><published>1994-03-01 00:00:00</published><modified>1993-06-28 00:00:00</modified><editiondate>1994-03-01</editiondate><htmlpath>https://denhollander.info/artikel/5185</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2012</searchword><id>10121</id><udhid>UDH:TvAR/10121</udhid><titel>Rechtspraak 5705. Kutschruiter / Van der Wel. (TvAR 2012/5705)</titel><searchwords><searchword>TvAR 10/2012</searchword><searchword>TvAR 2012/5705</searchword><searchword>UDH:TvAR/10121</searchword></searchwords><attachments><attachment><name>TvAR2012_10_07_5705.pdf</name><extention>pdf</extention><url>https://denhollander.info/download/8716/ci</url></attachment></attachments><inleiding>Teruglevering ten onrechte overgedragen varkensrechten. &#13;
</inleiding><content>1. Het geding in feitelijke instanties &#13;
Voor het verloop van het geding in feitelijke instanties ver­wijst de Hoge Raad naar de navolgende stukken: &#13;
a. het vonnis in de zaak 152772/HA ZA 09-7 van de recht­bank Zwolle-Lelystad van 16 december 2009; &#13;
b. het arrest in de zaak 200.066.469/01 van het gerechtshof te Arnhem van 1 februari 2011. &#13;
Het arrest van het hof is aan dit arrest gehecht. &#13;
2. Het geding in cassatie &#13;
Tegen het arrest van het hof heeft [eiser] beroep in cassatie ingesteld. De cassatiedagvaarding is aan dit arrest gehecht en maakt daarvan deel uit. &#13;
[Verweerder] heeft geconcludeerd tot verwerping van het beroep. &#13;
De zaak is voor partijen toegelicht door hun advocaten. &#13;
De conclusie van de Advocaat-Generaal M.H. Wissink strekt tot verwerping van het cassatieberoep. &#13;
De advocaat van [eiser] heeft bij brief van 27 juni 2012 op die conclusie gereageerd. &#13;
3. Beoordeling van de middelen &#13;
De in de middelen aangevoerde klachten kunnen niet tot cassatie leiden. Zulks behoeft, gezien art. 81 RO, geen nade­re motivering nu de klachten niet nopen tot beantwoording van rechtsvragen in het belang van de rechtseenheid of de rechtsontwikkeling. &#13;
4. Beslissing &#13;
De Hoge Raad: &#13;
verwerpt het beroep; &#13;
veroordeelt [eiser] in de kosten van het geding in cassatie, tot op deze uitspraak aan de zijde van [verweerder] begroot op € 1.840,34 aan verschotten en € 2.200,- voor salaris. &#13;
Conclusie mr. M.H. Wissink &#13;
Bij het einde van de pacht heeft de pachter varkensrechten, die waren verkregen van haar oude verpachter, teruggege­ven aan haar nieuwe verpachter, die het gepachte inmiddels in eigendom had verworven. Nadat de pachter in een andere procedure is veroordeeld deze rechten terug te geven aan de oude verpachter, vordert zij in deze procedure de varkens­rechten als onverschuldigd betaald terug van de nieuwe ver­pachter (thans eiseres in cassatie). &#13;
1. Feiten(1) &#13;
1.1 [Verweerder] is - tezamen met [A] B.V. - vennoot van de v.o.f. [B] (hierna: [B]), gevestigd te [plaats A]. &#13;
1.2 [B] heeft in 2003 een varkensvermeerderingsbedrijf met erf en ongeveer één hectare cultuurgrond gepacht van [be­trokkene 1] te [plaats B]. Het bedrijf is gelegen te [plaats A]. &#13;
1.3 De pachtovereenkomst is aangegaan voor de duur van drie jaar, ingaande 1 januari 2003 en eindigend op 31 de­cember 2005, en goedgekeurd door de Grondkamer op 22 mei 2003. &#13;
1.4 Bij gelegenheid van de pacht heeft [betrokkene 1] aan [B] varkensrechten ter beschikking gesteld. In de pachtover­eenkomst is daarover in artikel 16 het volgende opgenomen: &#13;
“Per 1 januari 2003 worden door de verpachter aan de pach­ter 785,8 verhandelbare varkensrechten fokzeugen, 3 ver­handelbare varkensrechten niet-fokzeugen en 15 niet-verhandelbare varkensrechten niet-fokzeugen kosteloos overgeschreven. Wanneer de pacht wordt beëindigd, is de pachter verplicht om deze rechten kosteloos terug te doen komen op naam van de verpachter of, in geval de overheid regelgeving rond varkensrechten wijzigt, is de pachter, daar­uit voortkomende, verplicht om kosteloos voorwaarden te scheppen dat op het bedrijf 294 fokzeugen gehouden kunnen worden, tenzij in overleg met de verpachter anders wordt overeengekomen.” &#13;
1.5 Op 14 juni 2004 heeft [betrokkene 1] zijn bedrijf aan [eiser] verkocht. In de koop waren begrepen: het fokzeug­bedrijf, bestaande uit een vrijstaande bedrijfswoning met tuin, erf en vier varkensschuren, een werktuigenberging met werkplaats, erf met toegangsweg alsmede aanhorige grond, ter grootte van circa 1.25.00 ha. De koopprijs voor het to­taal bedroeg € 435.000,- kosten koper. Hiervan is een be­drag ad € 70.000,- gespecificeerd voor de varkensrechten en € 25.000 voor de inventaris en de roerende zaken. Aldus res­teerde een bedrag ad € 340.000,- voor de onroerende zaak. De koopovereenkomst is getekend op 23 juni 2004. Artikel 6.1 van de koopakte bepaalt dat pachtvrij geleverd zal wor­den. &#13;
[Betrokkene 1] en [eiser] hebben deze overeenkomst niet uitgevoerd en [betrokkene 1] heeft niet kunnen leveren, om­dat de bank al in april 2004 een executoriale verkoop had aangezegd en in de krant van 29 mei 2004 gepubliceerd. Op 12 juli 2004 is de onroerende zaak executoriaal verkocht aan een lasthebber van [eiser] voor een bedrag ad € 497.000,- . Deze koop omvatte alleen de onroerende zaak en niet ook de varkensrechten, de inventaris, de roerende zaken of de le­vende have. Op 20 juli 2004 is de onroerende zaak aan [ei­ser] geleverd. &#13;
1.6 Tussen [B] en [eiser] is vervolgens een nieuwe pacht­overeenkomst gesloten, die door de Grondkamer is goedge­keurd. Deze nieuwe pachtovereenkomst heeft een duur tot 31 december 2014 en is overigens nagenoeg identiek aan de oude pachtovereenkomst. De nieuwe pachtovereenkomst be­vat eenzelfde artikel 16 als die in de tussen [B] en [betrok­kene 1] gesloten pachtovereenkomst. &#13;
1.7 [Betrokkene 1] heeft op 7 augustus 2004 het bedrijf ver­laten. Op of omstreeks deze datum is [B] teruggekeerd op het bedrijf en heeft in overleg met [eiser] het bedrijf geëx­ploiteerd tot 1 januari 2005. Op 1 mei 2005 heeft [B] de var­kensrechten per 1 januari 2005 over doen schrijven op naam van [eiser], die vanaf de overdracht van de onroerende zaak tot 1 januari 2005 verpachter was. &#13;
1.8 [Betrokkene 1] heeft procedures tegen [B] en [eiser] aangespannen, omdat hij van mening was dat de varkens­rechten aan hem hadden moeten worden teruggeleverd. De procedure tegen [eiser] droeg evenwel een voorwaardelijk karakter in die zin dat [betrokkene 1] de vorderingen tegen [eiser] niet wenste te vervolgen indien het hof Arnhem in de procedure tussen [B] en [betrokkene 1] zou komen tot een toewijzing van de vordering tot teruglevering van de var­kensrechten. Deze procedures hebben geresulteerd in twee arresten van de Pachtkamer van het hof Arnhem (hierna: de Pachtkamer) van 7 oktober 2008. In de zaak van [betrokke­ne 1] tegen [B] overwoog de Pachtkamer in rechtsoverwe­ging 4.13: &#13;
“Gelet op een en ander brengen de eisen van redelijkheid en billijkheid mee dat [B] bij het einde van de pacht de var­kensrechten aan [betrokkene 1] diende aan te bieden, in die zin dat de rechten op naam van [betrokkene 1] zouden wor­den overgeschreven, dan wel de rechten te zijnen behoeve aan een derde zouden worden verkocht, met als gevolg dat de vermogenswaarde die de varkensrechten vertegenwoor­digden, naar [betrokkene 1] zou terugkeren.” &#13;
1.9 In dezelfde zaak overwoog de Pachtkamer in rechtsover­weging 4.15: &#13;
“[B] is tekortgeschoten in de op haar rustende verbintenis tot overschrijving van de varkensrechten.” &#13;
1.10 De Pachtkamer heeft [B] en haar vennoten, waaronder [verweerder], hoofdelijk veroordeeld om binnen twee we­ken na betekening van het arrest aan [betrokkene 1] te leve­ren een zodanig aantal varkensrechten dat daarmee 294 fok­zeugen gehouden kunnen worden. &#13;
1.11 Gelet op het voorwaardelijke karakter van de zaak te­gen [eiser] en de toewijzing van het gevorderde in de zaak tegen [B] verklaarde de Pachtkamer [betrokkene 1] niet-ontvankelijk in het door hem ingestelde hoger beroep in de zaak tegen [eiser]. In rechtsoverweging 4.8 van dat arrest overwoog de Pachtkamer: &#13;
“In dit verband is van belang dat [eiser] in dit geding steeds de opvatting heeft verdedigd dat [B] de varkensrechten te­recht op zijn naam heeft doen overschrijven, in plaats van op naam van [betrokkene 1]. Bij arrest van heden heeft het hof in de zaak met nummer 104.004.196 die opvatting ver­worpen, naar welk arrest het hof in dit verband verwijst. In zoverre valt [eiser] aan te merken als de in dit hoger beroep in het ongelijk gestelde partij. Het hof zal in verband daar­mee de proceskosten van [eiser] voor diens rekening laten.” &#13;
1.12 [Verweerder] heeft [eiser] verzocht en gesommeerd om de aan hem geleverde varkensrechten terug te leveren, het­geen [eiser] tot aan het vonnis in eerste aanleg (in de onder­havige procedure; A-G) heeft geweigerd. &#13;
1.13 Na veroordeling daartoe in eerste aanleg (in de onder­havige procedure; A-G) heeft [eiser] aan [verweerder] een zodanig aantal varkensrechten geleverd dat daarmee 294 fokzeugen gehouden kunnen worden. &#13;
2. Procesverloop &#13;
2.1 [Verweerder] heeft bij exploot van 12 december 2008 [eiser] gedagvaard voor de rechtbank te Zwolle-Lelystad en gevorderd laatstgenoemde te veroordelen: &#13;
- primair tot het leveren van een zodanig aantal varkensrech­ten dat daarmee 294 fokzeugen gehouden kunnen worden, op verbeurte van een dwangsom; en &#13;
- subsidiair tot betaling aan [verweerder] van de totale waar­de van de varkensrechten ten bedrage van € 169.167,--. &#13;
[Verweerder] stelde zich onder meer op het standpunt dat [eiser] zich schuldig had gemaakt aan een onrechtmatige daad, door te weigeren de varkensrechten aan [verweerder] terug te leveren. Volgens [verweerder] stond met de (hier­vóór aangehaalde inhoud van de) arresten van de Pacht­kamer vast, dat de varkensrechten ten onrechte zijn over­geschreven op naam van [eiser], en dat de varkensrechten hadden moeten worden overgeschreven naar [betrokkene 1] (rov. 4.5 van het vonnis). &#13;
[Eiser] heeft verweer gevoerd. Hij heeft betwist een onrecht­matige daad te hebben begaan. Aan de vereisten voor het aannemen van profiteren van de wanprestatie zou volgens [eiser] niet zijn voldaan. Voorts zou uit de arresten van de Pachtkamer niet volgen dat hij onzorgvuldig en daarmee on­rechtmatig jegens [verweerder] zou hebben gehandeld, om­dat deze arresten geen betrekking hebben op de rechtsver­houding tussen [verweerder] en [eiser] en geen uitspraak bevatten over een beweerdelijk onrechtmatig handelen. De levering van de varkensrechten door [B] aan [eiser] vloeit voort uit de tussen hen gesloten nieuwe pachtovereenkomst, krachtens welke [B] bij het einde van de pacht verplicht was de varkensrechten aan ‘de verpachter’ te leveren, op dat mo­ment [eiser], welke verplichting verschilt van die onder de oude pachtovereenkomst tussen [B] en [betrokkene 1], aldus [eiser] (rov. 4.3-4.4 van het vonnis). &#13;
2.2 De rechtbank heeft bij vonnis van 16 december 2009 de primaire vordering van [verweerder] toegewezen on­der maximering van de dwangsom. De overwegingen die de rechtbank tot dat oordeel hebben geleid laten zich als volgt samenvatten. Aan [eiser] kan worden toegegeven dat de ar­resten van de Pachtkamer slechts de daarin procederende partijen binden, maar dat laat onverlet dat de rechtbank de daar gevolgde argumentaties tot de hare kan maken. Waar [eiser] geen inhoudelijke argumenten tegen de juistheid er­van heeft aangevoerd, schaart de rechtbank zich achter de conclusie van de Pachtkamer in rov. 4.8, waarmee vaststaat dat [eiser] de varkensrechten ten onrechte heeft verkregen. Het verweer dat dit wordt gerechtvaardigd door de (nako­ming van de) nieuwe tussen [B] en [eiser] gesloten pacht­overeenkomst, kan niet slagen (rov. 4.6). De onrechtmatig­heid van het gedrag van [eiser] is gelegen in de weigering de varkensrechten terug te leveren aan [verweerder] of recht­streeks aan [betrokkene 1], nadat de Pachtkamer had vastge­steld dat de varkensrechten ten onrechte op naam van [eiser] zijn overgeschreven (rov. 4.7). Het voorgaande levert een onrechtmatige daad van [eiser] op die hem kan worden toe­gerekend (rov. 4.8). &#13;
2.3 [Eiser] is tegen het vonnis van de rechtbank in hoger be­roep gekomen bij dagvaarding van 8 januari 2010. Daarbij heeft [eiser] zich onder meer op het standpunt gesteld dat de rechtbank geen of onvoldoende onderscheid had gemaakt tussen de drie aan de orde zijnde verschillende rechtsver­houdingen ([eiser]/[B], [eiser]/[betrokkene 1], en [B]/[be­trokkene 1]) en dat de rechtbank de contractuele afspraken tussen [eiser] en [B] - neerkomend op een ‘package deal’ waarbij [B] zich verbond tot levering van de varkensrechten aan [eiser] en deze laatste een pakket verplichtingen aanging met een gelijke waarde (van € 70.000,-) - had miskend (rov. 4 van het bestreden arrest). [Verweerder] heeft zich hierte­gen verweerd. &#13;
2.4.1 Het gerechtshof te Arnhem, nevenzittingsplaats Leeu­warden, heeft bij arrest van 1 februari 2001 (LJN BP7359) het bestreden vonnis bekrachtigd met verbetering van gron­den. Het gerechtshof achtte de primaire vordering van [B] toewijsbaar op grond van onverschuldigde betaling, nu [B] naar het oordeel van het hof zonder rechtsgrond de varkens­rechten aan [eiser] heeft geleverd. Daartoe overwoog het hof, kort samengevat, het volgende. &#13;
2.4.2 Het hof vat in rov. 5 het oordeel van de Pachtkamer sa­men over de verhouding tussen [betrokkene 1] en [B]. Dit oordeel komt op het volgende neer: &#13;
- de verplichting om de varkensrechten kosteloos “terug te doen komen op naam van de verpachter” staat niet in on­middellijk verband met de kernverplichtingen van de ver­pachter en pachter en gaat daarom niet van rechtswege mee over in geval van eigendomsoverdracht van het gepachte;(2) &#13;
- [betrokkene 1] en [B] zijn niet overeengekomen dat in ge­val van eigendomsovergang de varkensrechten na beëindi­ging van de pacht aan de nieuwe eigenaar geleverd moeten worden; &#13;
- hun overeenkomst bevat op dit punt een leemte; redelijk­heid en billijkheid brengen mee dat [B] (de vermogenswaar­de van) de varkensrechten bij het einde van de pacht aan [betrokkene 1] dient aan te bieden. &#13;
Het hof vervolgt dan dat hoewel de arresten van de Pachtka­mer niet reeds zonder meer impliceren dat [eiser] onrecht­matig heeft gehandeld (rov. 6), moet worden vastgesteld dat [eiser] ook in hoger beroep geen enkele grond heeft aange­dragen waarom de oordelen van de Pachtkamer onjuist zijn; het hof ziet geen aanleiding om ambtshalve anders te oor­delen en maakt de oordelen van de Pachtkamer tot de zij­ne (rov. 7). &#13;
2.4.3 Wat betreft de tussen [eiser] en [B] gesloten nieu­we pachtovereenkomst overweegt het hof, dat deze partijen meenden dat door de eigendomsovergang van het gepach­te het recht op teruglevering van de varkensrechten wel van rechtswege was overgegaan van [betrokkene 1] op [eiser] (rov. 8 en 9). &#13;
Daaruit volgt dat [eiser] en [B] met het opnemen van artikel 16 in de nieuwe pachtovereenkomst niet bedoeld hebben een nieuwe verbintenis in het leven te roepen, maar daarmee de rechtstoestand hebben beschreven zoals die naar hun toen­malige mening was ontstaan door de eigendomsovergang. Nu echter is vastgesteld dat die opvatting rechtens onjuist is, vormt artikel 16 geen rechtsgrond op basis waarvan [B] ge­houden was tot levering van de varkensrechten aan [eiser] (rov. 10). &#13;
2.4.4 De door [eiser] gestelde ‘package deal’ laat zich niet goed rijmen met het gegeven dat partijen destijds ervan uit gingen dat [B] de varkensrechten om niet zou overdragen. Mede in dat licht heeft [eiser] deze stelling onvoldoende fei­telijk geadstrueerd (rov. 11 en 12). &#13;
2.5 Namens [eiser] is tijdig beroep in cassatie ingesteld bij dagvaarding van 29 april 2011. [Verweerder] heeft verweer gevoerd. Elke partij heeft haar standpunt schriftelijk toege­licht, waarop de andere partij heeft gereageerd. &#13;
3. Bespreking van het cassatiemiddel &#13;
3.1 De cassatiedagvaarding omvat zes middelen. &#13;
3.2 Middel 1 keert zich tegen de feitelijke vaststelling van het hof in rov. 1.6, dat de nieuwe pachtovereenkomst “een­zelfde artikel 16” bevat als die tussen [B] en [betrokke­ne 1] gesloten pachtovereenkomst. Volgens het middel is dat zonder nadere toelichting (die ontbreekt) onjuist al­thans onbegrijpelijk, omdat waar de pachtovereenkomst tus­sen [betrokkene 1] en [B] spreekt over het overschrijven van varkensrechten, de nieuwe pachtovereenkomst tussen [ei­ser] en [B] spreekt over het ter beschikking stellen van de varkensrechten, waarmee in de eerste overeenkomst eigen­domsoverdracht aan de orde is, en in de tweede niet. Nu de beslissing van het hof in belangrijke mate steunt op artikel 16, kan het gelet op deze onjuistheid, althans onbegrijpelijk­heid ten aanzien van een wezenlijk oordeel van het arrest, niet in stand blijven, aldus het middel. &#13;
3.3 Deze klacht moet falen. Het middel voert een nieuw ar­gument van feitelijke aard aan,(3) namelijk dat de pacht­overeenkomst tussen [B] en [betrokkene 1] enerzijds en die tussen [eiser] en [B] anderzijds niet (geheel) overeenkomen, welk betoog impliceert (zie ook het zo dadelijk te bespre­ken middel 3) dat daartussen een bepaald verschil in beteke­nis zou bestaan.(4) Voor een dergelijk novum is in cassatie geen plaats.(5) &#13;
Uit rov. 1.4 (waarin onder verwijzing naar artikel 16 van de overeenkomst tussen [betrokkene 1] en [B] wordt vast­gesteld dat [betrokkene 1] aan [B] varkensrechten ter be­schikking heeft gesteld) en uit rov. 1.6 (waarin wordt vast­gesteld dat beide pachtovereenkomsten nagenoeg identiek zijn), blijkt dat het hof zich bewust is geweest van de be­doelde verschillen in redactie, maar daaraan in het kader van zijn beoordeling geen relevant verschil heeft toegekend. Zo­als [verweerder] in cassatie terecht opmerkt,(6) heeft [eiser] bij pleidooi in hoger beroep ook gesteld dat de twee pacht­overeenkomsten “inhoudelijk eenzelfde artikel 16” respec­tievelijk “dezelfde redactie” bevatten.(7) [Eiser] kan het hof niet met succes verwijten deze terminologie te hebben over­genomen. &#13;
3.4 In het verlengde hiervan bespreek ik middel 3. Dit richt zich tegen rov. 9, 1e volzin, waarin het hof overweegt dat ar­tikel 16 “één op één” in de nieuwe pachtovereenkomst is overgenomen. Volgens het middel (a) is deze overweging kennelijk onjuist en kan zij zonder de ontbrekende nadere toelichting niet worden begrepen; (b) had het hof de rechts­gronden moeten aanvullen met de rechtsgevolgen van het onderscheid tussen de twee bedingen; en (c) is hetgeen in middel 1 is aangevoerd ook van belang voor rov. 10. Vol­gens middel 3 zag artikel 16 in de overeenkomst tussen [be­trokkene 1] en [B] op eigendomsoverdracht van de varkens­rechten en zag artikel 16 in de overeenkomst tussen [eiser] en [B] op het uitlenen van de varkensrechten. &#13;
3.5 Het middel bouwt voort op hetgeen in middel 1 is aan­gevoerd en vormt voor het overige een herhaling van zet­ten, nu het middel niet stelt dat de hier bestreden overwe­ging verschilt van de eerder bestreden overweging van het hof in rov. 1.6, terwijl dat ook overigens niet blijkt. Het hof plaats de woorden “één op één” overigens zelf al tussen aan­halingstekens. Zoals hiervoor is uiteengezet, heeft [eiser] in feitelijke instanties niet gesteld dat de pachtovereenkom­sten ten aanzien van artikel 16 op de door het middel be­doelde wijze van betekenis verschillen. Het hof had daar­mee geen rechtsgronden kunnen aanvullen zonder buiten de grenzen van de rechtsstrijd te treden. De klachten zijn tever­geefs voorgesteld. &#13;
3.6 Middel 2 klaagt in de eerste plaats (op p. 5, onderaan, en p. 6, bovenaan) dat het hof zijn oordeel, dat sprake is van onverschuldigde betaling, mede heeft doen steunen op de rechtsverhouding tussen [betrokkene 1] en [B] en onvol­doende heeft gemotiveerd waarom die rechtsverhouding re­levant is voor het oordeel over de onverschuldgde betaling. &#13;
3.7 Het middel richt zich in zoverre in het bijzonder tegen rov. 8 t/m 10 en 13. De klachten falen, omdat: &#13;
(i) uit rov. 7 en 10, 3e volzin, blijkt dat het hof de Pachtka­mer volgt in diens in rov. 5 samengevatte oordeel, dat de rechtsverhouding tussen [betrokkene 1] en [B] niet mee­bracht dat de verplichting om de varkensrechten te doen te­rugkomen op naam van de verpachter was mee overgegaan met de eigendomsovergang van het gepachte, maar dat [be­trokkene 1] ook na eigendomsovergang van het gepachte je­gens [B] aanspraak kon maken op (de vermogenswaarde van) de varkensrechten; en &#13;
(ii) uit rov. 8, 9 (in het bijzonder de 2e volzin) en 10 blijkt, dat [eiser] en [B] ten onrechte van de tegengestelde opvat­ting uitgingen en daarom artikel 16 in hun pachtovereen­komst hebben opgenomen. &#13;
Daarmee heeft het hof voldoende inzichtelijk aangegeven waarom de uitleg van de rechtsverhouding tussen [betrok­kene 1] en [B] relevant is voor de vaststelling van de rechts­verhouding tussen [eiser] en [B]. Het oordeel getuigt even­min van een onjuiste rechtsopvatting. &#13;
3.8 Middel 2 formuleert in de tweede plaats de klacht (op p. 6, onderaan) dat het hof zich in rov. 7 van het arrest heeft bediend van een onjuiste rechtsopvatting omtrent de nega­tieve werking van artikel 236 Rv, welke negatieve werking inhoudt dat elke andere uitspraak dan de in artikel 236 Rv bedoelde uitspraak geen rechtsgevolg heeft in een ander ge­ding. &#13;
3.9 Ingevolge artikel 236 Rv hebben beslissingen die de rechtsbetrekking in geschil betreffen en zijn vervat in een in kracht van gewijsde gegaan vonnis, in een ander geding tus­sen dezelfde partijen bindende kracht. De bewijskracht van een civiel vonnis moet hiervan worden onderscheiden. Op de voet van artikel 152 Rv hangt het van de omstandigheden van het geval af of en zo ja welke waardering de rechter aan een civiel vonnis in een ander geding hecht;(8) het resulte­rende oordeel van de rechter kan in cassatie slechts op be­grijpelijkheid worden getoetst. &#13;
Het middel berust op de veronderstelling dat het hof ervan is uitgegaan dat een uitspraak gewezen tussen partijen A en B ook geldt voor de in een ander geding optredende partij C, tenzij de onjuistheid van die uitspraak door C zou worden aangetoond of anderszins zou blijken. Voor die veronderstel­ling biedt het bestreden arrest geen grond. Blijkens rov. 6 heeft het hof onderkend dat de rechtsverhouding tussen [ei­ser] en [B] moet worden onderscheiden van de rechtsver­houding tussen [betrokkene 1] en [B] en dat de bewijskracht van een civiel vonnis vrij is. Blijkens rov. 7 heeft het hof, re­kening houdend met de inhoud van het arrest van de Pacht­kamer en met hetgeen partijen over en weer hebben gesteld, zich aangesloten bij de uit het arrest van de Pachtkamer voortvloeiende duiding van de rechtsverhouding tussen [be­trokkene 1] en [B]. Daarmee heeft het hof een eigen duiding gegeven van die rechtsverhouding en is het dus niet van een onjuiste rechtsopvatting (omtrent artikel 236 Rv) uitgegaan. Een klacht met betrekking tot de begrijpelijkheid van die duiding heb ik in het middel niet aangetroffen. De slotsom is dat het middel niet kan slagen. &#13;
3.10 Middel 4 kwalificeert het oordeel van het hof in rov. 10 t/m 13 - dat [B] onverschuldigd aan [eiser] heeft betaald - als onjuist of onbegrijpelijk omdat [B] niet meer of minder heeft gedaan dan nakomen wat in artikel 16 van de pacht­overeenkomst was overeengekomen. Volgens het middel zou het hof hebben miskend dat de uit een overeenkomst blijkende wil van partijen rechtvaardigende betekenis heeft bij het vinden van een antwoord op de vraag of onverschuldigd betaald werd, en anders zou het hof onvoldoende in­zicht hebben geboden in de gevolgde gedachtegang. Voorts zou het hof onvoldoende hebben onderkend dat geen van partijen vernietiging vergde van artikel 16 van de nieuwe pachtovereenkomst. &#13;
3.11 Ik stel voorop dat het oordeel van het hof over de on­verschuldigde betaling moet worden begrepen tegen de ach­tergrond van zijn uitleg van de rechtsverhouding tussen [be­trokkene 1] en [B] en de betekenis daarvan voor zijn uitleg van de rechtsverhouding tussen [eiser] en [B]. Ik verwijs daarvoor naar hetgeen bij 3.7 en 3.9 werd opgemerkt. &#13;
Aan het oordeel over de onverschuldigde betaling ligt de ge­dachte ten grondslag, dat [eiser] en [B] in hun pachtover­eenkomst geen verbintenis in het leven hebben geroepen maar een achteraf onjuist gebleken rechtstoestand hebben beschreven. Het hof heeft deze gedachte geëxpliciteerd in rov. 10, 1e volzin. Die gedachte berust op de in rov. 9 gege­ven - en in cassatie als zodanig niet bestreden - uitleg van de pachtovereenkomst tussen [B] en [eiser]. &#13;
3.12 Het middel stelt dat de overeenkomst tussen [eiser] en [B] meebrengt dat de [B] de “te leen gekregen” varkens­rechten aan [eiser] teruggeeft. Het middel miskent daarmee dat het hof een andere uitleg aan die overeenkomst heeft gegeven. De uitleg van het hof wordt door het middel niet of in ieder geval onvoldoende bestreden. De uitleg van de overeenkomst door het hof (voor zover de middelen daarop al zouden zien) en de gevolgtrekking die het hof daaraan in rov. 10, 1e volzin, heeft verbonden, zijn niet onjuist of on­voldoende gemotiveerd, ook niet waar [eiser] in cassatie uit­gaat van een andere uitleg van deze overeenkomst (waar­over reeds bij de bespreking van de middelen 1 en 3 werd opgemerkt dat die uitleg een ontoelaatbaar novum oplevert). &#13;
Het argument dat de betaling door [B] gelijkgesteld moet worden aan of gerechtvaardigd wordt door nakoming van een verplichting uit hoofde van de pachtovereenkomst, gaat derhalve langs de kern van de zaak heen. De juistheid en be­grijpelijkheid van het oordeel over de onverschuldigde be­taling worden er niet door aangetast. De klacht dat geen van partijen vernietiging heeft gevorderd mist feitelijke grond­slag. Het hof heeft het betreffende beding niet vernietigd, maar als gezegd de verbintenisrechtelijke verhouding tussen partijen vastgesteld. Het middel faalt daarom. &#13;
3.13 Middel 5 heeft betrekking op de eerste vier volzinnen van rov. 10, waarin het hof overweegt dat artikel 16 van de pachtovereenkomst tussen [B] en [eiser] betekenis mist. Het middel voert in drie onderdelen (a t/m c) aan dat: &#13;
(a) hetgeen in het eerste en derde middel is aangevoerd ook van belang is voor rov. 10; &#13;
(b) ook indien ervan wordt uitgegaan dat partijen bij het aangaan van de nieuwe pachtovereenkomst een onjuiste rechtsopvatting hadden over de varkensrechten, het hof daar alleen iets mee had kunnen doen als tenminste een der con­tractspartijen het rechtsgevolg van die onjuiste rechtsopvat­ting zou hebben ingeroepen, hetgeen niet is gebeurd nu uit het arrest niet blijkt dat een der contractspartijen de ontbin­ding of (gedeeltelijke) vernietiging heeft gevorderd, waar­mee het hof in strijd heeft gehandeld met ‘het oude art. 382 sub 2 Rv’; &#13;
(c) het hof van een onjuiste rechtsopvatting aangaande arti­kel 6:228 BW zou zijn uitgegaan, nu niet is gebleken dat aan de daarin genoemde voorwaarden is voldaan. &#13;
3.14 Met het falen van de middelen 1 en 3 behoeft onderdeel (a) geen bespreking. Wat betreft onderdelen (b) en (c), geldt dat het hof zich heeft gebogen over de vraag of voor de door [B] gedane betaling een rechtsgrond kon worden aangewe­zen. Het hof kwam tot het oordeel dat de rechtsgrond niet kan worden gevonden in de pachtovereenkomst tussen [B] en [eiser]. Voor de veronderstelling dat het hof niet langs de weg van de onverschuldigde betaling tot zijn oordeel is ge­komen, maar via ontbinding of vernietiging van, danwel dwaling met betrekking tot artikel 16 van de pachtovereen­komst tussen [B] en [eiser], is in het bestreden arrest geen steun te vinden. Onderdelen (b) en (c) stranden op een ge­brek aan feitelijke grondslag, waarmee middel 5 faalt. &#13;
3.15 Middel 6 stelt dat het hof is voorbijgegaan aan een aan­tal (essentiële) stellingen van [eiser] en dat zijn arrest daar­om niet naar behoren is gemotiveerd. Ik vat deze stellingen aldus samen dat: &#13;
(i) de toezegging van [B] om de varkensrechten bij het ein­de van de pacht aan [eiser] over te dragen op een fout berus­te nu [B] moet hebben geweten wat hij met [betrokkene 1] heeft afgesproken; &#13;
(ii) [B] voor die fout de schuld draagt; en &#13;
(iii) [B] de gevolgen daarvan welke nu op [eiser] worden af­gewenteld, zelf moet dragen. &#13;
3.16 Het middel verwijst in dit verband naar de MvG nrs. 7 en 25 en naar de pleitnota in appel nr. 13. Ik lees in MvG nrs. 7 en 25, voorzover thans van belang, alleen de stelling dat de pachtovereenkomst inclusief artikel 16 op initiatief van [B] door diens adviseur Bot is opgesteld. &#13;
Bij pleidooi nr. 13 is gewezen op een “frappante constate­ring”, kort gezegd: &#13;
(a) dat [verweerder] ([B]) eerst een overeenkomst met arti­kel 16 heeft gesloten met [betrokkene 1]; &#13;
(b) dat [verweerder] ([B]) vervolgens “zich welbewust van het feit, dat hij de onder a genoemde overeenkomst met [be­trokkene 1] had gesloten” de overeenkomst met [eiser] sloot welke inhoudelijk eenzelfde artikel 16 bevatte; &#13;
(c) dat volgens de uitspraak van de Pachtkamer [verweer­der] ([B]) wanprestatie heeft gepleegd jegens [betrokkene 1];(9) en &#13;
(d) dat [verweerder] ([B]) gevolg heeft gegeven aan het ar­rest van de Pachtkamer en vervolgens de gevolgen van de door hem gepleegde wanprestatie wil verhalen op [eiser]. &#13;
3.17 In dit betoog zit de suggestie (evenals in het middel) dat [B] het probleem met betrekking tot de teruggave van de varkensrechten heeft veroorzaakt, terwijl hij beter zou heb­ben moeten weten of heeft geweten. Welke gevolgen daar­aan juridisch verbonden zouden moeten worden, blijft daar­mee in het midden. Blijkens de schriftelijke repliek op p. 5 zou het hof in het licht van deze stellingen geen onverschul­digde betaling hebben kunnen aannemen. Waarom dat zo is, is mij echter niet duidelijk gegeven de kwalificatie die het hof in rov. 10 aan artikel 16 van de pachtovereenkomst tus­sen [eiser] en [B] heeft gegeven. Ik associeer het betoog eer­der met de beperkende werking van de redelijkheid en bil­lijkheid. &#13;
3.18 Nu komt men aan dergelijke rechtsgevolgen alleen toe indien het betoog - en in het bijzonder de daarin besloten suggestie - feitelijke grondslag heeft. &#13;
Het hof heeft in rov. 9 onderkend hoe de overeenkomst tot stand is gekomen. Uit die overweging blijkt, dat (de advi­seur van) [B] meende dat de verplichting tot overdracht van de varkensrechten krachtens artikel 34 Pachtwet (oud) van rechtswege was overgegaan zodat bij het einde van de pacht de overdracht ervan diende te geschieden aan [eiser]. [Eiser] wist dat [B] uitging van deze opvatting, die volgens hem zeer plausibel was. Tegen deze achtergrond heeft het hof ge­oordeeld dat beide partijen zijn uitgegaan van een onjuiste opvatting over de juridische situatie ten aanzien van de var­kensrechten. &#13;
De suggestie, zeer kort gezegd, dat “het de schuld van [B] was, zodat zij de gevolgen moet dragen”, vindt daarom geen steun in hetgeen het hof omtrent de gang van zaken heeft overwogen. &#13;
3.19 [B] heeft zich blijkens de in beide pachtovereenkom­sten opgenomen bepaling (artikel 16) steeds in de posi­tie bevonden dat zij de varkensrechten zou moeten terugge­ven aan de verpachter bij het einde van de pacht. De situatie, waarin de vraag kon rijzen of deze rechten zouden moeten worden teruggegeven aan de oude dan wel de nieuwe ver­pachter, is niet door haar veroorzaakt (zie bij 1.5). Met die situatie zijn partijen omgegaan op de door het hof in rov. 9 en 10 geschetste wijze. &#13;
In de schriftelijke toelichting zijdens [eiser] op p. 17 wordt aangevoerd, dat de situatie anders zou zijn geweest indien [B] artikel 16 niet of anders geformuleerd zou hebben opge­nomen in de pachtovereenkomst met [eiser]. Dat is wellicht zo, maar doet (uiteraard) niet terzake. Waarom artikel 16 is opgenomen, heeft het hof in zijn arrest duidelijk gemaakt. &#13;
In de schriftelijke toelichting zijdens [eiser] op p. 18 en in de schriftelijke repliek op p. 5 wordt nog gewezen op de be­taling ad €70.000,- voor de versnelde afgifte van de var­kensrechten. Dit argument is in rov. 11 en 12 door het hof beoordeeld en verworpen. Het middel richt daartegen geen klacht. &#13;
3.20 Middel 6 faalt eveneens, zodat het cassatieberoep moet worden verworpen. &#13;
Conclusie &#13;
De conclusie strekt tot verwerping. &#13;
De Procureur-Generaal bij de Hoge Raad der Nederlanden &#13;
A-G &#13;
1 Zie rov. 1 t.m 1.13 van het arrest van het gerechtshof Arnhem van 1 februari 2011. &#13;
2 Het arrest is overgelegd als productie 2 bij inleidende dagvaarding en gepubliceerd onder LJN BG3869. De Pachtkamer toetste hier aan arti­kel 34 Pachtwet (oud) respectievelijk artikel 7:361 BW (“koop breekt geen pacht”). &#13;
3 Het middel verwijst op p. 4 naar de inleidende dagvaarding (van [ver­weerder]), maar niet naar vindplaatsen in de stukken, waaruit zou blij­ken dat [eiser] in feitelijke instanties op dit beweerdelijke verschil in betekenis zou hebben gewezen. &#13;
4 Anders zou reeds om die reden geen belang bij dit middel bestaan. &#13;
5 Asser Procesrecht/Veegens-Korthals Altes-Groen (2005), nr. 137 (op p. 292). &#13;
6 Schriftelijke toelichting zijdens [verweerder] nr. 2.4. &#13;
7 Pleitnota in hoger beroep zijdens [eiser] d.d. 9 decemnber 2010, nrs. 13 onder b en 15. &#13;
8 Zie bijv. GS Burgerlijke Rechtsvordering (E.J. Numann), art. 236 Rv, aant. 4 en Stein/Rueb, Burgerlijk procesrecht, 2011, p. 168. &#13;
9 Daarbij wordt ook vermeld, dat [verweerder] ([B]) bewust heeft afge­zien van het instellen van cassatieberoep tegen dat arrest. Vgl. daarover rov. 7, vierde volzin. Het middel laat dit punt verder rusten. &#13;
Noot &#13;
De Hoge Raad deed deze zaak af op grond van art. 81 RO. Dat wil zeggen dat het cassatieberoep werd afgewezen zon­der nadere motivering, omdat de klachten die aan het beroep ten grondslag waren gelegd niet noopten tot beantwoording van rechtsvragen in het belang van de rechtseenheid of de rechtsontwikkeling. Desondanks is het de moeite waard eni­ge aandacht aan de zaak te besteden. Het arrest vormt im­mers een vervolg op Pachtkamer Gerechtshof Arnhem 7 ok­tober 2008, Agr.r. 2009/5529 (Kutschruiter/Rattlestok) en 7 oktober 2008, Agr.r. 2009/5530 (Kutschruiter/Van der Wel), beide met noot van ondergetekende. Het cassatieberoep was gericht tegen een arrest van het Gerechtshof Arnhem, dat niet door de pachtkamer van dat hof was gewezen, maar door een civiele kamer. Het feit dat het beroep zonder nade­re motivering werd afgewezen, impliceert dat laatstbedoeld arrest overeind bleef. En dat is interessant genoeg. &#13;
Aan de arresten van 2008 lag kort gezegd de volgende casus ten grondslag. Kutschruiter verpachtte een varkensvermeer­deringsbedrijf aan Rattlestok. Bij het aangaan van de pacht stelde Kutschruiter, die ik hierna zal aanduiden als verpach­ter 1, varkensrechten ter beschikking. Ingevolge art. 16 van de pachtovereenkomst gebeurde dit onder de verplichting van de pachter “om deze rechten kosteloos terug te doen ko­men op naam van verpachter” indien de pacht zou worden beëindigd. Vervolgens verkocht verpachter 1 de verpach­te onroerende zaak (met varkensrechten) aan Van der Wel. De desbetreffende koopovereenkomst werd niet uitgevoerd, aangezien voordien op last van de bank een executoriale verkoop van de onroerende zaak (exclusief varkensrechten) plaatsvond aan een lasthebber van Van der Wel. Hierop werd de eigendom van de onroerende zaak overgedragen aan Van der Wel, die verpachter 1 in alle rechten en verplichtingen opvolgde (art. 34 Pachtwet-oud). Van der Wel zal in verband hiermee worden aangeduid als verpachter 2. Verpachter 2 sloot een nieuwe pachtovereenkomst met pachter, waarin hetzelfde art. 16 was opgenomen. Toen deze nieuwe pacht­overeenkomst ten einde kwam, heeft de pachter de varkens­rechten aan verpachter 2 doen overschrijven. Verpachter 1 stelde zich onder verwijzing naar art. 16 van de oorspronke­lijke pachtovereenkomst op het standpunt dat dit ten onrech­te had plaatsgevonden. &#13;
Het Pachthof overwoog in 2008 dat uit getuigenverklaringen volgde dat noch verpachter 1, noch pachter rekening had ge­houden met de mogelijkheid dat de eigendom van de ver­pachte onroerende zaak tijdens de looptijd van de pacht aan een derde zou worden vervreemd. Alle omstandigheden in aanmerking genomen brachten de eisen van redelijkheid en billijkheid volgens het hof mee dat de pachter de varkens­rechten bij het einde van de pacht aan verpachter 1 had moe­ten aanbieden, in die zin dat de rechten dan op naam van verpachter 1 zouden worden overgeschreven, dan wel te zij­nen behoeve aan een derde zouden worden verkocht. &#13;
De pachter zat vervolgens met een probleem. Het Pachthof veroordeelde hem tot levering van een zodanig aantal var­kensrechten aan verpachter 1, dat deze daarmee 294 fok­zeugen kon houden. Maar hij had een dergelijk aantal var­kensrechten inmiddels aan verpachter 2 doen overschrijven. In veband hiermee sommeerde hij verpachter 2 om hem de desbetreffende varkensrechten terug te geven. Aangezien verpachter 2 aan de sommatie geen gevolg gaf, maakte de pachter de procedure aanhangig, die uiteindelijk in het hier­boven afgedrukte arrest van de Hoge Raad is uitgemond. De pachter vorderde dat de rechten weer op zijn naam zouden worden overgeschreven, aangezien de weigering de rech­ten terug te leveren diende te worden aangemerkt als een on­rechtmatige daad. In eerste aanleg had de rechtbank de vor­dering toegewezen, op de gronden die A-G Wissink in zijn conclusie voor het arrest van de Hoge Raad heeft samenge­vat onder 2.2. In hoger beroep heeft het Gerechtshof Arn­hem het vonnis met verbetering van gronden bekrachtigd. Het hof achtte de vordering van de pachter immers toewijs­baar op grond van onverschuldigde betaling. &#13;
Was het na de arresten van 2008 nog wel nodig om deze hele procedure te doorlopen? Helaas voor de pachter luidt het antwoord in bevestigende zin. Het Pachthof beslis­te destijds in een zaak tussen hem en verpachter 1 (Agr.r. 2009/5529) en in een zaak tussen verpachter 1 en verpach­ter 2 (Agr.r. 2009/5530). Hoewel daarmee niet zo heel veel twijfel meer kon bestaan over de rechtsverhouding tussen de pachter en verpachter 2, had de rechter zich over die rechts­verhouding nog niet uitgesproken. De opstelling van ver­pachter 2 maakte een uitspraak noodzakelijk. &#13;
Destijds was het al de vraag of de pachtrechter bevoegd was om over de zaak tussen de beide verpachters te beslissen. Aan hun geschil lag imnmers geen (tussen hen gesloten) pachtovereenkomst ten grondslag. In verband hiermee had verpachter 1 de zaak aanhangig gemaakt bij de sector civiel van de rechtbank, met het verzoek haar op grond van art. 220 Rv wegens verknochtheid met de procedure tussen hem en de pachter naar de pachtrechter te verwijzen. Dit verzoek werd toegewezen, hetgeen er uiteindelijk toe leidde dat het Pachthof in 2008 in de beide zaken uitspraak deed. In het thans voorliggende geval kon evenmin worden gezegd dat sprake was van een geschil betreffende een pachtovereen­komst (art. 1019j Rv). Aangezien dit keer van een parallel­le procedure bij de pachtrechter geen sprake was, kwam de mogelijkheid van verwijzing wegens verknochtheid niet aan de orde. De zaak hoorde bij de civiele rechter thuis. In feite vormen de drie arresten tezamen een mooi voorbeeld van de Hoge Raad als bewaker van de eenheid in het civiele recht, het pachtrecht van Titel 7.5 BW daar onder begrepen. &#13;
G.M.F. Snijders &#13;
&#13;
&#13;
­&#13;
&#13;
</content><legacyfootnotes/><footnotes><footnote/></footnotes><auteurs>mr. J.W.H. van Wijk en mr. R.T. Wiegerink</auteurs><published>2012-10-01 00:00:00</published><modified>2012-10-01 00:00:00</modified><editiondate>2012-10-01</editiondate><htmlpath>https://denhollander.info/artikel/10121</htmlpath></article>
</articles></edition>
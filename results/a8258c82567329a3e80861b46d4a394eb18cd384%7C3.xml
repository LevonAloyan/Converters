<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2006</searchword><id>3842</id><udhid>UDH:TvAR/3842</udhid><titel>Uitspraak zaaknr. PH 05-11 (TvAR 2006/5328)</titel><searchwords><searchword>TvAR 3/2006</searchword><searchword>TvAR 2006/5328</searchword><searchword>UDH:TvAR/3842</searchword></searchwords><attachments><attachment><name>2006_nr 3_Rechtspraak_5328.pdf</name><extention>pdf</extention><url>https://denhollander.info/download/3831/ci</url></attachment></attachments><inleiding>In de zaak tegen:&#13;
&#13;
BV Exploitatie NZ 27</inleiding><content>In de zaak tegen:&#13;
BV Exploitatie NZ 27, hierna te noemen de&#13;
BV.&#13;
&#13;
1. De procedure&#13;
Op 23 september 2005 heeft het Tuchtgerecht&#13;
een schriftelijke verklaring ontvangen van de&#13;
voorzitter van het Hoofdproductschap Akkerbouw&#13;
met nummer PH 05-11 en een bijgevoegd&#13;
berechtingsrapport waarmee de zaak&#13;
bij het Tuchtgerecht aanhangig is gemaakt.&#13;
Op 13 oktober 2005 heeft het onderzoek ter&#13;
zitting plaatsgevonden. Namens de BV heeft&#13;
de heer D. Monsma de zaak nader toegelicht.&#13;
Monsma is directeur van de BV. Namens de&#13;
voorzitter van het Hoofdproductschap Akkerbouw&#13;
heeft mevrouw mr. O.D. van der Vliet&#13;
de zaak nader toegelicht.&#13;
2. De schriftelijke verklaring en het&#13;
berechtingsrapport&#13;
De BV wordt ten laste gelegd:&#13;
Overtreding van artikel 4 van de Verordening&#13;
HPA bestrijding phytophthora infestans bij&#13;
aardappelen 2003. Daarin is opgenomen het&#13;
verbod om in een perceel waarop een gewas&#13;
geteeld wordt een aantasting van Phytophthora&#13;
infestans van een bepaalde omvang te hebben.&#13;
Het berechtingsrapport is 12 september&#13;
2005 opgemaakt door Kees Boons, toezichthouder&#13;
HPA. Het berechtingsrapport bevat&#13;
een verklaring van Monsma en een kopie van&#13;
de verstrekte rode kaart van 2 augustus 2005,&#13;
correspondentienummer AARD-HA-2005-&#13;
14-56.&#13;
3. De betrokken regelgeving&#13;
Het Hoofdproductschap Akkerbouw heeft de&#13;
Verordening HPA bestrijding phytophthora&#13;
infestans bij aardappelen 2003 vastgesteld.&#13;
Doelstelling is de beheersing van de schimmelziekte&#13;
Phytophthora infestans, die grote&#13;
schade kan toebrengen aan de aardappelteelt.&#13;
De verordening bevat regels ter voorkoming&#13;
van bronnen voor een verdere verspreiding.&#13;
Op overtreding van het bepaalde bij of krachtens&#13;
de Verordening worden tuchtrechtelijke&#13;
maatregelen gesteld.&#13;
4. De vaststaande feiten&#13;
Op grond van de stukken en het onderzoek&#13;
ter zitting zijn in deze zaak de volgende feiten&#13;
en omstandigheden voor het Tuchtgerecht vast&#13;
komen te staan:&#13;
– Op 2 augustus 2005 is door K. van Logtenstein&#13;
van de Plantenziektenkundige Dienst een&#13;
zeer ernstige Phytophthora-aantasting aangetroffen&#13;
op het perceel met kavelnummer NZ 54;&#13;
– Op 2 augustus 2005 is een rode kaart verstrekt.&#13;
5. Standpunt Hoofdproductschap&#13;
Akkerbouw&#13;
Aangezien phytophthora-aantastingen in het&#13;
veld een gevaarlijke verspreidingsbron vormt,&#13;
is het van groot belang dat akkerbouwers&#13;
maatregelen nemen (spuiten of branden) om de&#13;
bron onschadelijk te maken. Betrokkene heeft&#13;
nagelaten om aan voornoemde verplichting te&#13;
voldoen en vormt op deze manier een bedreiging&#13;
voor andere akkerbouwers in de omgeving&#13;
in verband met het gevaar voor verspreiding&#13;
van phytophthora.&#13;
Het Hoofdproductschap Akkerbouw verzoekt&#13;
het Tuchtgerecht de BV een geldboete op te&#13;
leggen en daarbij rekening te houden met&#13;
wederrechtelijk genoten voordeel van de BV&#13;
omdat de opbrengst van de aardappelen hoger&#13;
is geworden nu de aardappelen langer hebben&#13;
kunnen groeien.&#13;
6. Standpunt BV&#13;
Monsma is van mening dat het geen ernstige&#13;
aantasting betrof. Hij geeft wel aan dat er zich&#13;
door het perceel phytophthora voordeed.&#13;
Monsma geeft aan dat in de directe omgeving&#13;
van het perceel percelen waren die veel zwaarder&#13;
waren aangetast. Hij had verwacht eerst&#13;
een gele kaart te ontvangen om zo in de gelegenheid&#13;
te worden gesteld maatregelen te&#13;
nemen. Met een gele kaart had hij eerder kunnen&#13;
reageren.&#13;
7. De beoordeling&#13;
Het Tuchtgerecht stelt vast dat er een strafbare&#13;
phytophthora-aantasting is aangetroffen&#13;
op het aardappelperceel. Ook zonder gele of&#13;
rode kaart vormt dit een overtreding van de&#13;
verordening. Een teler moet voortdurend bedachtzaam&#13;
zijn op phytophthora. Een teler&#13;
dient zijn percelen zelf regelmatig te inspecteren&#13;
en direct maatregelen te treffen zodra zich&#13;
de ziekte openbaart zonder eerst op een waarschuwing&#13;
van de Plantenziektenkundige Dienst&#13;
te wachten. De BV is hierin nalatig geweest.&#13;
Het voorgaande in aanmerking genomen acht&#13;
het Tuchtgerecht het ten laste gelegde bewezen&#13;
en stelt daarmee de overtreding van artikel&#13;
4 van de Verordening HPA bestrijding&#13;
phytophthora infestans bij aardappelen 2003&#13;
vast. Het tuchtgerecht stelt vast dat gelet op&#13;
de slechte opbrengst van de aardappelen van&#13;
een wederrechtelijk genoten voordeel geen&#13;
sprake is.&#13;
8. De beslissing&#13;
Het Tuchtgerecht legt, gelet op de ernst van&#13;
het feit en de omstandigheden van de zaak aan&#13;
de BV een geldboete op van € 450.</content><legacyfootnotes/><footnotes><footnote/></footnotes><auteurs/><published>2006-03-01 00:00:00</published><modified>2006-03-01 00:00:00</modified><editiondate>2006-03-01</editiondate><htmlpath>https://denhollander.info/artikel/3842</htmlpath></article>
</articles></edition>
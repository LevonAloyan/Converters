<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1993</searchword><id>6096</id><udhid>UDH:TvAR/6096</udhid><titel>Naar een nieuw systeem van quotum verdeling? Een reactie</titel><searchwords><searchword>TvAR 11/1993</searchword><searchword>UDH:TvAR/6096</searchword></searchwords><attachments><attachment><name>1993_nr 11_Artikel_Snijders.pdf</name><extention>pdf</extention><url>https://denhollander.info/download/5905/ci</url></attachment></attachments><inleiding>In een bijdrage getiteld 'Naar een vernieuwd systeem van melkquotering en quotumverdeling'&#13;
in het augustusnummer van dit tijdschrift (blz. 373-386) komt P.A. de Hoog onder&#13;
meer tot de eindconclusie dat de toewijzing van melkquotum tussen verpachter en pachter&#13;
bij het einde van de pacht op grond van de thans geldende regelgeving en de grondslagen&#13;
van de jurisprudentie zal moeten plaatsvinden op basis van de wederzijdse inspanningen&#13;
en investeringen in de melkproduktie. Redelijkheid en billijkheid zouden met zich brengen&#13;
dat het melkquotum wordt toegewezen aan degene die de grootste investering heeft&#13;
verricht (althans indien deze na het einde van de pacht melkproducent blijft), zulks onder&#13;
gehoudenheid met zijn wederpartij af te rekenen.&#13;
Mijns inziens valt te betwijfelen of deze conclusie steun vindt in de geldende regelgeving&#13;
inzake de superheffing. Vandaar dat ik de vrijheid neem de bijdrage van enkele kritische&#13;
kanttekeningen te voorzien.</inleiding><content>Vooraf zij in de eerste plaats opgemerkt dat bedoelde eindconclusie haaks staat op een&#13;
op blz. 382 door De Hoog ingenomen standpunt. Ik citeer: 'De huidige verordeningen&#13;
brengen met zich mee, dat de regelgeving met betrekking tot de overgang van een referentiehoeveelheid&#13;
in beginsel opzij gezet kan worden door een tussen partijen gesloten&#13;
overeenkomst. (...) Komt geen overeenkomst tot stand, dan geldt als regel dat de referentiehoeveelheid&#13;
aan het bedrijf gebonden blijft. In geval van het einde van een pachtovereenkomst&#13;
betekent dit, dat de vertrekkende pachter de referentiehoeveelheid zal dienen&#13;
over te dragen aan degene die hem als exploitant opvolgt'.&#13;
Voorts zij opgemerkt dat De Hoog zich op blz. 384 op het standpunt stelt dat de huidige&#13;
rechtspraak waarbij het melkquotum per definitie aan de verpachter wordt toegewezen&#13;
onjuist is. Het standpunt wekt verbazing nu die rechtspraak in overeenstemming is met de&#13;
jurisprudentie van het Hof van Justitie van de Europese Gemeenschappen. In het - door&#13;
De Hoog in ander verband aangehaalde - arrest inzake Wachauf tegen de Bondsrepubliek&#13;
Duitsland1 werd overwogen dat de aan de superheffing ten grondslag liggende Europese&#13;
regelgeving aldus diende te worden gelezen, dat de gemeenschapswetgever het melkquotum&#13;
aan het einde van de pacht wilde laten terugkeren naar de verpachter, zulks onverminderd&#13;
de mogelijkheid voor de Lid-Staten om het quotum geheel of gedeeltelijk aan de&#13;
vertrekkende pachter toe te kennen. De door het hof bedoelde mogelijkheid vloeide voort&#13;
uit art. 7, lid 4, van de 'oude' verordening (EEG) nr. 857/84. 2 De Nederlandse regelgever&#13;
had haar in de Beschikking superheffing 1988 ongebruikt gelaten, zodat de Nederlandse&#13;
rechter niet veel anders kon dan op de hoofdregel terug te vallen en het melkquotum aan&#13;
het einde van de pacht naar de verpachter te laten terugkeren. De vraag is gerechtvaardigd of het Wachauf-arrest op dit punt onder de begin 1993 in&#13;
werking getreden EEG-verordeningen stand kan houden. De 'huidige' rechtspraak van&#13;
het Pachthof is echter net als het Europese arrest onder de oude verordeningen tot stand&#13;
gekomen. Het door De Hoog verdedigde standpunt dat die rechtspraak onjuist is lijkt mij&#13;
het voorgaande in aanmerking genomen dan ook niet houdbaar.&#13;
Deitern van de door De Hoog gevolgde redenering om tot zijn bovenweergegeven&#13;
conclusie te komen is te vinden op de blz. 383-384. Zij komt er op neer dat, in een geval&#13;
waarin pachter en verpachter bij het einde van de pacht niet tot overeenstemming kunnen&#13;
komen met betrekking tot de overdracht van quotum, beoordeeld zal moeten worden of&#13;
partijen redelijkerwijs gehouden waren wel tot overeenstemming te geraken. Bij een bevestigend&#13;
antwoord zou de rechter een regeling betreffende het melkquotum kunnen opleggen.&#13;
Met andere woorden: indien een overeenkomst ontbreekt kan hiervoor als het&#13;
ware een beslissing van de rechter in de plaats treden, waarin wordt bepaald aan wie het&#13;
melkquotum naar billijkheid toekomt.&#13;
Hoe dit past in het systeem van de geldende regelgeving wordt niet duidelijk. Op het&#13;
eerste gezicht lijkt het op blz. 381 door De Hoog aangehaalde art. 7, lid 2, van verordening&#13;
(EEG) nr. 3950/92 - en dan met name de laatste acht woorden hiervan - een basis te&#13;
bieden. Het eerste lid van art. 7 bevat de hoofdregel dat quotum wordt overgedragen 'op&#13;
de wijze die door de Lid-Staten wordt bepaald rekening houdend met de voor de melkproduktie&#13;
gebruikte oppervlakten of met andere objectieve criteria en, in voorkomend geval,&#13;
met de overeenkomst tussen partijen'. Het tweede lid bepaalt vervolgens: 'Bij&#13;
ontstentenis van een overeenkomst tussen partijen worden in geval van het verstrijken&#13;
van een pachtovereenkomst die niet op soortgelijke voorwaarden kan worden verlengd&#13;
(...) de op het bedrijf beschikbare referentiehoeveelheden geheel of ten dele overgedragen&#13;
aan de producent die het bedrijf overneemt, volgens door de Lid-Staten vastgestelde of&#13;
nog vast te stellen bepalingen met inachtneming van de legitieme bepalingen (lees: belangen,&#13;
GS) van partijen'.&#13;
Bij nader inzien kunnen we niet met de bepaling uit de voeten. Het probleem is dat de&#13;
Beschikking superheffing 1993 geen bepalingen als bedoeld in art. 7, lid 2, kent, net zo&#13;
min als het oude art. 7, lid 4, in haar voorloopster was verwerkt. De regelgever achtte het&#13;
opnemen van de onderhavige bepalingen niet geïndiceerd, daar het in art. 7, lid 2, geregelde&#13;
probleem als van pachtrechtelijke aard werd beschouwd en bijgevolg niet in een beschikking&#13;
inzake de superheffing diende te worden opgelost.&#13;
Ik wijs er in dit verband op dat art. 15, lid 3, laatste volzin, van de beschikking niet als&#13;
bepaling bedoeld in art. 7, lid 2, kan worden beschouwd. Volgens de toelichting bij de beschikking&#13;
is met de volzin de mogelijkheid gecreëerd dat de pachter de verpachter bij het&#13;
einde van een voor 1 april 1993 door de grondkamer goedgekeurde pachtovereenkomst&#13;
minder dan 20 000 kg overdraagt om hem in staat te stellen 'die hoeveelheid quotum over&#13;
te dragen die op basis van de omstandigheden van het geval redelijk of billijk is'. De toelichting&#13;
vervolgt met de zinsnede: 'Voorts wordt hiermee de mogelijkheid geboden om&#13;
reeds aangegane verplichtingen met betrekking tot de teruglevering van quotum na te komen'.&#13;
De zin is blijkens de toelichting in art. 15, lid 3, terecht gekomen op aandrang van het&#13;
Landbouwschap. Blijkens het desbetreffende advies is hij (slechts) als regel van overgangsrecht&#13;
bedoeld; de beschikking mocht geen nieuwe beperkingen met zich brengen&#13;
voor pachters en verpachters bij 'oude' overeenkomsten. Ik begrijp de toelichting aldus dat pachter en verpachter, voor zover zij over de overdracht van quotum bij het einde van&#13;
de pacht geen afspraken hadden gemaakt (bijvoorbeeld omdat dat sedert HvJ EG 6 december&#13;
1991, Agr.R. 1992, 4541 en de in verband daarmee in werking getreden wijziging&#13;
van de Beschikking superheffing 1988 geen zin meer leek te hebben) alsnog overeenkomsten&#13;
zonder inachtneming van het nu gestelde minimum moeten kunnen sluiten, terwijl&#13;
voordien gemaakte afspraken, waarbij pachter en verpachter gebruik hebben gemaakt&#13;
van de toen nog bestaande vrijheid dat de pachter zich tot het overdragen van minder dan&#13;
20 000 kg verplichtte, onbelemmerd moeten kunnen worden uitgevoerd. Voor na 1 april&#13;
1993 goedgekeurde pachtovereenkomsten waarin voor het geval van beëindiging geen afspraken&#13;
omtrent de overgang van melkquotum zijn gemaakt lost de bepaling uiteraard&#13;
niets op. Een bevoegdheid van de rechter om partijen bij een pachtovereenkomst - al of&#13;
niet voor 1 april jl. goedgekeurd - een quotumverdeling als door De Hoog voorgestaan op&#13;
te leggen kan er niet in worden gelezen.&#13;
De laatste acht woorden van art. 7, lid 2 ('met inachtneming van de legitieme belangen&#13;
van partijen') hangen bij gebreke van de even daarvoor bedoelde nationale bepalingen in&#13;
de lucht. De Nederlandse rechter rest daarom ook nu niet veel meer dan terugvallen op de&#13;
hoofdregel, te weten het in lid 1 van art. 7 bepaalde. Dit betekent dat melkquotum, indien&#13;
partijen ter zake niets zijn overeengekomen (mede in aanmerking genomen dat 'andere&#13;
objectieve criteria' in de huidige beschikking ontbreken) bij het einde van de pacht overgaat&#13;
'rekening houdend met de voor de melkproduktie gebruikte oppervlakten'. Eerderbedoeld&#13;
door De Hoog op blz. 382 ingenomen standpunt stemt hiermee overeen. Van zijn&#13;
eindconclusie kan dat niet worden gezegd.&#13;
Rest nog de vraag in welke mate de verpachter de waarde van het hem door de pachter&#13;
overgedragen quotum - naar redelijkheid en billijkheid - dient te vergoeden. De ter zake&#13;
door De Hoog (en Tolner) ingenomen standpunten deel ik in zoverre dat het voor mij niet&#13;
vaststaat dat de gebruikelijk toegepaste 50/50 verdeling in overeenstemming is met het&#13;
Europese recht. In dit kader is opnieuw het Wachauf-arrest van belang, zij het niet zozeer&#13;
de door De Hoog op blz. 375 in dit verband aangehaalde overweging 19. Waar het mijns&#13;
inziens om gaat is overweging 21, alwaar niet wordt uitgesloten 'dat de vertrekkende&#13;
pachter een op basis van de gehele referentiehoeveelheid of een gedeelte daarvan berekende&#13;
vergoeding kan ontvangen, wanneer de omvang van zijn bijdrage in de opbouw&#13;
van de melkproduktie van het bedrijf zulks rechtvaardigt'. Voor de verdere uitwerking&#13;
hiervan meen ik met een verwijzing naar mijn oratie te mogen volstaan.3&#13;
Uit het voorgaande trek ik een tweetal conclusies, die naar ik vermoed overigens ook&#13;
door De Hoog zullen worden gedeeld. In de eerste plaats is het onder de huidige regelgeving&#13;
ter vermijding van geschillen van groot belang dat partijen reeds bij het aangaan van&#13;
een pachtovereenkomst vastleggen in hoeverre bij het einde van de pacht quotum dient te&#13;
worden geretourneerd, alsmede of en in hoeverre de waarde hiervan door de verpachter&#13;
vergoed zal moeten worden. Voor lopende overeenkomsten waarbij "dergelijke afspraken&#13;
niet zijn gemaakt lost dit uiteraard niets op. In verband hiermee is mijn tweede conclusie&#13;
van belang: de Beschikking superheffing 1993 blijkt een lacune te vertonen waar niet is&#13;
voldaan aan de opdracht bepalingen vast te stellen als bedoeld in art. 7, lid 2, van verordening&#13;
(EEG) nr. 3950/92. Het verdient aanbeveling dat alsnog in deze lacune wordt&#13;
voorzien.</content><legacyfootnotes>1. HvJ EG 13 juli 1989, Jur. 1989, blz. 2609 (zaak 5/88).&#13;
2. Door De Hoog geciteerd op blz. 382.&#13;
3. G.M.F. Snijders, De Europese dimensie van de pacht, Deventer, 1993.</legacyfootnotes><footnotes><footnote/></footnotes><auteurs>Prof. mr. G.M.F. Snijders</auteurs><published>1993-11-01 00:00:00</published><modified>1992-10-07 00:00:00</modified><editiondate>1993-11-01</editiondate><htmlpath>https://denhollander.info/artikel/6096</htmlpath></article>
</articles></edition>
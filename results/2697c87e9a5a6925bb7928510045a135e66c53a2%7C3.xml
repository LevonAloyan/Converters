<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2005</searchword><id>4284</id><udhid>UDH:TvAR/4284</udhid><titel>BBL / de gezamenlijke belanghebbenden in de ruilverkaveling Melderslo (TvAR 2005/5287)</titel><searchwords><searchword>TvAR 6/2005</searchword><searchword>TvAR 2005/5287</searchword><searchword>UDH:TvAR/4284</searchword></searchwords><attachments><attachment><name>2005_nr 6_Rechtspraak_5287.pdf</name><extention>pdf</extention><url>https://denhollander.info/download/4242/ci</url></attachment></attachments><inleiding>[Landinrichtingswet art. 210, 212]&#13;
&#13;
De andere dan agrarische waarde moet&#13;
ingevolge art. 210, lid 2 Landinrichtingswet&#13;
worden vastgesteld naar het tijdstip van de&#13;
tervisielegging van het plan van toedeling.&#13;
Voor de beoordeling van de vraag of de&#13;
betrokken grond op bedoeld tijdstip een&#13;
andere en in dit geval een hogere waarde&#13;
had dan de agrarische waarde dient naar&#13;
het oordeel van rechtbank als maatstaf te&#13;
worden aangelegd de vraag of een redelijk&#13;
handelend koper op dat moment bereid zou&#13;
zijn geweest om, uitgaande van redelijke&#13;
verwachtingen omtrent de toekomstige&#13;
planologische ontwikkelingen in dat gebied,&#13;
een hogere prijs te betalen dan de agrarische&#13;
waarde. Voor de beantwoording van de vraag&#13;
dienen alle omstandigheden in aanmerking&#13;
te worden genomen, die in objectieve zin&#13;
van invloed kunnen zijn op het ontstaan&#13;
van dergelijke toekomstverwachtingen.&#13;
Bijzondere positie van de gemeente.&#13;
</inleiding><content>VONNIS IN DE ZAAK VAN:&#13;
reclamant:&#13;
BBL (Bureau Beheer Landbouwgronden), te&#13;
Roermond,&#13;
tegen&#13;
de gezamenlijke belanghebbenden in de ruilverkaveling&#13;
“Melderslo”.&#13;
Het verloop van de procedure&#13;
(...; red.)&#13;
De bezwaren van reclamant&#13;
BBL wenst een vergoeding in verband met&#13;
een op de door haar, in het gebied Trade Port&#13;
Noord, ingebrachte gronden (16.00.15 ha)&#13;
aanwezige niet-agrarische meerwaarde. De&#13;
betreffende gronden zijn toegedeeld aan de&#13;
gemeente Venlo.&#13;
Ter behandeling heeft BBL een pleitnotitie&#13;
overgelegd, waarvan de inhoud als hier herhaald&#13;
en ingelast wordt aangemerkt.&#13;
BBL heeft met betrekking tot de ingebrachte&#13;
gronden een taxatierapport doen uitbrengen&#13;
door Gloudemans Taxatie- en adviesbureau&#13;
d.d. augustus 2002, welk rapport bij de behandeling&#13;
door de rechter-commissaris op 4 september&#13;
2002 in het geding is gebracht.&#13;
BBL onderschrijft de conclusies van dat rapport.&#13;
De agrarische waarde wordt door de&#13;
deskundigen op € 3,40 per m2 gesteld en de&#13;
waarde in het economische verkeer € 5,–,&#13;
zodat de niet-agrarische meerwaarde € 1,60&#13;
per m2 bedraagt. Deze meerwaarde is volgens&#13;
BBL nog aan de lage kant, doch zij kan daarmee&#13;
akkoord gaan.&#13;
Het standpunt van de&#13;
belanghebbende de gemeente Venlo&#13;
De raadsman van de gemeente Venlo heeft&#13;
pleitnotities overgelegd, waarvan de inhoud als&#13;
hier herhaald en ingelast wordt aangemerkt.&#13;
De gemeente Venlo betwist dat er ten aanzien&#13;
van de inbrengkavels van BBL sprake is van&#13;
een niet-agrarische meerwaarde.&#13;
Daartoe heeft de gemeente – onder meer – het&#13;
navolgende gesteld.&#13;
1 De betreffende gronden liggen niet in Trade&#13;
Port Noord (T.P.N.). De situering van T.P.N.&#13;
staat immers nog niet vast. Van belang is de&#13;
planologische situatie op de peildatum maart&#13;
1998. De M.E.R.-rapportage is van ná die tijd,&#13;
immers van 1 december 1998 en dus niet van&#13;
belang. Op genoemde peildatum werd nog niet&#13;
gewerkt aan een voorbereidingsbesluit en/of ontwerpbestemmingsplan&#13;
en dit is tot heden nog zo.&#13;
2 Het taxatierapport dat BBL heeft doen uitbrengen&#13;
is van augustus 2002. Mitsdien is de&#13;
kans aanwezig dat de taxateurs de kennis van&#13;
nu bewust of onbewust een rol laten spelen&#13;
bij een taxatie met een peildatum die 4,5 jaar&#13;
terug in het verleden ligt.&#13;
Ten onrechte suggereren de taxateurs dat uit&#13;
het M.E.R. Trade Port Noord op de peildatum&#13;
zou blijken dat een belangrijk deel van&#13;
het ruilverkavelingsgebied tot het zoekgebied&#13;
voor ca 200 ha netto nieuw industrieterrein&#13;
behoort. Dat blijkt immers niet uit het M.E.R.&#13;
maar uit de startnotitie. Per peildatum maart&#13;
1998 was het M.E.R. nog niet verschenen. Een&#13;
ander onduidelijk punt is de fasering. Het is&#13;
nog niet bekend welke gronden als eerste&#13;
(2003 ?) en welke later (tot 2020 ?) in gebruik&#13;
worden genomen als bedrijventerrein. Bij een&#13;
onduidelijke fasering die zich kan uitstrekken&#13;
over 5 tot 22 jaren én een hoogst onzekere&#13;
situering is een redelijk handelend koper niet&#13;
bereid een hogere prijs te betalen.&#13;
De taxateurs verwijzen naar de elders voor&#13;
soortgelijke percelen bestede prijzen. Deze&#13;
ontbreken evenals iedere concretisering,&#13;
onderbouwing of bewijs.&#13;
Ten onrechte wijzen de taxateurs er op dat zij&#13;
“Intuïtief de invloed van de mogelijke nietagrarische&#13;
ontwikkelingen in het gebied in de&#13;
grondprijs tot uiting laten komen”. Met name&#13;
partij-taxateurs dienen te taxeren op basis van&#13;
kenbaar gemaakte feiten en omstandigheden.&#13;
Die ontbreken.&#13;
Taxateurs vermelden tenslotte dat op de peildatum&#13;
geen geschikte vergelijkingstransacties&#13;
beschikbaar waren. Derhalve moet vastgesteld&#13;
worden dat in het zoekgebied van maar liefst&#13;
750 ha gedurende een periode van ruim drie&#13;
jaren tot aan de peildatum geen projectontwikkelaar,&#13;
belegger of andere koper bereid is&#13;
geweest een hogere prijs dan de agrarische&#13;
waarde te betalen.&#13;
Volgens de taxateurs is onderzoek gedaan&#13;
naar in andere gebieden voor soortgelijke percelen&#13;
bestede prijzen. In het taxatierapport&#13;
ontbreekt ook ten aanzien van dit punt iedere&#13;
concretisering, onderbouwing of bewijs.&#13;
3 De heer J.H. Oomen, verbonden als beëdigd&#13;
rentmeester aan Van Hoven &amp; Oomen, is&#13;
vanaf januari 1990 werkzaam geweest als&#13;
extern taxateur voor en binnen de gemeente&#13;
Venlo. Deze erkende deskundige kan op basis&#13;
van feiten en ervaringen verklaren omtrent de&#13;
situatie per de peildatum van maart 1998. In de&#13;
overgelegde brief van 11 oktober 2002 verklaart&#13;
Oomen – kortgezegd – dat in de periode&#13;
maart 1998 de betreffende gronden geen meerwaarde&#13;
hadden boven de agrarische waarde.&#13;
4 Uit een door de gemeente Venlo binnen en&#13;
direct aansluitend aan het zoekgebied ingesteld&#13;
onderzoek is gebleken, dat per peildatum&#13;
binnen het zoekgebied geen enkele projectontwikkelaar,&#13;
belegger of koper gronden&#13;
zou kopen of gekocht heeft tegen een meerwaarde.&#13;
5 Een onderzoek onder taxateurs heeft verder&#13;
uitgewezen, dat de waarde bij agrarisch&#13;
gebruik in het zoekgebied per peildatum&#13;
onbebouwd beneden de ƒ 5,– lag en met glasopstallen&#13;
op maximaal ƒ 7,50 en buiten het&#13;
zoekgebied per peildatum (gemiddeld) op&#13;
maximaal ƒ 5,84.&#13;
Concluderend stelt de gemeente Venlo dat het&#13;
verzoek van BBL moet worden afgewezen.&#13;
Het standpunt van de Centrale&#13;
Landinrichtingscommissie en de&#13;
Landinrichtingscommissie&#13;
De Landinrichtingscommissie heeft zich aangesloten&#13;
bij het standpunt van de Centrale&#13;
Landinrichtingscommissie.&#13;
Van het door de vertegenwoordiger van de&#13;
Centrale Landinrichtingscommissie gevoerde&#13;
betoog zijn pleitnotities overgelegd. De inhoud&#13;
daarvan dient als hier herhaald en ingelast te&#13;
worden beschouwd.&#13;
Kort samengevat luidt dit betoog als volgt.&#13;
Overleg tussen BBL en de gemeente Venlo&#13;
heeft er uiteindelijk toe geleid, dat BBL ermee&#13;
heeft ingestemd dat ca 16 ha van haar in het&#13;
zoekgebied gelegen eigendom, alsnog aan de&#13;
gemeente is toegedeeld. In de aftekenverklaring&#13;
van 7 juli 1999 heeft BBL nadrukkelijk&#13;
aangegeven, dat op de bewuste gronden naar&#13;
haar mening een agrarische meerwaarde rust,&#13;
en dat BBL daarop in het kader van de lijst&#13;
der geldelijke regelingen zal terugkomen.&#13;
De cruciale vraag in dit geding is derhalve of&#13;
er op het tijdstip van de tervisielegging van&#13;
het plan van toedeling, zijnde maart 1998,&#13;
sprake was van een andere dan agrarische&#13;
waarde op betreffende percelen. Medio 1997&#13;
heeft de provincie Limburg een startnotitie ter&#13;
inzage gelegd voor het milieu-effectrapport&#13;
Trade Port Noord, hetgeen voor de Landinrichtingscommissie&#13;
aanleiding is geweest de&#13;
bewuste gronden niet uit te ruilen, juist omdat&#13;
ze discussies met de grondeigenaren voorzag&#13;
in verband met de niet-agrarische meerwaarde.&#13;
De terinzagelegging van genoemde startnotitie&#13;
is een ontwikkeling die bijdraagt aan&#13;
een redelijke verwachting omtrent de planologische&#13;
ontwikkeling van het gebied.&#13;
De commissie vindt het onbegrijpelijk dat de&#13;
gemeente Venlo tot op de dag van vandaag&#13;
persisteert bij haar standpunt, dat van een&#13;
niet-agrarische waarde in het geheel geen&#13;
sprake is. De vraag rijst waarom de gemeente&#13;
blijkens haar bezwaarschrift tegen het plan&#13;
van toedeling stond op toedeling van gronden&#13;
in het zoekgebied indien daarop enkel een&#13;
agrarische bestemming rustte.&#13;
Aan een inhoudelijke discussie over de hoogte&#13;
van de meerwaarde zijn partijen en de Landinrichtingscommissie&#13;
niet toegekomen. In het&#13;
taxatierapport van de door BBL ingeschakelde&#13;
deskundigen is die meerwaarde vastgesteld&#13;
op € 1,60 per m2. Een aanzienlijke meerwaarde&#13;
is gelet op de stand van zaken medio april&#13;
1998 moeilijk hard te maken, doch de commissie&#13;
is van mening dat de claim van BBL, in&#13;
dat licht bezien, toch als zeer bescheiden mag&#13;
worden aangemerkt.&#13;
De meerwaarde die de gemeente Venlo aan&#13;
BBL zou moeten vergoeden dient naar het&#13;
oordeel van de commissie te worden vastgesteld&#13;
op € 1,60 per m2.&#13;
Het oordeel van de rechtbank&#13;
Op grond van artikel 210 lid 1 sub c onder 3&#13;
van de Landinrichtingswet (Liw) juncto artikel&#13;
artikel 210 lid 2 Liw dient de andere dan&#13;
agrarische waarde van grond ten behoeve van&#13;
het opstellen van de lijst der geldelijke regelingen&#13;
te worden vastgesteld naar het tijdstip&#13;
van de tervisielegging van het plan van toedeling,&#13;
in casu maart 1998. Dit uitgangspunt&#13;
wordt in vaste rechtspraak aangehouden.&#13;
Voor de beoordeling van de vraag of de&#13;
betrokken grond op bedoeld tijdstip een&#13;
andere en in dit geval hogere waarde had dan&#13;
de agrarische waarde dient naar het oordeel&#13;
van de rechtbank als maatstaf te worden aangelegd&#13;
de vraag of een redelijk handelend&#13;
koper op dat moment bereid zou zijn geweest&#13;
om, uitgaande van redelijke verwachtingen&#13;
omtrent de toekomstige planologische ontwikkelingen&#13;
in dat gebied, een hogere prijs te&#13;
betalen dan de agrarische waarde. Voor de&#13;
beantwoording van die vraag dienen alle omstandigheden&#13;
in aanmerking te worden genomen,&#13;
die in objectieve zin van invloed kunnen&#13;
zijn op het ontstaan van dergelijke toekomstverwachtingen.&#13;
Hierbij is niet alleen van belang&#13;
het op dat moment voor het betrokken gebied&#13;
vigerende bestemmingsplan of het eventuele&#13;
bestaan van een ontwerp-bestemmingsplan of&#13;
een voorbereidingsbesluit, welke voorzien in&#13;
een wijziging van de bestemming van dat&#13;
gebied, maar kunnen evenzeer andere, feitelijke&#13;
ontwikkelingen een rol spelen, die kunnen&#13;
bijdragen aan redelijke verwachtingen omtrent&#13;
de planologische toekomst van het gebied.&#13;
Daarbij kan worden aangenomen dat naarmate&#13;
de planologische ontwikkeling van een&#13;
bepaald gebied concreter is, de niet-agrarische&#13;
meerwaarde groter zal zijn.&#13;
Reeds terstond wijst de rechtbank erop dat de&#13;
gemeente Venlo als verkrijger van de gronden&#13;
in deze een bijzondere positie inneemt nu zij&#13;
enerzijds “intern” eerder op de hoogte zal&#13;
zijn van ontwikkelingen in het betreffende&#13;
gebied, terwijl zij anderzijds zelf als overheidsorgaan&#13;
invloed op de toekomstige planologische&#13;
ontwikkelingen in het gebied kan en&#13;
zal hebben, welke informatie en invloed de&#13;
gemiddelde koper van gronden in het bewuste&#13;
zoekgebied niet zal hebben.&#13;
Met name de terinzagelegging van de startnotitie&#13;
voor het milieu-effectrapport T.P.N.&#13;
heeft de Landinrichtingscommissie gebracht&#13;
tot haar brief van 25 juni 1997 aan de grondeigenaren&#13;
en pachters binnen de ruilverkaveling&#13;
“Melderslo” . Gebleken is dat een belangrijk&#13;
deel van het ruilverkavelingsgebied tot het&#13;
zoekgebied voor ca. 200 ha netto nieuw industrieterrein&#13;
behoort. Het totale zoekgebied&#13;
bedraagt 750 ha en hiervan ligt ca 630 ha binnen&#13;
de ruilverkaveling “Melderslo”.&#13;
Voor de Landinrichtingscommissie is een en&#13;
ander reden geweest om de gronden gelegen&#13;
in het zoekgebied niet uit te ruilen.&#13;
De Landinrichtingscommissie heeft daarvoor&#13;
de volgende redenen aangevoerd:&#13;
– Omdat door de nieuwe bestemming van het&#13;
gebied de grondprijzen binnen het gebied zullen&#13;
stijgen zullen de eigenaren niet meer&#13;
bereid zijn om bij de toedeling hun gronden&#13;
tegen gronden buiten het zoekgebied te ruilen.&#13;
Hieruit volgt dat de Landinrichtingscommissie&#13;
genoodzaakt is de grond van alle eigenaren&#13;
binnen het zoekgebied te laten liggen.&#13;
– Omdat binnen het zoekgebied een deel van&#13;
de gronden aangewezen is als grondwaterbeschermingsgebied,&#13;
waarvoor beperkingen gelden&#13;
voor het vestigen van bedrijven en waarvoor&#13;
verschil in grondprijs zal optreden, kan&#13;
uitruil vanuit het grondwaterbeschermingsgebied&#13;
naar het overige zoekgebied niet plaatsvinden&#13;
zonder instemming van de eigenaren.&#13;
– Een ander onduidelijk punt is de fasering.&#13;
Het is nog niet bekend welke gronden als eerste&#13;
(2003 ?) en welke later (tot 2020 ?) in&#13;
gebruik worden genomen als bedrijventerrein.&#13;
De Landinrichtingscommissie geeft hiermee&#13;
aan dat door de gewijzigde danwel de te verwachten&#13;
bestemming een bepaalde verwachtingswaarde&#13;
op het betreffende zoekgebied&#13;
rust, zodat eigenaren niet meer bereid zijn&#13;
gronden tegen de enkele agrarische waarde af&#13;
te staan.&#13;
De Landinrichtingscommissie heeft vervolgens&#13;
een plan van toedeling ter inzage gelegd&#13;
waarin de gronden in het zoekgebied niet zijn&#13;
uitgeruild. De gemeente Venlo heeft tegen het&#13;
plan van toedeling bezwaar gemaakt en langs&#13;
deze weg toedeling in het zoekgebied verzocht,&#13;
zoals de gemeente Venlo ook al bij de&#13;
wenszittting had gedaan.&#13;
Uiteindelijk heeft dit ertoe geleid dat BBL&#13;
ermee instemde dat ca 16 ha van haar in het&#13;
zoekgebied gelegen gronden in eigendom aan&#13;
de gemeente Venlo werden toegedeeld, waarbij&#13;
de gemeente afstand deed van de gronden&#13;
gelegen aan de “Aartserfweg”. Door deze uitdrukkelijke&#13;
wens gaf de gemeente Venlo reeds&#13;
aan dat zij meer waarde hechtte aan gronden&#13;
in het zoekgebied dan de ingebrachte gronden&#13;
aan de “Aartserfweg”. Desgevraagd heeft de&#13;
gemeente Venlo ter terechtzitting ook toegegeven&#13;
dat zij de voorkeur geeft aan gronden in&#13;
het zoekgebied, daar deze ook voor toekomstige&#13;
ruilingen gebruikt kunnen worden.&#13;
Van belang acht de rechtbank nog dat onweersproken&#13;
is, dat de gemeente Venlo zelf de aan&#13;
haar toegedeelde 16 ha grond in het zoekgebied,&#13;
binnen de beschikbare BBL-grond&#13;
van ca 37 ha, heeft uitgezocht waarbij de&#13;
gemeente Venlo geen belangstelling toonde&#13;
voor de gronden in het groen gekleurde deel&#13;
(natuurgebied) van het zoekgebied.&#13;
Onjuist acht de rechtbank ook de stelling van&#13;
de gemeente Venlo dat de te realiseren 200 ha&#13;
bedrijventerrein slechts ca 27% van de ca&#13;
750 ha van het zoekgebied zou bedragen. De&#13;
gemeente Venlo houdt dan geen rekening met&#13;
het in het zoekgebied gelegen grondwaterbeschermingsgebied&#13;
van ca 280 ha en de aanwezige&#13;
natuurgebieden, zodat het te realiseren&#13;
bedrijventerrein van 200 ha een beduidend&#13;
hoger percentage van het daarvoor resterende&#13;
zoekgebied zal bedragen.&#13;
Niet te verwachten valt dat het nieuwe industrieterrein&#13;
ter plaatse van het grondwaterbeschermingsgebied&#13;
en de natuurterreinen zal&#13;
worden gesitueerd.&#13;
Op grond van het vorenstaande is de rechtbank&#13;
van oordeel dat de aan de gemeente Venlo toegedeelde&#13;
gronden in het zoekgebied, gelet op de&#13;
aangekondigde gewijzigde bestemming ingevolge&#13;
meergenoemde startnotitie, een meerwaarde&#13;
hebben boven de agrarische waarde.&#13;
Met de Landinrichtingscommissie is de rechtbank&#13;
van oordeel dat een aanzienlijke meerwaarde,&#13;
gelet op de stand van zaken medio&#13;
1998, moeilijk hard te maken is nu immers het&#13;
streekplan toen nog niet onherroepelijk was,&#13;
de M.E.R.-rapportage nog niet voorhanden&#13;
was, evenmin als een voorbereidingsbesluit of&#13;
ontwerp-bestemmingsplan.&#13;
Zowel BBL als de gemeente Venlo hebben&#13;
aangevoerd dat in de periode voor 1997 tot&#13;
maart 1998 niet is gebleken van aan- of verkopen&#13;
in het zoekgebied met een hogere dan&#13;
agrarische waarde. De rechtbank acht het niet&#13;
onbegrijpelijk dat eigenaren ná de startnotitie&#13;
M.E.R. medio 1997 een afwachtende houding&#13;
zijn gaan aannemen. Dit is temeer een indicatie&#13;
dat er een verwachtings- en dus meerwaarde&#13;
is met betrekking tot de aan de gemeente&#13;
Venlo toegedeelde gronden van BBL.&#13;
Niet ongebruikelijk is dat de door BBL inge-&#13;
schakelde deskundigen in een situatie als de&#13;
onderhavige intuïtief de invloed van de mogelijke&#13;
niet agrarische ontwikkelingen in het gebied&#13;
in de grondprijs tot uiting hebben laten komen.&#13;
Alles overziende is de rechtbank van oordeel&#13;
dat de door de deskundigen vastgestelde andere&#13;
dan agrarische meerwaarde van € 1,60 per&#13;
m2 alleszins redelijk en billijk is en de rechtbank&#13;
zal deze aldus vaststellen. De rechtbank&#13;
gaat daarbij uit van een oppervlakte van&#13;
16.00.15 ha zoals in het inleidende bezwaarschrift&#13;
van BBL is gesteld en niet van de door&#13;
de deskundigen gehanteerde oppervlakte.&#13;
De kosten van het geding&#13;
(...; red.)&#13;
Beslissing&#13;
De rechtbank:&#13;
verklaart het bezwaar van BBL gegrond;&#13;
(...; red.)</content><legacyfootnotes/><footnotes><footnote/></footnotes><auteurs/><published>2005-06-01 00:00:00</published><modified>2002-09-24 00:00:00</modified><editiondate>2005-06-01</editiondate><htmlpath>https://denhollander.info/artikel/4284</htmlpath></article>
</articles></edition>
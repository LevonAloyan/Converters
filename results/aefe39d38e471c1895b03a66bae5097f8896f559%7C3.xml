<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7239</id><udhid>UDH:TvAR/7239</udhid><titel>'J.H. R. J.M.H. M. en H.H. M / ruilverkaveling 'Oude Graaf' (TvAR 1989/4229)</titel><searchwords><searchword>TvAR 4/1989</searchword><searchword>TvAR 1989/4229</searchword><searchword>UDH:TvAR/7239</searchword></searchwords><attachments><attachment><name>1989_nr 4_Rechtspraak_4229.pdf</name><extention>pdf</extention><url>https://denhollander.info/download/6822/ci</url></attachment></attachments><inleiding>Landinrichtingswet, art. 10 en&#13;
195 e.v.&#13;
Bij de boerderijverplaatsing van belanghebbende&#13;
is het huisperceel bij het oude gebouw&#13;
(1,08 ha) buiten de overeenkomst gebleven&#13;
met het doel deze weer aan belanghebbende&#13;
toe te delen. De bezwaren van reclamanten&#13;
zijn gericht op toedeling van 30&#13;
are van deze kavel aan elk van hen.&#13;
De rechtbank is van oordeel dat, gelet&#13;
op bovenstaande gegevens omtrent de afmetingen,&#13;
tegemoetkoming aan het bezwaar&#13;
door de wet (art. 10) niet wordt uitgesloten.&#13;
De rechtbank is, mede naar aanleiding&#13;
van feiten en omstandigheden, er niet van&#13;
overtuigd dat door de LC bij de totstandkoming&#13;
van de boerderijverplaatsingsovereenkomst&#13;
de belangen van reclamanten&#13;
voldoende zijn meegewogen. Een juiste afweging&#13;
van de gerechtvaardigde belangen&#13;
van alle betrokkenen, in samenhang met&#13;
het algemeen ruilverkavelingsbelang en dat&#13;
van de ruilverkaveling 'Oude Graaf' in het&#13;
bijzonder, had ertoe moeten leiden dat het&#13;
plan van toedeling conform het alternatieve&#13;
voorstel van reclamanten was vastgesteld.&#13;
Uit hetgeen boven is overwogen omtrent&#13;
het algemeen belang van de ruilverkaveling&#13;
en de geboden afweging van belangen volgt&#13;
dat belanghebbende er in redelijkheid niet&#13;
op mocht vertrouwen dat de toedeling van&#13;
kavel 08307 buiten iedere discussie zou blijven,&#13;
enkel omdat deze kavel buiten de&#13;
boerderijverplaatsingsovereenkomst viel.&#13;
De rechtbank wijzigt het plan van toedeling.</inleiding><content>Rechtbank Roermond, 7 juli 1988&#13;
J.H. R., J.M.H. M. en H.H. M.-S., reclamanten&#13;
tegen het plan van toedeling in de&#13;
ruilverkaveling 'Oude Graaf';&#13;
Het bezwaar nummer 66 van reclamant en&#13;
diens standpunt in het bezwaar nummer&#13;
235.&#13;
Deze kunnen als volgt worden samengevat:&#13;
Rietjens wenst vergroting van zijn huiskavel.&#13;
Hij heeft deze vergroting dringend&#13;
nodig voor zijn bedrijfsvoering onder andere&#13;
voor de bereikbaarheid en de uitbreiding&#13;
van de sleufsilo's.&#13;
Rietjens heeft een melkveebedrijf en&#13;
daarbij is elke are grond aan huis belangrijk.&#13;
Rietjens is er steeds van uitgegaan dat&#13;
hem een deel van kavel 08307 zou worden&#13;
toebedeeld. Met name commissielid Hekers&#13;
heeft zich voor de wenszitting - het was&#13;
heel in het begin van de boerderijverplaatsing&#13;
— uitgelaten in de trent van 'die grond&#13;
krijg je altijd toegewezen'.&#13;
Deze uitlating van Hekers is niet bevestigd;&#13;
toezeggingen in strikte zin zijn er niet&#13;
gedaan.&#13;
Op een wenszitting wordt nooit iets toegezegd.&#13;
J.M.H. Moonen en Rietjens hebben&#13;
steeds ieder de helft van kavel 08307 gewenst.&#13;
Rietjens is bereid een deel van zijn&#13;
toedeling elders in te leveren in ruil voor&#13;
een deel van kavel 08307.&#13;
Rietjens heeft tijdens de wenszitting&#13;
van een lid van de plaatselijke commissie&#13;
gehoord dat de boerderij aan de zoon&#13;
van belanghebbende Moonen was verkocht.&#13;
Tot heden was Rietjens niet bekend&#13;
dat de kavel 08307 buiten de boerderijverplaatsing&#13;
was gehouden. Rietjens en reclamant&#13;
Moonen hebben overeenstemming&#13;
bereikt over een alternatieve toedeling van&#13;
kavel 08307, waarbij aan ieder van hen ongeveer&#13;
30 are van de kavel wordt toegedeeld. Het bezwaar nummer 235 van reclamanten&#13;
en hun standpunt in het bezwaar nummer&#13;
66.&#13;
Deze kunnen als volgt worden samengevat:&#13;
Mr. Sleegers heeft het standpunt van reclamanten&#13;
toegelicht aan de hand van pleitnotities,&#13;
welke als hiet ingelast worden beschouwd,&#13;
en heeft zich overigens aangesloten&#13;
bij hetgeen mr. Hameleers naar voren&#13;
heeft gebracht. Er zijn geen toezeggingen&#13;
gedaan.&#13;
Reclamanten weten pas sinds kort dat&#13;
kavel 08307 buiten de boerderijverplaatsingsovereenkomst&#13;
is gehouden. Reclamanten&#13;
zijn bereid grond elders in te leveren&#13;
voor een gedeelte van kavel 08307. Reclamanten&#13;
en Rietjens zijn het er onderling&#13;
over eens dat aan ieder 30 are van kavel&#13;
08307 moet worden toegedeeld.&#13;
Het standpunt van de bij de bezwaren&#13;
nummer 66 en 235 betrokken belanghebbende&#13;
J.L.G.M. Moonen.&#13;
Dit kan als volgt worden samengevat:&#13;
Het standpunt van belanghebbende&#13;
wordt toegelicht door mr. Theunissen aan&#13;
de hand van pleitnotities welke als hier ingelast&#13;
worden beschouwd.&#13;
Op nadrukkelijk verzoek van de heer&#13;
Moonen is indertijd perceel 08307 buiten&#13;
de boerderijverplaatsing gehouden. De&#13;
heer Moonen heeft hierom gevraagd, omdat&#13;
op perceel 08307 diens ouderlijk huis&#13;
staat en hij voornemens is te zijner tijd dit&#13;
huis weer te gaan bewonen. Wanneer hij&#13;
het ouderlijk huis weer gaat bewonen wil&#13;
hij de mogelijkheid hebben om daar zijn&#13;
hobby, te weten het houden van dieren, te&#13;
kunnen uitoefenen.&#13;
In verband hiermee wil hij de ongeveer 1&#13;
ha grond die bij deze woning ligt behouden.&#13;
Belanghebbende wil met het oog op zijn&#13;
gezondheidstoestand het bedrijf al voor&#13;
zijn 65ste jaar aan zijn zonen overdragen.&#13;
Bij toedeling van een gedeelte van perceel&#13;
08307 aan reclamanten wordt het restant&#13;
van de kavel minder waard. Ontkend&#13;
wordt dat het pand of perceel te koop zijn&#13;
aangeboden. Er is geen enkele indicatie dat&#13;
er toezeggingen zijn gedaan als door Rietjens&#13;
gesteld.&#13;
Hoogstens kan er sprake zijn van een&#13;
toekomstverwachting waarop Rietjens&#13;
heeft gespeculeerd. De boerderijverplaatsing&#13;
is een moeizaam proces geweest. Belanghebbende&#13;
heeft tegen zijn toedeling&#13;
ook bezwaren. Hij vraagt zich af wat de&#13;
waarde van een boerderijverplaatsingsovereenkomst&#13;
is, indien aan een gemaakt beding&#13;
zonder meer voorbijgegaan kan worden.&#13;
Het standpunt van de Centrale Landinrichtingscommissie&#13;
en de Landinrichtingscommissie.&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie. Dit kan&#13;
als volgt worden samengevat:&#13;
Ten aanzien van bezwaren nummers 66 en&#13;
235.&#13;
Als argument voor hun bezwaren voeren&#13;
reclamanten aan dat belanghebbende Moonen&#13;
in het kader van de ruilverkaveling is&#13;
verplaatst en nieuwbouw gerealiseerd heeft.&#13;
Daarom dient belanghebbende Moonen&#13;
volgens reclamanten de cultuurgrond in&#13;
zijn oude huiskavel af te staan.&#13;
Belanghebbende Moonen is in het kader&#13;
van de ruilverkaveling verplaatst. Hij heeft&#13;
nieuwe gebouwen gesticht aan de Booldersdijk.&#13;
De boerderijverplaatsing geschiedt op&#13;
basis van een overeenkomst tussen de Landinrichtingscommissie&#13;
en de verplaatser,&#13;
waarin over en weer de rechten en verplichtingen&#13;
worden vastgelegd. De verplaatser&#13;
krijgt subsidie en voorfinanciering. Zijn&#13;
toedeling wordt op voorhand geprojecteerd&#13;
in ruil waarvoor de verplaatser afstand&#13;
doet van zijn inbreng, voor zover opgenomen&#13;
in de overeenkomst.&#13;
Voor verplaatsing worden door de ruilverkaveling&#13;
uiteraard allereerst eigenaren&#13;
benaderd die grond en gebouwen hebben in&#13;
overvraagde gebieden. Door aldaar gronden&#13;
vrij te maken voor andere bedrijven&#13;
kan de bedrijdsstructuur van de landbouw&#13;
verbeterd worden, hetgeen subsidie en&#13;
voorfinanciering rechtvaardigt.&#13;
Verplaatsing van de bedrijven is meestal&#13;
een moeizaam proces, waarin partijen&#13;
soms na veel tijd eindelijk tot een overeenkomst&#13;
komen. De verplaatser neemt - ondanks&#13;
subsidie en voorfinanciering - nu&#13;
eenmaal zekere risico's waartoe niet alle&#13;
landbouwers zomaar geneigd zijn. In het kader van de onderhandelingen&#13;
met belandhebbende Moonen is uitdrukkelijk&#13;
overeengekomen het oude huisperceel&#13;
van belanghebbende Moonen (thans kavel&#13;
08307) buiten de overeenkomst te laten met&#13;
de bedoeling deze grond weer aan belanghebbende&#13;
Moonen toe te delen. Aldus is geschied.&#13;
Reclamanten vragen thans aan de Landinrichtingscommissie&#13;
de overeenkomst in&#13;
wezen op te breken ten nadele van de contractspartner&#13;
Moonen, zulks om het reeds&#13;
bereikte voordeel voor reclamanten nog&#13;
eens te vergroten. Hiermee kan de commissie&#13;
niet instemmen. Door de toedeling van&#13;
kavel 08307 aan Moonen doet de ruilverkaveling&#13;
reclamanten gelet op hun inbrengpositie,&#13;
niets te kort. Reclamanten willen gewoon&#13;
meer hebben, hetgeen hen niet euvel&#13;
kan worden geduid maar niet ten koste&#13;
mag gaan van anderen.&#13;
Overigens ontbreekt een reëel ruilvoorstel&#13;
omdat zulks onmogelijk is. De 60 are&#13;
die reclamanten willen hebben kan niet bij&#13;
de boerderij kavel van belanghebbende J.L.&#13;
G.M. Moonen worden gelegd, zodat het&#13;
bezwaar in feite inhoudt een voorstel tot&#13;
gedwongen verkoop van grond door belanghebbende&#13;
Moonen. Deze weg wil de&#13;
commissie niet bewandelen.&#13;
Voor zover de suggestie is gewekt dat&#13;
de Landinrichtingscommissie reclamanten&#13;
grond uit de oude huiskavel van belanghebbende&#13;
Moonen in het vooruitzicht zou hebben&#13;
gesteld ontkent de Landinrichtingscommissie&#13;
dit ten enen male.&#13;
De commissie verzoekt de bezwaren van&#13;
beide reclamanten af te wijzen.&#13;
Het voorstel tot kavelsplitsing waarover&#13;
beide reclamanten het onderling eens zijn&#13;
geworden, is op kaart uitgewerkt en wordt&#13;
overgelegd.&#13;
Opgemerkt wordt tenslotte dat de grond&#13;
van kavel 08307 van goede tot zeer goede&#13;
kwaliteit is. Gezien de grootte van 1.08 ha&#13;
is de kavel echter naar de mening van de&#13;
commissie slechts met een bedrijf van intensieve&#13;
kastuinbouw of gespecialiseerde&#13;
teelt redelijk exploitabel te maken.&#13;
In beide bezwaren:&#13;
Het oordeel van de rechtbank.&#13;
Het bezwaar van reclamanten komt erop&#13;
neer dat in het plan van toedeling ten onrechte&#13;
geen grond van kavel 08307 aan hen&#13;
is toegedeeld. Hun alternatieve voorstel&#13;
houdt in dat van de totale oppervlakte van&#13;
1.08 ha aan ieder van hen 30 are zal worden&#13;
toegedeeld. In dat geval zou circa 48 are bij&#13;
de gebouwen van de belanghebbende Moonen&#13;
op kavel 08307 beschikbaar blijven.&#13;
Allereerst moet bezien worden of een toedeling&#13;
als verzocht in strijd komt met de&#13;
rechten van de eigenaar als bedoeld in art.&#13;
10 van de Landinrichtingswet.&#13;
De rechtbank is van oordeel dat, gelet op&#13;
bovenstaande gegevens omtrent de afmetingen,&#13;
tegemoetkoming aan het bezwaar&#13;
van reclamanten door de wet niet wordt&#13;
uitgesloten.&#13;
Desgevraagd hebben, bij de behandeling&#13;
ter terechtzitting, noch de Landinrichtingscommissie&#13;
noch de belanghebbende Moonen&#13;
een ander standpunt verdedigd.&#13;
Uit documentatie met betrekking tot de&#13;
doelstelling van de Ruilverkaveling 'Oude&#13;
Graaf', blijkt dat deze ruilverkaveling in&#13;
uitvoering genomen is om de produktieomstandigheden&#13;
voor de landbouw in het&#13;
gebied gunstiger te maken. Dit tracht men&#13;
onder meer te bereiken door grotere en beter&#13;
bewerkbare kavels te realiseren en zodoende&#13;
betere voorwaarden te scheppen&#13;
voor een meer rendabele bedrijfsvoering.&#13;
Reclamanten hebben onweersproken aangevoerd&#13;
dat zij ieder voor een doelmatige&#13;
uitoefening van hun bedrijf dringend behoefte&#13;
hebben aan meer grond ter plaatse&#13;
en dat zij van het begin af aan, (nog voor&#13;
dat de boerderijverplaatsingsovereenkomst&#13;
tot stand was gekomen) steeds hun wens&#13;
kenbaar hebben gemaakt om kavel 08307&#13;
- althans gedeeltelijk - toegedeeld te&#13;
krijgen.&#13;
Er is evenwel vast komen te staan dat&#13;
hun in dit opzicht door de commissie geen&#13;
toezeggingen zijn gedaan.&#13;
Reclamanten hebben eveneens onweersproken&#13;
naar voren gebracht dat zij eerst&#13;
kortgeleden ervan op de hoogte zijn dat de&#13;
kavel 08307 buiten de boerderij verplaatsingsovereenkomst&#13;
is gehouden.&#13;
De rechtbank is, mede naar aanleiding&#13;
van bovenvermelde feiten en omstandigheden,&#13;
er niet van overtuigd dat door de&#13;
Landinrichtingscommissie bij de totstandkoming&#13;
van de boerderijverplaatsingsovereenkomst - en (met name bij het sluiten&#13;
van het beding om) kavel 08307 buiten die&#13;
overeenkomst te houden - de belangen&#13;
van reclamanten voldoende zijn meegewogen.&#13;
Daaromtrent is ook niet gesteld of gebleken.&#13;
Naar het oordeel van de rechtbank had&#13;
een juiste afweging van de gerechtvaardigde&#13;
belangen van alle betrokkenen in samenhang&#13;
met het algemeen ruilverkavelingsbelang&#13;
en dat van de ruilverkaveling 'Oude&#13;
Graaf' in het bijzonder ertoe moeten leiden&#13;
dat het plan van toedeling conform het alternatieve&#13;
voorstel van reclamanten was&#13;
vastgesteld.&#13;
Belanghebbende Moonen heeft aangevoerd&#13;
dat boerderijverplaatsing grote risico's&#13;
met zich meebrengt en dat bij de&#13;
beslissing tot het aanvaarden van boerderijverplaatsing&#13;
voor hem mede een rol&#13;
gespeeld heeft dat de betreffende kavel buiten&#13;
de overeenkomst zou worden gehouden.&#13;
Hij vraagt zich af welke waarde aan&#13;
een dergelijke overeenkomst kan worden&#13;
toegekend.&#13;
Uit hetgeen boven is overwogen omtrent&#13;
het algemeen belang van de ruilverkaveling&#13;
en de geboden afweging van belangen volgt&#13;
dat belanghebbende Moonen er in redelijkheid&#13;
niet op mocht vertrouwen dat toedeling&#13;
van kavel 08307 zoals het plan van toedeling&#13;
voorzien in ongewijzigde vorm buiten&#13;
iedere discussie zou blijven, enkel omdat&#13;
deze kavel buiten de boerderijverplaatsingsovereenkomst&#13;
viel.&#13;
Bovendien komt het de rechtbank weinig&#13;
aannemelijk voor dat in verhouding tot de&#13;
totale bij de boerderijverplaatsing betrokken&#13;
economische bedrijfsmatige belangen,&#13;
het al dan niet behouden van 60 are grond&#13;
van doorslaggevende betekenis kan zijn geweest.&#13;
Dit geldt te meer nu belanghebbende&#13;
Moonen, naar zijn eigen zeggen, geen bedrijfsmatig&#13;
gebruik van kavel 08307 op het&#13;
oog heeft.&#13;
Het bovenstaande leidt tot de slotsom&#13;
dat het bezwaar van reclamanten gegrond&#13;
is en dat beslist moet worden als na te melden.</content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7239</htmlpath></article>
</articles></edition>
<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2020</searchword><id>16149</id><udhid>UDH:TvAR/16149</udhid><titel>Wetgeving, rechtspraak en literatuur</titel><searchwords><searchword>TvAR 5/2020</searchword><searchword>UDH:TvAR/16149</searchword></searchwords><attachments><attachment><name>20990.pdf</name><extention>pdf</extention><url>https://denhollander.info/download/20990/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Regeling tegemoetkoming land- en tuinbouwondernemers COVID-19&lt;/h4&gt;&lt;p&gt;Er is extra steun beschikbaar voor de volgende ondernemingen, die in aanmerking komen voor een eenmalige aanvullende tegemoetkoming:&lt;/p&gt;&lt;ul&gt;&lt;li class="streepjes"&gt;primaire ondernemingen in de sierteelt en primaire ondernemingen in de voedingstuinbouw die vrijwel volledig afhankelijk zijn van afzet aan de horeca, die in de periode van 12 maart tot en met 11 juni 2020 ten opzichte van de gemiddelde omzet in dezelfde periode in de drie voorgaande jaren 2017–2019 een omzetderving van minimaal 30 procent hebben om onder andere onvermijdelijke seizoensgebonden loonkosten te kunnen blijven betalen. Dit houdt in dat ondernemers met een lagere omzetderving dan 30%, niet voor deze regeling in aanmerking komen. Uitgangspunt bij ondernemers die wel voor deze regeling in aanmerking komen, is dat 30% van de omzetderving onder ondernemersrisico valt en dat de Staat de resterende 70% van de schade voor een aanzienlijk deel compenseert;&lt;/li&gt;&lt;li class="streepjes"&gt;bij primaire ondernemers in de voedingstuinbouw dient minimaal 75% van de omzet betrekking te hebben op directe of indirecte leveringen aan ondernemers met een in de bijlage genoemde SBI-code (de zogenaamde food-services; gespecialiseerde producten die worden geleverd aan hotels, restaurants en andere in de bijlage genoemde horecabedrijven). Het kan ook gaan om een vergelijkbare registratie in een andere lidstaat indien niet aan een bedrijf in Nederland wordt geleverd. Dit is het geval indien de producten worden bestemd voor in de bijlage genoemde activiteiten, zoals restaurants en hotels in andere lidstaten waar ze geen SBI code hebben. De tegemoetkoming wordt voor telers gebaseerd op de omzetderving die op deze leveringen betrekking heeft;&lt;/li&gt;&lt;li class="streepjes"&gt;groothandelsondernemingen in de sierteelt (hieronder vallen geen verkopen aan de eindverbruiker). Voor deze ondernemingen wordt de aanvullende tegemoetkoming berekend op basis van de hoogte van de bruto winst in de periode van 12 maart tot en met 11 juni 2020. De tegemoetkoming wordt vastgesteld op basis van 70% van het verschil van het gemiddelde van de bruto winst in de periode van 12 maart tot en met 11 juni over de jaren 2017, 2018 en 2019 en de bruto winst in de periode van 12 maart tot en met 11 juni 2020, en op de uitkomst 30% in mindering te brengen;&lt;/li&gt;&lt;li class="streepjes"&gt;groothandelsondernemingen in de voedingstuinbouw (hieronder vallen geen verkopen aan de eindverbruiker) die vrijwel volledig afhankelijk zijn van de afzet aan de horeca. Voor deze ondernemingen geldt dat minimaal 75% van de omzet betrekking moet hebben op leveringen aan ondernemers met een in de bijlage genoemde SBI-code. Het kan ook gaan om een vergelijkbare registratie in een andere lidstaat indien niet aan een bedrijf in Nederland wordt geleverd. Dit is het geval indien de producten worden bestemd voor in de bijlage genoemde activiteiten, zoals restaurants en hotels in andere lidstaten waar ze geen SBI code hebben. De tegemoetkoming wordt gebaseerd op de gederfde bruto winst die op deze leveringen betrekking heeft;&lt;/li&gt;&lt;li class="streepjes"&gt;wegtransporteurs van bloembollen, sierplanten, perkplanten, potplanten, snijbloemen, heesters en boomkwekerijgewassen die transporteren van telers naar veilingen en groothandelaren. Deze regeling is opgesteld om ondernemers in de sierteelt sector tegemoet te komen. Een essentieel onderdeel van de sierteeltketen is het vervoer van sierteelt producten over de weg van telers naar veilingen en groothandelaren. De wegtransporteurs hebben te maken met vraaguitval van het sierteeltvervoer over de weg in de periode 12 maart tot 11 juni, omdat in deze periode aan de veilingen nauwelijks producten worden aan- en afgevoerd. Om die reden is ervoor gekozen de wegtransporteurs in aanmerking te laten komen voor een tegemoetkoming op basis van deze regeling. De tegemoetkoming voor wegtransport is uitsluitend bedoeld voor wegtransporteurs van bloembollen, sierplanten, perkplanten, potplanten, snijbloemen, heesters en boomkwekerijgewassen die transporteren van telers naar veilingen en groothandelaren. De tegemoetkoming voor deze specifiek afgebakende groep wegtransporteurs wordt berekend op basis van 70% van de omzetderving (exclusief 30% ondernemersrisico) in de periode van 12 maart tot 11 juni;&lt;/li&gt;&lt;li class="streepjes"&gt;voor handelsondernemingen geldt dat deze in de definitie zijn afgebakend tot groothandelaar, om te verduidelijken dat het handel van business-to-business betreft. Detailhandel en retail valt buiten de reikwijdte van deze regeling;&lt;/li&gt;&lt;li class="streepjes"&gt;om zeker te stellen dat alle ondernemingen die extra ondersteuning nodig hebben en aanspraak maken op de regeling ook daadwerkelijk steun kunnen ontvangen is ervoor gekozen om per bedrijf een maximum te stellen aan de tegemoetkoming op basis van omzetcategorieën. Hierbij is zoveel mogelijk rekening gehouden met de verwachte schade van individuele bedrijven in de verschillende categorieën. Voor de aan de gedupeerde onderneming te verstrekken tegemoetkoming is een maximum plafond ingesteld, dat afhankelijk is van de bedrijfsomvang. Hiertoe is besloten om alle bedrijven die passen binnen de voorwaarden voor tegemoetkoming op basis van de regeling ook daadwerkelijk proportionele steun te kunnen verlenen. Het uitgangspunt van de regeling is ondernemers aanzienlijk tegemoet te komen voor de geleden schade, maar beoogt geen volledige schadeloosstelling. De maximale plafonds zijn gekozen om aan dit gelijkwaardigheidsprincipe invulling te kunnen geven. De consequentie van deze keuze is dat de grote groep kleinere ondernemers (naar verwachting ca. 2000) voor een groter aandeel van hun schade tegemoet gekomen wordt dan de kleine groep grote ondernemers (naar verwachting ca. 100). Er worden vier categorieën met maximale plafonds per onderneming gehanteerd op basis van de gemiddelde omzet (voor gedupeerde ondernemers) of brutowinst (voor gedupeerde groothandelaren) over de periode van 12 maart tot en met 11 juni in 2017, 2018 en 2019;&lt;/li&gt;&lt;li class="streepjes"&gt;de veilingen in Nederland hebben een uitzonderlijke positie in de sierteeltketen, doordat zij een essentiële functie in de keten hebben door de gebundelde vraag en aanbod in de markt te verzorgen. De veilingen zijn een coöperatie van de aangesloten telers en hebben geen winstoogmerk. De veilingen zijn geen groothandelsorganisatie, omdat de veilingen nooit eigenaar zijn van de producten. Om die reden passen de veilingen niet in de in deze regeling vastgestelde categorie-indeling van bedrijven voor telers en groothandelaren. De sierteeltketen zou zwaar beschadigd worden als de veiling deze functie niet meer zou kunnen uitoefenen en de duizenden aangesloten telers individueel de afzet zouden moeten organiseren. De veilingen hebben voorts ook een belangrijke functie in het vaststellen van marktstandaarden. Om die reden wordt de tegemoetkoming voor de veilingen van sierteeltproducten bepaald op basis van gederfde provisies en gederfde opbrengst van relevante heffingen die de veiling oplegt aan de aangesloten leden. Het percentage voor provisie en de relevante heffingen aan de telers bedraagt ca. 7%. De tegemoetkoming wordt vastgesteld op 70% van het verschil tussen de gemiddelde opbrengsten aan provisies en heffingen in de periode van 12 maart tot en met 11 juni over de jaren 2017, 2018 en 2019 en de opbrengst aan provisies en heffingen in de periode van 12 maart tot en met 11 juni 2020, met een maximum van 7% van de totale omzetderving van de leden van de desbetreffende veiling;&lt;/li&gt;&lt;li class="streepjes"&gt;aardappeltelers, voor de hoeveelheid fritesaardappelen die zij nog in opslag hebben en die niet meer verwerkt zullen worden tot diepgevroren en/of koel-verse aardappelproducten of aan groothandel of detailhandel (in kleinverpakking) afgeleverd. De vergoeding zal maximaal 44% bedragen van de gemiddelde marktwaarde van deze fritesaardappelen over de periode september 2019 t/m februari 2020 hetgeen resulteert in maximaal 6 cent per kilo fritesaardappelen die in de periode van 16 maart tot en met 31 augustus 2020 niet kunnen worden afgezet aan de aardappelverwerkende voedingsmiddelenindustrie voor de productie van diepgevroren en/of koel-verse aardappelproducten of aan groothandel of detailhandel (in kleinverpakking).&lt;/li&gt;&lt;/ul&gt;&lt;p&gt;Uitgangspunt is dat het gaat om de ondersteuning van ondernemers met toekomstperspectief, die door de maatregelen van de overheid om COVID-19 te bestrijden hard worden getroffen. Ten behoeve van de uitvoerbaarheid van de regeling is ervoor gekozen dat het moet gaan om een onderneming die op peildatum 12 maart 2020 ingeschreven was in het handelsregister. Alleen ondernemingen die niet in staat van faillissement verkeren en waarvoor geen verzoek tot surseance van betaling is ingediend, komen voor de tegemoetkoming in aanmerking (art. 4 en 9, onderdeel b). &lt;span class="italic"&gt;Stcrt.&lt;/span&gt; 08-05-2020, nr. 25444.&lt;/p&gt;&lt;h4&gt;Brede maatschappelijke heroverwegingen&lt;/h4&gt;&lt;p&gt;Ambtelijke werkgroepen hebben gekeken naar mogelijke beleidskeuzes op zestien verschillende maatschappelijke terreinen. Daarbij is in kaart gebracht welke mogelijkheden er zijn voor investeringen, besparen en het stopzetten van beleid en welke effecten dat heeft. Deze heroverwegingen zijn naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2019/20, 32359, nr. 4). Een van de rapporten heeft betrekking op voedsel: ‘Tenminste houdbaar tot: Bewegen naar een duurzaam voedselsysteem’ (bijlage).&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Erfpacht&lt;/h4&gt;&lt;p&gt;Kortingen op canon tijdens oorspronkelijke erfpachtperiode wegens afwijkende perceelvorm en excentrische ligging van de bedrijfsgebouwen. Had de Staat bij heruitgifte weer korting moeten toepassen? Afwijkingsbevoegdheid art. 4:84 Awb en vertrouwensbeginsel. Slagende motiveringsklachten. HR 17-04-2020, ECLI:NL:HR:2020:719&lt;/p&gt;&lt;p&gt;Geschil over de vaststelling van de hoogte van de erfpachtcanon. Vernietiging bindend advies van dor partijen benoemde deskundigen wegens buiten de opdracht treden. Rechtbank stelt de canon opnieuw vast. Rechtbank Gelderland 01-04-2020, ECLI:NL:RBGEL:2020:2553&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Kassen&lt;/h4&gt;&lt;p&gt;Caravanstalling in kassencomplex. Strijd met het bestemmingsplan. College van burgemeester en wethouders zijn bevoegd handhavend op te treden. Geen sprake van bijzondere omstandigheden om van handhaving af te zien. Beroepen zijn ongegrond. Voor het treffen van een voorlopige voorziening is geen aanleiding. Rechtbank Gelderland 30-04-2020, ECLI:NL:RBGEL:2020:2399&lt;/p&gt;&lt;h4&gt;Grondgebondenheid&lt;/h4&gt;&lt;p&gt;Volgens de begripsbepaling worden in de Verordening onder de volgende begrippen verstaan: ‘grondgebonden agrarisch bedrijf: agrarisch bedrijf waarbij het gebruik van agrarische gronden in de omgeving van het bedrijf noodzakelijk is voor het functioneren van het bedrijf, in de vorm van akkerbouw, vollegronds-tuinbouw, fruitteelt en boomteelt, grondgebonden veehouderij, en naar de aard daarmee vergelijkbare bedrijven. ‘Grondgebonden veehouderij: een veehouderij waarbij voldoende grond in de omgeving van het bedrijf aanwezig is om overwegend te voorzien in de mestafzet en het benodigde ruwvoer van de veehouderij, inclusief een neventak niet-grondgebonden veehouderij die wat betreft aard en schaal ondergeschikt is aan de grondgebonden bedrijfsvoering.’ Beroep gegrond. ABRvS 05-05-2020, ECLI:NL:RVS:2020:1193&lt;/p&gt;&lt;h4&gt;Omgevingswet&lt;/h4&gt;&lt;p&gt;De invoering van de Omgevingswet (voorzien voor 1 januari 2021) is, zoals bekend, uitgesteld. Wie over de voortgang wil lezen neme &lt;span class="italic"&gt;Kamerstukken II&lt;/span&gt; 2019/20, 33118, nr. 142 erbij. Een nieuwe datum is er nog niet.&lt;/p&gt;&lt;h4&gt;Spuitvrije zones&lt;/h4&gt;&lt;p&gt;De vaste commissie voor Landbouw, Natuur en Voedselkwaliteit heeft besloten prof. mr. N.S.J. Koeman te verzoeken een paper op te stellen met een analyse en een advies over de juridische mogelijkheden met betrekking tot spuitvrije zones. Een exemplaar van deze paper is aan de kamer aangeboden (&lt;span class="italic"&gt;Kamerstukken II&lt;/span&gt; 2019/20, 27428, nr. 369). Dit advies gaat over de vraag of het mogelijk is rijksregels te stellen betreffende spuitvrije zones tussen agrarische percelen waar gewasbeschermingsmiddelen worden toegepast en gevoelige functies, zoals wonen. Met name wordt dan gedacht aan rijksregels die gesteld worden ten behoeve van een goede ruimtelijke ordening. Het antwoord op die vraag luidt dat dergelijke rijksregels goed mogelijk zijn waar het gaat om nieuwe situaties, waar in de praktijk nu al vaak in een bestemmingsplan een zone van 50 m. wordt verlangd. Voor zover het gaat om rijksregels die betrekking hebben op bestaande situaties waarin de afstand te kort wordt geacht zijn rijksregels niet goed denkbaar, gelet op het feit dat op grond van art, 3.2.2. Besluit ruimtelijke ordening (Bro) in bestemmingsplan steeds een standaard overgangsbepaling moet worden opgenomen, inhoudende dat bestaand rechtmatig gebruik dat afwijkt van het plan, mag worden voortgezet. Onder de omgevingswet zal de situatie anders zijn. Dan is geen sprake meer van een wettelijk verplicht standaard overgangsrecht, dat bestaande situaties beschermt. Dan kunnen in het Besluit kwaliteit leefomgeving (hierna: Bkl) instructieregels worden gesteld betreffende spuitvrije zones. Die regels hebben betrekking op nieuwe situaties, maar ook op bestaande situaties als daaraan in het Bkl geen eerbiedigende werking is toegekend. Tenslotte is denkbaar dat sprake is van een beperkt eerbiedigende werking, bij voorbeeld voor een bepaalde periode of voor een bepaalde gebruiker.&lt;/p&gt;&lt;h2&gt;Landinrichting&lt;/h2&gt;&lt;h4&gt;Gebiedsontwikkeling&lt;/h4&gt;&lt;p&gt;In &lt;span class="italic"&gt;Bouwrecht&lt;/span&gt; (mei 2020, p. 199 e.v.) schrijft J. Heinen over ‘Landinrichting als instrument voor duurzame gebiedsontwikkeling’. Slotzin: Landinrichting is beschikbaar en blijft onder de Omgevingswet beschikbaar, dus benut dit instrument!’&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Aanvullingswet natuur&lt;/h4&gt;&lt;p&gt;Er is een concept Aanvullingsregeling met regels die nodig zijn voor de toepassing van de Aanvullingswet en het Aanvullingsbesluit natuur bij de Omgevingswet en de daarbij behorende algemene maatregelen van bestuur. De Aanvullingsregeling natuur vult de Omgevingsregeling aan met de meer uitvoeringstechnische en administratieve onderdelen en met enkele vrijstellingen. De concept-regeling staat voor consultatie.&lt;/p&gt;&lt;h4&gt;Eikenprocessierups&lt;/h4&gt;&lt;p&gt;De regering denkt dit jaar beter te zijn voorbereid op de eikenprocessierups. Zie: &lt;span class="italic"&gt;Kamerstukken II&lt;/span&gt; 2019/29, 27858, nr. 507.&lt;/p&gt;&lt;h4&gt;Duurzame aanpak stikstof&lt;/h4&gt;&lt;p&gt;De leden Klaver en Bromet komen met een Voorstel van wet van tot wijziging van de Wet natuurbescherming in verband met het treffen van maatregelen betreffende stikstofemissie en het opnemen van een grondslag voor subsidieverlening voor veestapelreductie en natuurversterking (Wet duurzame aanpak stikstof) (&lt;span class="italic"&gt;Kamerstukken II&lt;/span&gt; 2019/20, 35444, nr. 2). Het doel van dit wetsvoorstel is om een goede staat van instandhouding van Natura 2000-gebieden te creëren. Naast de intrinsieke waarde van natuur en biodiversiteit, is het met een goede instandhouding van Natura 2000-gebieden ook mogelijk om uit de huidige stikstofimpasse te komen waarin niet gebouwd mag worden. Om dit te bereiken worden in dit wetsvoorstel onder andere langetermijndoelen voor stikstofuitstoot gesteld en wordt geregeld dat de natuur versterkt wordt. Zo wordt op juridisch houdbare wijze de stikstofproblematiek duurzaam opgelost. Om de goede staat van instandhouding van de natuur te bereiken worden in dit wetsvoorstel de volgende maatregelen genomen:&lt;/p&gt;&lt;ul&gt;&lt;li class="streepjes"&gt;Er worden langetermijndoelen gesteld voor de totale, landelijke stikstofemissie, verdeeld over alle betrokken sectoren;&lt;/li&gt;&lt;li class="streepjes"&gt;Een wettelijke grondslag voor een subsidieregeling, bedoeld voor warme sanering van veehouderijen en ondersteuning van de transitie naar duurzame landbouw;&lt;/li&gt;&lt;li class="streepjes"&gt;Regels voor betere monitoring van zowel de stikstofdepositie als de versterking van de natuur met mogelijkheid tot bijstelling van beleid;&lt;/li&gt;&lt;li class="streepjes"&gt;Een positieflijst van projecten die wél mogen worden gerealiseerd mits ze onder de drempelwaarde vallen die is ingevoerd door de Spoedwet aanpak stikstof;&lt;/li&gt;&lt;li class="streepjes"&gt;Wettelijke verankering van uitbreiding van natuurgebieden;&lt;/li&gt;&lt;li class="streepjes"&gt;Versterking van de natuur door daarvoor een subsidieregeling in te stellen waardoor eerder geschrapte plannen voor uitbreiding van natuurgebieden toch kunnen worden uitgevoerd. (MvT, nr. 3).&lt;/li&gt;&lt;/ul&gt;&lt;p&gt;Het kabinet heeft intussen besloten tot een structurele aanpak stikstof. Daarin staan de volgende maatregelen:&lt;/p&gt;&lt;ul&gt;&lt;li class="streepjes"&gt;Maatregelen ten behoeve van natuurbehoud en -herstel: gericht op de realisatie van de instandhoudingsdoelen in Natura 2000-gebieden om te voldoen aan art. 6, eerste en tweede lid, van de Habitatrichtlijn en het Natuurnetwerk Nederland.&lt;/li&gt;&lt;li class="streepjes"&gt;Natuurinclusieve ruimtelijke inrichting: een betere ruimtelijke integratie van natuur met andere functies als landbouw, energieopwekking, woningbouw en infrastructuur om zo meer natuurinclusief areaal te ontwikkelen.&lt;/li&gt;&lt;li class="streepjes"&gt;Streefwaarde stikstofreductie voor 2030: In aanvulling op het pakket aan natuurmaatregelen streeft het kabinet ernaar om in 2030 op ten minste 50 procent van de hectares met stikstofgevoelige natuur in Natura 2000-gebieden de stikstofdepositie onder de kritische depositiewaarden (KDW) te brengen.&lt;/li&gt;&lt;li class="streepjes"&gt;Bronmaatregelen gericht op stikstofreductie: Om een daling van de stikstofdepositie op stikstofgevoelige natuur te realiseren, heeft het kabinet besloten tot een omvangrijk, evenwichtig en kosteneffectief pakket aan stikstofreducerende bronmaatregelen, gericht op het halen van de streefwaarde voor stikstofreductie.&lt;/li&gt;&lt;li class="streepjes"&gt;Monitoring en bijsturing: Om te monitoren of de condities voor behoud en herstel van instandhouding worden behaald, het maatregelenpakket voldoende effectief is en het maatregelenpakket of de streefwaarde bijstelling behoeven, wordt een monitorings- en bijsturingssystematiek ingericht.&lt;/li&gt;&lt;li class="streepjes"&gt;Uitwerking van gebiedsgerichte aanpak en regelgeving: Voor de vastlegging en uitvoering van de structurele aanpak worden afspraken met de provincies gemaakt en indien nodig in wet- en regelgeving uitgewerkt of aangepast. Een belangrijke stap is reeds gezet met het inmiddels in werking getreden stikstofregistratiesysteem.&lt;/li&gt;&lt;/ul&gt;&lt;p&gt;(&lt;span class="italic"&gt;Kamerstukken I &lt;/span&gt;2019/20, 35334, nr. P)&lt;/p&gt;&lt;h4&gt;Peilbesluit&lt;/h4&gt;&lt;p&gt;Verweerder heeft een peilbesluit vastgesteld waarin de eerder vastgestelde peilen worden gehandhaafd. Eiseres heeft beroep ingesteld omdat zij regelmatig wateroverlast ervaart. De gronden van eiseres vallen echter binnen de 10% van het maaiveldcriterium. Daarom heeft verweerder bij de beoordeling of aan de norm als bedoeld in art. 2.3, tweede lid van de Waterverordening is voldaan de gronden van eiseres buiten beschouwing mogen laten. Gelet op de toelichting bij het peilbesluit en in aanmerking genomen de beoordelingsruimte die verweerder nu eenmaal toekomt, ziet de rechtbank geen grond voor het oordeel dat het besluit in strijd met art. 3:4, tweede lid van de Awb voor eiseres onevenredige gevolgen heeft in verhouding tot de met het besluit te dienen doelen en belangen. Rechtbank Den Haag 09-04-2020, ECLI:NL:RBDHA:2020:3301&lt;/p&gt;&lt;h4&gt;Extern salderen&lt;/h4&gt;&lt;p&gt;Over de aankoop van ammoniak door de provincie Noord-Brabant in Noord-Holland zijn Kamervragen gesteld. Uit de antwoorden blijkt niet dat de minister snapt waar het bij extern salderen om gaat. (&lt;span class="italic"&gt;Aanh. Hand.&lt;/span&gt; 2019/20, nr. 2594).&lt;/p&gt;&lt;h4&gt;Natura 2000&lt;/h4&gt;&lt;p&gt;Bij besluit van 8 februari 2017 heeft de staatssecretaris van Economische Zaken een verzoek van Zeeland Seaports N.V., de rechtsvoorgangster van North Sea Port, om nadeelcompensatie wegens de wijziging van de begrenzing van het Natura 2000-gebied ‘Westerschelde &amp; Saeftinghe’, afgewezen. North Sea Port is beheerder en eigenaar van het havengebied Sloehaven ten oosten van Vlissingen. Bij besluit van 7 augustus 2012 heeft de staatssecretaris van Economische Zaken, Landbouw en Innovatie de begrenzing van het Natura 2000-gebied ‘Westerschelde &amp; Saeftinghe’ gewijzigd. Deze wijziging betreft een uitbreiding van het Natura 2000-gebied op het Rammekensschor, dat is gelegen nabij de Sloehaven, in oostelijke richting. Op 8 november 2016 heeft Zeeland Seaports een verzoek om schadevergoeding ingediend. Zij stelt dat zij als gevolg van het wijzigingsbesluit schade lijdt van ongeveer € 19,1 miljoen, omdat door het wijzigingsbesluit het voor haar niet meer mogelijk is om perceel B3 te ontwikkelen. Het hoger beroep is gegrond. ABRvS 29-04-2020, ECLI:NL:RVS:2020:1166&lt;/p&gt;&lt;h4&gt;Natuurbeleid&lt;/h4&gt;&lt;p&gt;In een brief informeert de minister over diverse onderwerpen uit de portefeuille natuur. Voorafgaand daaraan wordt stilgestaan bij enkele algemene ontwikkelingen in het natuurbeleid. (&lt;span class="italic"&gt;Kamerstukken II &lt;/span&gt;2019/20, 33576, nr. 189).&lt;/p&gt;&lt;h2&gt;Marktordening&lt;/h2&gt;&lt;h4&gt;Betalingsrechten&lt;/h4&gt;&lt;p&gt;Bestreden besluit, inhoudend dat betalingsrechten zijn vervallen aan de Nationale reserve, houdt in rechte stand. Van uitzonderlijke omstandigheden als bedoeld in art. 9, eerste lid, van Verordening (EU) 641/2014 is niet gebleken. Dat appellant deze rechten voor het jaar 2017 stelt te hebben verhuurd maakt dat niet anders. Appellant kan geen rechten overdragen die hij niet heeft. Appellant kan geen rechten ontlenen aan het door hem in het geding gebrachte overzicht uit ‘mijn.rvo.nl’ waarop de vervallen betalingsrechten zijn vermeld alsof ze op de peildatum 16 mei 2017 nog in zijn eigendom zijn en niet zijn vervallen. Immateriële schadevergoeding wegens overschrijding van de redelijke termijn. CBB 21-04-2020, ECLI:NL:CBB:2020:279&lt;/p&gt;&lt;p&gt;Graasdierpremie, graslandcorrectie, alle subsidiabele ha grasland die tot het bedrijf horen tellen mee en niet alleen de ha grasland waarvoor ook daadwerkelijk steun is uitgekeerd, aanpassing graasdierpremie 2019 ziet niet op de graslandcorrectie dus geen reden om aan te nemen dat de graslandcorrectie in 2017 niet juist is toegepast. CBB 21-04-2020, ECLI:NL:CBB:2020:282&lt;/p&gt;&lt;p&gt;Verzoek om terug te komen van in rechte onaantastbaar geworden besluit; art. 4:6, tweede lid, van de Awb; geen nieuwe feiten of veranderde omstandigheden; niet evident onredelijk. CBB 21-04-2020, ECLI:NL:CBB:2020:287&lt;/p&gt;&lt;p&gt;Intrekking betalingsrechten. Landbouwareaal. Ruigte. Afwezigheid van subsidiabele gewassen. CBB 12-05-2020, ECLI:NL:CBB:2020:339&lt;/p&gt;&lt;h4&gt;Graasdierpremie&lt;/h4&gt;&lt;p&gt;Voor de graasdierpremie schapen geldt, evenals voor runderen, een maximumbedrag aan gekoppelde steun en, in verband daarmee, een nationaal maximumaantal dieren dat voor de vergoeding in aanmerking komt. Wanneer de aanvragen voor de graasdierregeling het maximaal aantal dieren overschrijden, dient het dieraantal per aanvraag percentueel te worden verlaagd. Voor de graasdierpremie voor schapen dreigt het maximum budget voor 2019 te worden overschreden en wordt derhalve het aantal dieren waarvoor de graasdierpremie wordt aangevraagd, percentueel verlaagd (9,85%). &lt;span class="italic"&gt;Stcrt&lt;/span&gt;. 2020, nr. 24305.&lt;/p&gt;&lt;h4&gt;Percelen&lt;/h4&gt;&lt;p&gt;Art. 4, 24 en 32 van Verordening 1307/2013; art. 63 van Verordening 1306/2013; art. 4.8 van de Uitvoeringsregeling rechtstreekse betalingen GLB. Beroep tegen besluit tot intrekking van betalingsrechten slaagt niet: het desbetreffende deel van het perceel kon op 15 mei 2015 niet worden aangemerkt als ‘subsidiabele hectaren’ als bedoeld in art. 24, tweede lid, van Verordening 1307/2013 wegens een opstal in aanbouw, ruigte, verrommeling en een pad. Verweerder heeft het perceelsgedeelte bij de uitbetaling van betalingsrechten en vergroeningsbetaling voor 2018 terecht niet aangemerkt als landbouwareaal. CBB 28-04-2020, ECLI:NL:CBB:2020:327&lt;/p&gt;&lt;p&gt;GLB. Uitbetaling 2017. De methode waarmee de door verweerder de geconstateerde oppervlakte is vastgesteld, is niet onjuist te achten. Geen verplichting om een fysieke veldmeting uit te voeren van de percelen van appellant. Administratieve sanctie. Toepassing van de zogenoemde ‘gele kaart’ (art. 19bis van Verordening 640/2014). CBB 06-05-2020, ECLI:NL:CBB:2020:332&lt;/p&gt;&lt;p&gt;‘Annulering’ van percelen door de minister. Meetellen van deze percelen bij berekening administratieve sanctie wegens teveel opgegeven oppervlakte. Strijd met zorgvuldigheids- en motiveringsbeginsel. CBB 12-05-2020, ECLI:NL:CBB:2020:342&lt;/p&gt;&lt;h2&gt;Dieren&lt;/h2&gt;&lt;h4&gt;Paard&lt;/h4&gt;&lt;p&gt;Paard met nageltred door schroef, opstalaansprakelijkheid, tekortkoming in nakoming van de pensionstallingsovereenkomst, achterstallig stalgeld, schade aan box van het paard, vorderingen in conventie en reconventie afgewezen, proceskosten gecompenseerd. Rechtbank Rotterdam 10-04-2020, ECLI:NL:RBROT:2020:3361&lt;/p&gt;&lt;p&gt;Consumentenkoop met betrekking tot een paard. Non-conformiteit? Blijkens het deskundigenrapport valt niet meer vast te stellen of de pony een gebrek had op het moment van aflevering of enkele maanden later. Omdat niet kan worden vastgesteld dat binnen zes maanden na de aflevering een gebrek bij het paard aan het licht is gekomen, kan de koper zich niet beroepen op het rechtsvermoeden van art. 7:18 lid 2 BW. Er moet van worden uitgegaan dat het paard ten tijde van de koop en levering wel de eigenschappen bezat die de koper mocht verwachten. Hof Amsterdam 14-04-2020, ECLI:NL:GHAMS:2020:1109&lt;/p&gt;&lt;p&gt;Paard veroorzaakt tijdens keuring schade aan inventaris dierenartsenpraktijk. Tenzij-clausule van 6:179 BW. Is de praktijk de bedrijfsmatig gebruiker van het paard in de zin van art. 6:181 lid 1 BW? De rechtbank oordeelt de bezitter aansprakelijk. Rechtbank Gelderland 01-04-2020, ECLI:NL:RBGEL:2020:2369&lt;/p&gt;&lt;h4&gt;Kalverhouderij&lt;/h4&gt;&lt;p&gt;De Partij voor de Dieren heeft vragen gesteld over het lot van kalfjes uit de melkveehouderij als gevolg van de coronacrisis. Deze zijn beantwoord door de minister van LNV (&lt;span class="italic"&gt;Aanh. Hand.&lt;/span&gt; 2019/20, nr. 2615).&lt;/p&gt;&lt;h4&gt;Schapen&lt;/h4&gt;&lt;p&gt;Naar het oordeel van het College geeft het rapport van bevindingen een te beperkt beeld van de situatie bij het weiland, die van belang is voor de beoordeling van de drinkgelegenheid ter plaatse voor de schapen. Het rapport bevat geen gedetailleerde beschrijving of schets van het weiland waarbij is aangegeven op welke plekken de kanten van de sloten te steil waren en een nadere indicatie van de hellingshoeken van de betreffende slootkanten ontbreekt. Voorts ontbreken foto’s van het weiland met de sloten. Het rapport van bevindingen maakt niet inzichtelijk of de schapen op een andere plaats op het weiland, bijvoorbeeld bij andere slootkanten, wel voldoende toegang tot drinkwater hadden. Het rapport van bevindingen vermeldt verder dat de toezichthouders hebben geconstateerd dat ten tijde van de controle meer dan 6 schapen kreupel liepen. Het rapport van bevindingen en de hierbij horende veterinaire verklaring van de toezichthoudend dierenarts vermelden dat de oorzaak van de kreupelheid kan zijn gelegen in de toegankelijkheid van de drinkplekken. Deze formulering laat echter ook ruimte voor de mogelijkheid dat de kreupelheid op een andere wijze is ontstaan. Daar komt nog bij dat de toezichthouders in totaal 76 ooien met lammeren hebben gezien, waarvan de meeste niet kreupel liepen. Mede gelet op het beperkte beeld van de relevante situatie bij het weiland, is derhalve gerede twijfel mogelijk aan de juistheid van vorengenoemde verklaring over de oorzaak van de kreupelheid en de daarmee gewekte suggestie dat voldoende toegankelijke drinkplekken voor de schapen bij het weiland ontbreken. Gelet op het voorgaande biedt het rapport van bevindingen onvoldoende grond voor de conclusie dat ten tijde van de controle op 26 juni 2018 de schapen en lammeren niet van een toereikende hoeveelheid vers en schoon drinkwater werden voorzien. CBB 28-04-2020, ECLI:NL:CBB:2020:309&lt;/p&gt;&lt;h4&gt;Nertsen&lt;/h4&gt;&lt;p&gt;De Wet van 6 maart 2020 tot wijziging van de Wet verbod pelsdierhouderij in verband met het toevoegen van de bevoegdheid tot het opleggen van bestuursrechtelijke herstelsancties ter handhaving van die wet is opgenomen in &lt;span class="italic"&gt;Stb.&lt;/span&gt; 2020, 139.&lt;/p&gt;&lt;h4&gt;Vogelgriep&lt;/h4&gt;&lt;p&gt;De kans op insleep van HPAI op een Nederlands pluimveebedrijf is nu vergelijkbaar met de situatie op 20 januari 2020. Op dat moment beschouwde de deskundigengroep dierziekten de Europese HPAI-situatie niet als dreigend voor Nederland en was de kans op insleep van vogelgriep op een Nederlands pluimveebedrijf klein. De ophok- en afschermplicht hoeft dus niet langer in stand te worden gehouden. De Regeling maatregelen preventie vogelgriep 2020 wordt daarom ingetrokken. (&lt;span class="italic"&gt;Stcrt&lt;/span&gt;. 2020, nr. 26214).&lt;/p&gt;&lt;h4&gt;Stikstof&lt;/h4&gt;&lt;p&gt;Er is een concept-wijziging van de Regeling diervoeders 2012 vanwege het normeren van ruw eiwit in krachtvoer voor melkvee, om de stikstofuitstoot te reduceren. &lt;span class="italic"&gt;Kamerstukken II&lt;/span&gt; 2019/20, 35334, nr. 568.&lt;/p&gt;&lt;h2&gt;Planten&lt;/h2&gt;&lt;h4&gt;Bruinrot&lt;/h4&gt;&lt;p&gt;De Regeling bruin- en ringrot 2000 is aangepast. In de bijlage bij deze regeling zijn de kaarten van de beregeningsverbodsgebieden opgenomen zoals deze gelden bij inwerkingtreding van deze regeling. In de beregeningsverbodsgebieden is het verboden oppervlaktewater te gebruiken voor en bij de teelt van consumptie- en zetmeelaardappelen en andere waardplanten van het quarantaine-organisme Ralstonia solanacearum. Deze bacterie veroorzaakt bruinrot, &lt;span class="italic"&gt;Stcrt.&lt;/span&gt; 2020, nr. 25570.&lt;/p&gt;&lt;h2&gt;Producten&lt;/h2&gt;&lt;h4&gt;Eieren&lt;/h4&gt;&lt;p&gt;Door Nederlandse Voedsel- en Warenautoriteit (hierna: NVWA) in september 2017 opgelegde lasten onder dwangsom aan een eiverwerkend bedrijf. Normen voor eiproducten. Het bedrijf heeft eieren ingekocht en verwerkt, waarvan later is gebleken dat deze fipronil bevatten. Nadat de rechtbank een deel van de lasten onder dwangsom heeft vernietigd maar de rechtsgevolgen gedeeltelijk in stand heeft gelaten, bepaalt het College dat de beide lasten onder dwangsom geheel dienen te worden vernietigd. De eerste last onder dwangsom is gebaseerd op art. 18 van Verordening (EG) nr. 178/2002. Dit artikel ziet op de traceerbaarheid van levensmiddelen. Op basis van – uitsluitend – dat artikel kan niet de verplichting worden opgelegd dat een producent een risicoberekening uitvoert naar de fipronilwaarde in de door hem geproduceerde eiproducten en de NVWA vervolgens daarover informeert. De tweede last onder dwangsom is gebaseerd op art. 19 van Verordening (EG) nr. 178/2002. Dat artikel is gericht op het uit de handel nemen van levensmiddelen die niet aan de voedselveiligheidsvoorschriften voldoen. De NVWA heeft de producent níet gewezen op de recallverplichting, maar heeft slechts de verplichting opgelegd om afnemers te informeren. Het College is van oordeel dat de verplichting om afnemers te informeren niet los kan worden gezien van een recallverplichting. De Minister heeft niet duidelijk kunnen maken welk redelijk doel was gediend met het opleggen aan het bedrijf van – uitsluitend – een last om afnemers te informeren. CBB 21-04-2020, ECLI:NL:CBB:2020:296&lt;/p&gt;&lt;h2&gt;Milieurecht&lt;/h2&gt;&lt;h4&gt;Vergunning&lt;/h4&gt;&lt;p&gt;Bij besluit van 14 februari 2017 heeft het college van burgemeester en wethouders van Delfzijl aan [belanghebbende] een omgevingsvergunning verleend voor het veranderen van de werking van een pluimveehouderij aan de [locatie] in Wagenborgen. [belanghebbende] exploiteert een pluimveehouderij. Zij heeft drie stallen waarin in totaal 119.500 vleeskuikens worden gehouden. [belanghebbende] heeft het college verzocht om een omgevingsvergunning voor het wijzigen van de huisvestingssystemen in de stallen. Bij besluit van 14 februari 2017 is de gevraagde vergunning verleend. [appellant] en anderen wonen in de nabije omgeving van de pluimveehouderij. Ze zijn het niet eens met de verleende vergunning, vooral omdat ze vrezen voor geuroverlast. Aangezien bij de V-stacksberekening van een verkeerd emissiepunt is uitgegaan, mocht het college deze berekening niet aan zijn besluit ten grondslag leggen. Gezien hetgeen onder 2.4 is overwogen, betekent het uitgaan van het verkeerde emissiepunt dat niet zeker is of met de aangevraagde activiteiten aan de geldende geurnormen kan worden voldaan. Bij de voorbereiding van het besluit heeft het college dan ook onvoldoende kennis vergaard over de geurbelasting en de vergunningverlening is daarom onzorgvuldig tot stand gekomen. De rechtbank heeft dit niet onderkend. ABRvS 29-04-2020, ECLI:NL:RVS:2020:1146&lt;/p&gt;&lt;h4&gt;Fosfaatreductieplan 2017&lt;/h4&gt;&lt;p&gt;Art. 12, tweede lid, van de Regeling maakt het mogelijk het referentieaantal te bepalen aan de hand van het aantal runderen dat voor de intreding van de diergezondheidsproblemen is geregistreerd. Daarvoor geldt als voorwaarde dat appellante aantoont dat het referentieaantal minimaal 5% lager is door die buitengewone omstandigheid. Het wetsartikel maakt het verhogen van het referentieaantal mogelijk door het vervroegen van het peilmoment. Het College heeft eerder geoordeeld dat die vormgeving en het doel van de Regeling in de weg staan aan een wetsuitleg die rekening houdt met een niet daadwerkelijk gerealiseerde, theoretische groei van de veestapel (zie bijvoorbeeld zijn uitspraak van 13 november 2018, ECLI:NL:CBB:2018:597). Verweerder heeft de knelgevallenregeling dan ook op de juiste manier toegepast. CBB 14-04-2020, ECLI:NL:CBB:2020:252&lt;/p&gt;&lt;p&gt;Knelgeval. Dierziekte. Appellante voldoet niet aan de drempel van 5 procent. Art. 12, tweede lid, van de Regeling biedt verweerder niet de mogelijkheid om rekening te houden met beoogde, maar niet gerealiseerde groei van de veestapel. Ook wordt geen rekening gehouden met vergunde dieraantallen. CBB 14-04-2020, ECLI:NL:CBB:2020:254&lt;/p&gt;&lt;p&gt;Naar het oordeel van het College heeft verweerder terecht geconcludeerd dat de door appellante aangevoerde grond, dat zij vanwege de gedwongen verplaatsing van haar bestaande bedrijf naar de nieuwe locatie, op de peildatum 2 juli 2015 over een kleinere veestapel beschikte, niet een bijzondere omstandigheid is als bedoeld in art. 12, tweede lid, van de Regeling. Appellante beschikte over een kleinere veestapel omdat zij vanuit haar eigen financiële middelen nog aan het groeien was om tot de door haar gewenste dieraantallen te komen. Zoals het College eerder heeft geoordeeld – onder meer in de uitspraken van 13 november 2018 (ECLI:NL:CBB:2018:598) en (ECLI:NL:CBB:2018:599) – biedt de knelgevallenregeling verweerder niet de mogelijkheid rekening te houden met beoogde, maar niet gerealiseerde groei van de veestapel. Verweerder heeft dan ook bij de toepassing van de knelgevallenregeling terecht geen rekening gehouden met de vergunde dieraantallen, zoals appellante heeft verzocht. Ook heeft verweerder terecht geconcludeerd dat appellante niet in aanmerking komt voor de toepassing van de knelgevallenregeling ex art. 72a, eerste lid, van het Uitvoeringsbesluit, reeds omdat niet wordt voldaan aan de in het derde lid van die bepaling genoemde 5%voorwaarde (zie de uitspraken van 26 november 2019, ECLI:NL:CBB:2019:615 en ECLI:NL:CBB:2019:628). Zoals het College in deze uitspraken heeft geoordeeld, worden niet gerealiseerde uitbreidingen ook bij toepassing van deze bepaling niet in aanmerking genomen. De beroepsgrond faalt. CBB 14-04-2020, ECLI:NL:CBB:2020:251&lt;/p&gt;&lt;p&gt;Dierziekte. Appellante voldoet niet aan de drempel van 5 procent. Art. 12, tweede lid, van de Regeling biedt verweerder niet de mogelijkheid om rekening te houden met beoogde, maar niet gerealiseerde groei van de veestapel. CBB 14-04-2020, ECLI:NL:CBB:2020:253&lt;/p&gt;&lt;p&gt;Gelet op het verhandelde ter zitting gaat het College ervan uit dat appellante in 2016 te maken kreeg met de door haar gestelde bijzondere omstandigheden en dat deze ook nog hun invloed hadden in de periode dat zij het aantal dieren moest terugbrengen. Reductie van het aantal dieren heeft niet tijdig plaatsgevonden. Appellante had de wens de Regeling uit te voeren en was ook in staat om aan de voorwaarden van de Regeling te voldoen. Zij heeft zich echter onvoldoende gerealiseerd dat er teveel tijd zat tussen de verkoop van de dieren en het moment waarop de dieren het bedrijf hebben verlaten. Appellante heeft daarmee niet aannemelijk gemaakt dat er een direct verband bestaat tussen de door haar gestelde bijzondere omstandigheden en het niet eerder kunnen afvoeren van de dieren. Verweerder heeft zich dan ook terecht op het standpunt gesteld dat de omstandigheid dat de veestapel door een vergissing van appellante niet tijdig is gereduceerd, tot het bedrijfsrisico van appellante behoort. Gelet op het voorgaande heeft verweerder in redelijkheid kunnen afzien van toepassing van zijn discretionaire bevoegdheid als bedoeld in art. 13, derde lid, van de Landbouwwet. De beroepsgrond faalt. CBB 14-04-2020, ECLI:NL:CBB:2020:250&lt;/p&gt;&lt;p&gt;Knelgeval. Bedrijfsongeval. Bij het wijzigingsbesluit heeft verweerder het bestreden besluit voor wat betreft het vaststellen van een alternatieve peildatum herroepen. Beroep tegen het bestreden besluit is niet-ontvankelijk. Verweerder heeft het primaire besluit bij het wijzigingsbesluit ten onrechte niet herroepen wegens een aan hem te wijten onrechtmatigheid. Het verzoek om vergoeding van de proceskosten in de bezwaarfase is ten onrechte afgewezen. De gestelde schade van de aankoop van fosfaatrechten is geen gevolg van het onrechtmatige primaire besluit. Verzoek om schadevergoeding wordt afgewezen. CBB 14-04-2020, ECLI:NL:CBB:2020:255&lt;/p&gt;&lt;p&gt;Appellant heeft de gegevens waarvan verweerder bij de vaststelling van de hoge geldsom is uitgegaan niet bestreden. Het College is van oordeel dat verweerder op grond van art. 4 van de Regeling terecht aan appellant een hoge geldsom heeft opgelegd voor periode 2, omdat het gemiddeld aantal runderen op het bedrijf van appellant in die periode hoger was dan het doelstellingsaantal. Dat appellant door zijn adviseur onjuist is voorgelicht, komt voor rekening van appellant. CBB 14-04-2020, ECLI:NL:CBB:2020:257&lt;/p&gt;&lt;p&gt;Dat appellante jongvee heeft afgevoerd naar een bedrijf ‘dat onder de Regeling valt’, is geen bijzondere omstandigheid die meebrengt dat toepassing van de jongveebepaling uit de Regeling achterwege dient te blijven. Hierbij is van belang dat een dergelijke afvoer het doel dat de Regeling beoogt te bereiken, te weten terugdringing van de fosfaatproductie, niet dient. Dat het bedrijf waarheen jongvee wordt afgevoerd consequenties van de aanvoer zou ondervinden in diens eigen berekening van de geldsommen (in de vorm van een heffing dan wel een bonus), doet er niet aan af dat de beoogde reductie van fosfaat dan niet plaatsvindt. Uit het voorgaande volgt dat verweerder terecht bij appellante een berekening heeft gemaakt met inachtneming van het voor haar geldende jongveegetal. Het College is verder niet gebleken dat het opleggen van de heffing in het geval van appellante onevenredig is. CBB 14-04-2020, ECLI:NL:CBB:2020:258&lt;/p&gt;&lt;p&gt;Vaststaat dat de onderhandelingen tussen appellante en de provincie over de verplaatsing van het bedrijf pas na de peildatum, op 27 mei 2016, tot een definitieve overeenkomst hebben geleid. Zoals verweerder ter zitting terecht heeft gesteld, waren de productiebeperkende maatregelen voor appellante tijdens dit traject al voorzienbaar. Dat het traject langer heeft geduurd dan verwacht, onder meer omdat de goedkeuringsprocedure voor de verplaatsingsregeling vertraging heeft opgelopen, doet er niet aan af dat appellante in deze periode rekening diende te houden met eventuele productiebeperkende maatregelen. Het komt voor haar rekening en risico dat zij desondanks de uitbreiding van haar melkveebedrijf heeft aangevangen en doorgezet. De situatie van appellante is niet vergelijkbaar met die aan de orde in de uitspraak van 9 januari 2019 (ECLI:NL:CBB:2019:5). In die zaak speelde onder meer een rol dat op de peildatum investeringen waren gedaan in de omschakeling van het bedrijf en daartoe onomkeerbare financiële verplichtingen waren aangegaan. Appellante heeft toegelicht dat zij op haar bedrijf varkens hield die aan een andere eigenaar toebehoorden met gebruikmaking van varkensrechten die werden geleased. Die situatie deed zich in de zaak die heeft geleid tot de uitspraak van 9 januari 2019 niet voor. Van een omschakeling van het bedrijf zoals in die zaak is daarom in het geval van appellante geen sprake. Alleen al daarom gaat de gemaakte vergelijking niet op. De beroepsgrond faalt. CBB 14-04-2020, ECLI:NL:CBB:2020:259&lt;/p&gt;&lt;p&gt;Naar het oordeel van het College had verweerder aan appellante geen geldsom mogen opleggen. De omstandigheden van dit geval hadden verweerder aanleiding moeten geven de in art. 13, derde lid, van de Landbouwwet neergelegde hardheidsclausule toe te passen. Dat verweerder de genoemde hardheidsclausule alleen toepast in schrijnende gevallen, zoals hij ter zitting heeft verklaard, betekent niet dat de hardheidsclausule niet ook kan en moet worden toegepast in gevallen waarin het strikt volgen van de Regeling onevenredige gevolgen met zich brengt, zoals in dit geval. Appellante heeft direct nadat de Regeling op een voor haar opfokker gunstige manier is gewijzigd handelend opgetreden en dit handelen heeft slechts een minimale overschrijding van het doelstellingsaantal tot gevolg gehad. Dat kwam uitsluitend doordat de Regeling met een maandgemiddelde werkt, want los daarvan heeft appellante met de afvoer van de acht pinken kunnen bereiken dat zij onder het referentieaantal kwam. Als zij de pinken eerder had afgevoerd zoals de bedoeling was, had zij dus recht gehad op een bonusgeldsom, zoals zij die in de latere periodes ook heeft gehad. De latere afvoer houdt enkel verband met het late tijdstip waarop de Regeling is gewijzigd. Aan de Regeling is weliswaar terugwerkende kracht verleend, maar van appellante en haar opfokker had niet kunnen worden verwacht dat zij hierop hadden geanticipeerd door de pinken eerder af te voeren dan de publicatiedatum van de Regeling. De gevolgen van deze vertraging kunnen niet volledig bij appellante worden gelaten. Het College acht daarbij mede van belang dat dit de eerste periode van de heffingen was, te weten de maanden maart en april, en dat pas tegen het einde van die periode uit de Regeling bleek wat de rechten en verplichtingen van de verschillende marktdeelnemers waren. Het College is van oordeel dat in dit geval geen geldsom mocht worden opgelegd. Verweerder is er echter ook niet toe gehouden een bonusgeldsom toe te kennen. Als appellante daarvoor in aanmerking had willen komen, had zij er echt voor moeten zorgen dat zij aan alle voorwaarden voldeed en dat haar maandgemiddelde dus beneden het referentieaantal was gedaald. Beroep gegrond. CBB 14-04-2020, ECLI:NL:CBB:2020:256&lt;/p&gt;&lt;p&gt;Appellante kan geen beroep doen op de knelgevallenregeling in art. 12, tweede lid, van de Regeling en art. 72 van het Uitvoeringsbesluit Meststoffenwet. Niet aannemelijk dat sprake is van een individuele en disproportionele last. CBB 21-04-2020, ECLI:NL:CBB:2020:281&lt;/p&gt;&lt;p&gt;Wettelijke grondslag in art. 13 van de Landbouwwet. De inningstermijn in art. 8 van de Regeling is niet dwingend, maar regelend van aard. Van strijd met het vertrouwens- of rechtszekerheidsbeginsel is geen sprake. CBB 21-04-2020, ECLI:NL:CBB:2020:280&lt;/p&gt;&lt;p&gt;Appellante betoogt dat verweerder ten onrechte een rund, dat op 2 juli 2015 op haar bedrijf was en diezelfde dag ook is afgevoerd, niet heeft meegenomen bij de vaststelling van het referentieaantal. Verweerder heeft te kennen gegeven dat appellante dit betoog terecht heeft voorgedragen. Volgens verweerder is het referentieaantal en daarmee ook de hoogte van de bonusgeldsommen voor de perioden 3, 4 en 5 als gevolg van het niet meetellen van dit rund onjuist vastgesteld. Hij heeft de hoogte van de bonusgeldsommen opnieuw berekend, met inachtneming van het nieuwe referentieaantal, waarbij wordt uitgekomen op € 132,- voor periode 3, € 393,- voor periode 4 en € 1.815,- voor periode 5. Het verschil tussen deze bedragen en de oorspronkelijk toegekende bonusgeldsommen zal, inclusief wettelijke rente, aan appellante worden overgemaakt, aldus verweerder. Gelet op het voorgaande zijn de beroepen gegrond. CBB 12-05-2020, ECLI:NL:CBB:2020:335&lt;/p&gt;&lt;p&gt;Bevoegdheid staatssecretaris, wettelijke grondslag Regeling, verrekening. Alles in orde, beroep ongegrond. CBB 12-05-2020, ECLI:NL:CBB:2020:337&lt;/p&gt;&lt;p&gt;Appellante betoogt dat verweerder bij het bestreden besluit is uitgegaan van een onjuist dierenaantal, nu hij ten onrechte twee kwenen heeft meegeteld. Volgens appellante is een kween een onvruchtbaar dier dat geslachtskenmerken van beide geslachten bezit. Een kween kan dus niet als een vrouwelijk rund worden aangemerkt en mag dus niet worden meegenomen bij de berekening van het aantal runderen dat zij op haar bedrijf heeft. Uit art. 1, aanhef en onder c, van de Regeling vloeit voort dat bepalend is welke runderen in het I&amp;R-systeem zijn geregistreerd als vrouwelijke rund. Aangezien de twee door appellante aangeduide dieren door appellante zelf zijn vermeld als vrouwelijk, is verweerder terecht van deze kwalificatie uitgegaan. Dat de opgave kennelijk onjuist zou zijn, is niet gebleken, omdat kwenen - ondanks de ontwikkeling van bepaalde mannelijke geslachtskenmerken - in ieder geval vrouwelijke geslachtskenmerken bezitten. De opgave als vrouwelijk vee is dus niet kennelijk onjuist. CBB 12-05-2020, ECLI:NL:CBB:2020:336&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Appellant is in een relatief laat stadium (eind 2013) begonnen met de omzetting van zijn bedrijf naar een melkveehouderij en heeft de beoogde omzetting pas begin 2015 daadwerkelijk gerealiseerd. Gezien het moment in tijd waarop de investeringen zijn gedaan (eind 2013 en met name februari – juni 2015), acht het College die beslissingen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren waarover het College in zijn uitspraak van 23 juli 2019 (onder 6.7.5.4) heeft geoordeeld, niet navolgbaar. Dat appellant er bij de investeringen in de adres 1 vanuit was gegaan dat er een voorziening zou worden getroffen voor recent gestarte bedrijven, hetgeen later niet zo bleek te zijn, behoort tot zijn ondernemersrisico en maakt het oordeel over de navolgbaarheid niet anders. CBB 14-04-2020, ECLI:NL:CBB:2020:262&lt;/p&gt;&lt;p&gt;Appellante draagt zelf de risico’s die zijn verbonden aan haar beslissing om de bestaande stalruimte (nog) niet te benutten en kan zij de nadelige gevolgen van hiervan in beginsel niet afwentelen. In wat appellante heeft aangevoerd ziet het College geen aanleiding om hier van dat uitgangspunt af te wijken. Appellante is op een relatief vroeg moment (2011) daadwerkelijk gestart met de omschakeling van haar bedrijf en uitbreiding van de melkveehouderij en het College acht die beslissing, ook in het licht van de gezondheidsproblemen van één van de vennoten op dat moment, enigszins navolgbaar. De omstandigheid echter, dat appellante de beoogde uitbreiding niet geheel heeft kunnen realiseren voor de peildatum vanwege onvoldoende financiële middelen, is een ondernemersrisico. Voor zover zich stagnatie in de uitbreiding van de veestapel heeft voorgedaan ten gevolge van verminderde inzetbaarheid van de door ziekte getroffen vennoot, merkt het College op dat de gezondheidsproblemen reeds voor de omschakeling en uitbreiding tot op zekere hoogte bekend waren, zodat appellante daar rekening mee had kunnen houden bij de uitvoering van haar plannen. De vergelijking met de situatie die heeft geleid tot de uitspraak van 9 januari 2019 (ECLI:NL:CBB:2019:5) gaat niet op. Ten slotte is van de gestelde bedrijfseconomische noodzaak tot uitbreiding ter compensatie van de beëindigde varkenstak niet gebleken. Goede redenen om aan te nemen dat geen evenwicht bestaat tussen de belangen die zijn gediend met het fosfaatrechtenstelsel en de belangen van de melkveehouder ontbreken. CBB 14-04-2020, ECLI:NL:CBB:2020:260&lt;/p&gt;&lt;p&gt;Appellante heeft in de jaren 2010-2015 niet (veel) meer melkvee op het bedrijf gehouden dan zij op de peildatum hield. Ter onderbouwing van de uitbreiding heeft appellante gesteld dat compensatie van de beëindiging van de varkenstak nodig was. Het College stelt vast dat voor de beëindiging van de varkenstak geen bedrijfseconomische noodzaak is aangevoerd. Dat beëindiging van de varkenstak wenselijk was vanwege de arbeidsintensiteit en dat de gedwongen verhuizing is aangegrepen voor volledige omschakeling naar melkvee, zijn ondernemersbeslissingen. Gezien het moment in tijd, acht het College die beslissingen, bezien in het licht van de afschaffing van het melkquotum en de maatregelen die in verband met die afschaffing te verwachten waren waarover het College in de uitspraak van 23 juli 2019 (onder 6.7.5.4) heeft geoordeeld, niet navolgbaar. Hoewel naar het oordeel van het College wel is gebleken van de noodzaak tot verblijfsverplaatsing vanwege de realisatie en het gebruik van de hoogspanningsverbinding op de oude bedrijfslocatie en in zoverre het moment van de verplaatsing appellante niet wordt tegengeworpen, had het voor appellante bij het zoeken van een nieuwe locatie duidelijk moeten zijn dat uitbreiding van de melkveehouderij risico’s met zich bracht. CBB 14-04-2020, ECLI:NL:CBB:2020:265&lt;/p&gt;&lt;p&gt;Appellante is laat begonnen met de plannen voor de daadwerkelijke vervanging van de vleesveehouderij door uitbreiding van de melkveehouderij. De financieringsovereenkomst en de aannemingsovereenkomst voor de bouw van de nieuwe stal dateren van net voor 2 juli 2015. Na 2 juli 2015 is de omgevingsvergunning verleend en is appellante begonnen met de uitbreiding van de stal. Gezien het moment in tijd waarop de verplichtingen zijn gedaan, mede bezien in het licht van de afschaffing van het melkquotum en de maatregelen die in verband met die afschaffing te verwachten waren en waarover het College in de uitspraak van 23 juli 2019 (onder 6.7.5.4) heeft geoordeeld, waren die beslissingen niet navolgbaar. Appellante is niet alleen de overeenkomsten aangegaan vooruitlopend op de verlening van de omgevingsvergunning na 2 juli 2015, zij heeft ook na die datum besloten de stal daadwerkelijk te laten bouwen. Dat appellante, ondanks de ontwikkelingen, heeft vastgehouden aan de wens om de melkveehouderij uit te breiden en de vleesveehouderij in te krimpen, is een ondernemerskeuze waarvoor appellante het risico draagt. CBB 14-04-2020, ECLI:NL:CBB:2020:266&lt;/p&gt;&lt;p&gt;Door de aanleg van de provinciale weg hield appellant de peildatum 2 juli 2015 niet tijdelijk minder melkvee en beschikte niet over minder fosfaatruimte. Appellant komt niet in aanmerking komt voor verhoging van het fosfaatrecht op grond van de knelgevallenregeling zoals neergelegd in art. 72a van het Uitvoeringsbesluit. De beroepsgrond van appellant dat sprake is van een individuele en buitensporige last slaagt niet. Het fosfaatrechtenstelsel verzet zich als zodanig niet ertegen dat appellant naast melkvee ook jongvee houdt, mits hij over voldoende fosfaatrechten beschikt. Verder heeft appellant onvoldoende inzicht geboden in welke mate hij wordt geraakt door het fosfaatrechtenstelsel. CBB 14-04-2020, ECLI:NL:CBB:2020:264&lt;/p&gt;&lt;p&gt;Art. 23, zesde lid, van de Meststoffenwet (knelgevallenregeling). Art. 72b van het Uitvoeringsbesluit Meststoffenwet. Bij het vervangingsbesluit heeft verweerder de hoeveelheid fosfaatrecht in vergelijking tot het bestreden besluit met 40 kg verlaagd. Deze verlaging is het gevolg van de verhoging van het aantal melkkoeien naar 118 stuks. Er is geen sprake van strijd met art. 8:69, eerste lid, van de Awb. Verweerder mag de in het bestreden besluit gemaakte fout corrigeren. Partijen zijn het erover eens dat appellant bij geen van de door hem gemelde bijzondere omstandigheden de drempel van 5% haalt. Verweerder hoeft bij de knelgevallenregeling geen rekening te houden met op de peildatum (nog) niet gerealiseerde groei. De generieke korting van 8,3% wordt niet toegepast als de mestproductie door melkvee in 2015 minder was dan de fosfaatruimte in dat kalenderjaar. De fosfaatruimte is mede afhankelijk van de op 15 mei 2015 tot het melkveebedrijf behorende landbouwgrond. Daartoe behoort niet de tot de door appellant afzonderlijk gevoerde vleesveehouderij behorende landbouwgrond. CBB 14-04-2020, ECLI:NL:CBB:2020:268&lt;/p&gt;&lt;p&gt;In wat appellante heeft aangevoerd, ziet het College geen aanleiding om af te wijken van het uitgangspunt dat appellante zelf de risico’s draagt die zijn verbonden aan haar investeringsbeslissingen en dat zij de nadelige gevolgen van een door haar genomen beslissing om uit te breiden in beginsel niet kan afwentelen. Appellante is relatief laat (in 2013) begonnen met de plannen voor de uitbreiding door de daarvoor benodigde vergunning aan te vragen. Medio 2014 ging zij een banklening aan voor het bekostigen van de bouw van de nieuwe stal. Voor die bouw verkreeg zij op 11 september 2014 een omgevingsvergunning en de bouw is in mei 2015 afgerond. Deze op de uitbreiding gerichte beslissingen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren, zijn niet navolgbaar. Appellante had een zekere mate van voorzichtigheid kunnen en moeten betrachten en zich moeten realiseren dat de uitbreiding voor haar meer dan de gebruikelijke ondernemersrisico’s met zich zou brengen. Goede redenen om aan te nemen dat de last buitensporig is, ontbreken. Het accountantsrapport maakt dit niet anders. Het hanteert een verkeerde maatstaf voor de bepaling of een last buitensporig is. Bovendien geeft het onvoldoende inzicht in de mate waarin appellante wordt getroffen door het fosfaatrechtenstelsel. CBB 14-04-2020, ECLI:NL:CBB:2020:272&lt;/p&gt;&lt;p&gt;Bepaling melkproductie tbv vaststelling fosfaatrecht. Appellante heeft een overzicht opgesteld van de categorieën van niet aan de melkfabriek afgeleverde melk en de daarin opgenomen hoeveelheden niet nader onderbouwd. Het had op de weg van appellante gelegen om het bewijs van de hoeveelheden te leveren. Verweerder heeft daar ook meerdere malen naar gevraagd. Verweerder heeft terecht het uitgangspunt gehanteerd dat voor de bepaling van de hoeveelheid uitgehouden antibioticamelk, de dagproductie per koe moet worden vastgesteld aan de hand van de aan de fabriek geleverde melk in 2015, vermeerderd met de totale aannemelijk geachte hoeveelheid niet geleverde melk en niet aan de hand van het rollende jaargemiddelde (zie ook ECLI:CBB:2019:184 en 359). In de berekening van de uitgehouden antibioticamelk heeft verweerder het aantal behandeldagen op nul gesteld. Niet in geschil is dat in het jaar 2015 dieren op het bedrijf van appellante zijn behandeld door de toediening van diergeneesmiddelen. Het door appellante overgelegd handgeschreven overzicht is weliswaar onvoldoende specifiek, maar het voert in beginsel in het licht van art. 3:2 van de Algemene wet bestuursrecht (Awb) te ver om om die reden de behandeldagen op nul te stellen (zie ook de uitspraak van het College van 14 mei 2019 (ECL:NL:CBB:2019:197, onder 6.3). Nu echter het niet betrekken van behandeldagen in de berekening, geen invloed heeft op de gehanteerde excretienorm, kan dit zonder gevolg blijven. CBB 14-04-2020, ECLI:NL:CBB:2020:270&lt;/p&gt;&lt;p&gt;Geen starter. Er wordt niet voldaan aan de voorwaarde in art. 72, tweede lid, aanhef en onder c, van het Uitvoeringsbesluit. Appellante was al vóór 2014 gestart met melkproductie. In het geval van appellante betrof het een bedrijfsverplaatsing met het plan tot uitbreiding van het bedrijf op de nieuwe locatie. Niet grondgebonden. Appellante heeft geen begin van bewijs geleverd dat zij op 15 mei 2015 de feitelijke beschikkingsmacht had over de grond op de nieuwe bedrijfslocatie. Zij heeft ter zitting verklaard dat de grond bij een akkerbouwer in gebruik was overeenkomstig een beheerovereenkomst met de toenmalige eigenaar en pas op 2 mei 2015 aan haar is geleverd. Voor die datum was zij nog geen eigenaar van de grond. Gelet daarop is het niet aannemelijk dat appellante had kunnen besluiten de betreffende grond in eigen gebruik te nemen als RvO de brief van 27 februari 2015 eerder had verstuurd. CBB 14-04-2020, ECLI:NL:CBB:2020:271&lt;/p&gt;&lt;p&gt;Zoals het College in zijn uitspraak van 9 januari 2019 (ECLI:NL:CBB:2019:4, onder 5.2) heeft geoordeeld en in zijn uitspraak van 11 juni 2019 (ECLI:NL:CBB:232, onder 4.1) heeft bevestigd, wordt bij de toepassing van de knelgevallenregeling geen rekening gehouden met op de peildatum (nog) niet gerealiseerde uitbreidingsplannen. Dit betekent dat de groei, die door de tijdelijke arbeidsongeschiktheid niet kon worden ingezet, niet hoeft te worden gecompenseerd. Verweerder heeft gemotiveerd gesteld dat het fosfaatrecht op 2 juli 2015 hoger is dan het fosfaatrecht op de door appellante genoemde peildata van 27 juni 2014 en 27 september 2014. Appellante heeft dit niet betwist. CBB 14-04-2020, ECLI:NL:CBB:2020:269&lt;/p&gt;&lt;p&gt;Gegrond beroep. Partijen zijn het erover eens dat verweerder bij zijn berekening één melkkoe te weinig in aanmerking heeft genomen. Het beroep van appellante op de knelgevallenregeling slaagt. Het verzoek van appellante om een schadevergoeding wegens overschrijding van de redelijke termijn, wijst het College af. CBB 14-04-2020, ECLI:NL:CBB:2020:267&lt;/p&gt;&lt;p&gt;Juiste toepassing knelgevallenregeling. Bij de toepassing van de knelgevallenregeling wordt geen rekening gehouden met voor de peildatum geprognotiseerde, maar (nog) niet gerealiseerde aantallen, ook niet nadat is vastgesteld dat de 5%-norm is behaald. Te lage fosfaatrechtenvaststelling. Fosfaatrecht vastgesteld volgens berekening met melkproductie 2015. CBB 14-04-2020, ECLI:NL:CBB:2020:263&lt;/p&gt;&lt;p&gt;Het bestreden besluit is niet in strijd met art. 1 van het EP. Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. Gezien het moment in tijd waarop appellante financiële verplichtingen is aangegaan voor de bouw van onder meer een nieuwe ligboxenstal, en het ontbreken van een bedrijfseconomische noodzaak voor de nieuwbouw van de stal of andere dwingende redenen voor het doen van investeringen daarvoor, acht het College de beslissing die verplichtingen aan te gaan niet navolgbaar. Dat is te meer het geval nu appellante op de peildatum 2 juli 2015 nog niet de beschikking had over de voor de nieuwbouw van de stal benodigde omgevingsvergunning en daarmee op het verkrijgen daarvan is vooruitgelopen. Appellante beschikte toen evenmin over een Nbw-vergunning voor de beoogde aantallen dieren. Appellante had daarom ten tijde van haar uitbreidingsplannen een zekere mate van voorzichtigheid kunnen en moeten betrachten en zich moeten realiseren dat deze investeringen voor haar meer dan de gebruikelijke ondernemersrisico’s met zich zouden brengen. In het licht van het voorgaande, gelet op het feit dat het fosfaatrecht bij het vervangingsbesluit is verhoogd alsmede gelet op het feit dat appellante een aanzienlijk hoeveelheid fosfaatrechten heeft verworven, hecht het College aan de door appellante overgelegde liquiditeitsbegrotingen niet de waarde die zij daaraan gehecht wenst te zien. CBB 21-04-2020, ECLI:NL:CBB:2020:286&lt;/p&gt;&lt;p&gt;Geen sprake van een individuele en buitensporige last. CBB 21-04-2020, ECLI:NL:CBB:2020:284&lt;/p&gt;&lt;p&gt;Het bestreden besluit is niet in strijd met art. 1 van het EP. Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. De keuze voor gefaseerde groei behoort in beginsel tot het ondernemersrisico van appellante. Dat de investeringen in de verbouwing van de rundveestal al in een vroeg stadium zijn gedaan maakt dat niet anders. CBB 21-04-2020, ECLI:NL:CBB:2020:288&lt;/p&gt;&lt;p&gt;Appellante is met haar investeringsbeslissingen vooruitgelopen op het verkrijgen van de benodigde vergunningen. Deze beslissing is in de regel niet navolgbaar. Een vertraging bij het verkrijgen van de benodigde vergunningen is geen aanleiding om van dit uitgangspunt af te wijken. Ook wanneer de vergunningsprocedure is vertraagd, komt de vertraging voor rekening en risico van de melkveehouder. CBB 21-04-2020, ECLI:NL:CBB:2020:291&lt;/p&gt;&lt;p&gt;Geen geslaagd beroep op de knelgevallenregeling. Naar het oordeel van het College kan niet worden geconcludeerd dat door de diergezondheidsproblemen het aantal melkkoeien op 2 juli 2015 lager was dan op de alternatieve peildatum. Voorts wordt bij de toepassing van de knelgevallenregeling geen rekening gehouden met op de peildatum nog niet gerealiseerde uitbreidingsplannen. CBB 21-04-2020, ECLI:NL:CBB:2020:289&lt;/p&gt;&lt;p&gt;Appellante heeft haar beslissingen om het bedrijf te verplaatsen en uit te breiden genomen in de periode 2010 tot en met 2016. In aanmerking genomen dat appellante haar oude locatie in 2010 moest verkopen in verband met het maken van ruimte voor de natuur, valt op zich wel te begrijpen dat appellante in 2010 alvast grond aankocht voor de nieuwe locatie en dat zij haar bedrijf met het oog op de toekomst wenste uit te breiden. Gelet op het moment waarop zij deze beslissing heeft genomen, is de mate waarin zij heeft willen uitbreiden met de daarmee gemoeide investeringen en zonder dat is gebleken van een bedrijfseconomische noodzaak daartoe niet goed navolgbaar. Een uitbreiding van ongeveer 110 melk- en kalfkoeien en 15 stuks jongvee in 2010 naar 250 melk- en kalfkoeien en 233 stuks jongvee is tamelijk fors. Voor appellante had toen al redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met de afschaffing van het melkquotum maatregelen te verwachten waren. Hoewel appellante vanwege de op handen zijnde invoering van het fosfaatrechtenstelsel in 2016 ervoor heeft gekozen kleiner te bouwen en 196 in plaats van de beoogde 250 melk- en kalfkoeien te houden, was voor haar op dat moment kenbaar dat het fosfaatrechtenstelsel voorbij zou gaan aan op de peildatum onbenutte productieruimte. Dat zij het aantal melk- en kalfkoeien naar beneden heeft bijgesteld neemt niet weg dat het ten opzichte van 2010 nog een behoorlijke uitbreiding betreft, ook gelet het beoogde aantal stuks jongvee van 249. CBB 21-04-2020, ECLI:NL:CBB:2020:293&lt;/p&gt;&lt;p&gt;Gelet op het moment waarop appellante de beslissing tot uitbreiding heeft genomen (in 2011), is de mate waarin zij heeft willen uitbreiden met de daarmee gemoeide investeringen niet goed navolgbaar. Een uitbreiding als hier aan de orde van ongeveer 140 melk- en kalfkoeien en 120 stuks jongvee in 2011 naar 292 melk- en kalfkoeien en 209 stuks jongvee is aanzienlijk. Nadat in 2009 bekend werd dat het melkquotum zou worden afgeschaft (zie de uitspraak van 23 juli 2019, hiervoor aangehaald, onder 1.2 en 6.7.5.3) en bijgevolg een einde zou komen aan de begrenzing van mestproductie voor rundvee, had voor melkveehouders als appellante redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Appellante had ten tijde van haar investeringen een zekere mate van voorzichtigheid moeten betrachten en zich moeten realiseren dat die uitbreiding en de daarmee gemoeide investeringen voor haar meer dan de gebruikelijke ondernemersrisico’s met zich zou brengen. CBB 21-04-2020, ECLI:NL:CBB:2020:292&lt;/p&gt;&lt;p&gt;Op grond van art. 23, zesde lid, van de Msw wordt het fosfaatrecht bepaald aan de hand van de gegevens waarover de landbouwer zonder de in die bepaling genoemde omstandigheden zou hebben beschikt. Hiertoe vergelijkt verweerder de gegevens van het bedrijf op de peildatum 2 juli 2015 met de gegevens op de opgegeven alternatieve peildatum. Appellante heeft echter geen alternatieve peildatum opgegeven. Voor zover al zou moeten worden aangenomen dat 1 april 2015 - de datum van de juridische levering van het bedrijf aan appellante - in dezen als zodanig zou moeten gelden, stuit het beroep af op het door verweerder in het verweerschrift gestelde en door appellante niet betwiste gegeven dat op deze datum geen dieren op haar bedrijf geregistreerd stonden. Overigens twijfelde appellante reeds in maart 2015 over de gezondsheidsstatus van de veestapel en heeft in verband daarmee advies gevraagd aan een dierenarts. Dat appellante, ondanks de negatieve bevindingen van de arts en diens advies de dieren niet aan te houden, de aankoop van het bedrijf toch heeft doorgezet, komt voor haar rekening en risico en staat evenzeer in de weg aan een geslaagd beroep op de knelgevallenregeling. CBB 21-04-2020, ECLI:NL:CBB:2020:294&lt;/p&gt;&lt;p&gt;Ingevolge art. 72, derde lid, voornoemd, is de verhoging, bedoeld in het eerste lid, 50 procent van het verschil tussen het aantal kilogrammen fosfaat dat uit hoofde van art. 23, derde lid, van de wet is vastgesteld en het aantal kilogrammen fosfaat dat redelijkerwijs in een kalenderjaar met op 2 juli 2015 aanwezige stalcapaciteit voor melkvee geproduceerd had kunnen worden. Voor de bepaling van de stalcapaciteit is verweerder afgegaan op de opgave in de melding bijzondere omstandigheden van 13 februari 2018. Daarbij heeft verweerder de opgave van appellant overigens ruimer - dus voor appellant gunstiger - opgevat dan feitelijk opgegeven, namelijk als betrekking hebbend op een capaciteit van 50 melkkoeien plus 26 stuks jongvee in plaats van op 50 melkkoeien inclusief 26 stuks jongvee. Dat op de peildatum bovendien nog sprake was van huisvesting in de vorm van eenlingboxen voor 20 stuks jongvee jonger dan 1 jaar buiten de stallen is weliswaar alsnog ter zitting gesteld, maar niet aannemelijk gemaakt. Enige vorm van onderbouwing ontbreekt. Het enkele feit dat op 2 juli 2015 op het bedrijf 45 stuks jongvee aanwezig waren, is niet voldoende. Er is dus geen aanleiding om in dezen, zoals appellant wil, uit te gaan van een stalcapaciteit voor 50 melkkoeien en 45 stuks jongvee. Het College laat verder nog daar of dergelijke boxen wel kunnen worden gerekend tot de stalcapaciteit bedoeld in art. 72 van het Uitvoeringsbesluit. Gelet op hetgeen hiervoor is overwogen heeft verweerder de startersregeling juist toegepast. CBB 21-04-2020, ECLI:NL:CBB:2020:290&lt;/p&gt;&lt;p&gt;Beroep op de knelgevallenregeling faalt. Niet gerealiseerde uitbreidingen worden niet in aanmerking genomen bij de vaststelling van het fosfaatrecht. Appellant heeft niet aannemelijk gemaakt dat hij door het fosfaatrechtenstelsel een buitensporige last draagt. De mate waarin appellante wordt getroffen door het fosfaatrechtenstelsel is niet inzichtelijk gemaakt. CBB 28-04-2020, ECLI:NL:CBB:2020:304&lt;/p&gt;&lt;p&gt;In wat Melkvee heeft aangevoerd, ziet het College geen aanleiding om van dat uitgangspunt af te wijken. Toldijk is laat begonnen met de bouw van en de investering in de tweede stal. Daarmee zijn de daarop gerichte beslissingen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren, niet navolgbaar. Het had voor Toldijk al vanaf het moment dat bekend werd dat het melkquotum zou worden afgeschaft en bijgevolg een einde zou komen aan de begrenzing van mestproductie voor rundvee, redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Toldijk had daarom een zekere mate van voorzichtigheid kunnen en moeten betrachten en zich moeten realiseren dat de uitbreiding voor haar meer dan de gebruikelijke ondernemersrisico’s met zich zou brengen. Goede redenen om aan te nemen dat de last buitensporig is, ontbreken. CBB 28-04-2020, ECLI:NL:CBB:2020:312&lt;/p&gt;&lt;p&gt;Appellante heeft onvoldoende gesteld waaruit blijkt dat het fosfaatrechtenstelsel een individuele en buitensporige last op haar legt. Alleen al omdat een nadere toelichting over de feitelijke gevolgen van het vervangingsbesluit voor het bedrijf van appellante ontbreekt, slaagt haar beroepsgrond niet. CBB 28-04-2020, ECLI:NL:CBB:2020:311&lt;/p&gt;&lt;p&gt;Zoals volgt uit de uitspraken van het College van 21 mei 2019 (ECLI:NL:CBB:2019:210 en ECLI:NL:CBB:2019:211 onder 5.4 en 5.5) maakt de omstandigheid dat appellant de vraag of hij gebruik wil maken van de hogere fosfaatgebruiksnorm voor fosfaatarm/-fixerende gronden in de Gecombineerde opgave 2015 ontkennend heeft beantwoord, niet reeds dat daarmee niet is voldaan aan door de wet gestelde eisen. De werkelijke fosfaattoestand van de bodem op de peildatum moet tot uitgangspunt worden genomen. Vaststaat dat appellant de grond heeft bemonsterd volgens de methode ‘W-patroon met minimaal 40 steken’. Uit art. 33, eerste lid, Uitvoeringsregeling in combinatie met bijlage C bij de Uitvoeringsregeling volgt dat de bemonstering van fosfaatarme of fosfaatfixerende gronden dient te geschieden aan de hand van de gestratificeerde aselecte steekproefmethode. Nu appellant een andere dan de voorgeschreven bemonsteringsmethode heeft gebruikt, is onvoldoende vast komen te staan dat de werkelijke fosfaattoestand van de genoemde vijf percelen grond niet ‘laag’ maar ‘arm’ was. Uit de jurisprudentie van het College (uitspraken van 9 januari 2019 (ECLI:NLCBB:2019:4, onder 5.2) en 1 juni 2019 (ECLI:NL:CBB:2019:232, onder 4.1) volgt dat verweerder geen rekening hoeft te houden met de omstandigheid dat appellant vanwege zijn ziekte de beoogde groei in de melkproductie niet heeft kunnen realiseren voor de peildatum. De melkproductie in 2017 kan niet betrokken worden bij de berekening van het fosfaatrecht op de alternatieve peildatum. CBB 28-04-2020, ECLI:NL:CBB:2020:314&lt;/p&gt;&lt;p&gt;Voor het hanteren van een alternatieve peildatum die verder terug in de tijd ligt van het moment van het optreden van de bijzondere omstandigheid, zoals appellant verzoekt, kan aanleiding zijn als vast komt te staan dat er vanaf dat eerdere moment een relatie is met de bijzondere omstandigheid. Dat is niet het geval. Het College stelt vast dat een relatie tussen een datum in 2012-2013 en de bijzondere omstandigheid ontbreekt en acht het aannemelijk dat niet de op handen zijnde verbouwing bepalend was voor de afbouw van de stalbezetting vanaf 1 januari 2015 maar het aflopen van de overeenkomst op met de toeleverancier van jongvee op 11 april 2015. Hoewel de beslissingen van appellant - verandering van toeleverancier van jongvee en verbouwing van de stal – niet gericht zijn op uitbreiding en navolgbaar zijn, ook gezien het moment in tijd, ontbreekt een goede reden om aan te nemen dat geen evenwicht bestaat tussen de belangen die zijn gediend met het fosfaatrechtenstelsel en de belangen van appellant. Appellant heeft er kennelijk voor gekozen om pas ná de verbouwing (per 30 mei 2015) jongvee in de stal te plaatsen en een deel van het op te fokken jongvee onder het UBN van de nieuwe toeleverancier in de wei te laten staan. Dat is wellicht praktisch maar moet wel voor rekening van appellant blijven. Van het nadien overhevelen van de fosfaatrechten behorend bij het in de wei gestalde jongvee is kennelijk afgezien. Geen strijd met art. 1EP. CBB 28-04-2020, ECLI:NL:CBB:2020:315&lt;/p&gt;&lt;p&gt;Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. Appellante beschikte ten tijde van de peildatum 2 juli 2015 niet over alle benodigde vergunningen voor het houden van het door haar beoogde dieraantal en is daarmee bij het doen van de investeringen vooruitgelopen op het verkrijgen van een natuurbeschermingsvergunning. In beginsel bestaat dan geen ruimte om aan te nemen dat sprake is van schending van art. 1 van het EP. Gezien het moment in tijd waarop de investeringen zijn gedaan acht het College deze voorts niet navolgbaar. De gestelde noodzaak tot vervanging van de verouderde stal is daartoe onvoldoende. CBB 28-04-2020, ECLI:NL:CBB:2020:313&lt;/p&gt;&lt;p&gt;Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. Gezien het moment in tijd waarop investeringen zijn gedaan voor de aankoop van grond en de bouw van de ligboxenstal, mede bezien in het licht van de afschaffing van het melkquotum en de maatregelen die in verband met die afschaffing te verwachten waren, acht het College niet navolgbaar. De vervanging van de verouderde stal en de uitbreiding van het aantal dieren zijn het gevolg van de keuze om het gezinsinkomen volledig uit de melkveehouderij te halen. De risico’s die daarmee samenhangen komen voor rekening van de ondernemer. CBB 28-04-2020, ECLI:NL:CBB:2020:316&lt;/p&gt;&lt;p&gt;Door in zijn berekening uit te gaan van de melkproductie in alle twaalf maanden van 2014 heeft verweerder geen rekening gehouden met de dierziekte die in juni 2014 is ingetreden, zodat deze in zoverre niet representatief is. Aan de andere kant heeft appellante evenmin aannemelijk gemaakt dat de melkproductie in de periode januari tot en met mei 2014 representatief is. In de eerste plaats betreft het een tamelijk korte periode van slechts vijf maanden waarvan niet duidelijk is in hoeverre daarbij rekening is gehouden met factoren die eveneens van belang zijn voor de melkproductie als afkalfperiode, weersomstandigheden, weidegang, voer en droogstand. In de tweede plaats heeft verweerder erop gewezen dat de gemiddelde melkproductie in 2013 lager was dan die in 2014 (inclusief dierziekte). Voor zover, zoals appellante ter zitting heeft aangevoerd, al met haar moet worden aangenomen dat zij haar bedrijfsvoering in 2013 heeft gewijzigd door zich te richten op een hogere melkproductie per melkkoe door haar melkvee vanaf de herfst van 2013 meer en duurdere brokken te voeren wat resulteerde in een toename van de melkproductie vanaf oktober 2013, had het op haar weg gelegen in ieder geval inzicht te bieden in die toename van de melkproductie in die laatste maanden van 2013 opdat ook die maanden hadden kunnen worden betrokken bij de melkproductie teneinde een representatief beeld ervan te krijgen. Zij heeft dat niet gedaan. Bij deze stand van zaken moet worden geoordeeld dat appellante met het door verweerder toegepaste excretieforfait van 39,1 niet is benadeeld. CBB 28-04-2020, ECLI:NL:CBB:2020:317&lt;/p&gt;&lt;p&gt;Voor zover moet worden aangenomen dat appellante bij haar beslissing over de verplaatsing van haar bedrijf naar de nieuw aan te leggen terp en de daarmee gepaard gaande uitbreiding afdoende voorzichtigheid heeft betracht en dat deze beslissing en de daarop voortbordurende beslissingen in zoverre navolgbaar zijn, ziet het College in wat appellante heeft aangevoerd geen goede redenen om aan te nemen dat de last buitensporig is. Appellante heeft weliswaar gesteld dat zij op de peildatum niet optimaal gebruik konden maken van de gronden en gebouwen en dat de uitbreiding naar 131 melkkoeien op de peildatum nog niet gereed was vanwege het project, maar appellante heeft een ander niet of nauwelijks onderbouwd en geconcretiseerd. Dat appellante op de peildatum nog niet over die beoogde aantallen beschikte lijkt in ieder geval mede het gevolg te zijn van haar eigen keuze om, zoals zij ter zitting opfok heeft verklaard, haar veestapel uit eigen opfok te laten groeien vanwege de hoge gezondheidsstatus ervan en ter voorkoming van de insleep van ziektes. In zoverre verschilt zij niet van andere melkveehouders die vanwege genoemde redenen evenmin op de peildatum de door hun beoogde groei hadden gerealiseerd. Het feit dat appellante geen succesvol beroep toekomt op de knelgevallenregeling levert evenmin een bijzondere situatie op die aanleiding geeft te oordelen dat de last buitensporig is. CBB 28-04-2020, ECLI:NL:CBB:2020:323&lt;/p&gt;&lt;p&gt;Zoals volgt uit de uitspraak van 13 augustus 2019 (ECLI:NL:CBB:2019:355) verzet de wet zich er niet tegen dat wordt gerekend met de gemiddelde melkproductie van een jaar volgend op het jaar waarin zich de bijzondere omstandigheid heeft voorgedaan, mits het om een voor het bedrijf representatieve periode gaat en aansluit bij de gestelde bijzondere omstandigheden. De bijzondere omstandigheid, de hersenkneuzing van een van de maten van appellante, heeft plaatsgehad op 11 september 2007. Om die reden is verweerder bij de toepassing van de knelgevallenregeling van die datum uitgegaan als alternatieve peildatum voor de dieraantallen. Het jaar 2019, het jaar waarin volgens appellante de gemiddelde melkproductie representatief is, sluit daar niet bij aan, terwijl dit jaar evenmin aansluit bij het jaar 2014, het jaar waarin appellante weer begonnen is met het melken van koeien. Aan de omstandigheid dat, zoals appellante heeft aangevoerd, de leeftijdsopbouw van haar veestapel pas in 2019 weer normaal was, komt hier dan ook niet de waarde toe die appellante daaraan gehecht wenst te zien. Daarbij komt dat bij ook bij het vaststellen van het reguliere fosfaatrecht geen onderscheid wordt gemaakt tussen koeien die eenmaal hebben afgekalfd en koeien die meerdere malen hebben afgekalfd. Het betoog van appellante dat verweerder bij de toepassing van de knelgevallenregeling had moeten uitgaan van 2019 als representatief jaar voor de gemiddelde melkproductie en de daarbij behorende excretiefactor had moeten toepassen, slaagt dus niet. CBB 28-04-2020, ECLI:NL:CBB:2020:328&lt;/p&gt;&lt;p&gt;Appellant maakt aanspraak op fosfaatrecht voor 19 stuks, door hem op 24 november 2012 uitgeschaard, jongvee. Het College komt tot het oordeel dat noch het vijfde lid, noch het zesde lid van art. 23 van de Msw hier aanspraak geeft op een verhoging van het aantal fosfaatrecht. Het beroep op art. 1 van het EP slaagt evenmin. CBB 12-05-2020, ECLI:NL:CBB:2020:338&lt;/p&gt;&lt;h4&gt;Fosfaatrechten opfok&lt;/h4&gt;&lt;p&gt;Fosfaatrechten. Opfokovereenkomst. Geen aanspraak voor veehouder op fosfaatrechten die zijn toegekend aan de opfokker van zijn jongvee. Opfokovereenkomst niet op één lijn te stellen met uit- en inscharen en met pacht. Geen ongerechtvaardigde verrijking. Hof Den Bosch 28-04-2020, ECLI:NL:GHSHE:2020:1449&lt;/p&gt;&lt;h4&gt;Boetes&lt;/h4&gt;&lt;p&gt;Deze uitspraak gaat over boetes voor overtredingen van de Meststoffenwet. De boetes zijn opgelegd aan twee zusterondernemingen (een mesthandelbedrijf en een mestopslagbedrijf) en hun feitelijk leidinggevende, die voor beide bedrijven dezelfde persoon is. Er is dus, voor een deel van de overtredingen, viermaal een boete opgelegd aan vier overtreders. De rechtbank oordeelt dat de boetes terecht zijn opgelegd aan zowel de beide ondernemingen als tweemaal aan de feitelijk leidinggevende. De rechtbank ziet echter wel aanleiding de boetes te matigen omdat sprake is van sterke financiële en personele verwevenheid van de twee rechtspersonen en de feitelijk leidinggevende van deze rechtspersonen. De totale boete die voor deze overtredingen is opgelegd, staat daarmee niet meer in verhouding tot de ernst van de feitelijke gedraging. Samenhang met uitspraak ECLI:NL:RBLIM:2020:3240. Rechtbank Limburg 28-04-2020, ECLI:NL:RBLIM:2020:3229&lt;/p&gt;&lt;h4&gt;Derogatievergunning&lt;/h4&gt;&lt;p&gt;Appellante heeft niet tijdig een derogatievergunning aangevraagd. Het College volgt appellante niet in haar betoog dat de Gecombineerde opgave als een (premature) aanvraag moet worden aangemerkt. CBB 14-04-2020, ECLI:NL:CBB:2020:273&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Overdrachtsbelasting&lt;/h4&gt;&lt;p&gt;Eiseres heeft voor eigen rekening en risico een tuinbouwkas gebouwd op grond van een derde, waarna zij een opstalrecht heeft verkregen. Daarna wordt de tuinbouwkas en het opstalrecht verkocht en is eiseres de kas blijven gebruiken op grond van een leasecontract. Nadat het leasecontract is beëindigd, wordt op 9 oktober 2015 de kas en het opstalrecht aan eiseres (terug) geleverd. Ter zake van deze verkrijging heeft eiseres geen overdrachtsbelasting voldaan. Verweerder heeft vervolgens een naheffingsaanslag opgelegd. In geschil is of ten aanzien van de verkrijging van 9 oktober 2015 een beroep kan worden gedaan op de vrijstelling van art. 15, eerste lid, onder i van de Wet Belastingen van Rechtsverkeer (WBR) dan wel de vrijstelling van art. 15, eerste lid, onder r van de WBR. De rechtbank verwijst allereerst naar de ratio van de vrijstelling van art. 15, eerste lid, onder i van de WBR en oordeelt, met verwijzing naar het arrest van de Hoge Raad van 6 januari 1993 (ECLI:NL:HR:1993:ZC5216), dat de strekking van de wet in dit geval prevaleert. Dit leidt tot de conclusie dat er ten tijde van de verkrijging op 9 oktober 2015 geen sprake meer is van een verkrijging van een goed dat door eiseres is gesticht en dat er geen ruimte is voor een ruimere toepassing van de vrijstelling van art. 15, eerste lid, onder i van de WBR. De vrijstelling van art. 15, eerste lid, onder r, van de WBR toepassing kan evenmin toepassing vinden; eiseres maakt niet aannemelijk dat sprake is van het inroepen van een ontbindende voorwaarde. Het beroep wordt ongegrond verklaard. Rechtbank Den Haag 26-03-2020, ECLI:NL:RBDHA:2020:4197&lt;/p&gt;&lt;h2&gt;Diversen&lt;/h2&gt;&lt;h4&gt;Stal&lt;/h4&gt;&lt;p&gt;Fout installateur in varkensstal. Schade. Begroting. Deskundige. Afwikkeling. Hof Den Bosch 28-04-2020, ECLI:NL:GHSHE:2020:1417&lt;/p&gt;&lt;h4&gt;SKAL&lt;/h4&gt;&lt;p&gt;De statuten van de Stichting SKAL zijn opnieuw vastgesteld en goedgekeurd (&lt;span class="italic"&gt;Stcrt.&lt;/span&gt; 2020, 26493). Wat de wijzigingen zijn is niet toegelicht.&lt;/p&gt;</content><legacyfootnotes/><footnotes><footnote/></footnotes><auteurs/><published>2020-06-05 15:23:37</published><modified>2020-06-09 16:01:42</modified><editiondate>2020-06-05</editiondate><htmlpath>https://denhollander.info/artikel/16149</htmlpath></article>
</articles></edition>
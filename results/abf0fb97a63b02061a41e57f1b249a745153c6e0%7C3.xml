<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6827</id><udhid>UDH:TvAR/6827</udhid><titel>'J. Karens / Burgemeester en Wethouders van Bodegraven' (TvAR 1991/4471)</titel><searchwords><searchword>TvAR 4/1991</searchword><searchword>TvAR 1991/4471</searchword><searchword>UDH:TvAR/6827</searchword></searchwords><attachments><attachment><name>1991_nr 4_Rechtspraak_4471.pdf</name><extention>pdf</extention><url>https://denhollander.info/download/6546/ci</url></attachment></attachments><inleiding>Hinderwet, art. 13&#13;
Ten onrechte de vergunning voor een lang&#13;
bestaand bedrijf geweigerd nu volgens de&#13;
toepasselijke afstandscategorie II van de&#13;
brochure Veehouderij &amp; Hinderwet geen&#13;
sprake is van een onaanvaardbare situatie;&#13;
in casu is de afstand 60 meter, waar die 100&#13;
meter zou moeten zijn. </inleiding><content>Afdeling geschillen van bestuur, 5 juni 1990&#13;
(Mrs. Van Wolteren, Veldkamp, Polak)&#13;
Uitspraak in het geschil tussen:&#13;
J. Karens te Nieuwerburg, appellant&#13;
en&#13;
Burgemeester en Wethouders van Bodegraven,&#13;
verweerders.&#13;
Bij beschikking van 20 augustus 1987, kenmerk&#13;
HW-87-4, hebben verweerders appellant&#13;
een vergunning ingevolge de Hinderwet&#13;
verleend voor het oprichten en in werking&#13;
hebben van een melkveehoude- rij op het&#13;
perceel Korte Waarder 21 te Nieuwerbrug,&#13;
kadastraal bekend gemeente Bodegraven,&#13;
sectie D, nummers 1811 en 1812.&#13;
Voor zover de aanvraag strekt tot het houden&#13;
van varkens in de inrichting, hebben zij&#13;
deze vergunning geweigerd.&#13;
De beschikking van verweerders van 20&#13;
augustus 1987 is aan deze uitspraak gehecht.&#13;
Tegen deze beschikking heeft appellant&#13;
beroep ingesteld bij de Kroon. Het beroepschrift&#13;
is aan deze uitspraak gehecht.&#13;
Desgevraagd hebben verweerders een verweerschrift&#13;
ingediend.&#13;
Desgevraagd heeft de Adviseur Beroepen&#13;
Milieubeheer een ambtsbericht ingediend.&#13;
Het geschil is op 10 januari 1989 behandeld&#13;
in een openbare vergadering van de&#13;
Afdeling voor de geschillen van bestuur van de Raad van State, waarin appellant, bij&#13;
monde van J.C.M. Oudshoorn, en verweerders,&#13;
bij monde van H.P. Sijlaar, hun standpunten&#13;
nader hebben toegelicht.&#13;
In rechte&#13;
Het geschil is aanhangig gemaakt door een&#13;
beroep op de Kroon. Inmiddels is de Tijdelijke&#13;
wet Kroongeschillen in werking getreden.&#13;
Ingevolge art. 1, eerste lid, van deze wet&#13;
is de Afdeling, voornoemd, met de beslissing&#13;
van het geschil belast.&#13;
Verweerders hebben bij hun bestreden beschikking&#13;
van 20 augustus 1987 een vergunning&#13;
ingevolge de Hinderwet verleend voor&#13;
het oprichten en in werking hebben van een&#13;
melkveehouderij.&#13;
TA) hebben deze vergunning geweigerd&#13;
voor zover de aanvraag strekt tot het houden&#13;
van varkens in de inrichting.&#13;
Verweerders hebben overwogen dat de&#13;
afstand van de inrichting tot de omliggende&#13;
woonbebouwing ten minste 100 meter&#13;
dient te bedragen. De afstand van ongeveer&#13;
60 meter tussen de op de bij de aanvraag&#13;
behorende plattegrondtekening aangeduide&#13;
varkensstallen en de dichtsbijgelegen&#13;
woning is naar hun mening ontoereikend&#13;
om stankhinder te voorkomen. Zij hebben&#13;
zich daarbij gebaseerd op de brochure Veehouderij&#13;
en Hinderwet en aldus de daarin&#13;
neergelegde uitgangspunten tot de hunne gemaakt.&#13;
De toepassing daarvan komt de Afdeling&#13;
niet onjuist voor.&#13;
Appellant voert allereerst aan dat verweerders&#13;
ten onrecht zijn uitgegaan van een indelfng&#13;
van de omgeving in categorie II als&#13;
bedoeld in de brochure Veehouderij en Hinderwet.&#13;
Veeleer is zijns inziens sprake van&#13;
een situatie die een indeling in categorie III of&#13;
zelfs categorie IV rechtvaardigt.&#13;
Ingevolge de brochure Veehouderij en&#13;
Hinderwet wordt de omgeving van de inrichting&#13;
ingedeeld in gevoeligheidscategorie II,&#13;
indien in de omgeving is of zijn gelegen: nietagrarische&#13;
bebouwing, geconcentreerd in&#13;
lintbebouwing buiten de bebouwde kom lang&#13;
wegen, vaarten, dijken en dergelijke; meerdere&#13;
verspreid liggende niet-agrarische bebouwingen&#13;
die aan het desbetreffende&#13;
buitengebied een bepaalde woonfunctie verlenen,&#13;
dan wel objecten voor dagrecreatie&#13;
(zwembaden, speeltuinen, etcetera).&#13;
De minimaal in acht te nemen afstand tussen&#13;
de inrichting en deze bebouwing of dit&#13;
object moet alsdan ingevolge de bij de brochure&#13;
behorende afstandsgrafiek 100 meter&#13;
bedragen.&#13;
Blijkens de stukken bevinden zich binnen&#13;
een afstand van 100 meter van de inrichting&#13;
in een lintvormige bebouwing langs de Korte&#13;
Waarder verscheidene niet-agrarische woningen.&#13;
De dichtsbijgelegen woning, voorheen&#13;
een agrarische bedrijfswoning, op het perceel&#13;
Korte Waarder 17, is gesitueerd op ongeveer&#13;
60 meter van appellants inrichting. De&#13;
agrarische bedrijfsvoering op dit perceel is,&#13;
zo is de Afdeling gebleken, in 1981 beëindigd.&#13;
Naar het oordeel van de Afdeling hebben&#13;
verweerders deze woning in verband hiermee&#13;
terecht als een niet-agrarische woning&#13;
aangemerkt.&#13;
Het bovenstaande in aanmerking genomen&#13;
konden verweerders dan ook van een indeling&#13;
in categorie II uitgaan.&#13;
Ingevolge de bij de brochure behorende&#13;
afstandsgrafiek dient in dit geval voor het&#13;
houden van varkens in de inrichting een&#13;
minimumafstand van 100 meter te worden&#13;
aangehouden.&#13;
Vast staat, dat deze afstandseis in casu&#13;
wordt overschreden, zodat toepassing van de&#13;
in de brochure neergelegde richtlijn in zoverre&#13;
tot weigering van de vergunning noopt.&#13;
Appellant is echter van mening, dat verweerders&#13;
de brochure Veehouderij en Hinderwet&#13;
terughoudend hadden moeten toepassen,&#13;
zodat de gevraagde vergunning wel kon&#13;
worden verleend.&#13;
Ten aanzien van reeds langer bestaande&#13;
bedrijven van voor 1972, die daarna niet&#13;
aanmerkelijk zijn uitgebreid, wordt in de&#13;
brochure Veehouderij en Hinderwet een terughoudende&#13;
toepassing van de hierin neergelegde&#13;
richtlijn geadviseerd.&#13;
Vast staat, dat het bedrijf ter plaatse reeds&#13;
lang, circa 95 jaren, is gevestigd en dat na&#13;
1972 geen aanmerkelijke uitbreiding heeft&#13;
plaatsgevonden, zodat een terughoudende&#13;
toepassing van voormelde richtlijn in beginsel&#13;
gerechtvaardigd is.&#13;
Verweerders hebben in de bestreden beschikking&#13;
overwogen, dat ten aanzien van de&#13;
in geding zijnde inrichting weliswaar een&#13;
soepel vergunningenbeleid wordt aanbevolen, doch dat in dit geval het verschil tussen&#13;
de minimaal vereiste afstand en de werkelijke&#13;
afstand tussen de aangevraagde varkensstal&#13;
en de dichtsbijgelegen woning dermate&#13;
groot is, dat zelfs met een soepele&#13;
toepassing van de richtlijn de vergunning&#13;
voor het houden van mestvarkens bezwaarlijk&#13;
kon worden verleend.&#13;
Volgens de afstandsgrafiek van meergenoemde&#13;
brochure mogen in de inrichting&#13;
250 mestvarkenseenheden worden gehouden&#13;
indien een afstand van 100 meter tot&#13;
de dichtsbijgelegen woning in acht wordt&#13;
genomen. Een soepele toepassing van de&#13;
in de brochure neergelegde richtlijn brengt&#13;
naar het oordeel van de Afdeling met&#13;
zich dat, naar gelang deze afstand in werkelijkheid&#13;
korter is, vergunning voor minder&#13;
mestvarkeneenheden kan worden verleend,&#13;
tenzij zich een in milieuhygiënisch&#13;
opzicht onaanvaardbare situatie voordoet.&#13;
Of dat laatste het geval zal zijn, is mitsdien&#13;
mede afhankelijk van het aantal dieren,&#13;
omgerekend in mestvarkeneenheden, dat in&#13;
de inrichting wordt gehouden.&#13;
Uit de vergunningaanvraag blijkt dat op&#13;
het bedrijf van appellant naast melkrundvee&#13;
doorgaans circa 60 mestvarkens aanwezig&#13;
zijn, hetgeen volgens de tabel van omrekeningsfactoren&#13;
van de brochure Veehouderij&#13;
en Hinderwet is gelijk te stellen met een&#13;
aantal van 60 mestvarkeneenheden.&#13;
Een aantal van 60 mestvarkeneenheden op&#13;
een afstand van circa 60 meter tot de&#13;
dichtstbijzijnde woning acht de Afdeling,&#13;
gelet op het feit dat ingevolge de brochure bij&#13;
een afstand van 100 meter een aantal van&#13;
250 mestvarkeneenheden is toegestaan, niet&#13;
zodanig dat kan worden gesteld, dat het belang&#13;
van de bewoners om voor stankhinder te&#13;
worden gevrijwaard in ernstige mate is geschaad.&#13;
Daar komt bij dat de betreffende woning&#13;
vóór 1981 nog het karakter van een agrarische&#13;
bedrijfswoning had, terwijl daarnaast&#13;
moet worden vastgesteld dat de onderwerpelijke&#13;
inrichting reeds 95 jaar ter plaatse&#13;
is gevestigd, waarbij vaststaat dat er al die&#13;
tijd mest- en fokvarkens zijn gehouden.&#13;
Het voorgaande leidt tot de conclusie dat&#13;
verweerders bij afweging van de betrokken&#13;
belangen in redelijkheid niet tot het oordeel&#13;
konden komen dat een terughoudende toepassing&#13;
van de in meergenoemde brochure&#13;
neergelegde richtlijn niet tot gehele of gedeeltelijke&#13;
verlening van vergunning voor&#13;
het houden van mestvarkens kon leiden. In&#13;
verband met het vorenoverwogene is de&#13;
Afdeling van oordeel dat de beschikking&#13;
dient te worden vernietigd op de grond, genoemd&#13;
in art. 2, eerste lid, onder c, van de&#13;
Tijdelijke wet Kroongeschillen.&#13;
Uitspraak:&#13;
De Afdeling voor de geschillen van bestuur&#13;
van de Raad van State; Gezien de Tijdelijke&#13;
wet Kroongeschillen, de Wet op de&#13;
Raad van State, de Hinderwet en de Wet&#13;
algemene bepalingen milieuhygiëne;&#13;
Recht doende in naam der Koningin:&#13;
I. vernietigt de beschikking van verweerders&#13;
van 20 augustus 1987, kenmerk HW-87-4,&#13;
voor zover daarbij de gevraagde vergunning&#13;
ingevolge de Hinderwet is geweigerd;&#13;
II. gelast dat de gemeente Bodegraven aan&#13;
appellant het door hem ingevolge art. 32,&#13;
vijfde lid, van de Wet op de Raad van State&#13;
gestorte recht, zijnde ƒ 150,- vergoedt. </content><legacyfootnotes/><footnotes><footnote/></footnotes><auteurs>Mrs. Van Wolteren, Veldkamp, Polak</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6827</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1993</searchword><id>6087</id><udhid>UDH:TvAR/6087</udhid><titel>Toelating van bestrijdingsmiddelen. Toekomstige regelgeving</titel><searchwords><searchword>TvAR 8/1993</searchword><searchword>UDH:TvAR/6087</searchword></searchwords><attachments><attachment><name>1993_nr 8_Artikel_Simons-Vinckx.pdf</name><extention>pdf</extention><url>https://denhollander.info/download/5896/ci</url></attachment></attachments><inleiding>1. INLEIDING&#13;
De toelating van bestrijdingsmiddelen is geregeld in de Bestrijdingsmiddelenwet 1962.&#13;
Procedures met betrekking tot deze toelating kwamen tot voor enkele jaren vrijwel niet&#13;
voor. Stagnatie van de toelating van nieuwe middelen en niet verlengen of beëindigen&#13;
van de toelating van 'oude' middelen op, naar de mening van de toelatinghouders, nietsteekhoudende&#13;
gronden, hebben er echter toe geleid dat de toelatinghouders zich massaal&#13;
tot het College van Beroep voor het bedrijfsleven (CBB) hebben gewend. Het CBB heeft&#13;
in een reeks uitspraken bepaald, dat de wijze waarop de toelating momenteel plaatsvindt&#13;
procedureel niet voldoet aan de daaraan te stellen eisen. Bovendien is naar de mening van&#13;
het CBB de wijze waarop beleidscriteria en toelatingsnormen worden gehanteerd, op basis&#13;
van de huidige wet niet toelaatbaar.&#13;
De minister van Landbouw, Natuurbeheer en Visserij wil door wijziging van de Bestrijdingsmiddelenwet&#13;
1962 alsnog de toelating van bestrijdingsmiddelen afhankelijk stellen&#13;
van de toetsing aan algemene normen.&#13;
In het navolgende zal worden ingegaan op de vraag of op deze wijze het milieu - beter&#13;
- beschermd wordt. Voorts zal aandacht worden besteed aan de vraag welke invloed&#13;
de EG-Richtlijn betreffende het op de markt brengen van gewasbeschermingsmiddelen1&#13;
hierop zal hebben.</inleiding><content>2. HUIDIGE TOELATINGSPROCEDURE2&#13;
Alle betrokkenen zijn het erover eens dat het toelatingsbeleid eind jaren tachtig volledig&#13;
was vastgelopen. Disfunctioneren van de Commissie Toelating Bestrijdingsmiddelen&#13;
(CTB) had tot gevolg dat toelatingsprocedures van vele jaren geen uitzondering waren. 3&#13;
Toen de minister zelfs niet bereid - of in staat - bleek binnen de door de Voorzitter van&#13;
het College van Beroep voor het bedrijfsleven gestelde termijn4 een beschikking te nemen,&#13;
werd hij daartoe door middel van een forse dwangsom (f 1 000,- per dag) gedwongen.5 De Voorzitter bepaalde dat uiterlijk binnen 2 /2 jaar op een toelatingsaanvrage moet&#13;
zijn beslist.&#13;
Door wijziging van de Beschikking toelating bestrijdingsmiddelen6 is de beslissing&#13;
over de toelating van bestrijdingsmiddelen sinds 1 januari 1993 gemandateerd aan het&#13;
College voor de Toelating van Bestrijdingsmiddelen. Het College beslist met inachtneming&#13;
van de volgende procedure:&#13;
-Artikel 3, lid 3:&#13;
binnen 14 dagen wordt de ontvangst van een aanvraag bevestigd onder mededeling van aanvraagnummer;&#13;
- artikel 4, lid 4:&#13;
- lid 1: zo spoedig mogelijk, doch uiterlijk binnen zes maanden na verzending van de in artikel 3&#13;
bedoelde mededeling tot het in behandeling nemen, wordt de aanvrager opgave gedaan van de door&#13;
hem alsnog te leveren, dan wel aanvullende gegevens en van de te verrichten onderzoeken.&#13;
- lid 2: binnen acht weken na ontvangst van de gegevens als bedoeld in het eerste lid wordt de&#13;
aanvrager meegedeeld of de verstrekte gegevens en de ingezonden onderzoeksrapporten al dan niet&#13;
volledig zijn;&#13;
- artikel 5:&#13;
op schriftelijk verzoek van de aanvrager kan, indien de gegevens aanleiding zouden kunnen zijn&#13;
voor een beslissing houdende gehele dan wel gedeeltelijke afwijzing van de aanvraag, de procedure&#13;
ook overeenkomstig het eerste en tweede lid eenmaal worden herhaald. De aanvrager dient aannemelijk&#13;
te maken dat de door hem alsnog te leveren gegevens voor het College aanleiding kunnen&#13;
zijn voor een andere beslissing dan bedoeld in de eerste volzin. Het College beslist binnen acht weken&#13;
op het verzoek;&#13;
- artikel 10 nieuw:&#13;
het College neemt namens de betrokken Ministers zo spoedig mogelijk, doch uiterlijk binnen een&#13;
termijn van 12 maanden na het in behandeling nemen van het volledig aanvraagformulier dan wel&#13;
de volledige gegevens als bedoeld in art. 4, een beslissing houdende toe- of afwijzing van de aanvraag&#13;
tot toelating.&#13;
Het College voor de Toelating van Bestrijdingsmiddelen is samengesteld uit onafhankelijke&#13;
personen en beslist namens de betrokken ministers. Blijkens de toelichting op deze&#13;
regeling7 is hiermee beoogd het orgaan dat is belast met de toelating van bestrijdingsmiddelen&#13;
onafhankelijk te maken van de verschillende bij de toelating betrokken departementen.&#13;
Of deze gewijzigde toelatingsprocedure de gesignaleerde problemen zal oplossen&#13;
moet worden afgewacht. Het strakke tijdschema dat nu in de Beschikking toelating bestrijdingsmiddelen&#13;
is opgenomen maakt, indien het consequent wordt toegepast, jarenlang&#13;
slepende procedures niet meer mogelijk. 3. TOELATINGSCRITERIUM&#13;
Artikel 3 van de Bestrijdingsmiddelenwet bepaalt dat een middel slechts wordt toegelaten,&#13;
indien op grond van voorafgaand onderzoek met redelijke zekerheid mag worden&#13;
aangenomen dat door juist gebruik van het middel geen schadelijke nevenwerkingen zullen&#13;
ontstaan. Als schadelijke nevenwerkingen worden aangemerkt schade voor de volksgezondheid,&#13;
arbeidsveiligheid en schade aan het milieu in een mate die niet aanvaardbaar&#13;
is. De termen 'redelijke zekerheid' en 'mate van schade' die 'niet aanvaardbaar' is, impliceren&#13;
een zekere beoordelingsvrijheid voor de overheid. Het College van Beroep voor het&#13;
bedrijfsleven is dan ook van mening dat het met betrekking tot deze aspecten slechts marginaal&#13;
kan toetsen. 8&#13;
De onzekerheid omtrent de invulling van de toetsingsnorm was begin jaren tachtig een&#13;
van de factoren die leidde tot uitstel van de besluitvorming binnen de CTB en toenemende&#13;
onzekerheid bij de toelatinghouders omtrent de toelatingseisen.&#13;
Het beleid voor de toelating van landbouwbestrijdingsmiddelen is inmiddels uiteengezet&#13;
in enkele beleidsnotities. 9 De normen die in deze nota's zijn opgenomen zijn echter&#13;
deels gebaseerd op politieke keuzes en deels niet of onvoldoende wetenschappelijk onderbouwd.&#13;
10 Differentiatie van de normen naar de aard van de stof en de&#13;
toepassingswijze vindt niet plaats. Duidelijk zijn deze criteria wel. Niet duidelijk is of en&#13;
in hoeverre door toetsing aan getalsmatige normen wordt vastgesteld of door het gebruik&#13;
van een bepaalde stof wel of geen schadelijke nevenwerkingen zullen ontstaan. Tegen het&#13;
valbijl-effect dat wordt veroorzaakt door het ongedifferentieerd hanteren van de criteria&#13;
uit het Meerjarenplan Gewasbescherming is dan ook van verschillende zijden geageerd.11&#13;
Staatssecretaris Gabor was echter van mening dat deze criteria moeten worden&#13;
beschouwd als 'de heilige schrift'.12 De prognose dat deze criteria, op deze wijze&#13;
gehanteerd, een rechterlijke toetsing niet zouden kunnen doorstaan13 is door enkele&#13;
uitspraken van het College van Beroep voor het bedrijfsleven bevestigd. Het College is&#13;
van mening dat het op deze wijze tot stand brengen en hanteren van algemene normen op&#13;
basis van de huidige wet niet aanvaardbaar is. 14&#13;
4. TOEKOMSTIGE WETGEVING&#13;
De minister tracht het gat dat door de uitspraken van het College is ontstaan door middel&#13;
van wetswijziging te dichten. De vraag is of dit de goede weg is èn of deze weg in het kader&#13;
van de EG-wetgeving effectief zal kunnen zijn. 15 Of dit een goede weg is, is afhankelijk van de vraag of door het stellen van deze criteria&#13;
het milieu op een effectieve wijze kan worden beschermd.&#13;
Of deze weg in het kader van de EEG-wetgeving effectief kan zijn, wordt bepaald door&#13;
de beleidsvrijheid die voor de Nederlandse overheid resteert, nadat de implementatietermijn&#13;
van de EEG-richtlijn betreffende het op de markt brengen van gewasbeschermingsmiddelen&#13;
is verstreken.&#13;
5. RICHTLIJN 91/414 EEG 16&#13;
Op 15 juli 1991 is de reeds genoemde Europese richtlijn betreffende het op de markt&#13;
brengen van gewasbeschermingsmiddelen vastgesteld. De richtlijn beoogt de toelating als&#13;
volgt te reguleren:&#13;
- Er worden uniforme beginselen opgesteld op grond waarvan stoffen worden beoor&#13;
deeld. Deze criteria worden vastgelegd in bijlage 6 van de richtlijn,&#13;
- Stoffen welke voldoen aan de toetsingscriteria worden opgenomen op een zogenaamde&#13;
positieve lijst (bijlage 1 jo. artikel 5 van de richtlijn),&#13;
- Wederzijdse erkenning van toelatingen voor zover agrarische, fytosanitaire en ecologi&#13;
sche omstandigheden met inbegrip van de klimatologische omstandigheden, vergelijkbaar&#13;
zijn (artikel 10 van de richtlijn).&#13;
Duidelijk is dat de toelating van gewasbeschermingsmiddelen na het verstrijken van de&#13;
implementatietermijn vrijwel volledig zal worden beheerst door het Europese recht.&#13;
Slechts indien lokatiespecifieke criteria dit vereisen, kan van de normen van de richtlijn&#13;
worden afgeweken17. Dit betekent dat na het verstrijken van de implementatietermijn op&#13;
15 juli van dit jaar de speelruimte voor de Nederlandse overheid wel heel beperkt zal zijn&#13;
geworden. Gezien de concrete formulering van de richtlijn moet worden aangenomen dat&#13;
de normen van deze richtlijn directe werking zullen hebben.18 Cruciaal zal derhalve zijn&#13;
hoe de uniforme beginselen van bijlage 6 van de richtlijn zullen luiden en welke afwijkingen&#13;
op basis van lokatiespecifieke criteria worden geaccepteerd.19&#13;
6. WIJZIGING BESTRIJDINGSMIDDELENWET 1962&#13;
Reeds in 1987 is bij de Tweede Kamer een voorstel ingediend tot wijziging van de Bestrijdingsmiddelenwet&#13;
1962.20 Het doel van de wijziging was onaanvaardbare&#13;
schadelijke nevenwerkingen door misbruik van bestrijdingsmiddelen tegen te gaan. Op&#13;
verzoek van de Tweede Kamer is deze gelegenheid aangegrepen om expliciet in de wet&#13;
op te nemen dat de beschikbaarheid van alternatieve middelen of methoden een factor is die bij de beoordeling&#13;
van de toelating en wijziging of intrekking van de toelating wordt meegewogen21,&#13;
en om de beroepsmogelijkheid voor derden te verruimen.22 Als reactie op&#13;
uitspraken van het College van Beroep voor het bedrijfsleven23 is in de wet een nieuw&#13;
artikel 3A opgenomen, welk artikel een wettelijke basis moet scheppen voor het stellen&#13;
van algemene normen waaraan bestrijdingsmiddelen moeten voldoen.&#13;
Het voorstel om misbruik in te voeren als intrekkingsgrond is inmiddels als gevolg van&#13;
het van kracht worden van de EG-richtlijn betreffende het op de markt brengen van gewasbeschermingsmiddelen&#13;
ingetrokken. 24&#13;
De beschikbaarheid van alternatieven kan, zowel bij de toelating als bij het wijzigen of&#13;
intrekken van een toelating, slechts een rol spelen, indien met redelijke zekerheid, gelet&#13;
op alle aspecten van het gebruik, kan worden aangenomen dat deze alternatieven tot 'aanmerkelijk&#13;
minder' risico's leiden én indien het gebruik van deze produkten redelijkerwijs&#13;
kan worden gevergd. De betrokken ministers zijn van mening dat ook de economische&#13;
haalbaarheid van alternatieven daarbij in ogenschouw moet worden genomen. 25&#13;
7. ARTIKEL 3A AMVB'S&#13;
Alle betrokkenen hebben gepleit voor een nadere invulling en objectivering van het toelatingscriterium&#13;
van artikel 3 Bestrijdingsmiddelenwet. Met name de discussie omtrent de&#13;
vraag wanneer sprake is van schadelijke nevenwerkingen heeft tot zo grote onzekerheid&#13;
geleid, dat uiteindelijk het toelatingsbeleid volledig stagneerde. Voor de industrie werd&#13;
het vrijwel onmogelijk nog op verantwoorde wijze beslissingen te nemen omtrent de ontwikkeling&#13;
en introductie van nieuwe middelen, terwijl het nu juist de bedoeling was door&#13;
toelating van nieuwe minder schadelijke middelen en alternatieven de negatieve neveneffecten&#13;
van het gebruik van bestrijdingsmiddelen te verminderen.&#13;
De minister beoogt de gewenste duidelijkheid te verschaffen door de toelaatbaarheid&#13;
afhankelijk te stellen van getalsmatige normen neergelegd in de reeds genoemde beleidsnotities.&#13;
26&#13;
Naar de mening van het College van Beroep voor het bedrijfsleven betekent overschrijding&#13;
van deze criteria27 op basis van de huidige wet echter niet zonder meer dat onaanvaardbare&#13;
schade ontstaat en dus de toelaatbaarheidsgrens wordt overschreden. 28 De&#13;
minister wenst door deze criteria van een wettelijke basis te voorzien alsnog de mogelijkheid&#13;
te creëren algemene normen als wettelijke toelatingsgrond te hanteren. Deze normen kunnen zowel betrekking hebben op het voorkomen van aantasting van de kwaliteit van&#13;
bodem, water of lucht, als op de deugdelijkheid van het middel of de schadelijke nevenwerkingen.&#13;
29 De getalsmatige normen die naar de mening van de overheid zouden&#13;
moeten worden gehanteerd zijn echter zo ongenuanceerd, dat de vraag kan worden&#13;
gesteld of hiermee het doel van de Bestrijdingsmiddelenwet te weten 'regulering van de&#13;
toelating van bestrijdingsmiddelen na een zorgvuldige afweging van het nuttig effect, dat&#13;
uit het gebruik van een bestrijdingsmiddel voortvloeit tegen mogelijke schadelijke&#13;
nevenwerkingen30, ook maar enigszins adequaat wordt gediend. Wanneer het doel zou&#13;
zijn het voorkomen van elk risico voor de volksgezondheid en het milieu, het zogenaamde&#13;
nul-risico, kan worden volstaan met het stellen van de meest strikte, uniforme en&#13;
getalsmatige normen. Wanneer het streven echter is gericht op het terugbrengen van het&#13;
risico tot onder het maximaal toelaatbaar risico (MTR) en bij voorkeur tot het&#13;
verwaarloosbaar risico (VR)31 is een meer gedifferentieerde beoordeling noodzakelijk.&#13;
Nu in het Meerjarenplan Gewasbescherming uitdrukkelijk is aangegeven dat in de&#13;
moderne landbouw gewasbeschermingsmiddelen vooralsnog niet kunnen worden gemist&#13;
en een voldoende breed assortiment - o.a. met het oog op het gevaar van resistentie -&#13;
gewaarborgd dient te zijn32 , is nuancering zonder meer vereist33, hetgeen moge blijken&#13;
uit de volgende voorbeelden.&#13;
8. PERSISTENTIE&#13;
In de Persistentienota (overgenomen in het Meerjarenplan Gewasbescherming) is aangegeven&#13;
dat het persistent zijn van een stof als zodanig als schadelijke nevenwerking wordt&#13;
beschouwd. Blijkens deze nota worden stoffen als persistent in de bodem beschouwd, indien&#13;
zij in de omstandigheden waarin zij na de toepassing verkeren, zodanig slecht afbreekbaar&#13;
zijn, dat zij, gemeten over een aantal jaren, niet meer uit de bodem verdwijnen&#13;
en ten gevolge van jaarlijkse toepassing kunnen accumuleren. In de nota operationele milieucriteria&#13;
voor landbouwbestrijdingsmiddelen34 wordt gesproken van een onaanvaardbare&#13;
opbouw van concentraties. In deze nota wordt ervan uitgegaan dat bij een DT 5035&#13;
korter dan zestig dagen geen sprake is van persistentie. Bij een DT 50 groter dan zestig&#13;
dagen doch kleiner dan 180 dagen zal de toelatinghouder door middel van extra gegevens&#13;
met betrekking tot uitspoeling, uitdamping en accumulatie moeten aantonen dat zich geen&#13;
gevaren voor de volksgezondheid of het milieu voordoen. Een DT 50 groter dan 180 dagen&#13;
zou betekenen dat de stof zodanig persistent is, dat sprake is van een onaanvaardbare&#13;
opbouw van concentraties.&#13;
Het moge wel duidelijk zijn dat voor de opbouw van concentraties naast de DT 50 ook&#13;
de toepassingsfrequentie een belangrijke rol speelt. Middelen tegen Phytophthora36 die&#13;
in het seizoen soms meerdere keren per week, doch zeker herhaald, worden toegepast,&#13;
geven bij een zelfde DT 50 een geheel ander risico voor opbouw dan een middel dat&#13;
jaar-lijks of meerjaarlijks wordt toegepast.37 Daarnaast kan het toch ook niet zonder belang&#13;
zijn of bij de maximaal te verwachten concentraties risico's voor de volksgezondheid of&#13;
het milieu optreden. Niet valt in te zien waarom een stof waarvan de concentratie bij een&#13;
maximale opbouw het MTR of zelfs het VR niet overschrijdt, niet toelaatbaar zou zijn.&#13;
De minister spreekt immers van normen waardoor de aantasting van bodem, water of&#13;
lucht kan worden voorkomen.38 Er zal dan toch eerst moeten vaststaan dat aantasting redelijkerwijs&#13;
kan plaatsvinden.&#13;
9. UITSPOELING NAAR GRONDWATER&#13;
Uitgangspunt van het beleid ten aanzien van grondwater is dat grondwater bestemd voor&#13;
de drinkwaterbereiding, zonder structurele extra zuivering moet voldoen aan de normen&#13;
uit de EG-Drinkwaterrichtlijn39 : 0,1 &amp;#956;g/l per stof en 0,5 mg/l voor alle bestrijdingsmiddelen&#13;
tezamen. 40&#13;
Ten eerste is niet alle grondwater in Nederland bestemd voor drinkwaterbereiding.&#13;
Verder berusten deze normen uitsluitend op de politieke keuze: 'in drinkwater mogen&#13;
geen bestrijdingsmiddelen voorkomen'.41 Voor drinkwater is deze norm hanteerbaar en&#13;
controleerbaar. Door controle van drinkwater kan worden vastgesteld of het aan deze eisen&#13;
voldoet. Voor grondwater is de norm onhanteerbaar. Met name is onduidelijk hoe zou&#13;
moeten worden vastgesteld dat de norm van 0,5 &amp;#956;g/1 voor alle bestrijdingsmiddelen tezamen&#13;
niet wordt overschreden en, zo dit het geval is of dreigt te zijn, welke middelen dan&#13;
niet langer kunnen worden toegelaten of waarvan de toelating moet worden ingetrokken.&#13;
De normen zijn kwaliteitsnormen voor een produkt, het produkt drinkwater. Als norm&#13;
voor de toelaatbaarheid van stoffen zijn zij volstrekt onbruikbaar.&#13;
Dat de concentraties weinig of niets te maken hebben met de potentiële risico's die bestrijdingsmiddelen&#13;
kunnen veroorzaken, blijkt uit een recent rapport van het RIVM, waarin&#13;
de risico's van verontreiniging van de bodem worden geëvalueerd.42 Uit dit rapport&#13;
blijkt dat de 0,1 &amp;#956;g/l-norm voor sommige bestrijdingsmiddelen veel te streng en voor andere&#13;
te ruim is. Uitgaande van een echte risico-evaluatie zou de norm voor bestrijdingsmiddelen&#13;
moeten variëren van 0,005 tot 150 &amp;#956;g/l. Hoe willekeurig deze norm wel is,&#13;
wordt duidelijk onderstreept door de toegelaten concentraties voor koper. Koper wordt&#13;
zowel zelfstandig als als bestanddeel van combinatieprodukten als bestrijdingsmiddel gebruikt.&#13;
De toegestane concentratie is dan, evenals voor alle andere bestrijdingsmiddelen,&#13;
0,1 &amp;#956;g/1. Wanneer het koper echter afkomstig is van bijvoorbeeld koperen waterleidingen,&#13;
is de toegestane concentratie 200 g/l (200 g = 200.000.000 &amp;#956;g!) 10. CONCLUSIE&#13;
Uit de bovenstaande voorbeelden moge blijken dat getalsnormen welke gelden voor elke&#13;
stof, ongeacht haar potentiële toxiciteit en ongeacht de wijze van toepassing, weliswaar&#13;
helder en toetsbaar zijn43, doch dat het volstrekt onzeker is of daarmee de volksgezondheid&#13;
en het milieu worden beschermd en zo ja, of voor een bepaalde stof niet zonder risico&#13;
een veel soepeler norm kan worden gehanteerd. Met andere woorden, er wordt een&#13;
schijnzekerheid gecreëerd waarmee niemand, ook niet de volksgezondheid en het milieu,&#13;
is gediend, terwijl tegelijkertijd de belangen van de landbouw en producenten onnodig&#13;
worden geschaad. Hiermee is niet gezegd dat getalsmatige normen als indicatie niet nuttig&#13;
zouden kunnen zijn. Gesproken zou kunnen worden van een weerlegbaar vermoeden van&#13;
schadelijke nevenwerking. De bouwstenen om dit vermoeden te weerleggen zullen,&#13;
evenals nu ook al het geval is, door de aanvrager van de toelating moeten worden aangedragen.&#13;
44&#13;
Uit de nota naar aanleiding van het eindverslag van de behandeling van de wijziging&#13;
van de Bestrijdingsmiddelenwet45 zou kunnen worden afgeleid, dat de overheid slechts&#13;
één doel voor ogen staat: hoe dan ook de vastgestelde normen doorvoeren. Als de zin van&#13;
deze normen in een procedure niet kan worden duidelijk gemaakt, dan moeten zij maar&#13;
tot wet verheven worden.46 Nu reeds wordt bij het verlenen of verlengen van een toelating&#13;
aangekondigd dat, zodra een ontwerp voor de AMvB's gereed is, toelatingen nog&#13;
slechts voor een korte tijd zullen worden verleend of verlengd en dat het inwerkingtreden&#13;
van de AMvB's aanleiding zal zijn de toelating te heroverwegen.&#13;
Hopelijk is deze indruk onjuist. Wanneer men bereid zou zijn te streven naar heldere,&#13;
toetsbare én op wetenschappelijke basis vastgestelde nonnen kan effectief vorm worden&#13;
gegeven aan het overleg met het georganiseerde bedrijfsleven, dat de staatssecretaris van&#13;
Landbouw, Natuurbeheer en Visserij voor ogen staat. 47 De industrie heeft nog recent verklaard&#13;
dat zij geen bezwaar heeft tegen normen die op goede wetenschappelijke gronden&#13;
zijn vastgesteld, wel tegen politieke normen die op zich niets met enig milieubelang te&#13;
maken hebben.48 Uiteraard geldt dit bezwaar zowel voor de normen op basis van de Nederlandse&#13;
Bestrijdingsmiddelenwet als voor de uniforme toelatingsbeginselen op basis&#13;
van Richtlijn 1991/414.&#13;
Juist bestrijdingsmiddelen behoren tot de best gedocumenteerde stoffen, beter dan vrijwel&#13;
elke andere stof. Hoewel nog lang niet alle gegevens beschikbaar zijn, wordt de achterstand&#13;
in snel tempo ingehaald. De normen voor de toelating van bestrijdingsmiddelen&#13;
zijn inmiddels stringenter dan die voor geneesmiddelen.49 Uiteraard is het hanteren van&#13;
getalsmatige normen eenvoudiger dan het voeren van een genuanceerd beleid. Op termijn&#13;
is echter zowel de landbouw als het milieu waarschijnlijk het meest gediend met een genuanceerde aanpak. Bovendien leidt het hanteren van Nederlandse normen die afwijken&#13;
van die welke binnen de EG gelden slechts tot illegale import en gebruik terwijl effectieve&#13;
controle vrijwel niet mogelijk is.50 Na het verstrijken van de implementatietermijn&#13;
van de EG-richtlijn 91/414, is handhaving van afwijkende normen zelfs onmogelijk.&#13;
Vooralsnog ziet het er niet naar uit dat implementatie tijdig tot stand zal komen, hetgeen&#13;
betekent dat, ondanks het feit dat de richtlijn de mogelijkheid biedt op grond van&#13;
specifieke nationale omstandigheden aanvullende eisen te stellen, ongewenste import niet&#13;
kan worden tegengegaan51. Men kan zich dan ook in gemoede afvragen wat voor zin het&#13;
heeft nu via een soort achterhoedegevecht alsnog via de 3A AMvB's de criteria van het&#13;
MJP-G tot wet te verheffen, wanneer duidelijk is dat deze, voor zover ze afwijken van de&#13;
Europese normen en niet zijn gebaseerd op lokatiespecifieke omstandigheden, door de&#13;
rechter buiten beschouwing zullen worden gelaten. Het lijkt evident dat de beschikbare&#13;
deskundigheid en energie vele malen effectiever kunnen worden ingezet ten behoeve van&#13;
het formuleren van Europese criteria52 en door zorg te dragen voor een tijdige en correcte&#13;
implementatie.&#13;
11. GESLOTEN DOSSIER&#13;
Tot slot nog kort enige aandacht voor het zogenaamde 'gesloten dossier-beginsel'. Dit beginsel&#13;
houdt in dat door latere aanvragers niet verwezen mag worden naar de gegevens&#13;
die eerder door andere aanvragers werden verstrekt. Het spreekt wel vanzelf dat de toelatinghouder&#13;
zijn, vaak zeer kostbare, onderzoeksgegevens niet gratis ter beschikking van&#13;
derden wil stellen. Reeds bij brief van 8 juli 1982 heeft de toenmalige minister van Landbouw,&#13;
Natuurbeheer en Visserij dan ook aangegeven waarom het gesloten dossier-beginsel&#13;
bij de toelating van bestrijdingsmiddelen wordt gehanteerd.53 Anderzijds betekent&#13;
herhalen van proeven dat soms onnodig proefdieren moeten worden gebruikt.&#13;
Ter bescherming van de economische belangen van de onderzoeker heeft de Commissie&#13;
Toelating Bestrijdingsmiddelen jarenlang het zogenaamde dossier-beginsel gehanteerd.&#13;
Onderzoeksgegevens welke op verzoek van de overheid werden verstrekt, werden&#13;
gedurende tien jaar beschermd. Het CBB heeft echter bepaald, dat deze bescherming niet&#13;
op de Bestrijdingsmiddelenwet 1962 kan worden gebaseerd.54 Momenteel heeft dit tot&#13;
logisch gevolg dat de toelatinghouders uiterst terughoudend zijn met het verstrekken van&#13;
gegevens. Bij de wijziging van de Bestrijdingsmiddelenwet is dit probleem vooralsnog&#13;
niet geregeld. Een voorstel daartoe is door de staatssecretaris teruggetrokken. Tijdens een&#13;
behandeling in de Tweede Kamer op 27 augustus 1992 bleek kamerbreed het probleem te&#13;
worden onderkend. De door de minister voorgestelde regeling was echter niet acceptabel,&#13;
omdat onnodig gebruik van proefdieren door de door de minister voorgestelde regeling&#13;
niet werd voorkomen. 55 Artikel 13 van het EG-verdrag verbiedt de verstrekte informatie te gebruiken ten voordele&#13;
van andere aanvragers. De Lid-Staten dienen nationale maatregelen te treffen waarbij&#13;
de op hun grondgebied gevestigde aanvrager en houders van vroegere toelatingen&#13;
verplicht worden om gegevens te delen om herhaling van proeven met gewervelde dieren&#13;
te voorkomen. Tevens dienen zij een procedure vast te stellen voor het gebruik van informatie.&#13;
Hierbij dient een redelijk evenwicht tussen de belangen van partijen te worden gevonden.&#13;
Gedacht wordt aan een regeling waarbij een bedrijf dat gebruik wil maken van&#13;
de gegevens van een ander daarvoor een redelijke vergoeding dient te betalen.&#13;
Wanneer de Nederlandse overheid er niet in zou slagen deze regeling tijdig te implementeren&#13;
en derhalve niet in staat zou zijn de belangen van de toelatinghouders behoorlijk&#13;
te beschermen, ligt het voor de hand dat de overheid voor de schade die daarvan het&#13;
gevolg is aansprakelijk zal worden gesteld. De Francovich-uitspraak biedt daarvoor aanknopingspunten.&#13;
56&#13;
12. SLOTCONCLUSIE&#13;
De conclusie die uit het vorengaande voortvloeit, is tweeledig:&#13;
A. Het milieu kan niet worden beschermd door het stellen van algemene getalsmatige&#13;
normen die niet per produkt worden gedifferentieerd. Getalsmatige normen kunnen een&#13;
nuttige rol spelen om een eerste schifting, een rangschikking, tot stand te brengen. Ter be&#13;
scherming van het milieu is het noodzakelijk daarna de potentiële toxische effecten vast&#13;
te stellen en een totaalafweging te maken van de verschillende effecten die het produkt&#13;
kan veroorzaken.&#13;
B. Daar het Europees beleid met betrekking tot de toelating van gewasbeschermings&#13;
middelen na 15 juli van dit jaar volledig zal zijn geharmoniseerd, zal de mate van be&#13;
scherming vrijwel volledig worden bepaald door het Europees beleid en dus door de&#13;
invulling van de bijlagen behorende bij Richtlijn 91/414. Nederlandse AMvB's kunnen&#13;
nog slechts effect resulteren, voor zover zij gebaseerd zijn op agrarische, fytosanitaire of&#13;
ecologische gronden. Duidelijk is dan ook dat de Nederlandse overheid slechts door in&#13;
vloed uit te oefenen bij het formuleren van de uniforme toetsingsbeginselen in EEG-ver&#13;
band èn door tijdige implementatie van de EEG-richtlijn het milieu kan beschermen en&#13;
onnodige procedures en schadeclaims voorkomen.</content><legacyfootnotes>1. Richtlijn 1991/414, Pb. EG 1991, L 230.&#13;
2. Voor een beschrijving van de huidige toelatingsprocedure moge ik kortheidshalve verwijzen naar mijn&#13;
artikel in jaargang 1991 van dit tijdschrift, p. 265 e.v.; zie voorts E.M. Vogelezang-Stoute en M.W.L.&#13;
Simons-Vinckx, De Bestrijdingsmiddelenwet, Procedures en beoordelingscriteria bij de toelating van&#13;
bestrijdingsmiddelen, VMR 1992-2.&#13;
3. Zie hierover M.A. Dirks, De toelating van bestrijdingsmiddelen: naar een gestructureerde&#13;
belangenafweging, Agr R 1992, p. 448 e.v. (met name p. 455 en 456) en de daar genoemde vindplaatsen.&#13;
4. Promet, Vz. CBB 27 juni 1991, AB 1991, 30.&#13;
5. Promet, Vz. CBB 18 oktober 1991, nr. 90/3877/060/029; Shirlan Flow, Vz. CBB 18 oktober 1991, KG&#13;
1991, 356; zie ook Promet, CBB 24 januari 1992, NJB 1992, p. 194, M. en R. 1992, 61, AB 1992, 253&#13;
m.nt. RMvM. Het opleggen van een dwangsom aan de centrale overheid kan op zijn minst opmerkelijk&#13;
worden genoemd.&#13;
6. Beschikking van 28 november 1980, Stcrt. 243, gewijzigd bij beschikking van 24 december 1992,&#13;
J9220315, Stcrt. 1992,252.&#13;
7. Stcrt. 1992, 252; de toelichting stelt dat 'een eerste stap is gezet met het op afstand zetten van de&#13;
uitvoeringsinstantie die met de toelating belast is'.&#13;
8. Zie de Bestrijdingsmiddelenwet (VMR 1992-2) onder 22, p. 20-21.&#13;
9. Meerjarenplan Gewasbescherming (MJP-G), TK 1990-1992, 21 677, nrs. 3 en 4; Milieucriteria, TK&#13;
1988-1989, 21 677, nr. 1; Operationalisering van de milieucriteria, TK 1988-1989, 21 677, nr. 8,&#13;
voorafgegaan door de Persistentienota, TK 1985-1986, 19 200, XIV, nr. 59.&#13;
10. De beoordeling vindt voorts plaats op grond van modelberekeningen. De specifieke problemen die deze&#13;
wijze van toetsen met zich meebrengt blijven hier buiten beschouwing. Zie VMR 1992-2, p. 27 voor een&#13;
voorbeeld.&#13;
11. O.a. door het Landbouwschap in een beleidsadvies van maart 1992.&#13;
12. Agr. Dagblad 29 juni 1991.&#13;
13. Haagse Courant 18 juni 1991.&#13;
14. Paraquat CBB 2 mei 1989, AB 1990, 577; Lindaan, Vz. CBB 30 september 1991, 92/2878/060/029;&#13;
Atrazin, CBB 28 februari 1992, AB Kort 1992, 271, NJB 1992, p. 218; Simazin, CBB 28 februari 1992,&#13;
91/2754/060/029, niet gepubliceerd.&#13;
15. Vgl. L.J.A. Damen en J.H. Jans tijdens de discussie op 19 mei 1992, VMR 1992-2, p. 37 resp. p. 42.&#13;
16. Pb. EG 1991, L 230.&#13;
17. De Lid-Staten kunnen zich niet op artikel 36 van het EEG-verdrag beroepen indien een richtlijn uitputtend&#13;
is bedoeld (Hof van Justitie EG, 13 juni 1988, zaak 29/87). Zoals bekend kan met een beroep op artikel 36&#13;
van het EEG-verdrag het verbod tot het opleggen van een kwantitatieve beperking of maatregel van&#13;
gelijke werking van artikel 30 EEG worden doorbroken. Bescherming van het milieu is een van de&#13;
rechtvaardigingsgronden van artikel 36 EEG; zie voor een korte beschouwing van het toepasselijke&#13;
EEG-recht VM 1992-2, p. 29-32.&#13;
18. Hof 's-Gravenhage 3 februari 1989, NJ 1989, 541.&#13;
19. Op grond van artikel 23, lid 1 van de richtlijn hadden de uniforme beginselen voor 15 juli 1992 moeten&#13;
zijn vastgesteld. Tot op heden is men daarin echter niet geslaagd.&#13;
20. TK 1987-1988, 20 319, nr. 1-3.&#13;
21. Artikel 8, lid 1, onder d nieuw.&#13;
22. Op dit laatste aspect zal ik in dit kader niet nader ingaan. Zie hiervoor Vogelezang-Stoute VMR 1992-2,&#13;
p. 14.&#13;
23. Zie de jurisprudentie genoemd in noot 13.&#13;
24. TK 1991-1992, 20 319, nr. 11, p. 2.&#13;
25. TK 1990-1991, 20319, nr. 6, p. 7.&#13;
26. De ontwikkelingskosten werden reeds in 1974 op 20 a 30 miljoen gulden geschat. Momenteel wordt&#13;
uitgegaan van gemiddeld circa 100 miljoen gulden.&#13;
27. Vergelijk noot 7.&#13;
28. Zie met betrekking tot persistentie, accumulatie resp. uitspoeling de in noot 13 genoemde jurisprudentie.&#13;
E.M. Vogelezang-Stoute en E.J. Matser zijn van mening dat overschrijding van een geformuleerd&#13;
milieucriterium altijd tot het oordeel 'schadelijke nevenwerking' moet leiden (Agr R 1991-11, p. 550 e.v.;&#13;
M. en R. 1991/12, p. 642 e.v.). Naar de mening van M.A. Dirks is deze stelling niet houdbaar (Agr R&#13;
1992-2, p. 451).&#13;
29. TK 1990-1991,20 319, nr. 7, p. 6.&#13;
30. TK 1974-1975, 11269, nr. 9.&#13;
31. TK 1988-1989, 21 137, nr. 5, Nota 'Omgaan met risico's', TK 1988-1989, 21 137, nr. 5.&#13;
32. MJP-GTK 1991-1992, 21 677, nr. 14, p. 2.&#13;
33. Naar schatting voldoet 65% van de nu toegelaten middelen niet aan de reeds geformuleerde criteria&#13;
terwijl&#13;
nog aanvullende criteria zijn aangekondigd; Milieucriterianota TK 1988-1989, 21 677, nr. 1, p. 10.&#13;
34. Operationele Milieucriteria, TK 1988-1989, 21 677, nr. 8, p. 4.&#13;
35. 50% Degration Time. Dit wil zeggen de tijd die nodig is om 50% van de stof af te breken.&#13;
36. Een schimmelziekte die veel op bijvoorbeeld aardappelplanten voorkomt.&#13;
37. Toepassing één keer per zeven a acht jaar komt ook voor, evenals toepassing in twee achtereenvolgende&#13;
jaren en daarna niet meer.&#13;
38. TK 1990-1991,20 319, nr. 7, p. 6.&#13;
39. Richtlijn 80/778 EG, Pb. EG 1980, L 54.&#13;
40. MJP-G, p. 13-14/86-88; Operationele Milieucriteria onder 3.2.&#13;
41. 0,1 jag/l was de detectiegrens, de laagst aantoonbare concentratie voor een aantal stoffen. Door de&#13;
voortschrijdende techniek wordt voor steeds meer stoffen aangetoond dat zij rond deze concentratie&#13;
voorkomen. Voor verschillende andere stoffen bestaan nog geen betrouwbare analysemethoden voor&#13;
deze&#13;
zeer lage concentraties.&#13;
42. RIVM rapportnr. 725201007, opgesteld op verzoek van het Ministerie van VROM.&#13;
43. TK 1991-1992, 20 319, nr. 10, p. 2.&#13;
44. Vragen moeten dan wel redelijk zijn en tijdig worden gesteld.&#13;
45. TK 1991-1992, 20 319, nr. 11, p. 8.&#13;
46. Damen merkte hierover tijdens de bijeenkomst van de Vereniging voor Milieurecht op: 'Als de wet niet&#13;
bevalt, wordt zij gewijzigd, de Tweede Kamer stemt daar toch altijd mee in'. VMR 1992-2, p. 37.&#13;
47. TK 1991-1992, 21 677, nr. 14, brief van de Staatssecretaris aan de Tweede Kamer van 3 april 1992 n.a.v.&#13;
het MJP-G.&#13;
48. ECN Fertilizers and Agrochemicals Review, februari 1992, p. 8-10.&#13;
49. Prof. dr. J. van Bronswijk van het Laboratorium voor Ectoparasitologie van de Utrechtse medische&#13;
faculteit merkte op: 'Helaas zijn deze stoffen (bescherming tegen luizen MS) geregistreerd als&#13;
geneesmiddelen en niet als bestrijdingsmiddel. Er zitten nu schadelijke stoffen in die als&#13;
bestrijdingsmiddel niet zouden worden toegelaten.' (NRC 19 februari 1993)&#13;
50. A.I.D. in Handhaving, maart/april 1992, p. 13-15.&#13;
51. Vgl. J.H. Jans in VMR 1992-2, p. 42; ook het CBB waarschuwde de minister reeds in 1991 voor deze&#13;
consequentie.&#13;
52. Het Nederlandse RIVM is nauw betrokken bij deze formulering.&#13;
53. TK 1981-1982, 17 100.&#13;
54. CBB 13 december 1991, nr. 90/2464/060/029, niet gepubliceerd.&#13;
55. Handelingen Tweede Kamer 97-6119-6130.&#13;
56. Frankovich en Bonifaci/Italië, Hof van Justitie EEG 19 november 1991, C6/90 en C9/90. Zie G. Betlem&#13;
en E. Rood in NJB 1992-8, p. 250-259.</legacyfootnotes><footnotes><footnote/></footnotes><auteurs>Mr. M.W.L Simons-Vinckx</auteurs><published>1993-08-01 00:00:00</published><modified>1992-07-20 00:00:00</modified><editiondate>1993-08-01</editiondate><htmlpath>https://denhollander.info/artikel/6087</htmlpath></article>
</articles></edition>
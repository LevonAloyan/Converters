<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1995</searchword><id>5010</id><udhid>UDH:TvAR/5010</udhid><titel>Schermerts c.s. / Landrichtingscommissie (TvAR 1995/4749)</titel><searchwords><searchword>TvAR 6/1995</searchword><searchword>TvAR 1995/4749</searchword><searchword>UDH:TvAR/5010</searchword></searchwords><attachments><attachment><name>1995_nr 6_Rechtspraak_4749.pdf</name><extention>pdf</extention><url>https://denhollander.info/download/4950/ci</url></attachment></attachments><inleiding>Landinrichtingswet, art. 162, 186&#13;
&#13;
Cassatie in het belang der wet.&#13;
Schattingswaarde potentiële bollengrond. Als maatstaf voor de vaststelling van de schattingswaarde heeft het ten tijde van de schatting natuurlijk voortbrengend vermogen van de grond gegolden; niet is uitgegaan van de eventuele waarde van de grond na rigoureuze herbewerking als cultuurgrond. Geen miskenning van het begrip agrarische waarde in de zin van art. 162, lid 2, letter c van de Landinrichtingswet, door geen rekening te houden met de waarde die de grond heeft als potentiële bollengrond. Het begrip agrarische waarde is in de Landinrichtingswet niet nader omschreven, maar in aanmerking genomen de centrale rol die de agrarische waarde in het kader van de herverkaveling vervult, is het niet aannemelijk dat de wetgever aan dit begrip uiteenlopende betekenissen heeft willen geven naar gelang het gaat om de rechten op toedeling van een eigenaar of om de rechten op toedeling van een pachter. Daarvan uitgaande is het niet aannemelijk dat tot de factoren die bepalend zijn voor de agrarische waarde als hiervoor bedoeld, naast het na-tuurlijk voortbrengend vermogen van de grond — waarbij niet van belang is of de grond verpacht of onverpacht is - ook moeten worden gerekend factoren die voor een eigenaar de waarde van de grond (mede) bepalen maar voor de pachter niet van betekenis zijn.&#13;
Het oordeel van de rechtbank dat art. 148 van de Landinrichtingswet meebrengt dat aan een rechthebbende die zogenaamde geschikte bollengrond inlevert geen grond mag worden toegedeeld die daarvoor ongeschikt is, is onjuist.</inleiding><content>Arrest op een eis tot cassatie in het belang der wet(...)&#13;
7. Het geding in feitelijke instantie&#13;
Tegen de uitkomsten van de eerste schatting in de ruilverkaveling 'Limmen-Heiloo' heb-ben Maarten Schermerts en Marjolein Scher-merts, hierna ook: Schermerts c.s., een drietal bezwaren ingediend. Nadat de behandeling van de bezwaren door de Landin-richtingscommissie, hierna ook: LC, en ver-volgens de Rechter-Commissaris niet tot overeenstemming had geleid heeft deze laat-ste partijen verwezen naar de terechtzitting van de Rechtbank. Bij voormeld vonnis heeft de Rechtbank de bezwaren van Schermerts c.s. afgewezen. Het vonnis van de Rechtbank is aan dit arrest gehecht (niet opgenomen, red.).&#13;
2. Het geding in cassatie&#13;
Tegen het vonnis van de Rechtbank heeft de Procureur-Generaal bij de Hoge Raad beroep in cassatie ingesteld in het belang der wet. De desbetreffende voordracht en vordering zijn aan dit arrest gehecht en maken daarvan deel uit (niet opgenomen, red.).&#13;
3. Beoordeling van het middel&#13;
3.1. Het door de Centrale Landin-richtingscommissie, hierna ook: CLC, voor de ruilverkaveling 'Limmer-Heiloo' vastgestelde stelsel van classificatie houdt onder meer het volgende in:&#13;
3. Het systeem der schatting.&#13;
Bij de bepaling van de agrarische waarde van de gronden, die als grondslag voor de toe-deling zal dienen, wordt uitgegaan van het voortbrengend vermogen van de grond vol-gens de volgende criteria;&#13;
a. aard, dikte en structuur van de boven- grond;&#13;
b. aard en structuur van de ondergrond.&#13;
4. De indeling van de te schatten gronden in de klassen met vermelding van de bij elke klasse behorende agrarische waarde.&#13;
a. cultuurgronden in klassen van f 21 000 tot en met f 35 000 per ha., met intervallen van f 2000 zonder rekening te houden met de cultuurtoestand;&#13;
b. enzovoorts.&#13;
5. Grondslagen en uitgangspunten voor de bepaling van de waardeveranderingen be- doeld in art. 210 van de Landinrichtingswet.&#13;
5.1 Enzovoorts.&#13;
5.3.Grondslagen en uitgangspunten voor de verrekenposten.&#13;
Bepaalde factoren zullen niet in de te schatten agrarische waarde van de grond, wei-&#13;
ke als grondslag voor de toedeling dient, wor-den betrokken, maar in geval van ruiling wor-den geschat in het kader van de tweede schatting. Zij gelden als verrekenposten tus-sen de daarbij betrokken oude en nieuwe eige-naren. ... Enzovoorts.&#13;
a. Gebouwen, werken en beplantingen en houtopstanden.&#13;
Enzovoorts.&#13;
b. Overige verrekenposten.&#13;
De overige verrekenposten worden afhan-kelijk van hun aard bij de eerste schatting in (kwaliteits)klassen of met een duidelijke om-schrijving vastgelegd en zonodig bij de kavel-overgang ten behoeve van de tweede schatting gewaardeerd dan wel bij de tweede schatting naar de toestand op het tijdstip van de terinzagelegging van het plan van toede-ling gewaardeerd.&#13;
De volgende verrekenposten zijn thans voorzien:&#13;
a. de kwaliteit van de grasmat;&#13;
b. de onderhoudstoestand van de percelen;&#13;
c. de mate van vlakligging van de perce- len;&#13;
d. de kwaliteit en de aanwezigheid van het drainage-systeem;&#13;
e. de soort en de kwaliteit van onderbema- lingen en beregeningsbronnen;&#13;
f. de aanwezigheid van obstakels (masten van hoogspanningsleidingen, ondergrondse leidingen en dergelijke).&#13;
5.4. Grondslagen en uitgangspunten voor de bepaling van andere dan agrarische waar-den.&#13;
Indien andere dan agrarische factoren mede de werkelijke waarde van de grond of het water bepalen, zullen deze zonodig afzon-derlijk worden geschat bij de tweede schatting ... enzovoorts.&#13;
3.2 Met toepassing van dit stelsel is de agrarische waarde van de door Schermerts c.s. ingebrachte gronden bij de eerste schatting vastgesteld op bedragen uiteenlopend van f 21 000 tot f 33 000 per hectare. De bezwa-ren van Schermerts c.s. tegen deze schatting berusten op de stelling dat hun grond door de aanwezigheid op winbare diepte van een laag geschikt zand van voldoende dikte als poten-tiële bollengrond een waarde heeft van onge-veer f 75 000 per hectare, en komen erop neer dat de uitkomsten van de eerste schatting on-juist zijn omdat het stelsel van classificatie in strijd met de wet niet toelaat rekening te hou-den met de in dit geval belangrijkste waarde-bepalende factor, het feit dat alle door hen&#13;
ingebrachte percelen voor de teelt van bloem-bollen geschikt zijn te maken. De Rechtbank heeft de bezwaren afgewezen na het volgende te hebben overwogen:&#13;
'De rechtbank is van oordeel, dat niet ge-bleken is, dat de Commissie bij de vaststelling van de schattingswaarde van de desbetreffen-de gronden van een onjuiste opvatting is uit-gegaan ten aanzien van het stelsel van classificatie. Bij het vaststellen van bedoelde waarde is de Commissie er terecht van uitge-gaan, dat als maatstaf gold het ten tijde van de schatting natuurlijk voortbrengend vermogen van de grond. De .Commissie is terecht niet uitgegaan van de eventuele waarde van de grond na rigoureuze herbewerking als cul-tuurgrond.&#13;
Mocht reclamant bij de tweede schatting van oordeel zijn, dat hij nadeel ondervond van de ruilverkaveling, dan kan alsdan in dat ka-der bezwaar worden ingediend.&#13;
De rechtbank is tevens van oordeel, dat be-doeld stelsel van classificatie niet strijdig is met de uitgangspunten van de Landinrich-tingswet. Deze wet immers schrijft wel voor, volgens welke werkwijze geschat moet wor-den, maar niet naar welke maatstaven. Dit nu wordt aan de Centrale Landinrichtingsdienst (bedoeld is: Centrale Landinrichtingscommis-sie) en de schatters overgelaten.&#13;
De rechtbank is voorts nog van oordeel dat voormeld stelsel niet strijdig is met de wet. In art. 148 van de Landinrichtingswet is immers terug te vinden 'aan iedere eigenaar wordt een recht toebedeeld met betrekking tot onroerend goed van gelijke hoedanigheid en gebruiksbe-stemming'. Tegen deze achtergrond mag aan een rechthebbende die zogenaamde geschikte bollengrond inlevert geen grond worden toe-bedeeld die daarvoor ongeschikt is.&#13;
De rechtbank is verder van oordeel, dat niet gebleken is, dat toepassing van dit stelsel heeft geleid tot een onbillijke en/of andere be-handeling van reclamant dan andere deelge-noten in de ruilverkaveling'.&#13;
3.3. Het middel, dat terecht ervan uitgaat dat, zoals ook in de overwegingen van de Rechtbank besloten ligt, het voor de ruilver-kaveling 'Limmen-Heiloo' door de CLC vast-gestelde stelsel van classificatie niet toelaat bij de eerste schatting rekening te houden met de - in cassatie veronderstellenderwijs als juist aan te nemen - omstandigheden dat de gronden van Schermerts c.s. als potentiële bollengrond in het economische verkeer on-geveer f 75 000 per hectare waard zijn (na aftrek van de spitkosten die gemaakt moeten worden voordat tot bollenteelt kan worden overgegaan) stelt aan de orde of de CLC door bij het onderhavige stelsel van classificatie geen rekening te houden met de waarde die de grond heeft als potentiële bollengrond, het be-grip agrarische waarde in de zin van art. 162, lid 2, letter c, van de Landinrichtingswet heeft miskend.&#13;
3.4. Ingevolge deze wetsbepaling dient de agrarische waarde als grondslag voor de toe deling. Dit brengt mee dat deze waarde bij de in hoofdstuk VII van de Landinrichtingswet bedoelde herverkaveling een centrale rol ver vult. Immers de bij de eerste schatting vastge- stelde agrarische waarde dient ter vaststelling van de omvang van de rechten op toedeling van grond ongeacht of de gerechtigde eige- naar of pachter van ingebrachte grond was.&#13;
3.5. Weliswaar is het begrip agrarische waarde in de Landinrichtingswet niet nader omschreven maar in aanmerking genomen de rol die de agrarische waarde als voormeld ver vult, is niet aannemelijk dat de wetgever aan dit begrip uiteenlopende betekenissen heeft willen geven naar gelang het gaat om de rech- ten op toedeling van een eigenaar of om de rechten op toedeling van een pachter.&#13;
3.6. Daarvan uitgaande is niet aannemelijk dat tot de factoren die bepalend zijn voor de agrarische waarde als bedoeld in art. 162, lid 2, letter c, van de Landinrichtingswet naast factoren die betrekking hebben op - wat wel wordt aangeduid als - het natuurlijk voort brengend vermogen van de grond, waarbij niet van belang is of de grond verpacht of on- verpacht is, ook moeten worden gerekend fac- toren die voor een eigenaar de waarde van de grond (mede) bepalen maar voor de pachter niet van betekenis zijn.&#13;
3.7. Nu een pachter geheel staat buiten de mogelijkheden die de grond aan de eigenaar biedt om daaraan - na intensieve bewerking - een andere gebruiksbestemming te geven, heeft de Rechtbank door te oordelen dat de CLC terecht niet is uitgegaan van de eventue- le waarde van de grond van Schermerts c.s. na rigoureuze herbewerking als cultuurgrond een juiste toepassing gegeven aan art. 162, lid 2, letter c, van de Landinrichtingswet.&#13;
3.8. De Rechtbank heeft in aansluiting hierop voorts geoordeeld dat art. 148 van de Landinrichtingswet meebrengt dat aan een rechthebbende die zogenaamde geschikte bol lengrond inlevert geen grond mag worden toegedeeld die daarvoor ongeschikt is. In onderdeel c van het middel wordt terecht tegen dit oordeel opgekomen.&#13;
3.9. Het oordeel van de Rechtbank dat mochten Schermerts c.s. bij de tweede schat- ting van oordeel zijn dat zij nadeel hebben on- dervonden van de ruilverkaveling alsdan in dat kader bezwaar kan worden ingediend, is juist. Art. 210, lid 1, letter c, 3° van de Land inrichtingswet biedt daartoe de mogelijkheid.&#13;
3.10. Uit het vorenoverwogene volgt dat de onderdelen a, b en d van het middel onge- grond zijn en dat onderdeel c gegrond is. Het vonnis van de Rechtbank moet worden ver nietigd.&#13;
4. Beslissing&#13;
De Hoge Raad vernietigt in het belang van wet het bestreden vonnis en verstaat dat daar-door geen nadeel wordt toegebracht aan de rechten door partijen verkregen. (...)</content><legacyfootnotes/><footnotes><footnote/></footnotes><auteurs/><published>1995-06-01 00:00:00</published><modified>1993-06-23 00:00:00</modified><editiondate>1995-06-01</editiondate><htmlpath>https://denhollander.info/artikel/5010</htmlpath></article>
</articles></edition>
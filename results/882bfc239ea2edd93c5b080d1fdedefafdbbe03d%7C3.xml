<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2005</searchword><id>4232</id><udhid>UDH:TvAR/4232</udhid><titel>Wetgeving en literatuur</titel><searchwords><searchword>TvAR 3/2005</searchword><searchword>UDH:TvAR/4232</searchword></searchwords><attachments><attachment><name>2005_nr 3_Wetgeving _Bezemer.pdf</name><extention>pdf</extention><url>https://denhollander.info/download/4191/ci</url></attachment></attachments><inleiding>Europees agrarisch recht&#13;
&#13;
Landbouw- en Visserijraad&#13;
Tijdens de Landbouw- en Visserijraad van&#13;
december 2004 is unaniem een verklaring van&#13;
de Raad en de Commissie aangenomen over&#13;
de implementatie van de hervorming van het&#13;
GLB en in het bijzonder de cross compliance.&#13;
Met ingang van 1 januari 2005 zijn de cross&#13;
compliance-voorwaarden van toepassing op&#13;
de rechtstreekse betalingen die landbouwers&#13;
aanvragen in het kader van hervormde GLB.&#13;
Vanwege de zorg onder de lidstaten over de&#13;
uitvoering van dit complexe instrument in de&#13;
beginperiode, zullen de Commissie en de&#13;
Raad de komende tijd zeer nauw samenwerken&#13;
om mogelijke toekomstige problemen het&#13;
hoofd te kunnen bieden.&#13;
Daarnaast heeft het (Nederlands) voorzitterschap&#13;
tijdens de laatste Landbouw- en Visserijraad&#13;
van 2004 verslag uitgebracht over een&#13;
tweetal conferenties op het gebied van dierziekten,&#13;
over resp. ‘De materiële en immateriële&#13;
kosten van dierziektebestrijding’ en ‘Een&#13;
Europese reactie op volksgezondheidsrisico’s&#13;
van uitbraken van zoönosen’, en over de inzet&#13;
van het voorzitterschap op het gebied van&#13;
vermindering van administratieve lasten en&#13;
vereenvoudiging van EU-landbouwregelgeving.&#13;
Naar aanleiding van de conclusies uit de&#13;
conferentie over ‘De materiële en immateriële&#13;
kosten van dierziektebestrijding’ gaf een groot&#13;
aantal lidstaten aan het idee van een gezamenlijke&#13;
financiering van dierziektebestrijding&#13;
door de overheid en het bedrijfsleven, gekoppeld&#13;
aan verzekering, te ondersteunen. Over&#13;
het vaccineren van dieren blijven de meningen&#13;
uiteenlopen. (TK 2004-2005, 21 501-32,&#13;
nr. 106, brief minister, 17 januari 2005). Verder&#13;
verschenen: TK 2004-2005, 21501-32,&#13;
nr. 95 herdruk (verslag algemeen overleg op&#13;
17 juni 2004: herdruk i.v.m. correctie van de&#13;
titel, 19 oktober 2004); nr. 104 (brief minister&#13;
over de Russische boycot van Nederlandse&#13;
groenten en fruit, 16 december 2004); nr. 105&#13;
herdruk (brief met verslag Landbouw- en Visserijraad&#13;
van 21 en 22 december 2004, onderdeel&#13;
visserij, 24 december 2004); nr. 107 (brief&#13;
minister over de agenda van de Raad voor&#13;
24 januari 2005 in Brussel, 18 januari 2005);&#13;
nr. 108 (brief minister over de resultaten van&#13;
het Nederlands EU-voorzitterschap op de&#13;
beleidsterreinen van de Raad Landbouw en&#13;
Visserij en – voor zover het gaat om beleidsdossiers&#13;
die op LNV-terrein liggen – van de&#13;
Milieuraad (natuur), 25 januari 2005).&#13;
&#13;
Boeken: Doorwerking van Europees recht&#13;
In de Kluwer-serie Europese Monografieën is&#13;
een nieuwe uitgave verschenen, getiteld Doorwerking&#13;
van Europees recht. Er kunnen drie&#13;
vormen van doorwerking worden onderscheiden,&#13;
t.w. de directe werking, de conforme&#13;
interpretatie en de Europeesrechtelijke overheidsaansprakelijkheid.&#13;
Het boek behandelt&#13;
het vraagstuk van de verhouding tussen de&#13;
drie doorwerkingsmogelijkheden van Europees&#13;
recht. Het thema roept diverse deelvragen&#13;
op die door auteur onderzocht worden.&#13;
Op de achtergrond speelt steeds de vraag mee&#13;
of de drie doorwerkingsmechanismen tezamen&#13;
voldoende waarborgen bieden om in&#13;
onderlinge samenhang op coherente wijze de&#13;
rechtsbescherming van particulieren en de&#13;
nakoming van Europeesrechtelijke verplichtingen&#13;
door lidstaten op nationaal niveau te&#13;
verzekeren.&#13;
J.M. Prinssen, Doorwerking van Europees&#13;
recht. De verhouding tussen directe werking,&#13;
conforme interpretatie en overheidsaansprakelijkheid,&#13;
Europese Monografieën nr. 73, Kluwer,&#13;
Deventer 2004, 279 p., ISBN 90 130 1152 7&#13;
&#13;
Parlementaria&#13;
– Herziening van het Gemeenschappelijk&#13;
Landbouwbeleid, TK 2004-2005, 28 625, nr. 25&#13;
(brief minister met kabinetsreactie alternatief&#13;
voorstel voor hervorming van de suikermarkt,&#13;
17 december 2004)&#13;
– Milieuraad, TK 2004-2005, 21 501-08,&#13;
nr. 191 (motie, 15 december 2004); nr. 192&#13;
(brief staatssecretaris inzake bezwaren Verenigd&#13;
Koninkrijk tegen genetisch gemodificeerde&#13;
koolzaad Monsanto, i.v.m. Europese&#13;
markttoelatingen voor GGO’s, 13 december&#13;
2004); Hand. TK 15 december 2004, nr. 35,&#13;
p. 2335-2336 (debat n.a.v. een algemeen overleg&#13;
over de Milieuraad van 20 december 2004,&#13;
betreffende genetisch gemanipuleerd koolzaad);&#13;
Hand. TK 16 december 2004, nr. 36,&#13;
p. 2409 (stemming over een motie, ingediend&#13;
bij het debat over de Milieuraad (21 501-08,&#13;
nr. 191)); TK 2004-2005, 21 501-08, nr. 193&#13;
(verslag algemeen overleg, 17 januari 2005)&#13;
– Uitvoering EG-Richtlijnen, TK 2004-2005,&#13;
21 109, nr. 145 (brief minister van Justitie over&#13;
implementatie EG-richtlijnen: aan de orde&#13;
komt o.m. het in de considerans opnemen van&#13;
een verwijzing naar de betrokken EG-richtlijn&#13;
bij ieder (implementatie)wetsvoorstel, de&#13;
voorgestelde bijzondere procedure voor de&#13;
behandeling van implementatievoorstellen, en&#13;
uitbreiding van de transponeringstabel met&#13;
extra gegevens, 23 december 2004)</inleiding><content/><legacyfootnotes/><footnotes><footnote/></footnotes><auteurs/><published>2005-03-01 00:00:00</published><modified>2005-03-01 00:00:00</modified><editiondate>2005-03-01</editiondate><htmlpath>https://denhollander.info/artikel/4232</htmlpath></article>
</articles></edition>
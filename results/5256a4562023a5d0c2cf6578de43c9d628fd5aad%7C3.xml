<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1991</searchword><id>7054</id><udhid>UDH:TvAR/7054</udhid><titel>'A.G. B. / 'Gilze- Bavel-Rijensbroek' (TvAR 1991/4525)</titel><searchwords><searchword>TvAR 12/1991</searchword><searchword>TvAR 1991/4525</searchword><searchword>UDH:TvAR/7054</searchword></searchwords><attachments><attachment><name>1991_nr 12_Rechtspraak_4525.pdf</name><extention>pdf</extention><url>https://denhollander.info/download/6664/ci</url></attachment></attachments><inleiding>Landinrichtingswet, art. 214,&#13;
216 jo. 185&#13;
Door de secretaris van de LC - de secretaris&#13;
is zelf geen belanghebbende - is, in opdracht&#13;
en in naam van de LC, bezwaar gemaakt&#13;
tegen de lijst der geldelijke regelingen, in&#13;
verband met het in die lijst voorkomen van&#13;
een aantal fouten. De rechtbank is niet in de&#13;
gelegenheid geweest een of meer vertegenwoordigers&#13;
van de LC te horen, daar de LC&#13;
heeft gemeend kort vóór de zitting van de&#13;
rechtbank haar taak te moeten neerleggen.&#13;
Hoewel dit verhoor imperatief is voorgeschreven,&#13;
heeft de rechtbank geoordeeld -&#13;
gelet op de bij een spoedige afwikkeling van&#13;
de ruilverkaveling voor alle betrokkenen gemoeide&#13;
belangen - in dit uitzonderlijke geval&#13;
te volstaan met het verhoor van de vertegenwoordiger&#13;
van de centrale commissie en de&#13;
aan de LC toegevoegde ingenieur van het&#13;
kadaster. De rechtbank is van oordeel dat de LC zelf&#13;
bij gebreke van enig geldelijk belang bij de&#13;
inhoud van de lijst der geldelijke regelingen&#13;
niet als belanghebbende in de zin van artikel&#13;
214 kan worden aangemerkt. Het bestaan&#13;
van een rechtsplicht om de op te brengen&#13;
kosten zo eerlijk en billijk mogelijk naar de&#13;
mate van het nut te verdelen - zoals aangevoerd&#13;
door de centrale commissie- schept op&#13;
zich zelf naar het oordeel van de rechtbank&#13;
nog geen ontvankelijkheid. Het kan echter zo&#13;
zijn dat zo 'n rechtsplicht in bepaalde gevallen&#13;
met zich meebrengt dat de LC geen uitvoering&#13;
geeft aan de lijst. Reclamant niet&#13;
ontvankelijk verklaard in zijn bezwaren. </inleiding><content>Rechtbank Breda, 13 december 1988&#13;
(Mrs. Maan, Koopman en Poerink)&#13;
A.G. B., reclamant tegen de lijst der geldelijke&#13;
regelingen in de ruilverkaveling 'Gilze-&#13;
Bavel-Rijensbroek'; enz.&#13;
2. De bezwaren&#13;
Reclamant, secretaris van de landinrichtingscommissie,&#13;
heeft - naar zijn zeggen in&#13;
opdracht en in naam van deze commissie -&#13;
een aantal bezwaren gemaakt tegen in de lij st&#13;
der geldelijke regelingen voorkomende fouten.&#13;
Een aantal van deze bezwaren is in&#13;
overleg met betrokkenen in der minne opgelost,&#13;
terwijl met een achttal, thans als&#13;
belanghebbbenden in dit geding betrokken,&#13;
personen geen overeenstemming werd bereikt.&#13;
Deze acht belanghebbenden stellen zich&#13;
op het standpunt - onder meer-, dat reclamant&#13;
niet ontvankelijk moet worden verklaard. Zij&#13;
hebben hiertoe aangevoerd kort weergegeven,&#13;
dat uit het schriftelijk ingediend bezwaar&#13;
van reclamant niet blijkt, dat hij in zijn&#13;
hoedanigheid van secretaris van de landinrichtingscommissie&#13;
bezwaar heeft gemaakt,&#13;
zulks terwijl hij zélf niet als belanghebbende&#13;
valt aan te merken; dat de&#13;
landinrichtingscommissie geen belanghebbende&#13;
is in de zin van de Landinrichtingswet;&#13;
voorts, dat er niet gebleken is van een op de&#13;
voet van artikel 31 van de Landinrichtingswet&#13;
genomen besluit van de landinrichtingscommissie&#13;
strekkende tot het indienen van&#13;
het onderwerpelijke bezwaar en dat de secretaris&#13;
slechts tezamen met de voorzitter rechtshandelingen kan verrichten en in rechte&#13;
op kan treden. Tenslotte brengen zij naar&#13;
voren, dat het ingediende bezwaarschrift niet&#13;
naar behoren is gemotiveerd.&#13;
3. De beoordeling&#13;
Bij de behandeing van de bezwaren op 14 november&#13;
1988 is de rechtbank niet in de gelegenheid&#13;
geweest een of meer vertegenwoordigers&#13;
van de landinrichtingscommissie te&#13;
horen, zulks nu - naar de vertegenwoordiger&#13;
van de centrale commissie ter terechtzitting&#13;
heeft medegedeeld - die commissie gemeend&#13;
heeft kort vóór de zitting haar taak te moeten&#13;
neerleggen.&#13;
Hoewel dit verhoor naar luid van artikel&#13;
185 van de Landinrichtingswet imperatief is&#13;
voorgeschreven, heeft de rechtbank gelet op&#13;
de bij een spoedige afwikkeling van de ruilverkaveling&#13;
voor alle betrokkenen gemoeide&#13;
belangen geoordeeld niettemin in dit uitzonderlijke&#13;
geval recht te doen op de ter terechtzitting&#13;
behandelde zaken en te volstaan met&#13;
het verhoor van de vertegenwoordiger van de&#13;
centrale commissie en de aan de landinrichtingscommissie&#13;
toegevoegde ingenieur van&#13;
het kadaster. De rechtbank oordeelt, dat de&#13;
landinrichtingscommissie zélf bij gebreke&#13;
van enig geldelijk belang bij de inhoud van de&#13;
lijst der geldelijke regelingen niet als belanghebbende&#13;
in de zin van artikel 214 van de&#13;
Landinrichtingswet kan worden aangemerkt.&#13;
Ook indien er van wordt uitgegaan dat&#13;
reclamant, waarvan onweersproken vaststaat&#13;
dat hij zelf géén belanghebbende is, in&#13;
opdracht en naam van de landinrichtingscommissie&#13;
zijn bezwaren kenbaar heeft gemaakt,&#13;
kan hij op die grond niet daarin worden&#13;
ontvangen.&#13;
De centrale commissie heeft ter bestrijding&#13;
van het standpunt van de acht belanghebbenden&#13;
nog aangevoerd, kort gezegd, dat&#13;
het een rechtsplicht voor de landinrichtingscommissie&#13;
is om de op te brengen kosten zo&#13;
eerlijk en billijk mogelijk te verdelen naar de&#13;
mate van het nut, zulks op basis van het proces-&#13;
verbaal van aanwijzingen. Deze rechtsplicht&#13;
brengt mee, aldus deze commissie, dat&#13;
bij geconstateerde fouten en misslagen in de&#13;
lijst de landinrichtingscommissie reclame&#13;
tegen die lijst moet kunnen indienen.&#13;
Het bestaan van een dergelijk rechtsplicht&#13;
schept op zich zelf nog geen ontvankelijkheid.&#13;
Het kan echter zo zijn dat zo'n rechtsplicht&#13;
in gevallen, waarin voor belanghebbenden&#13;
zonneklaar is of moet zijn, dat de lijst&#13;
een fout of omissie behelst, met zich mee&#13;
brengt dat de landinrichtingscommissie geen&#13;
uitvoering geeft aan die lijst omdat het onzorgvuldig&#13;
zou zijn als een belanghebbende&#13;
desondanks aan uitvoering zou vasthouden.&#13;
Als de in het ongelijk te stellen partij wordt&#13;
reclamant verwezen in de kosten van de acht&#13;
belanghebbenden.&#13;
4. De beslissing&#13;
De rechtbank&#13;
Verklaart reclamant niet ontvankelijk in zijn&#13;
bezwaren.&#13;
enz.</content><legacyfootnotes/><footnotes><footnote/></footnotes><auteurs>Mrs. Maan, Koopman en Poerink</auteurs><published>1991-12-01 00:00:00</published><modified>1991-12-01 00:00:00</modified><editiondate>1991-12-01</editiondate><htmlpath>https://denhollander.info/artikel/7054</htmlpath></article>
</articles></edition>
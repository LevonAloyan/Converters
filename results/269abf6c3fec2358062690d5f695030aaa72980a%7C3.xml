<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1991</searchword><id>6209</id><udhid>UDH:TvAR/6209</udhid><titel>Naar een nieuwe Zaaizaad- en Plantgoedwet</titel><searchwords><searchword>TvAR 12/1991</searchword><searchword>UDH:TvAR/6209</searchword></searchwords><attachments><attachment><name>1991_nr 12_Artikel_Kooij.pdf</name><extention>pdf</extention><url>https://denhollander.info/download/6003/ci</url></attachment></attachments><inleiding>INLEIDING&#13;
Op 19 maart jl. werd in Genève, ter afsluiting van een daartoe georganiseerde&#13;
diplomatieke conferentie, een nieuwe tekst van het UPOV-Verdrag, het Internationaal&#13;
Verdrag tot bescherming van kweekprodukten, vastgesteld. De inmiddels twintig&#13;
lidstaten omvattende' C/nion pour laprotection des obtentions végétales'' stemde op die&#13;
dag in met een vrij groot aantal, deels zeer belangrijke, wijzigingen in de nog uit 1978&#13;
daterende tekst.&#13;
De inwerkingtreding van het Verdrag en van de daarop afgestemde nationale&#13;
wetgevingen zal zonder twijfel nog geruime tijd op zich laten wachten. Conform art. 37,&#13;
lid 1 van de nieuwe verdragstekst dient daartoe het aantal nedergelegde akten van&#13;
bekrachtiging, aanvaarding, goedkeuring of toetreding ten minste vijf te bedragen,&#13;
waarvan ten minste drie akten zijn nedergelegd door staten die partij zijn bij het Verdrag&#13;
van 1961/1972 of 1978. Ter vergelijking: de tekst van 1961 trad in werking in 1968, die&#13;
van 1978 in 1981, met dien verstande dat ons land pas sedert 1984 door laatstbedoelde&#13;
tekst gebonden is en de daarmee verband houdende wijzigingen in de Zaaizaad- en&#13;
Plantgoedwet (hierna: ZPW) eerst in 1986 in werking traden.2 Mede gezien de nogal&#13;
ingrijpende - zij het in sommige gevallen al vele jaren bepleite - veranderingen die thans&#13;
op diplomatiek niveau zijn aanvaard, ligt een (veel) strakker tijdschema dan bij de&#13;
vorige herziening van onze wet niet voor de hand. Maar misschien zijn ook op dit terrein&#13;
de wonderen de wereld nog niet uit.&#13;
Het lijkt hoe dan ook nuttig een eerste inventarisatie te maken van hetgeen onze&#13;
wetgever te doen staat. Het Verdrag schrijft de aangesloten staten niet alleen bepaalde&#13;
regels dwingend voor, maar biedt hun zo nu en dan ook een zekere vrijheid.&#13;
Om die reden en vanwege de overzichtelijkheid wordt in deze bijdrage een onderscheid&#13;
gemaakt tussen verdragsregels die moeten, en verdragsregels die kunnen leiden&#13;
tot veranderingen in de wet en/of de uitvoeringsregelingen. Kortheidshalve zal ik, waar&#13;
dit te pas komt, gebruik maken van de aanduidingen UPOV '78, als het om de voorlopig&#13;
nog geldende tekst van de zg. Herziene Akte gaat, en UPOV '91, indien het de nieuwste&#13;
tekst betreft. Citaten uit laatstbedoelde tekst zijn, nu een officiële Nederlandse vertaling&#13;
nog niet voorhanden is, aan de Engelse versie ontleend en, om eventuele misverstanden&#13;
te voorkomen, op een aantal plaatsen onvertaald gebleven.3 </inleiding><content>I. VERDRAGSBEPALINGEN DIE DWINGEN TOT WIJZIGING VAN DE WET EN/OF DE UITVOERINGSREGELINGEN&#13;
1. Voorwaarden voor bescherming&#13;
De vereisten, waaraan men moet voldoen om voor het kwekersrecht in aanmerking te&#13;
komen, zijn dezelfde gebleven: onderscheidbaarheid, nieuwheid, homogeniteit, bestendigheid&#13;
en rasbenaming. Anders dan in UPOV '78 zijn zij thans alle in afzonderlijke&#13;
artikelen ondergebracht.&#13;
a. Afgezien van enkele louter tekstuele veranderingen ten opzichte van de oude versie,&#13;
die ik hier verder buiten beschouwing laat, zijn er mijns inziens twee passages die tot&#13;
wijziging van de ZPW aanleiding geven. In de eerste plaats schrijft art. 6, lid 1, onder i&#13;
thans dwingend een zogenaamde period of grace van één jaar voor: niet schadelijk voor&#13;
de nieuwheid is, kort gezegd, de verhandeling van rasmateriaal op het grondgebied van&#13;
een lidstaat, met toestemming van de kweker, gedurende maximaal één jaar vóór de dag&#13;
van indiening van de aanvraag tot bescherming in diezelfde staat. Art. 29, lid 3, onder a&#13;
ZPW verklaart een dergelijke voortijdige verhandeling zonder meer schadelijk voor de&#13;
nieuwheid van het ras; de niet-dwingend voorgeschreven period of grace in art. 6, lid 1,&#13;
onder b, en onder i UPOV '78 werd derhalve door ons land tot op heden gelaten voor&#13;
wat het was.&#13;
b. In de tweede plaats heeft de bepaling betreffende de bestendigheid een kleine, maar&#13;
wellicht niet onbelangrijke wijziging ondergaan. UPOV '78 en ZPW eisen de stabiliteit&#13;
van het ras, óók 'wanneer de kweker een bijzondere vermeerderingscyclus heeft vast&#13;
gesteld' (resp. art. 6, lid 1, onder d en 29, lid 1, onder c). UPOV '91 laat in art. 9 de ver&#13;
wijzing naar de kweker vallen: indien er sprake is van een bijzondere vermeerderingscyclus,&#13;
of die nu door de kweker is vastgesteld of niet, moet (aan het einde van iedere&#13;
cyclus) aan de eis van bestendigheid voldaan zijn. Voor zover men dus in de referentie&#13;
aan de kweker een beperking zou kunnen lezen, dient deze geschrapt te worden.&#13;
Op de nieuwe bepaling met betrekking tot de onderscheidbaarheid kom ik in het&#13;
kader van de facultatieve wijzigingsvoorstellen terug.&#13;
2. Beschermingsomvang&#13;
a. Art. 7 lid 3 UPOV '78 laat de lidstaten vrij in het nemen van maatregelen, ten einde&#13;
de kweker te beschermen tegen misbruik door derden, begaan gedurende de periode&#13;
tussen de indiening van de aanvraag tot bescherming en de beslissing daarop. In de ZPW&#13;
is daaraan tot nog toe geen gevolg gegeven. Art. 13 UPOV '91 daarentegen verplicht de&#13;
lidstaten tot het aan de kweker verschaffen van enigerlei vorm van voorlopige bescherming&#13;
als zojuist bedoeld. De te nemen maatregelen '... shall have the effect that the&#13;
holder of a breeder's right shall at least be entitled to equitable remuneration from any&#13;
person who, during the said period, has carried out acts which, once the right is granted,&#13;
require the breeder's authorization ...'. Ter verwezenlijking van een en ander zou de&#13;
wetgever te rade kunnen gaan bij de art. 43A e.v. van de Rijksoctrooiwet (hierna: ROW), dan wel bij reeds bestaande&#13;
buitenlandse kwekersrechtelijke regelingen zoals bijvoorbeeld te vinden in sections 127&#13;
en 128 van de Amerikaanse Plant Variety Protection Act.4&#13;
b. De bescherming, die de houder van het kwekersrecht toekomt, is in art. 14 UPOV '91&#13;
aanzienlijk vergroot. Ten eerste behoeft het voortbrengen van teeltmateriaal niet meer&#13;
voor handelsdoeleinden te geschieden, wil de kweker hiertegen iets kunnen ondernemen&#13;
(vgl. art. 5, lid 1 UPOV '78 en art. 40, lid 1 ZPW): de woorden 'for purposes of&#13;
commercial marketing' zijn in dit verband verleden tijd en daarmee in beginsel5&#13;
derhalve ook het zogenaamde farmer 's privilege, dat met name boeren de gelegenheid&#13;
bood in eigen bedrijf (en dus niet voor handelsdoeleinden) teeltmateriaal te vermeerderen&#13;
ten behoeve van een volgende oogst.&#13;
Ten tweede strekt de bescherming zich niet meer alleen over teeltmateriaal uit, maar&#13;
ook over '... harvested material, including entire plants and parts of plants, obtained&#13;
through the unauthorized use of propagating material of the protected variety (...) unless&#13;
the breeder has had reasonable opportunity to exercise his right in relation to the said&#13;
propagating material' (art. 14, lid 2 UPOV '91). Heeft de kweker met andere woorden&#13;
nog niet de gelegenheid gehad een vergoeding voor zijn researchkosten te ontvangen,&#13;
dan kan hij dit recht alsnog uitoefenen in de oogstfase. Vanzelfsprekend verschaft het&#13;
Verdrag de kweker dit recht op royalty's eenmalig: na betaling door de vermeerderaar/&#13;
handelaar treedt het uitputtingsbeginsel (vgl. art. 40, lid 4 ZPW) in werking (daarover&#13;
straks meer).&#13;
In de derde plaats noemt art. 14, lid 1 UPOV '91 uitdrukkelijk (en anders dan art. 40,&#13;
lid 1 ZPW) het invoeren als zodanig als aan de kweker voorbehouden handeling,&#13;
alsmede (enigszins vrij vertaald) het bewerken met het oog op het voortbrengen&#13;
('conditioning for the purpose of propagation'). Uitgaande van deze nieuwe tekst zal het&#13;
bewerken van rechtmatig verkregen materiaal alvorens dit verder te verhandelen&#13;
toegestaan zijn.6&#13;
Last but not least verklaart art. 14, lid 5 onder a UPOV '91 de leden 1 t/m 4 van&#13;
overeenkomstige toepassing op '... varieties which are essentially derived from the&#13;
protected variety, where the protected variety is not itself an essentially derived variety'.&#13;
Het uitsluitend recht van de kweker van de 'protected variety' gaat zich met andere&#13;
woorden uitstrekken over handelingen, verricht met materiaal van een 'essentially&#13;
derived variety'. Het Verdrag introduceert aldus een vorm van afhankelijkheid tussen&#13;
rassen onderling, hetgeen een (in elk geval gedeeltelijke) afzwakking betekent van wat&#13;
wellicht het meest fundamentele verschil tussen het kwekersrecht en het octrooirecht is.&#13;
De art. 5, lid 3 UPOV '78 en 40, lid 1 jo. 41, lid 1 ZPW belichamen immers het&#13;
tegenovergestelde principe van de onafhankelijkheid: de toestemming van de kweker&#13;
is niet vereist voor het gebruik van een (beschermd) ras voor het tot ontwikkeling&#13;
brengen, doen beschermen en verhandelen van andere rassen. Met name is hierbij&#13;
gedacht aan de situatie waarin de kweker van een economisch belangrijk ras wordt&#13;
geconfronteerd met een concurrerend ras dat nauwelijks (maar gezien de eis van onderscheidbaarheid net voldoende) van het eerstbedoelde ras afwijkt. Veelal zal aan de&#13;
totstandkoming van dat concurrerende ras geen kostbare kweekarbeid ten grondslag&#13;
gelegen hebben, zo is de gedachte, en aldus zal op een betrekkelijk eenvoudige manier&#13;
geprofiteerd kunnen worden van de inspanningen van een andere kweker. Men spreekt&#13;
in dit verband wel van het 'moederras' en het (afgeleide) 'dochterras'.7&#13;
Vanzelfsprekend is deze problematiek niet door de enkele introductie van het&#13;
'essentially derived' -criterium de wereld uit. Art. 14, lid 5 onder b UPO V' 91 formuleert&#13;
nader wanneer een ras 'hoofdzakelijk' is 'afgeleid' van een ander ras. Dit is het geval,&#13;
indien&#13;
'i. it is predominantly derived from the initial variety, or from a variety that is itself&#13;
predominantly derived from the initial variety, while retaining the expression of the&#13;
essential characteristics that result from the genotype or combination of genotypes of&#13;
the initial variety,&#13;
ii. it is clearly distinguishable from the initial variety and&#13;
iii. except for the differences which result from the act of derivation, it conforms to the&#13;
initial variety in the expression of the essential characteristics that result from the&#13;
genotype or combination of genotypes of the initial variety.'&#13;
Naar het mij voorkomt wordt hier met veel omhaal van woorden weinig bijzonders&#13;
gezegd. Nu mocht een nauwkeurige, allesomvattende definitie waarschijnlijk ook niet&#13;
verwacht worden. In een eerder stadium van de voorbereidingen voor de conferentie&#13;
was reeds duidelijk gemaakt dat het ondoenlijk zou zijn alle denkbare gevallen en&#13;
omstandigheden in een paar woorden te vangen.8 Is overigens het onder / en Ui gestelde&#13;
niet in wezen hetzelfde en is het onder ii bepaalde naast de eis van onderscheidbaarheid&#13;
niet in feite overbodig? Hoe dit ook zij, de professionele belanghebbenden, arbiters en&#13;
rechters die in de toekomst met deze netelige problematiek te maken zullen krijgen,&#13;
zullen alsdan wellicht kunnen beschikken over nader geconcretiseerde richtlijnen. De&#13;
conferentie heeft althans een resolutie aanvaard, waarin zij de Secretaris-Generaal&#13;
verzoekt standaardrichtlijnen met betrekking tot de hierbedoelde afgeleide rassen op te&#13;
(doen) stellen, die vervolgens door de Raad goedgekeurd zullen moeten worden.9&#13;
c. De art. 15 e.v. UPOV '91 leggen vervolgens nog een aantal beperkingen van het recht&#13;
van de kweker vast. In het voetspoor van art. 15, lid 1 onder i zal de ZPW uitdrukkelijk&#13;
moeten vermelden, dat handelingen die zich uitsluitend in de particuliere, nietcommerciële&#13;
sfeer afspelen ('acts done privately and for non-commercial purposes')&#13;
niet onder het kwekersrecht vallen. Dit is niet alleen een in het industriële eigendomsrecht&#13;
gebruikelijke uitzondering10, de verplichting tot wetswijziging vloeit ook voort uit&#13;
het feit, dat in art. 40, lid 1 ZPW de woorden 'voor handelsdoeleinden' (zie hiervoor)&#13;
geschrapt zullen moeten worden.&#13;
Ook op het punt van de zogenaamde uitputting dient de Nederlandse wet aangepast&#13;
te worden. Art. 40, lid 4 bepaalt thans nog, dat indien teeltmateriaal van een beschermd ras niet in strijd met het recht van de houder van het kwekersrecht in het verkeer is&#13;
gebracht, derden dat teeltmateriaal, kort gezegd, verder mogen verhandelen. Art. 16,&#13;
leden 1 en 2 UPOV '91 breiden deze regel uit tot ander rechtmatig in het verkeer&#13;
gebracht rasmateriaal, in het bijzonder 'harvested material, including entire plants and&#13;
parts of plants', alsmede 'any product made directly from the harvested material'. Op&#13;
deze wijze wordt bereikt, dat de houder van het kwekersrecht niet meer dan eens zijn&#13;
recht op verkrijging van royalty's kan uitoefenen, indien het gaat om door hemzelf of&#13;
met zijn toestemming op de markt gebracht rasmateriaal.&#13;
Ten slotte bepaalt art. 19, lid 2 UPOV '91, anders dan art. 8 UPOV '78, de minimum&#13;
duur van de bescherming voor rassen van wijnstokken en boomsoorten op vijfentwintig&#13;
jaar, en voor de overige op twintig jaar. Vooruitlopend op deze (verwachte) wijziging&#13;
heeft de Nederlandse wetgever inmiddels stappen ondernomen die hebben geleid tot&#13;
aanpassing van art. 51 ZPW opdat dit inhoudelijk met de verdragstekst strookt en tot&#13;
vaststelling van een a.m.v.b. die een en ander nader uitwerkt voor de verschillende&#13;
gewassen.11&#13;
3. Diversen&#13;
a. Het recht van voorrang, zoals geregeld in art. 34 ZPW, dient op één punt aangepast&#13;
te worden aan de nieuwe verdragstekst. Art. 11, lid 3 UPOV' 91 wijkt af van art. 12, lid 3&#13;
UPOV '78 en bepaalt, dat de kweker die in een lidstaat een aanvraag tot verlening van&#13;
kwekersrecht heeft ingediend en vervolgens binnen twaalf maanden in een andere&#13;
lidstaat voor hetzelfde ras een soortgelijke aanvraag indient, twee jaar de tijd heeft om&#13;
aan de uitvoerende instantie van die laatste lidstaat de (aanvullende) informatie, de&#13;
bescheiden of het materiaal te verschaffen, benodigd voor het onderzoek van het ras. De&#13;
genoemde periode van twee jaar bedroeg tot op heden vier jaar.&#13;
Reden voor deze strengere bepaling: de mogelijkheid voor kwekers om de soepele&#13;
nieuwheidstermijnen (vgl. art. 29, lid 3 ZPW) aan eveneens soepele voorrangstermijnen&#13;
te koppelen en aldus het commerciële testen van het ras heel lang voort te zetten. De&#13;
kweker die materiaal van het door hem ontwikkelde ras bijvoorbeeld in Frankrijk&#13;
verhandelt, vervolgens - binnen een termijn van vier jaar na deze verhandeling - in&#13;
Nederland een aanvraag tot verlening van kwekersrecht indient en binnen een jaar&#13;
nadien tevens - met een beroep op voorrang - in Duitsland, heeft in beginsel de&#13;
gelegenheid in Duitsland nog weer eens vier jaar te wachten met het indienen van een&#13;
volledige aanvrage, inclusief het verschaffen van de zoëven bedoelde bescheiden e.d.&#13;
In art. 12, lid 3, tweede volzin UPOV '78 werd hier overigens al een (facultatief) stokje&#13;
voor gestoken; thans is de regeling ook op het punt van de termijnen aangepast.12&#13;
b. In art. 21 UPOV '91 is bepaald, in welke gevallen een lidstaat een reeds verleend&#13;
kwekersrecht aan nietigverklaring dient bloot te stellen. Al sedert 1961 bestaat de regel, dat een op het moment van verlening van kwekersrecht niet-nieuw of niet-onderscheidbaar&#13;
ras zijn bescherming alsnog kan verliezen. De nieuwe verdragstekst introduceert&#13;
twee aanvullende nietigheidsgronden. Ten eerste is dat de omstandigheid, dat het ras ten&#13;
tijde van de verlening van het uitsluitend recht niet-homogeen of niet-bestendig was,&#13;
terwijl de kwekersrecht-verlenende instantie zich hoofdzakelijk had gebaseerd op door&#13;
de kweker zelf verschafte inlichtingen en documenten. Kennelijk is hierbij gedacht aan&#13;
het geval dat de bedoelde instantie om haar moverende redenen afziet van door haarzelf&#13;
uit te voeren veldonderzoek en bijvoorbeeld afgaat op in een andere lidstaat reeds&#13;
verrichte tests. In zo'n geval behoeft de kweker geen rasmateriaal ter toetsing aan te&#13;
bieden en kan hij met inlichtingen en documenten volstaan. Overigens werd de kans dat&#13;
een (ook) op homogeniteit en bestendigheid onderzocht ras achteraf toch niet homogeen&#13;
of bestendig blijkt te zijn, reeds ten tijde van de totstandkoming van art. 54 ZPW zeer&#13;
klein geacht.13&#13;
De tweede 'nieuwe' nietigheidsgrond is, dat het kwekersrecht is verleend aan iemand&#13;
die daarop geen aanspraak had; deze regel geldt niet, indien het kwekersrecht alsnog&#13;
wordt overgedragen aan de werkelijk rechthebbende. Art. 55 ZPW maakt het de&#13;
werkelijk rechthebbende mogelijk, deze overdracht via een zogenaamde opeisingsaktie&#13;
af te dwingen.&#13;
c. Anders dan art. 3 UPO V' 78 vermeldt art. 4 UPOV' 91 niet meer de mogelijkheid voor&#13;
de lidstaten om zich ten overstaan van de onderdanen van bepaalde landen op het&#13;
beginsel van de wederkerigheid (reciprociteit) te beroepen. Het uitgangspunt van de&#13;
nieuwe regeling is dat van de nationale behandeling (assimilatie): de onderdanen van&#13;
elke lidstaat hebben recht op gelijke behandeling, wat betreft de verkrijging van&#13;
kwekersrechtelijke bescherming, in alle andere lidstaten, en wel ongeacht of het&#13;
kwekersrecht voor een bepaald ras in de ene lidstaat wel en in de andere lidstaat niet is&#13;
opengesteld.&#13;
Een en ander betekent overigens niet, dat ons land zich helemaal niet meer op&#13;
wederkerigheid ('voor wat, hoort wat') zou kunnen beroepen. Art. 4 UPOV '91 spreekt&#13;
slechts over lidstaten ('Contracting Parties'), hetgeen gezien de tekst van art. 1, onder i&#13;
en vii UPOV' 91 uitsluitend betrekking heeft op landen die tot het nieuwe Verdrag zullen&#13;
zijn toegetreden. Voor alle overige landen blijft derhalve een beroep op reciprociteit&#13;
mogelijk. Dit leidt er m.i. toe, dat art. 30, leden 2 en 3 ZPW niet gewijzigd behoeven te&#13;
worden. De wetgever kan volstaan met aanpassing van de Reciprociteitsbeschikking.14&#13;
Eventuele economisch nadelige gevolgen van het nieuwe uitgangspunt van het&#13;
Verdrag worden trouwens in art. 3 UPOV '91 ook nog in zoverre gematigd, dat iedere&#13;
staat die tot het nieuwe Verdrag toetreedt verplicht wordt binnen afzienbare tijd&#13;
(afhankelijk van het geval maximaal tien jaar) de bepalingen van het Verdrag op alle&#13;
botanische geslachten en soorten toe te passen.15 II. VERDRAGSBEPALINGEN DIE NIET DWINGEN TOT WIJZIGING VAN DE WET EN/OF DE UITVOERINGSREGELINGEN&#13;
Zoals in de Inleiding aangekondigd, volgt thans een inventarisatie van verdragsbepalingen&#13;
die de lidstaten de keuze laten hun resp. nationale regelingen al dan niet aan&#13;
te passen. Ik heb hierbij overigens niet alleen verdragsbepalingen op het oog waarin de&#13;
lidstaten uitdrukkelijk op bepaalde mogelijkheden worden gewezen ('Each Contracting&#13;
Party may provide ...'), maar ook bepalingen die vanwege hun verbeterde redactie de&#13;
vraag oproepen of overneming daarvan in onze wet de duidelijkheid niet ten goede zou&#13;
komen. Nu de ZPW toch moet worden gewijzigd, kunnen dergelijke punten wellicht in&#13;
één moeite door daarin verwerkt worden.&#13;
1. Voorwaarden voor bescherming&#13;
a. Anders dan de art. 6, lid 1, onder b UPOV '78 en 29, lid 3 ZPW gaat art. 6, lid 1&#13;
UPO V ' 91 terecht uit van het onderscheid tussen het ras als abstract begrip enerzijds en&#13;
de tot dat ras behorende planten als concrete voorwerpen anderzijds. Het spreekt dan&#13;
ook niet meer over het in het verkeer brengen van het ras, maar van 'propagating or&#13;
harvested material of the variety'. Het verdient m.i. aanbeveling deze terminologische&#13;
verbetering ook in de wet aan te brengen.&#13;
Verder treffen wij in art. 6, lid 2 UPOV '91 een facultatieve regel aan, vergelijkbaar&#13;
met art. 38 UPOV '78. Een kweker die materiaal van een door hem gewonnen ras in&#13;
Nederland verhandelt, verliest in principe de mogelijkheid dat ras in ons land te doen&#13;
beschermen.16 Hetzelfde geldt, indien de verhandeling plaatsvond op een moment,&#13;
waarop het kwekersrecht voor dat ras nog niet was opengesteld (in ons land derhalve&#13;
vóór 1 juli 1990, vgl. noot 15). De genoemde verdragsbepalingen staan de lidstaten -&#13;
binnen zekere tijdslimieten - toe, de nieuwheidseis in dit laatste geval soepeler toe te&#13;
passen en de kweker alsnog bescherming te verlenen. Naarmate echter de tijd verstrijkt,&#13;
neemt het nut van een dergelijke bepaling in de ZPW vanzelfsprekend af.&#13;
b. Art. 7 UPOV '91 behandelt de onderscheidbaarheid. In vergelijking met art. 6, lid 1&#13;
onder a UPOV' 78 en het daarop gebaseerde art. 29, lid 1 onder a ZPW vallen drie dingen&#13;
op. Ten eerste bepaalt art. 7 dat een ras onderscheidbaar wordt geacht, indien het&#13;
duidelijk te onderscheiden is van elk ander ras waarvan het bestaan op het tijdstip van&#13;
de aanvraag tot bescherming algemeen bekend is. Geschrapt is de eis dat het ras 'door&#13;
één of meer van belang zijnde eigenschappen' duidelijk te onderscheiden moet zijn.&#13;
In de toelichting op een der voorontwerpen wordt opgemerkt dat men aldus niet langer&#13;
genoodzaakt zal zijn, de term 'belangrijke eigenschap' aan niet-deskundigen uit te&#13;
leggen en te rechtvaardigen dat op het terrein van het kwekersrecht ook andere dan louter&#13;
functionele eigenschappen voor de onderscheidbaarheid 'belangrijk' kunnen zijn.17&#13;
Een, mijns inziens, niet erg overtuigende motivering, te meer daar de concrete toepassing van de bepaling geschiedt aan de hand van richtlijnen waarin toch steeds behalve&#13;
functionele ook niet-functionele kenmerken ter toetsing zijn opgenomen. Om het geheel&#13;
nog wat 'tweeslachtiger' te maken spreken de art. 8 en 9 UPOV '91 (homogeniteit resp.&#13;
bestendigheid) beide over 'relevant characteristics'.&#13;
In de tweede plaats maakt art. 7 een duidelijker onderscheid dan voorheen tussen het&#13;
ras waarvoor bescherming wordt aangevraagd enerzijds, en (algemeen bekende) andere&#13;
rassen anderzijds. De nieuwe tekst kan verhelderend werken, ook in situaties waarin&#13;
men het verschil tussen de voorwaarden onderscheidbaarheid en nieuwheid uit het oog&#13;
dreigt te verliezen. Op dit punt valt de ZPW mijns inziens hier en daar zeker bij te&#13;
schaven.18&#13;
Ten derde geeft art. 7 enkele voorbeelden van 'algemene bekendheid' van andere&#13;
rassen. Strikt genomen lijkt overneming daarvan in onze wet niet noodzakelijk, al kan&#13;
het wel meehelpen om de betekenis van het genoemde element te verduidelijken.&#13;
Terecht verklaart art. 7 ook dat een eerder ingediende aanvrage tot verlening van&#13;
kwekersrecht voor een ander ras (A) eerst dan de algemene bekendheid van dat andere&#13;
ras meebrengt, indien die aanvrage daadwerkelijk tot bescherming of inschrijving in een&#13;
officieel rassenregister leidt. Mocht immers dit andere ras na de indiening van de&#13;
aanvraag bijvoorbeeld niet voldoende homogeen blijken te zijn, dan kan de kweker van&#13;
een later ingediende aanvraag met betrekking tot een wèl homogeen ras B (dat zich&#13;
overigens niet van A onderscheidt), daarvan profiteren.19&#13;
2. Beschermingsomvang&#13;
a. De ingevolge art. 13 UPOV '91 dwingend voorgeschreven voorlopige bescherming&#13;
van de kweker (tussen indiening van de aanvraag en verlening van het recht) kan door&#13;
de lidstaten afhankelijk gesteld worden van kennisgeving door de kweker aan derden&#13;
van de indiening van de aanvraag. Een equivalent in onze eigen wetgeving vormt art.&#13;
43 A, lid 3 ROW, dat de (toekomstige) octrooihouder verplicht tot het uitbrengen van een&#13;
deurwaardersexploit, waarin nauwkeurig is aangegeven welk gedeelte van de&#13;
octrooiaanvrage op de door de derde verrichte handelingen betrekking heeft.&#13;
b. Art. 14 UPOV' 91 regelt, zoals we zagen, de inhoud van de bescherming, d.w.z. vanaf&#13;
het moment van verlening. Op twee punten mogen de lidstaten de hiervóór reeds&#13;
weergegeven bescherming verder uitbreiden. Ten eerste door de aan de houder van het&#13;
kwekersrecht voorbehouden handelingen, behalve op 'propagating material' en&#13;
'harvested material, including entire plants and parts of plants', óók te betrekken op&#13;
'products made directly from harvested material of the protected variety (...) through the&#13;
unauthorized use of the said harvested material'. Met andere woorden: niet alleen&#13;
(teeltmateriaal van) het appelboompje, en de appels die dit boompje voortbrengt, maar&#13;
ook de appelmoes die van de appels wordt gemaakt. Ook hier geldt overigens, dat de rechthebbende niet kan optreden tegen bijvoorbeeld verhandeling van de potjes appelmoes&#13;
indien hij'... has had reasonable opportunity to exercise his right in relation to the&#13;
said harvested material' (art. 14, lid 3).&#13;
Ten tweede mogen de lidstaten de bescherming uitbreiden (op grond van art. 14,&#13;
lid 4), door aan de in art. 14, lid 1 genoemde handelingen nog een of meer andere&#13;
handelingen toe te voegen. Als zodanig vermeldt art. 40, lid 1 ZPW al het doen&#13;
verrichten van de aldaar genoemde handelingen. Te denken valt verder bijvoorbeeld nog&#13;
aan het verhuren, het tentoonstellen, het ruilen en het om niet afstaan van rasmateriaal&#13;
(monsters!), alles uiteraard met commercieel oogmerk.&#13;
c. Zoals eerder opgemerkt, vermelden de art. 15 e.v. UPOV '91 een aantal beperkingen&#13;
van het recht van de kweker. Op twee (facultatieve) beperkingen zou ik de aandacht&#13;
willen vestigen. Allereerst mogen de lidstaten het in principe afgeschafte farmer 's&#13;
privilege (zie hiervoor) binnen zekere grenzen toch in hun wetgevingen opnemen c.q.&#13;
handhaven.20 Art. 15, lid 2 gedoogt ('... within reasonable limits and subject to the&#13;
safeguarding of the legitimate interests of the breeder...') een dergelijke inperking van&#13;
het kwekersrecht slechts, '...in order to permit farmers to use for propagating purposes,&#13;
on their own holdings, the product of the harvest which they have obtained by planting,&#13;
on their own holdings, the protected variety or a variety covered by Article 14 (5)(a)(i)&#13;
or (ii)' (dit laatste betreft een zogenaamd afgeleid ras respectievelijk een ras dat niet&#13;
duidelijk onderscheidbaar is van het beschermde ras). De conferentie voegt hieraan in&#13;
een officiële 'Aanbeveling' (Recommendation) nog een verdere restrictie toe: '...&#13;
Article 15(2) ... should not be read so as to be intended to open the possibility of&#13;
extending the practice commonly called 'farmer's privilege' to sectors of agricultural&#13;
or horticultural production in which such a privilege is not a common practice on the&#13;
territory of the Contracting Party concerned.'21 Hooguit handhaving van de status quo,&#13;
met andere woorden. Voor Nederland zou dit in elk geval betekenen: geen farmer's&#13;
privilege voor siergewassen.22&#13;
Een tweede beperking die onze wetgever in overweging zou kunnen nemen betreft&#13;
de in art. 16, lid 1 UPOV '91 verwoorde uitputtingsregel. Ingevolge deze bepaling is het&#13;
kwekersrecht uitgeput, indien (kort gezegd) materiaal van het beschermde ras door of&#13;
vanwege de kweker in het verkeer is gebracht in het land waar het ras beschermd is. Deze&#13;
laatste, geografische, beperking is echter in art. 40, lid 4 ZPW niet opgenomen: het&#13;
spreekt heel in het algemeen over 'in het verkeer brengen', d.i. waar dan ook ter wereld.&#13;
Dit impliceert dat wanneer een Nederlandse kweker zijn rasmateriaal bijvoorbeeld in&#13;
Noorwegen verhandelt, zijn recht is uitgeput, met als gevolg dat datzelfde materiaal&#13;
door de koper of diens rechtsopvolgers ongehinderd in ons land ingevoerd en verhandeld kan worden. Er van uitgaande, dat het Verdrag geen rechtstreekse werking heeft23,&#13;
lijkt verdedigbaar dat onze wetgever zijn 'eigen' kwekers in dit opzicht niet te kort zou&#13;
mogen doen (Vgl. over het invoeren ook hiervoor, onder I, 2, b).&#13;
De Nederlandse regeling gaat trouwens nog op een ander punt minder 'ver' dan&#13;
UPOV '91 toestaat: na het in Nederland op de markt brengen van teeltmateriaal door de&#13;
rechthebbende is uitvoer daarvan zonder meer toegestaan. Art. 16, lid 1 onder ii&#13;
UPOV '91 bepaalt dat het kwekersrecht niet is uitgeput, indien het uitvoer betreft, die&#13;
'... enables the propagation of the variety, into a country which does not protect varieties&#13;
of the plant genus or species to which the variety belongs, except where the exported&#13;
material is for final consumption purposes'. Aldus zijn de lidstaten in de gelegenheid,&#13;
via de 'omweg' van de uitputtingsregel, het eerder besproken wederkerigheidsbeginsel&#13;
nader gestalte te geven. In het bijzonder kan hierbij gedacht worden aan export naar&#13;
landen die niet bij UPOV zijn aangesloten en veelal zelfs geen kwekersrecht kennen.24&#13;
3. Diversen&#13;
a. Op dit moment noemt de ZPW slechts twee omstandigheden die tot verval van het&#13;
kwekersrecht leiden, t.w. afstand van het kwekersrecht door de houder ervan (art. 52,&#13;
leden 1 en 4) en het niet binnen een bepaalde termijn voldoen van de jaarcijns (art. 53,&#13;
lid 1). Art. 22, lid 1 UPOV '91 vermeldt nog enkele andere mogelijke vervalgronden,&#13;
namelijk onder (a) het geval, dat het ras niet langer homogeen of bestendig blijkt te zijn,&#13;
onder b (i) het geval dat de kweker de uitvoeringsinstantie niet op zodanige wijze van&#13;
informatie e.d. voorziet dat de instandhouding van het ras kan worden gecontroleerd&#13;
(vgl. art. 10, lid 3 onder a UPOV '78), en ten slotte onder b (Ui) het geval dat de kweker&#13;
geen geschikte rasbenaming voorstelt terwijl de eerder vastgestelde rasbenaming na de&#13;
verlening van het kwekersrecht is komen te vervallen.&#13;
b. Alhoewel UPOV '91 dit niet met zoveel woorden bepaalt, zou het m.i. wenselijk zijn&#13;
indien in de ZPW, in overeenstemming met hetgeen in andere industriële eigendomswetten&#13;
gebruikelijk is, het meest wezenlijke verschil in rechtsgevolg tussen nietig- en&#13;
vervallenverklaring zou worden opgenomen, t.w. dat de nietigverklaring terugwerkt tot&#13;
de dag van verlening van het recht. Art. 54, lid 3 ZPW zou daartoe bijvoorbeeld op één&#13;
lijn gebracht kunnen worden met art. 51, leden 5 en 6 ROW.&#13;
c. In art. 6, lid 1 onder a UPOV '78 werd een onderscheidbaar ras als beschermwaardig&#13;
beschouwd,'... ongeacht of de oorsprongsvariatie die het zijn aanzijn heeft gegeven, op&#13;
kunstmatige of natuurlijke wijze is ontstaan'. Hiermee werd bedoeld, dat een ras (ook)&#13;
ontdekt zou kunnen worden (bijv. tijdens een botanische expeditie) zonder dat dit het&#13;
recht op bescherming zou aantasten.25 Men vreesde echter gaandeweg, dat de in de&#13;
aanhef van art. 6, lid 1 voorkomende term 'kweker' te restrictief zou worden opgevat en dus het 'ontdekken' van een ras niet zou omvatten. Om deze reden is enerzijds in art.&#13;
7 UPOV '91 het zojuist geciteerde zinsdeel geschrapt en anderzijds de term 'kweker'&#13;
in art. 1, onder iv UPOV '91 ruim omschreven als 'the person who bred, or discovered&#13;
and developed, a variety (...)'.26&#13;
Het zou m.i. de duidelijkheid zeker ten goede komen, indien (zo niet de nieuwe&#13;
redactie van art. 7, dan toch) de nieuwe omschrijving van het begrip 'kweker' in de ZPW&#13;
zou worden opgenomen, bijv. in art. 30, lid 1, dat vermeldt wie aanspraak op verlening&#13;
van kwekersrecht heeft. Deze bepaling eist nu nog, kort gezegd, dat het ras door eigen&#13;
kweekarbeid is gewonnen.&#13;
CONCLUSIE; SLOTOPMERKINGEN&#13;
Uit het voorgaande moge duidelijk geworden zijn, dat het UPOV-Verdrag een groot&#13;
aantal veranderingen heeft ondergaan, die vooral met betrekking tot de beschermingsomvang&#13;
ingrijpend van aard zijn. Op de achtergrond speelde mogelijk niet alleen de&#13;
kritiek die de oude verdragstekst al gedurende vele jaren uit 'traditionele' kwekerskringen&#13;
te verduren had gekregen, maar ook de opkomst van de biotechnologie, die de&#13;
mens tot steeds gerichter kweekarbeid in staat stelt. De nieuwe regeling betreffende&#13;
afgeleide rassen bijvoorbeeld lijkt tot op zekere hoogte een uitvloeisel van beide.&#13;
Het is te hopen dat de Nederlandse wetgever bij de aanpassing van de ZPW met&#13;
voortvarendheid te werk zal gaan en daarbij ook, net als de samenstellers van het&#13;
Verdrag, wat 'meer' zal doen dan strikt noodzakelijk is. Het gaat er immers niet alleen&#13;
om, de wet op de hoogte van de tijd te brengen, het is ook nuttig daarin tekstuele&#13;
verbeteringen op te nemen op punten die vaak tot misverstanden hebben geleid. De wet&#13;
kan er alleen maar duidelijker door worden, en aldus naast de ROW, waarvan de&#13;
komende jaren steeds meer 'concurrentie' verwacht mag worden, een volwaardige&#13;
plaats (blijven) innemen.</content><legacyfootnotes>1. Op de dag, waarop de conferentie aanving, 4 maart, trad Canada als twintigste land tot de Unie toe; vgl. GRUR&#13;
Int. 1991, p. 241.&#13;
2. Zie voor enkele exacte gegevens hierover resp. Trb. 1968, 122, Trb. 1984, 97 en Stb. 1985, 599.&#13;
3. Naast de Engelse, zijn een Franse en Duitse tekst beschikbaar. De definitieve tekst is gepubliceerd in doc.nr.&#13;
DC/91/138 (UPOV, Geneva, d.d. 19 maart 1991). Een begeleidende toelichting is niet verschenen. Voor zover&#13;
mogelijk en nuttig, zal in het onderstaande gebruik gemaakt worden van de bij een eerder verschenen concept-tekst&#13;
gemaakte toelichtende opmerkingen (doc.nr. CAJ/XXIII/2, UPOV, Geneva, d.d. 13 juli 1988). Zie voor een&#13;
algemeen overzicht van de conferentie nog: Von Pechmann en Straus, GRUR Int. 1991, p. 507 e.v.&#13;
4. Resp. 7 U.S.C. 2567 en 2568; Vgl. hierover Van der Kooij, BIE 1991, blz. 315 e.v.&#13;
5. Vgl. echter ook hierna onder II,2,c.&#13;
6. Vgl. Fikkert, Agrarisch recht 1985, p. 411.&#13;
7. Voor meer achtergrondinformatie hierover zie doc.nr. CAJ/XXIII/2 (noot 3), p. 16 e.v. en doc.nr. IOM/IV/2&#13;
(UPOV, Geneva, d.d. 22 juni 1989), p. 12.&#13;
8. Zie doc.nr. CAJ/XXIII/2 (noot 3), p. 17.&#13;
9. Doc.nr. DC/91/140, UPOV, Geneva, d.d. 19maart 1991. Zie voor een recente poging tot concretisering van een&#13;
en ander doc.nr. CAJ/29/2, UPOV, Geneva, d.d. 10 september 1991.&#13;
10. Zie bijv. art. 30, lid 1 ROW en 14, lid 1 Benelux-Modellenwet.&#13;
11. Vgl. Tweede Kamer, vergaderjaar 1990-1991,21 642 en het Besluit van 26 juli 1991, houdende wijziging van&#13;
het Kwekersrechtbesluit 1990, Stb. 429.&#13;
12. Vgl. doc.nr. CAJ/XXIII/2 (noot 3), p. 29-30; Van der Kooij, Kwekersrecht in ontwikkeling, diss. Leiden, Tjeenk&#13;
Willink, Zwolle 1990, p. 233-236.&#13;
13. Bijl. II, zitting 1961 -1962,5332, nr. 7 (M.v. A.), p. 11. Zie voorde mogelijkheid van verval van het kwekersrecht&#13;
als gevolg van het niet langer homogeen of bestendig zijn, hierna, onder II, 3, a.&#13;
14. Beschikking d.d. 13 februari 1978, Stcrt. 33, nadien enkele malen gewijzigd; tevens opgenomen in ed. S. &amp; J.,&#13;
nr. 163-1, p. 163-164.&#13;
15. Ons Kwekersrechtbesluit 1990, d.d. 9 mei 1990, Stb. 262 (inwerkingtreding 1 juli 1990), bepaalt dit reeds.&#13;
16. Ik laat de toekomstige "period of grace" (zie hiervóór) nu buiten beschouwing.&#13;
17. Doc.nr. CAJ/XXIII/2 (noot 3), p. 20.&#13;
18. Vgl. HR 17 september 1982, NJ 1983,44, nt. L.W.H.; BIE 1983, nr. 40, p. 99 (Hoblanche) en daarover Van der&#13;
Kooij, a.w. (noot 12), p. 119 e.v., 201 e.v. en 204-207.&#13;
19. In dezelfde zin reeds doc.nr. UPOV/Inf./6 (Model law on plant variety protection), Geneva, 1980, p. 14-15.&#13;
Par. 3 (2) van het Duitse Sortenschutzgesetz bepaalt zulks reeds.&#13;
20. Niet geheel juist is m.i. dan ook de opmerking van Donkers, NRC Handelsblad, Suppl. Wetenschap &amp;&#13;
Onderwijs, d.d. 11 april 1991, p. 5, als zouden de deelnemers aan de conferentie het over inperking van het farmer's&#13;
privilege niet eens hebben kunnen worden. De hoofdregel luidt thans: er bestaat geen farmer's privilege (meer).&#13;
21. Doc.nr. DC/91/139, UPOV, Geneva, d.d. 19 maart 1991. Niet aanvaard werd een restrictie, die nog voorkwam&#13;
in een eerder ontwerp, gepubliceerd in doc.nr. IOM/5/2 Rev., UPOV, Geneva, d.d. 22 augustus 1990, p. 45. Aan&#13;
het zojuist geciteerde tekstgedeelte was toen nog toegevoegd "... provided that such use is limited to a quantity equal&#13;
to the quantity of reproductive or vegetative propagating material of the variety originally purchased". Maar binnen&#13;
de zoeven genoemde "reasonable limits" is een lidstaat uiteraard vrij iets dergelijks toch te bepalen.&#13;
22. Vgl.art.40.lid 1, tweede volzin ZPW en daaro ver HR 12april 1985.NJ 1985,577, nt. L.W.H.; BIE 1985,nr. 56,&#13;
p. 393 (Elvira).&#13;
23. Vgl. Mok, NJ 1985, p. 1873; Van der Kooij, a.w. (noot 12), p. 54-55. Zie ook de beschikking van de Raad voor&#13;
het Kwekersrecht (Afdeling Tuinbouwgewassen) d.d. 3 februari 1986, aanvrage KRS 6.&#13;
24. Eventuele complicaties in verband met bestaande EG-regels en EG-rechtspraak zijn hier buiten beschouwing&#13;
gelaten. Men zie voor een regeling die veel van het geciteerde verdragsartikel weg heeft: par. 10, aanhef en onder 4&#13;
van het Duitse Sortenschutzgesetz.&#13;
25. Anders is dit in het octrooirecht, dat de (strengere) uitvinding als eis stelt, zie art. IA, 2A en 3 ROW.&#13;
26. Vgl. hierbij doc.nr. CAJ/XXIII/2 (noot 3), p. 9.</legacyfootnotes><footnotes><footnote/></footnotes><auteurs>Mr. P.A.C.E. van der Kooij</auteurs><published>1991-12-01 00:00:00</published><modified>1991-12-01 00:00:00</modified><editiondate>1991-12-01</editiondate><htmlpath>https://denhollander.info/artikel/6209</htmlpath></article>
</articles></edition>
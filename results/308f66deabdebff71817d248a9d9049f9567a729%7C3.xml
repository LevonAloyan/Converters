<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2005</searchword><id>4237</id><udhid>UDH:TvAR/4237</udhid><titel>X / Y (TvAR 2005/5274)</titel><searchwords><searchword>TvAR 4/2005</searchword><searchword>TvAR 2005/5274</searchword><searchword>UDH:TvAR/4237</searchword></searchwords><attachments><attachment><name>2005_nr 4_Rechtspraak_5274.pdf</name><extention>pdf</extention><url>https://denhollander.info/download/4196/ci</url></attachment></attachments><inleiding>Een nutsbedrijf en landbouwbedrijf zijn een&#13;
overeenkomst aangegaan betreffende de&#13;
schadevergoeding bij de aanleg van&#13;
leidingen op een landbouwperceel. Een&#13;
geschil over opgetreden schade en de aansprakelijkheid&#13;
hiervoor wordt door partijen,&#13;
ter beslechting, voorgelegd aan de Arbitragecommissie&#13;
van de Stichting Instituut voor&#13;
Agrarisch Recht.</inleiding><content>ARBITRAAL VONNIS IN DE ZAAK VAN:&#13;
…,&#13;
gevestigd te …,&#13;
verzoeker,&#13;
gemachtigde: mr. L.J. den Hollander.&#13;
tegen:&#13;
…,&#13;
gevestigd te …,&#13;
verweerder,&#13;
I. De procedure&#13;
1. Bij arbitrageaanvrage met 7 producties van&#13;
9 juli 2002 heeft verzoeker verzocht dat verweerder&#13;
wordt veroordeeld tot betaling van&#13;
€ 38.687,14, vermeerderd met de rente daarover&#13;
vanaf 25 februari 2002, met veroordeling&#13;
van verweerder in de kosten van de arbitrage,&#13;
waaronder begrepen de kosten voor rechtskundige&#13;
bijstand van verzoeker.&#13;
2. Op 9 september 2003 heeft verweerder een&#13;
verweerschrift met 21 producties ingediend en&#13;
in reconventie het volgende gevorderd:&#13;
– hernieuwde vaststelling van een redelijke&#13;
vergoeding voor de door verzoeker niet met&#13;
B-peen en spruiten beteelde oppervlakten van&#13;
2.10.18 ha respectievelijk 2.16.00 ha;&#13;
– veroordeling van verzoeker tot terugbetaling&#13;
van het door verweerder voor die oppervlakten&#13;
teveel betaalde bedrag;&#13;
– veroordeling van verzoeker tot terugbetaling&#13;
van de door verweerder voor B-peen te&#13;
veel betaalde vergoeding ten bedrage van&#13;
fl. 27.563,20;&#13;
– veroordeling van verzoeker in de kosten van&#13;
de arbitrage, waaronder tevens begrepen de&#13;
kosten, zowel intern als extern aan de zijde&#13;
van verweerder, begroot op € 2.000.&#13;
3. Op 17 december 2003 heeft te Wageningen&#13;
de mondelinge behandeling van het geschil&#13;
plaatsgevonden. Aan de zijde van verzoeker&#13;
werden gehoord als getuige de heer van der V.&#13;
en de heer V..&#13;
4. Van de verklaringen van de heren van der&#13;
V. en V. werd door de secretaris een procesverbaal&#13;
opgemaakt, waarvan een kopie aan dit&#13;
vonnis is gehecht.&#13;
II. Ten aanzien van de feiten&#13;
5. Als enerzijds gesteld en anderzijds niet&#13;
– althans niet voldoende gemotiveerd – weersproken,&#13;
alsmede op grond van de in het&#13;
geding gebrachte en in zoverre niet betwiste&#13;
stukken, staat in deze procedure het volgende&#13;
vast:&#13;
6. Tussen partijen is op 7 augustus 2000 een&#13;
overeenkomst gesloten voor de aanleg door&#13;
verweerder van leidingen op een perceel&#13;
bouwland in gebruik bij verzoeker.&#13;
7. De werkzaamheden zijn door verweerder&#13;
in de jaren 2000 en 2001 uitgevoerd.&#13;
8. Verzoeker heeft op basis van het contract&#13;
van verweerder een schadevergoeding ontvangen&#13;
groot fl. 12.928,– bestaande uit een medewerkingvergoeding,&#13;
vergoeding structuurschade,&#13;
behandelvergoeding en vergoeding&#13;
voor gebruik dreef en toegangsdam met werkstrook.&#13;
9. Verzoeker heeft in december 2000 van verweerder&#13;
een schadevergoeding ontvangen&#13;
groot fl. 42.036,– voor schade in het gewas&#13;
spruiten op de percelen O 636 en P 731 met&#13;
een totale oppervlakte van 2.10.18 ha.&#13;
10. Begin 2001 is tussen partijen een discussie&#13;
ontstaan over schadeloosstelling hetgeen heeft&#13;
geresulteerd in een overeenkomst van 19 april&#13;
2001 over de afwikkeling van de schade welke&#13;
in het oogstjaar 2001 en 2002 zou optreden op&#13;
de werkstrook en een aantal overhoeken in&#13;
het tracé voor een bedrag van fl. 65.000,–. Dit&#13;
bedrag heeft verweerder aan verzoeker overgemaakt.&#13;
11. Met een brief van 30 augustus 2001 stelt&#13;
verzoeker verweerder aansprakelijk voor schade&#13;
in het gewas wortelen op perceel P 731.&#13;
12. Op 6 september 2001 hebben in opdracht&#13;
van verweerder de heren K. en W. in het bijzijn&#13;
van de verzoeker de situatie opgenomen.&#13;
13. Op 23 oktober 2001 is in opdracht van&#13;
verweerder door de externe deskundigen de&#13;
heren van G. en K. een monstername uitgevoerd&#13;
en een rapport opgesteld van de opgetreden&#13;
schade in de wortelen op perceel P 731.&#13;
De schade is door de deskundigen vastgesteld&#13;
op fl. 42.794,– en door verweerder aan verzoeker&#13;
overgemaakt.&#13;
14. Met een brief van 17 december 2001 claimt&#13;
verzoeker van verweerder een aanvulling op&#13;
het onder punt 13 uitgekeerde schadebedrag.&#13;
15. Met een brief van 18 december 2001 stelt&#13;
verzoeker verweerder aansprakelijk voor&#13;
schade in het gewas spruiten op perceel P 733.&#13;
16.Bij brief van 28 december 2001 geeft verweerder&#13;
te kennen niet aansprakelijk te zijn&#13;
voor eventuele schade in de spruiten op perceel&#13;
P 733.&#13;
17. Bij brief van 8 januari 2002 claimt verzoeker&#13;
een aanvulling van fl. 42.376,– op de schadevergoeding&#13;
in de wortelen zoals bedoeld in&#13;
punt 14.&#13;
18. Bij brief van 28 januari 2002 geeft verweerder&#13;
aan van mening te zijn dat met de&#13;
uitbetaalde bedragen de reële schade in de&#13;
wortelen correct is afgewikkeld en geen reden&#13;
te zien dat standpunt te heroverwegen.&#13;
19. Kort samengevat houdt het volgende partijen&#13;
nog verdeeld:&#13;
a. Schade in de wortelen, oogst 2001, op perceel&#13;
P 731. Het gaat hierbij om een voorste en&#13;
een achterste deel van dit perceel waarbij het&#13;
voor partijen duidelijk is welke delen daarmee&#13;
bedoeld worden. Verweerder heeft hiervoor&#13;
een schadevergoeding betaald van fl. 42.794,–&#13;
wat volgens verzoeker ontoereikend is.&#13;
b. Schade in de spruiten, oogst 2001, op perceel&#13;
P 733, waarvoor verweerder volgens verzoeker&#13;
aansprakelijk is. Verweerder stelt niet&#13;
aansprakelijk te zijn voor deze schade.&#13;
III. Bevoegdheid van de arbitragecommissie&#13;
20. Op de overeenkomst zijn van toepassing&#13;
de algemene voorwaarden inzake overeenkomsten&#13;
voor de vestiging van een opstalrecht&#13;
betreffende het aanbrengen en in-stand-houden&#13;
van kabels, leidingen, lijnen, masten en/of&#13;
andersoortige opstallen door of ten behoeve&#13;
van verweerder.&#13;
21. In artikel 13 van de algemene voorwaarden&#13;
is een arbitraal beding opgenomen dat&#13;
geschillen dienen te worden beslecht overeenkomstig&#13;
het Reglement van het Nederlands&#13;
Arbitrage Instituut.&#13;
22. Partijen zijn bij akte van compromis van&#13;
27 juni 2003 overeengekomen dat het geschil&#13;
in plaats van overeenkomstig het Reglement&#13;
van het Nederlands Arbitrageinstituut zal&#13;
worden beslecht door de Arbitragecommissie&#13;
van de Stichting Instituut voor Agrarisch&#13;
Recht overeenkomstig het reglement van dit&#13;
Instituut zodat de arbitragecommissie bevoegd&#13;
is over onderhavig geschil te beslissen.&#13;
23. Door verzoeker is ter zitting gesteld dat er&#13;
sprake moet zijn van een omkering van de&#13;
bewijslast, althans dat op haar geen bewijsplicht&#13;
zou rusten. De Arbitragecommissie&#13;
deelt deze visie niet. Voor zover verzoeker&#13;
stelt schade te hebben geleden, rust op haar de&#13;
bewijslast ter zake.&#13;
IV. Ten aanzien van het recht&#13;
In conventie&#13;
24. Verzoeker is van mening dat er als gevolg&#13;
van de werkzaamheden verricht door verweerder&#13;
schade is ontstaan in de winterwortelen&#13;
op perceel P 731 die totaal fl. 76.624,86&#13;
bedraagt. De oorzaak van de schade is volgens&#13;
verzoeker een verstoorde waterhuishouding&#13;
als gevolg van een doorsneden drainage als&#13;
gevolg van de werkzaamheden door verweerder&#13;
verricht. Verweerder stelt dat deze drainage&#13;
door hen is hersteld. Verzoeker gaat bij de&#13;
berekening van die schade uit van een oppervlakte&#13;
van 7,6 ha, een opbrengst van 90 ton&#13;
per ha. en de met afnemer Verbist overeengekomen&#13;
prijs van fl.0,195 per kg.&#13;
Verzoeker heeft uiteindelijk 292.052 kg. wortelen&#13;
geleverd wat een verlies zou betekenen&#13;
van 392.948 kg ten opzichte van de verwachtte&#13;
opbrengst van 684.000 kg en derhalve een&#13;
tekort van 392.948 kg tegen een prijs van&#13;
fl. 0,195 = fl. 76.624,86.&#13;
Omdat verweerder reeds fl. 42.749,– aan schadevergoeding&#13;
heeft betaald vordert verzoeker&#13;
de resterende fl. 33.875,86.&#13;
25. De heren van G. en K. hebben in hun rapport&#13;
van 23 oktober 2001 voor het achterste&#13;
gedeelte een gemiddelde opbrengst opgenomen&#13;
van 64.275 kg./ha. Het is de arbitragecommissie&#13;
uit eigen wetenschap bekend dat deze&#13;
opbrengst voor dat seizoen kan worden aangemerkt&#13;
als een normale opbrengst en dat een&#13;
opbrengst van 90 ton per ha. in dat jaar op dat&#13;
perceel niet haalbaar was, dit mede als gevolg&#13;
van het feit dat er in augustus en september&#13;
veel regen is gevallen. De arbitragecommissie is&#13;
dan ook van oordeel dat er geen sprake is van&#13;
schade in de wortelen als gevolg van de door&#13;
verweerder verrichte werkzaamheden en wijst&#13;
de vordering van verzoeker voor zover het het&#13;
achterste gedeelte van het perceel betreft af.&#13;
26. Voor wat betreft het voorste gedeelte van&#13;
het perceel is in het bovengenoemde taxatierapport&#13;
van 23 oktober 2001 een gemiddelde&#13;
opbrengst opgenomen van 37.350 kg/ha. Uitgaande&#13;
van een normale opbrengst van 64.275&#13;
kg/ha is daar een opbrengstverlies van 26.925&#13;
kg/ha. Volgens eigen berekening van de arbitragecommissie&#13;
moet hier worden uitgegaan&#13;
van een perceelsoppervlakte van 3.32.75 ha in&#13;
plaats van 3.5 ha. Uitgaande van de gecontracteerde&#13;
prijs van fl. 0,195 en een perceelsoppervlakte&#13;
van 3.32.75 komt dat neer op een totale&#13;
schade van fl. 17.470,62. De arbitragecommissie&#13;
acht het aannemelijk dat de drainage op dit&#13;
gedeelte niet optimaal functioneerde waardoor&#13;
schade is ontstaan. Nu verweerder een schadevergoeding&#13;
heeft betaald van fl. 42.749,– is&#13;
deze schade ruimschoots vergoed en de arbitragecommissie&#13;
wijst de vordering ook voor&#13;
dit gedeelte af.&#13;
27. Verzoeker is van mening dat er als gevolg&#13;
van de werkzaamheden verricht door verweerder&#13;
schade is ontstaan in spruiten op perceel P&#13;
733 die totaal fl. 47.554,– bedraagt. Verzoeker&#13;
baseert dit op een taxatierapport van de heer&#13;
van de V. van 30 januari 2001. Bij de berekening&#13;
van die schade is uitgegaan van een&#13;
oppervlakte van 2.37.77 ha en een opbrengst&#13;
van fl. 20.000,– per ha.&#13;
28. Verzoeker stelt dat de schade is ontstaan&#13;
door afstroming van het tracé. Deze afstroming&#13;
kon plaatsvinden door de slechte structuur&#13;
van de deklaag. Verzoeker staaft deze&#13;
stelling met het taxatierapport van van de V.&#13;
van 30 januari 2002.&#13;
29. Mede gelet op de getuigenverklaring van&#13;
van de V. staat vast dat er schade is ontstaan in&#13;
het gewas spruiten. Het is de vraag of deze&#13;
schade uitsluitend is ontstaan door afstroming&#13;
van het tracé of dat ook afstroom van andere&#13;
delen van het perceel oorzaak van de schade&#13;
kan zijn.&#13;
30. Onderdeel van het taxatierapport van van&#13;
de V. is een kaart met hoogtecijfers van de&#13;
delen van het perceel waar de schade is geconstateerd.&#13;
Voor de arbitragecommissie staat&#13;
vast dat de rest van het perceel ook hoogteverschillen&#13;
heeft gekend. Deze hoogteverschillen&#13;
zijn inmiddels na egalisatie niet meer te&#13;
constateren. De heer van de V. heeft uitdrukkelijk&#13;
verklaard geen onderzoek te hebben&#13;
gedaan naar overige hoogteverschillen en dat&#13;
hij dus niet kan aantonen in hoeverre schade&#13;
daarvan het gevolg kan zijn. De arbitragecommissie&#13;
acht bewezen dat de schade in de spruiten&#13;
het gevolg is van afstroming als gevolg van&#13;
hoogteverschillen in het perceel. De arbitragecommissie&#13;
is van oordeel dat nu hoogteverschil&#13;
oorzaak is van de schade dat voor alle&#13;
hoogteverschillen geldt, zowel de hoogteverschillen&#13;
op de kaart als de hoogteverschillen&#13;
in de rest van het perceel. De arbitragecommissie&#13;
oordeelt na redelijkheid en billijkheid&#13;
dat de schade in gelijke mate aan de diverse&#13;
hoogteverschillen dient te worden toegerekend&#13;
en veroordeelt verweerder tot betaling van de&#13;
helft van de door verzoeker geleden schade.&#13;
31. Verweerder stelt dat bij de oppervlakte&#13;
van 2.37.77, zoals vermeld onder punt 25,&#13;
geen rekening is gehouden met de reeds door&#13;
verweerder vergoede kopakkers van 10 meter&#13;
aan beide zijden. De commissie is van mening&#13;
dat dat inderdaad het geval is en brengt dan&#13;
ook de volgende correctie aan ten aanzien van&#13;
de grootte van het onderhavige perceel:&#13;
Lengte 100 % schadestrook: ca. 81 m. x 10 m.&#13;
x 2 = 1620 m2&#13;
Lengte 50 % schadestrook: ca. 143 m. x 10 m.&#13;
x 2 = 2860 m2 : 2 = 1430 m2 à 100%&#13;
Totaal is à 100% 0,3050 ha. teveel berekend.&#13;
2.37.77- 0,3050 = 2.07.27 ha.&#13;
32. Het is de arbitragecommissie uit eigen&#13;
wetenschap en ervaring bekend dat een&#13;
opbrengst voor de spruiten van fl. 20.000,–&#13;
per ha. een vergoeding is van de bruto geldopbrengst.&#13;
De arbitragecommissie is van mening&#13;
dat de schadevergoeding gebaseerd moet&#13;
zijn op een netto geldopbrengst en brengt dan&#13;
ook de volgende correctie aan ten aanzien van&#13;
de hoogte van de geleden schade per ha.:&#13;
Bruto opbrengst per ha.: fl.20.000,–&#13;
Fusthuur, vracht, veilingkosten&#13;
e.d. (KWIN) : fl. 2.277,–&#13;
Manuren oogst en sorteren&#13;
130 uur á fl. 35,–: fl. 4.550,–&#13;
Machinekosten: fl. 1.000,–&#13;
Netto opbrengst per ha.: fl.12.173,–&#13;
De arbitragecommissie stelt de schade aan de&#13;
spruiten vast op 2.07.27 ha. x fl. 12.173,– =&#13;
fl. 25.230,98 (€ 11.449,32).&#13;
33. De arbitragecommissie veroordeelt verweerder&#13;
tot betaling aan verzoeker van de&#13;
helft van de door verzoeker geleden schade&#13;
vastgesteld op fl. 12.615,49 (€ 5.724,66).&#13;
In reconventie&#13;
34.Verweerder heeft op 19 april 2001 met verzoeker&#13;
een overeenkomst gesloten. Deze&#13;
overeenkomst betreft de afwikkeling van alle&#13;
schade welke in het oogstjaar 2001 en 2002&#13;
zou optreden op de werkstrook en een aantal&#13;
overhoeken in de percelen in het tracé. Op dat&#13;
moment waren alle gegevens bij verweerder&#13;
bekend en wordt verweerder geacht over alle&#13;
gegevens te kunnen beschikken. Het kan niet&#13;
zo zijn dat de op grond van die overeenkomst&#13;
betaalde bedragen als onverschuldigd teruggevorderd&#13;
worden. De arbitragecommissie&#13;
wijst de vordering om hernieuwde vaststelling&#13;
van een redelijke vergoeding voor de door&#13;
verzoeker niet met B-peen en spruiten beteelde&#13;
oppervlakten van 2.10.18 ha respectievelijk&#13;
2.16.00 ha af alsmede de vordering tot terugbetaling&#13;
van het door verweerder voor die&#13;
oppervlakten teveel betaalde als zijnde onverschuldigd&#13;
betaald.&#13;
35. Verweerder vordert voor wat betreft het&#13;
voorste gedeelte van het perceel terugbetaling&#13;
van het te veel betaalde vergoeding groot&#13;
fl. 27.563,20. Hoewel de arbitragecommissie&#13;
van mening is dat er door verweerder te veel&#13;
betaald is wijst de arbitragecommissie deze&#13;
vordering af en wel om het volgende:&#13;
Verweerder heeft met verzoeker op 19 april&#13;
2001 een overeenkomst gesloten waarin de&#13;
schadeloosstelling werd vastgelegd (zie onder&#13;
punt 34). In deze overeenkomst is tevens de&#13;
volgende passage opgenomen: ‘Daarnaast hebben&#13;
wij toegezegd dat, zo in de loop van het&#13;
seizoen 2001 schade mocht optreden in de&#13;
hiervoor genoemde gewassen, geteeld op de&#13;
eerder genoemde perceelsgedeelten, welke&#13;
aantoonbaar een gevolg is van door ons op uw&#13;
gronden uitgevoerde werkzaamheden, ook&#13;
deze schade voor vergoeding in aanmerking&#13;
komt’. Op grond van deze overeenkomst heeft&#13;
verweerder de vergoeding van fl. 42.794,–&#13;
betaald; er is derhalve niet onverschuldigd&#13;
betaald. Tevens heeft verweerder de betaling&#13;
van de fl. 42.794,– gedaan op grond van het&#13;
taxatierapport van 23 oktober 2001. Alle gegevens&#13;
waren bij verweerder bekend of konden&#13;
bij verweerder bekend zijn.&#13;
36. Partijen hebben na de mondelinge behandeling&#13;
van de zaak en het gehouden getuigenverhoor&#13;
nog geconcludeerd. Daarbij heeft&#13;
verweerder haar eis vermeerderd. Verzoeker&#13;
heeft zich tegen deze vermeerdering van eis&#13;
verzet.&#13;
37. Met verzoeker is de Arbitragecommissie&#13;
van oordeel dat een goede procesorde zich&#13;
tegen een vermeerdering van eis in dit stadium&#13;
verzet en dat de vermeerdering van eis derhalve&#13;
moet worden afgewezen. Overigens zou de&#13;
vermeerderende eis wanneer deze in een eerder&#13;
stadium was gedaan, niet zijn toegewezen.&#13;
De Arbitragecommissie verwijst naar hetgeen&#13;
zij ten aanzien van de eis in reconventie heeft&#13;
overwogen en beslist.&#13;
In conventie en reconventie&#13;
38.Gelet op het feit dat beide partijen ten dele&#13;
in het gelijk worden gesteld acht de arbitragecommissie&#13;
het redelijk en billijk dat de arbitragekosten,&#13;
totaal vastgesteld op € 8.721 voor&#13;
een ieder voor de helft worden gedragen en te&#13;
bepalen dat ieder der partijen de eigen kosten&#13;
draagt.&#13;
39. Gezien het vonnis acht de arbitragecommissie&#13;
het redelijk en billijk dat beide partijen&#13;
hun eigen kosten dienen te dragen.&#13;
V. Beslissing&#13;
De arbitragecommissie van de Stichting Instituut&#13;
voor Agrarisch Recht, beslissende als&#13;
goede mannen naar billijkheid:&#13;
In conventie&#13;
a. Wijst de vordering tot vergoeding van de&#13;
schade aan de wortelen op perceel P 731 af.&#13;
b. Veroordeelt verweerder tot vergoeding van&#13;
de helft van de schade aan de spruiten op perceel&#13;
P 733, derhalve om tegen behoorlijke&#13;
bewijs van kwijting aan verzoeker te voldoen&#13;
een bedrag van € 5.724,66, vermeerderd met&#13;
de wettelijke rente over dat bedrag vanaf&#13;
25 februari 2002 tot aan de dag van vandaag.&#13;
c. Wijst de vordering voor het overige af.&#13;
In reconventie&#13;
a. Wijst de vordering tot hernieuwde vaststelling&#13;
van een redelijke vergoeding voor de&#13;
door verzoeker niet met B-peen en spruiten&#13;
beteelde oppervlakten van 2.10.18 ha respectievelijk&#13;
2.16.00 ha af alsmede de vordering&#13;
tot terugbetaling van het door verweerder&#13;
voor die oppervlakten teveel betaalde af.&#13;
b. Wijst de vordering tot terugbetaling van&#13;
door verzoeker van de door verweerder voor&#13;
B-peen te veel betaalde vergoeding ten bedrage&#13;
van fl. 27.563,20 af.&#13;
c. Wijst de vordering voor het overige af.&#13;
In conventie en reconventie&#13;
a. Veroordeelt zowel verzoeker als verweerder&#13;
voor de helft van de arbitragekosten totaal&#13;
€ 8.721, dus ieder € 4.360.&#13;
b. Verwijst partijen voor het overige in hun&#13;
eigen kosten.&#13;
c. Wijst het meer of anders gevorderde af.</content><legacyfootnotes/><footnotes><footnote/></footnotes><auteurs/><published>2005-04-01 00:00:00</published><modified>2005-04-01 00:00:00</modified><editiondate>2005-04-01</editiondate><htmlpath>https://denhollander.info/artikel/4237</htmlpath></article>
</articles></edition>
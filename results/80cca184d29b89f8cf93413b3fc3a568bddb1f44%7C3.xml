<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3728</id><udhid>UDH:TvAR/3728</udhid><titel>De Jong / Stichting (TvAR 2004/5228)</titel><searchwords><searchword>TvAR 7/8/2004</searchword><searchword>TvAR 2004/5228</searchword><searchword>UDH:TvAR/3728</searchword></searchwords><attachments><attachment><name>2004_nr 78_Rechtspraak_5228.pdf</name><extention>pdf</extention><url>https://denhollander.info/download/3724/ci</url></attachment></attachments><inleiding>[Pachtwet art. 36 lid 2]&#13;
&#13;
Verlengingsverzoek n.a.v. tweede opzegging,&#13;
nadat op verlengingsverzoek n.a.v.&#13;
eerste opzegging is beslist.&#13;
De eerste pachtopzegging kon in redelijkheid&#13;
niet anders worden begrepen dan als&#13;
betrekking hebbend op de destijds tussen&#13;
partijen geldende pachtovereenkomst. De&#13;
pachter heeft die opzegging kennelijk ook&#13;
daadwerkelijk als zodanig begrepen, nu hij&#13;
naar aanleiding daarvan een verlengingsverzoek&#13;
heeft ingediend. De pachtkamer van&#13;
het kantongerecht heeft bij onherroepelijke&#13;
beschikking afwijzend op dat verlengingsverzoek&#13;
beslist. Zij heeft daarbij in het&#13;
midden gelaten wanneer de bewuste pachtovereenkomst&#13;
zou eindigen, hetgeen zij kon&#13;
doen omdat zowel voor het geval sprake&#13;
zou zijn van een wijzigingsovereenkomst als&#13;
voor het geval sprake zou zijn van een&#13;
nieuwe overeenkomst die pachtopzegging&#13;
tijdig was gedaan. Gelet op die beschikking&#13;
was de tweede pachtopzegging, gedaan&#13;
naar aanleiding van het na die beschikking&#13;
gewezen vonnis, waarbij is beslist over de&#13;
vraag of sprake is van een wijzigingsdanwel&#13;
een nieuwe overeenkomst, overbodig&#13;
en is deze geen rechtsgeldige kennisgeving&#13;
in de zin van artikel 36 lid 2 van de&#13;
Pachtwet. Niet is gebleken dat met de&#13;
tweede opzegging de eerdere opzegging is&#13;
ingetrokken of dat de verpachtster zich&#13;
daarop niet wenste te beroepen. Uit de&#13;
tweede opzegging blijkt eerder het tegendeel.&#13;
De pachter is dan ook terecht om die reden&#13;
in zijn verzoek niet-ontvankelijk verklaard.&#13;
Volgt bevestiging van de bestreden beschikking,&#13;
met veroordeling van de pachter in de&#13;
kosten van de procedure in hoger beroep.</inleiding><content>BESCHIKKING IN DE ZAAK VAN:&#13;
Douwe de Jong, wonende te Harich, gemeente&#13;
Gaasterlân-Sleat,&#13;
appellant,&#13;
procureur: mr. J. van Dijkhuizen,&#13;
tegen&#13;
de stichting Stichting Recreatie Paardencentrum&#13;
“Gaasterland”, gevestigd te Harich,&#13;
gemeente Gaasterlân-Sleat,&#13;
geïntimeerde,&#13;
procureur: mr. J.M.J. Huver.&#13;
1 Het geding in eerste aanleg&#13;
De pachtkamer van de rechtbank te Leeuwarden&#13;
sector kanton, locatie Sneek heeft op&#13;
5 juni 2002 tussen partijen een beschikking&#13;
gegeven, naar de inhoud waarvan wordt verwezen.&#13;
Deze beschikking is op 5 juli 2002&#13;
verzonden. Van die beschikking is een kopie&#13;
aan deze beschikking gehecht.&#13;
2 Het geding in hoger beroep&#13;
2.1 Appellant (verder te noemen: De Jong) is&#13;
bij op 5 augustus 2002 ter griffie van het hof&#13;
ingekomen beroepschrift in hoger beroep&#13;
gekomen van voornoemde beschikking. Hij&#13;
heeft daarbij vijf grieven tegen die beschikking&#13;
aangevoerd, producties overgelegd, bewijs&#13;
aangeboden en het hof verzocht die beschikking&#13;
te vernietigen en opnieuw rechtdoende&#13;
primair De Jong in zijn inleidend verzoek&#13;
niet-ontvankelijk te verklaren wegens het ontbreken&#13;
van een tijdige opzegging en subsidiair&#13;
de tussen partijen bestaande pachtovereenkomst&#13;
te verlengen voor de duur van zes jaren&#13;
of zoveel korter als het hof naar billijkheid en&#13;
in goede justitie zal vermenen te behoren.&#13;
2.2 Bij op 10 oktober 2002 ter griffie van het&#13;
hof ingekomen verweerschrift heeft geïntimeerde&#13;
(verder te noemen: de Stichting) verweer&#13;
gevoerd, producties overgelegd, bewijs&#13;
aangeboden en het hof verzocht de beschikking&#13;
waarvan beroep te bevestigen, al dan niet&#13;
onder verbetering van de gronden, met veroordeling&#13;
van De Jong in de kosten van beide&#13;
instanties.&#13;
2.3 Op 11 november 2002 heeft de mondelinge&#13;
behandeling plaatsgevonden. De Jong is in&#13;
persoon verschenen, bijgestaan door mr A.J.&#13;
Boonstra, advocaat te Groningen. Namens de&#13;
Stichting zijn verschenen de heren K.A. de&#13;
Groot (voorzitter en secretaris van de Stichting),&#13;
L. Zijlstra (penningmeester van de&#13;
Stichting), S.H. Visser en R. Falkena (bestuursleden&#13;
van de Stichting), bijgestaan door mr&#13;
E.G.J. Hendriksen, advocaat te Zwolle. Partijen&#13;
hebben aan het hof inlichtingen verstrekt&#13;
en de advocaten hebben de wederzijdse standpunten&#13;
toegelicht, mr Boonstra voornoemd&#13;
mede aan de hand van pleitnotities.&#13;
3 De vaststaande feiten&#13;
3.1 Tussen partijen staat als gesteld en erkend&#13;
dan wel niet voldoende weersproken het&#13;
navolgende vast.&#13;
3.2 Bij vonnis van de pachtkamer van het kantongerecht&#13;
te Sneek van 19 mei 1982 is schriftelijk&#13;
vastgelegd een mondelinge pachtovereenkomst&#13;
tussen De Jong als pachter en de&#13;
gemeente Gaasterlân-Sleat als verpachtster&#13;
met betrekking tot een perceel weiland gelegen&#13;
onder Harich, kadastraal bekend gemeente&#13;
Balk, sectie L nummer 713 deels, groot&#13;
2.30.62 ha. Deze pachtovereenkomst is door&#13;
de grondkamer voor Friesland goedgekeurd&#13;
op 16 augustus 1982 onder nummer 1312/82.&#13;
3.3 Bij vonnis van de pachtkamer van het kantongerecht&#13;
te Sneek van 8 september 1982 is&#13;
voorts schriftelijk vastgelegd een mondelinge&#13;
pachtovereenkomst tussen De Jong als pachter&#13;
en de gemeente Gaasterlân-Sleat als verpachtster&#13;
met betrekking tot een perceel grasland&#13;
gelegen onder Harich, kadastraal bekend&#13;
gemeente Balk, sectie L nummer 712, groot&#13;
3.86.00 ha. Deze pachtovereenkomst is door&#13;
de grondkamer voor Friesland goedgekeurd&#13;
op 3 oktober 1982 onder nummer 1912/82.&#13;
3.4 Bij in november 1995 op schrift gestelde&#13;
overeenkomst zijn De Jong en de gemeente&#13;
Gaasterlân-Sleat onder meer overeengekomen&#13;
dat ingaande 1 mei 1996 de pachtverhouding&#13;
betrekking zal hebben op enkele percelen&#13;
weiland gelegen onder Harich, kadastraal&#13;
bekend gemeente Balk, sectie L nummers&#13;
1325 deels, groot 3.14.35 ha, en 712 deels,&#13;
groot ongeveer 2.46.60 ha, derhalve totaal&#13;
groot 5.60.95 ha. Deze overeenkomst is ingekomen&#13;
bij de grondkamer voor Friesland op&#13;
27 november 1995 en door die grondkamer&#13;
goedgekeurd op 22 februari 1996.&#13;
3.5 Bij exploot, op 28 februari 2000 aan De&#13;
Jong in persoon betekend, heeft de Stichting&#13;
aan De Jong onder andere medegedeeld dat zij&#13;
eigenaar is geworden van het gepachte en dat&#13;
zij geen verlenging van de pachtovereenkomst&#13;
wenst per maart 2001.&#13;
3.6 Bij beschikking van 8 november 2000 heeft&#13;
de pachtkamer van het kantongerecht te Sneek,&#13;
onder andere, het (naar aanleiding van het bij&#13;
3.5 genoemde exploot ingediende) verzoek&#13;
van De Jong om verlenging van de tussen partijen&#13;
lopende pachtovereenkomst afgewezen&#13;
op grond van artikel 40 van de Pachtwet,&#13;
heeft zij in het midden gelaten op welke&#13;
datum die pachtovereenkomst eindigt en of de&#13;
bij 3.4 genoemde overeenkomst een nieuwe&#13;
pachtovereenkomst dan wel een wijzigingsovereenkomst&#13;
is en heeft zij De Jong niet-ontvankelijk&#13;
verklaard in zijn verzoek te bepalen&#13;
dat die pachtovereenkomst eindigt op 1 mei&#13;
2002. Van die beschikking zijn partijen niet in&#13;
hoger beroep gekomen.&#13;
3.7 Bij vonnis van 25 juli 2001 heeft de pachtkamer&#13;
van het kantongerecht te Sneek, onder&#13;
andere, geoordeeld dat de bij 3.4 genoemde&#13;
overeenkomst een nieuwe pachtovereenkomst&#13;
en geen wijzigingsovereenkomst is en heeft zij&#13;
voor recht verklaard dat de destijds lopende&#13;
termijn van de pachtovereenkomst terzake de&#13;
door De Jong van de Stichting gepachte percelen&#13;
eindigt per 1 mei 2002. Van dat vonnis&#13;
zijn partijen niet in hoger beroep gekomen.&#13;
3.8 Bij exploot van 31 oktober 2001 is aan De&#13;
Jong in persoon betekend een aan hem gerichte&#13;
brief van de advocaat van de Stichting met de&#13;
volgende inhoud: “(...) Reeds eerder heeft&#13;
cliënte de pacht aan u opgezegd tegen het&#13;
einde van de lopende termijn. De pachtkamer&#13;
heeft die opzegging ook gehonoreerd in zijn&#13;
beschikking van 8 november 2000. Dat cliënte&#13;
er op dat moment nog vanuit ging dat de&#13;
lopende termijn zou eindigen in 2001, doet&#13;
daaraan niet af. Opdat er echter geen enkel&#13;
misverstand over kan en zal bestaan, laat ik u&#13;
voor zover nog nodig en wellicht ten overvloede&#13;
bij deze weten dat cliënte ook nu&#13;
inmiddels duidelijk is geworden dat de lopende&#13;
pachttermijn eerst per 1 mei 2002 eindigt,&#13;
(nog steeds) geen verlenging wenst na ommekomst&#13;
van de lopende termijn. De Stichting&#13;
wil het gepachte bestemmen tot een niet voor&#13;
de landbouw betrekkelijk doel (...).”&#13;
4 De beoordeling van het geschil in&#13;
hoger beroep&#13;
4.1 Met zijn grieven I en II komt De Jong&#13;
ertegen op dat in eerste aanleg geen mondelinge&#13;
behandeling van zijn verzoek heeft plaatsgevonden.&#13;
Bij de bespreking van die grieven&#13;
heeft De Jong echter geen belang, nu in hoger&#13;
beroep wel een mondelinge behandeling van&#13;
zijn verzoek heeft plaatsgevonden en hij aldus&#13;
niet in zijn belangen is geschaad. Het hof zal&#13;
om die reden aan die grieven voorbijgaan.&#13;
4.2 De grieven III, IV en V, in onderlinge&#13;
samenhang bezien, leggen aan het hof ter&#13;
beoordeling voor de vraag of de pachtkamer&#13;
in eerste aanleg op juiste gronden De Jong in&#13;
zijn verzoek niet-ontvankelijk heeft verklaard.&#13;
In de visie van De Jong is dat niet het&#13;
geval en dient hij in zijn verzoek niet-ontvankelijk&#13;
te worden verklaard, omdat het exploot&#13;
van 31 oktober 2001 geen tijdige kennisgeving&#13;
in de zin van artikel 36 lid 2 van de Pachtwet&#13;
is. Zijns inziens brengt het vonnis van 25 juli&#13;
2001 met zich dat – achteraf bezien – de&#13;
beschikking van 8 november 2000 betrekking&#13;
heeft op twee reeds geëindigde overeenkomsten,&#13;
waardoor die beschikking enig rechtsgevolg&#13;
mist, en is het exploot van 31 oktober&#13;
2001 niet uitgebracht uiterlijk één jaar voor de&#13;
in dat vonnis genoemde einddatum van de&#13;
pachtovereenkomst.&#13;
4.3 Het hof kan De Jong niet volgen in zijn&#13;
betoog. De eerste pachtopzegging, gedaan bij&#13;
het bij 3.5 genoemde exploot, kon in redelijkheid&#13;
niet anders worden begrepen dan als&#13;
betrekking hebbend op de destijds tussen partijen&#13;
geldende pachtovereenkomst. De Jong&#13;
heeft die opzegging kennelijk ook daadwerkelijk&#13;
als zodanig begrepen, nu hij naar aanleiding&#13;
daarvan een verlengingsverzoek heeft&#13;
ingediend. De pachtkamer van het kantongerecht&#13;
te Sneek heeft bij haar onherroepelijke&#13;
beschikking van 8 november 2000 afwijzend&#13;
op dat verlengingsverzoek beslist. Zij heeft&#13;
daarbij in het midden gelaten wanneer de&#13;
bewuste pachtovereenkomst zou eindigen,&#13;
hetgeen zij kon doen omdat zowel voor het&#13;
geval sprake zou zijn van een wijzigingsovereenkomst&#13;
als voor het geval sprake zou zijn&#13;
van een nieuwe overeenkomst die pachtopzegging&#13;
tijdig was gedaan. Gelet op die beschikking&#13;
van 8 november 2000 was de tweede pachtopzegging,&#13;
gedaan bij het bij 3.8 genoemde&#13;
exploot naar aanleiding van het vonnis van&#13;
25 juli 2002, overbodig en is deze geen rechtsgeldige&#13;
kennisgeving in de zin van artikel 36&#13;
lid 2 van de Pachtwet. Niet is gebleken dat&#13;
daarmee de eerdere opzegging is ingetrokken&#13;
of dat de Stichting zich daarop niet wenste te&#13;
beroepen. Uit de tweede opzegging blijkt eerder&#13;
het tegendeel. De Jong is dan ook terecht&#13;
om die reden in zijn verzoek niet-ontvankelijk&#13;
verklaard.&#13;
4.4 Hetgeen partijen overigens hebben aangevoerd&#13;
kan gelet op het vorenoverwogene onbesproken&#13;
blijven.&#13;
4.5 Uit het vorenstaande volgt dat De Jong bij&#13;
de bespreking van de grieven I en II geen&#13;
belang heeft en dat de grieven III, IV en V&#13;
niet tot vernietiging van de bestreden beschikking&#13;
kunnen leiden. De beschikking waarvan&#13;
beroep zal dan ook worden bevestigd. Als de&#13;
in het ongelijk gestelde partij zal De Jong&#13;
worden veroordeeld in de kosten van de procedure&#13;
in hoger beroep.&#13;
5 De beslissing&#13;
Het hof, beschikkende in hoger beroep:&#13;
bevestigt de tussen partijen gegeven beschikking&#13;
van de pachtkamer van de rechtbank te&#13;
Leeuwarden sector kanton, locatie Sneek van&#13;
5 juni 2002 waarvan beroep;&#13;
veroordeelt De Jong in de in hoger beroep&#13;
gevallen proceskosten, tot op heden aan de&#13;
zijde van de Stichting begroot op € 193,–&#13;
voor griffierecht en op € 1.542,85 voor salaris&#13;
procureur.</content><legacyfootnotes/><footnotes><footnote/></footnotes><auteurs/><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3728</htmlpath></article>
</articles></edition>
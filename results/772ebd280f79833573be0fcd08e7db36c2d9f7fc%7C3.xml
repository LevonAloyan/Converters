<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2017</searchword><id>14081</id><udhid>UDH:TvAR/14081</udhid><titel>Pacht - Centrale Grondkamer, 25 april 2016, dossiernummer: GP 11.757 - (Galama/Van Schaik) (TvAR 2017/5867)</titel><searchwords><searchword>TvAR 2/2017</searchword><searchword>TvAR 2017/5867</searchword><searchword>UDH:TvAR/14081</searchword></searchwords><attachments><attachment><name>19051.pdf</name><extention>pdf</extention><url>https://denhollander.info/download/19051/ci</url></attachment></attachments><inleiding/><content>&lt;p&gt;(mrs. W.L. Valk, F.J.P.Lock en Th.C.M. Willemse en de deskundige leden mr. ing. H.J. Vinke en ir. J.H. Jurrius)&lt;/p&gt;&#13;
&lt;p&gt;Zie noot onder 5868&lt;/p&gt;&#13;
&lt;p&gt;Pachtprijs. Pachtprijsgebied.&lt;/p&gt;&#13;
&lt;p&gt;[Grondwet, art.1, Pachtprijzenbesluit 2007, art.6 lid 4]&lt;/p&gt;&#13;
&lt;p&gt;&lt;span class="italic"&gt;Indeling pachtprijsgebieden na gemeentelijke herindeling van de tot de gemeente Hollands Kroon behorende Wieringermeer.&lt;/span&gt;&lt;/p&gt;&#13;
&lt;h2&gt;Beschikking&lt;/h2&gt;&#13;
&lt;p&gt;in de zaak van:&lt;/p&gt;&#13;
&lt;p&gt;J.R. Galama,&lt;/p&gt;&#13;
&lt;p&gt;wonende te R.,&lt;/p&gt;&#13;
&lt;p&gt;gemachtigde: ing. W. de Reus, Van Eysinga en Oostra rentmeesters en juristen,&lt;/p&gt;&#13;
&lt;p&gt;Postbus 254, 8600 AG Sneek,&lt;/p&gt;&#13;
&lt;p&gt;-hierna te noemen: verpachter-&lt;/p&gt;&#13;
&lt;p&gt;-en-&lt;/p&gt;&#13;
&lt;p&gt;J.A. van Schaik,&lt;/p&gt;&#13;
&lt;p&gt;wonende te S.&lt;/p&gt;&#13;
&lt;p&gt;gemachtigde: N.G. Knook, De Dijken Agrarisch Advies, Postbus 15,&lt;/p&gt;&#13;
&lt;p&gt;1775 ZG Middenmeer,&lt;/p&gt;&#13;
&lt;p&gt;-hierna te noemen: pachter-.&lt;/p&gt;&#13;
&lt;h2&gt;Het geding in eerste aanleg&lt;/h2&gt;&#13;
&lt;p&gt;De grondkamer Noordwest heeft bij beschikking van 19 november 2015, waarvan afschrift aan partijen is verzonden op 23 november 2015, beschikt op een verzoek van pachter tot herziening van de pachtprijs en heeft de pachtprijs van de door pachter van verpachter gepachte gronden, kadastraal bekend gemeente Wieringermeer, sectie E, nrs. 99 ged. en 361 ged., totaal groot 13.76.83 ha, herzien en bepaald op &amp;euro; 9.996,00 per jaar, ingaande op 31 oktober 2015.&lt;/p&gt;&#13;
&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&#13;
&lt;h2&gt;Het geding in hoger beroep&lt;/h2&gt;&#13;
&lt;p&gt;Verpachter is bij een op 23 december 2015 ter griffie ingekomen faxbericht en bij een op 24 december 2015 per aangetekende post ter griffie ingekomen beroepschrift in beroep gekomen van voormelde beschikking.&lt;/p&gt;&#13;
&lt;p&gt;Pachter heeft hiertegen verweer gevoerd bij een op 14 januari 2016 ter griffie ontvangen mailbericht en bij een op 15 januari 2016 per gewone post ter griffie ontvangen verweerschrift.&lt;/p&gt;&#13;
&lt;h2&gt;De grieven&lt;/h2&gt;&#13;
&lt;p&gt;Verpachter heeft &amp;ndash; samengevat - gemotiveerd aangevoerd dat hij zich niet kan vinden in de nieuwe indeling naar pachtprijsgebied. De Wieringermeer sluit zowel qua bodemprofiel, gebruik en waarde veel beter aan bij de IJsselmeerpolders (regio 6), waartoe het gepachte tot 1 januari 2014 behoorde, dan bij de regio Westelijk Holland, waartoe het vanaf die datum behoort. Voorts is de gemeentelijke herindeling van kracht geworden op 1 januari 2012. De Minister van Economische Zaken had de gevolgen van de gemeentelijke herindeling eerder in de wijziging van het Pachtprijzenbesluit 2007 moeten verwerken. Tenslotte, zo stelt verpachter, houdt de regio-indeling geen rekening met individuele gevallen c.q. percelen. Op het gepachte worden tulpen en aardappelen geteeld. Dergelijke hoogwaardige teelten hebben een hoger opbrengend vermogen dan de naburige percelen. Daarom zou een vergelijking met de voor akkerbouw geschikte percelen in de regio IJsselmeerpolders meer voor de hand hebben gelegen. Aldus heeft de Staatssecretaris gehandeld in strijd met artikel 1 van de Grondwet, dat voorschrijft dat gelijke gevallen gelijk moeten worden behandeld. Verpachter verzoekt de Centrale Grondkamer de beschikking, waarvan beroep, te vernietigen; opnieuw de pachtprijs vast te stellen en de grondkamer te veroordelen in de kosten van deze procedure.&lt;/p&gt;&#13;
&lt;p&gt;Pachter heeft &amp;ndash; samengevat - aangevoerd dat door de grondkamer uitvoering is gegeven aan het gewijzigde Pachtprijzenbesluit 2007, door verpachter geen inhoudelijke argumenten zijn aangevoerd tegen de door de grondkamer vastgestelde pachtwaarde, het beroep niet-ontvankelijk moet worden verklaard en hij verzoekt de Centrale Grondkamer de door de grondkamer Noordwest vastgestelde pachtprijs te handhaven.&lt;/p&gt;&#13;
&lt;h2&gt;Beoordeling van het geschil in hoger beroep&lt;/h2&gt;&#13;
&lt;p&gt;1. Verpachters beroep is ingegeven door de gemeentelijke herindeling per 1 januari 2012, waarbij de gemeenten Wieringen, Wieringermeer, Anna Paulowna en Niedorp zijn gefuseerd tot de gemeente Hollands Kroon. Naar aanleiding van die gemeentelijke herindeling heeft de Minister van Economische Zaken de gronden gelegen in de Wieringermeer per 1 januari 2014 ingedeeld in regio 7, Westelijk Holland (besluit van 31 oktober 2013, Staatsblad 2013/446).&lt;/p&gt;&#13;
&lt;p&gt;2. De Centrale Grondkamer overweegt als volgt. Volgens vaste rechtspraak in het bestuursrecht kan de rechter een besluit van algemene strekking buiten toepassing laten indien dat besluit in strijd is met een wettelijk voorschrift dan wel indien het in strijd is met een algemeen rechtsbeginsel. Het is echter aan het bevoegd gezag om de verschillende belangen, die bij het nemen van een besluit van algemene strekking betrokken zijn, tegen elkaar af te wegen. De rechter heeft daarbij niet tot taak om de waarde of het maatschappelijk gewicht dat aan de betrokken belangen moet worden toegekend naar eigen inzicht vast te stellen en heeft ook overigens daarbij terughoudendheid te betrachten, daargelaten of verpachter zijn bezwaren in dit opzicht overigens voldoende heeft gemotiveerd. Verpachter heeft geen bepalingen in het Burgerlijk Wetboek aangeduid waarmee (de wijziging van) het Pachtprijzenbesluit 2007 in strijd zou zijn. Wel heeft hij verwezen naar artikel 1 Grondwet, het gelijkheidsbeginsel. Bij de verwezenlijking van dat beginsel komt aan de Minister van Economische Zaken echter een ruime beoordelingsruimte toe, mede tegen de achtergrond van de taakverdeling tussen wetgever en rechter. Uit de Nota van Toelichting bij het besluit blijkt dat voorafgaand aan het besluit belangenorganisaties zijn gehoord, dat het Landbouw Economisch Instituut (LEI) voor een steekproefjaar de gevolgen van de nieuwe indeling heeft doorgerekend en dat de gevolgen van de herindeling door de Minister zijn afgewogen. Mede in verband met de herindeling is aan artikel 6 Pachtprijzenbesluit 2007 een vierde lid toegevoegd, om ongewenste effecten te voorkomen. Bij de door de Minister gemaakte afweging heeft klaarblijkelijk mede een rol gespeeld of de herindeling recht deed aan onderlinge verschillen tussen de verschillende in de nieuwe gemeente Hollands Kroon begrepen polders, waaronder de Wieringermeer. Gelet op &amp;eacute;&amp;eacute;n en ander is van strijd met artikel 1 Grondwet geen sprake. In dit verband moet worden bedacht dat de indeling in regio&amp;rsquo;s van het Pachtprijzenbesluit 2007 in het belang van de hanteerbaarheid van het stelsel, alsmede in het belang van de representativiteit van de gegevens die ten grondslag liggen aan de jaarlijkse herziening van de pachtprijzen, noodzakelijkerwijs een min of meer grofmazig karakter draagt. De grieven treffen dus geen doel.&lt;/p&gt;&#13;
&lt;p&gt;3. In een zaak als de onderhavige is geen plaats voor een kostenveroordeling zoals door verpachter is gevraagd.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;De beschikking, waarvan beroep moet worden bevestigd.&lt;/p&gt;&#13;
&lt;h2&gt;Beslissing&lt;/h2&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;Bevestigt de beschikking, waarvan beroep .&lt;/p&gt;</content><legacyfootnotes/><footnotes><footnote/></footnotes><auteurs>E.H.M Harbers</auteurs><published>2017-03-02 15:13:12</published><modified>2017-04-11 12:02:22</modified><editiondate>2017-03-02</editiondate><htmlpath>https://denhollander.info/artikel/14081</htmlpath></article>
</articles></edition>
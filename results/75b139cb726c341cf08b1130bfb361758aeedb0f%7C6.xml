<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2018</searchword><id>15162</id><udhid>UDH:TvAR/15162</udhid><titel>Overdracht van fosfaatrecht in samenwerking</titel><searchwords><searchword>TvAR 10/2018</searchword><searchword>UDH:TvAR/15162</searchword></searchwords><attachments><attachment><name>19999.pdf</name><extention>pdf</extention><url>https://denhollander.info/download/19999/ci</url></attachment></attachments><inleiding>&lt;p&gt;Samenwerking tussen bedrijven biedt de mogelijkheid om bij overdracht van fosfaatrechten 10% verlaging (&amp;lsquo;afroming&amp;rsquo;) te vermijden. En daarnaast is er fiscaal voordeel. Zie hiervoor de bijdragen van Verduijn en Verbakel elders in dit blad. Maar het vraagt wel om bezinning op de betekenis van de begrippen in de volgende tekst, al was het maar vanwege de fraus-legisbepaling in art. 3 lid 1 van de Meststoffenwet (Msw).[2]&lt;br /&gt;Fosfaatrechten &amp;lsquo;rusten op een bedrijf&amp;rsquo;, dat in beheer is bij een &amp;lsquo;landbouwer&amp;rsquo;. Een landbouwer kan ook een &amp;lsquo;samenwerkingsverband&amp;rsquo; zijn, zoals een maatschap. Fosfaatrechten kunnen met een &amp;lsquo;bedrijfsoverdracht&amp;rsquo; mee overgaan naar een andere landbouwer, of &amp;lsquo;overgaan naar een ander bedrijf&amp;rsquo;. &lt;br /&gt;In dit artikel bespreek ik de civielrechtelijke kant van de overdracht c.q. de overgang van fosfaatrechten in situaties van samenwerking. Van de mogelijke samenwerkingsvormen beperk ik me hier tot de maatschap, de vennootschap onder firma (VOF) en de commanditaire vennootschap (CV). De co&amp;ouml;peratie, BV-structuren en andere denkbare rechtsvormen, zoals naar buitenlands recht, laat ik buiten beschouwing.&lt;/p&gt;</inleiding><content>&lt;h3&gt;1. De band tussen fosfaatrechten en een bedrijf&lt;/h3&gt;&#13;
&lt;h4&gt;1.1. Definitie van bedrijf&lt;/h4&gt;&#13;
&lt;p&gt;Fosfaatrechten geven een landbouwer vrijstelling van het verbod om op zijn bedrijf melkvee te houden.[3] Fosfaatrechten &amp;lsquo;rusten&amp;rsquo; op dat bedrijf.[4] In de toepassing van de Meststoffenwet (hierna: Msw) is een bedrijf, kort gezegd, het complex van grond en gebouwen dat een landbouwer bedrijfsmatig beheert, in dit geval (onder meer) voor het houden van melkvee.[5]&lt;/p&gt;&#13;
&lt;p&gt;Deze definitie laat de mogelijkheid open dat een landbouwer meerdere bedrijven beheert, bijv. een biologisch melkvee- en vleesveebedrijf in Flevoland en een gangbaar melkveebedrijf in Friesland. Echter, in het uitvoeringsbeleid van de Rijksdienst voor Ondernemend Nederland (hierna: RVO) vormen alle productie-eenheden die een landbouwer beheert samen zijn bedrijf. Dit bespreek ik verder in paragraaf 1.3.&lt;/p&gt;&#13;
&lt;p&gt;Ten aanzien van het beheer is de aard van de gebruikstitel overigens niet van belang. Er moet wel een geldige titel zijn maar bepalend is dat de landbouwer feitelijk de zeggenschap (beschikkingsmacht) heeft over de onroerende zaken in de uitoefening van de landbouw.[6]&lt;/p&gt;&#13;
&lt;h4&gt;1.2. Bedrijf en fosfaatrechten&lt;/h4&gt;&#13;
&lt;p&gt;De woorden &amp;lsquo;rusten op&amp;rsquo; wijzen op een bepaalde band tussen fosfaatrechten en (de grond en gebouwen van) het bedrijf. Dat geldt overigens ook voor de andere productierechten in de Msw, voor varkens en pluimvee.[7]&lt;/p&gt;&#13;
&lt;p&gt;Duidelijk is dat die band niet onverbrekelijk is. Productierechten kunnen overgaan naar een ander bedrijf.[8] Daarbij is niet vereist dat er een bepaald onderdeel van het bedrijf mee overgaat. Dat betekent dus dat er geen onverbrekelijke juridische band bestaat (in de zin van afhankelijkheid) tussen fosfaatrechten en bepaalde gebruiksrechten op grond of gebouwen.&lt;/p&gt;&#13;
&lt;p&gt;Dat fosfaatrechten op een bedrijf rusten betekent wel dat ze niet persoonsgebonden zijn, zoals een verleende ontheffing op grond van art. 38a of 38 Msw. Op de juridische aanspraken van een persoon op fosfaatrechten ga ik hierna in, in paragraaf 2.&lt;/p&gt;&#13;
&lt;p&gt;Naar mijn mening betekent &amp;lsquo;rusten op&amp;rsquo; niets anders dan dat de vrijstelling van het verbod voor een bepaald complex van grond en gebouwen geldt, en dat bij de overdracht van dat bedrijf aan een andere landbouwer de op dat bedrijf rustende fosfaatrechten mee overgaan, tenzij de overdrager aangeeft dat ze niet mee overgaan.[9]&lt;/p&gt;&#13;
&lt;h4&gt;1.3. Registratie bij RVO&lt;/h4&gt;&#13;
&lt;p&gt;De band tussen fosfaatrechten en een bedrijf komt niet tot uitdrukking in de registratie ervan. Fosfaatrechten staan geregistreerd bij RVO op naam van een landbouwer en niet op een bedrijf. De landbouwer is bij RVO bekend met een relatienummer dat gekoppeld is aan een Burgerservicenummer (BSN) of een nummer in het handelsregister (KvK-nummer). Voor RVO vormen alle productie-eenheden die de landbouwer beheert samen &amp;eacute;&amp;eacute;n bedrijf.&lt;/p&gt;&#13;
&lt;p&gt;RVO hanteert in het kader van de Msw geen register met bedrijfsnummers. Het zogenaamde Unieke Bedrijfsnummer (UBN) functioneert slechts in het kader van regelgeving voor dierziektes (I en R). Dit UBN identificeert overigens geen bedrijf in de zin van de Msw, slechts een locatie daarvan.&lt;/p&gt;&#13;
&lt;p&gt;In het beleid van RVO kan een landbouwer de fosfaatrechten die op zijn naam geregistreerd staan benutten in alle stallen en op alle grond die hij (in Nederland) beheert. Zoals gezegd is denkbaar dat het meerdere bedrijven betreft naar de definitie van de Msw. In die situatie bepaalt de landbouwer zelf hoeveel fosfaatrechten op elk afzonderlijk bedrijf rusten. De landbouwer hoeft de overdracht van het ene naar het andere bedrijf van hemzelf niet bij RVO te melden. Maar bij een bedrijfsoverdracht aan een andere landbouwer zal hij wel moeten aangeven welke locaties en grond, en hoeveel fosfaatrechten, naar die opvolger overgaan.&lt;/p&gt;&#13;
&lt;p&gt;Bij een overdracht van fosfaatrechten vervult de registratie wel een belangrijke rol. Zie daarvoor ook paragraaf 2.5.&lt;/p&gt;&#13;
&lt;h4&gt;1.4. Fosfaatrechten zonder bedrijf&lt;/h4&gt;&#13;
&lt;p&gt;Als fosfaatrechten rusten op een bedrijf rijst de vraag of er ook fosfaatrechten kunnen bestaan die niet op een bedrijf rusten. Ik meen van niet, maar in het beleid van RVO kan het toch wel. Het is namelijk mogelijk dat fosfaatrechten op naam geregistreerd staan van iemand die nog geen bedrijf in beheer heeft. Of die het bedrijfsmatig gebruik van de grond en gebouwen heeft gestaakt.&lt;/p&gt;&#13;
&lt;p&gt;Fosfaatrechten vervallen niet vanzelf door het niet benutten ervan. Dit laat onverlet dat RVO in omstandigheden fosfaatrechten wel kan intrekken. Het lijkt me dat daarvoor onvoldoende is dat er slechts een bepaalde tijd van niet-benutten is verstreken.&lt;/p&gt;&#13;
&lt;h4&gt;1.5. Eerste conclusie&lt;/h4&gt;&#13;
&lt;p&gt;Mijn conclusie is dat de band tussen fosfaatrechten en het bedrijf erg los is. Fosfaatrechten staan geregistreerd op naam van een landbouwer, niet op een bedrijf. De landbouwer mag op elke locatie (grond of gebouw) in Nederland melkvee houden als hij voldoende fosfaatrechten op naam heeft. En bij de overdracht van zijn bedrijf, of een deel ervan, gaan slechts fosfaatrechten mee over als hij daarvoor kiest, en in dat geval zoveel als hij kiest. Dat fosfaatrechten op een bedrijf rusten betekent dus feitelijk slechts dat iemand die geen bedrijf beheert niet (permanent) fosfaatrechten op zijn naam geregistreerd kan hebben.&lt;/p&gt;&#13;
&lt;h3&gt;2. De landbouwer en zijn fosfaatrechten&lt;/h3&gt;&#13;
&lt;h4&gt;2.1. Fosfaatrechten als vermogensrecht&lt;/h4&gt;&#13;
&lt;p&gt;RVO registreert fosfaatrechten op naam van een landbouwer. Overdracht van fosfaatrechten aan een andere landbouwer is mogelijk, met het gehele bedrijf of afzonderlijk. Dat roept de vraag op naar de juridische relatie tussen de landbouwer en de geregistreerde fosfaatrechten.&lt;/p&gt;&#13;
&lt;p&gt;Allereerst stel ik vast dat een fosfaatrecht een vermogensrecht (een goed) is in de zin van art. 3:6 BW. Dit zou betwijfeld kunnen worden. &amp;lsquo;Strekt het ertoe&amp;rsquo; de veehouder stoffelijk voordeel te verschaffen, terwijl het doel toch juist is zijn vrijheid om vee te houden in te perken?&lt;/p&gt;&#13;
&lt;p&gt;Fosfaatrechten kunnen &amp;lsquo;onder elke titel&amp;rsquo; overgaan naar een ander bedrijf.[10] Dat is overigens nog niet hetzelfde als een overdracht in goederenrechtelijke zin, naar een ander vermogen. Bij punt 1 heb ik echter geconcludeerd dat er geen vaste band is tussen fosfaatrechten en (gebruiksrechten op) de onroerende zaken van een bedrijf. &amp;lsquo;Losse&amp;rsquo; overdracht is mogelijk. En ook uit de wetsgeschiedenis van mestproductierechten maak ik op dat het de bedoeling van de wetgever is geweest zelfstandige overdracht mogelijk te maken. Ten aanzien van niet-grondgebonden mestproductierechten, de voorloper van de huidige productierechten, spreekt de Minister herhaaldelijk en zonder voorbehoud over de verhandelbaarheid ervan.[11]&lt;/p&gt;&#13;
&lt;p&gt;Fosfaatrechten kunnen dus zelfstandig overgaan naar een ander vermogen, en zijn daarom een (verhandelbaar) vermogensrecht. En hoewel een fosfaatrecht geen zaak is, spreek ik hierna, zoals algemeen gebruikelijk, toch over &amp;lsquo;de eigendom&amp;rsquo; ervan, waarmee ik de volledige gerechtigdheid bedoel.&lt;/p&gt;&#13;
&lt;p&gt;Fosfaatrechten zijn dus een &amp;lsquo;goed&amp;rsquo;. RVO registreert ze op naam van een landbouwer. Het register met de tenaamstelling is niet openbaar; fosfaatrechten zijn geen registergoed.&lt;/p&gt;&#13;
&lt;h4&gt;2.2. Houderschap en eigendom&lt;/h4&gt;&#13;
&lt;p&gt;Degene op wiens naam c.q. bedrijf fosfaatrechten geregistreerd staan is de &amp;lsquo;houder&amp;rsquo; ervan. De houder van fosfaatrechten heeft de feitelijke macht. Indien hij houdt voor zichzelf, wordt hij als bezitter verondersteld eigenaar te zijn.&lt;/p&gt;&#13;
&lt;p&gt;De landbouwer aan wie de Minister in 2018 fosfaatrechten heeft toegewezen is in beginsel de eigenaar ervan. Daarop is een uitzondering mogelijk. Hof Arnhem-Leeuwarden concludeerde in een casus dat de eigendom (van in dat geval melkquotum) niet toekwam aan degenen op wiens naam het was gesteld. Dit betrof echter de situatie dat het samenwerkingsverband aan wie het quotum toekwam niet meer bestond en het op naam van een ander was gesteld. Het Hof overweegt dan dat &amp;lsquo;moet worden aangenomen dat dit is toegekend aan de (&lt;span class="italic"&gt;op 1 april 1984&lt;/span&gt;) &amp;hellip;. bestaande vennootschap onder firma. Dat &amp;hellip; het quotum op naam van (&lt;span class="italic"&gt;een andere&lt;/span&gt;) vennootschap onder firma is gesteld, is in dezen zonder betekenis.&amp;rsquo; De Hoge Raad stemde daarmee in, mede &amp;lsquo;gelet op de omstandigheid dat de tenaamstelling niet bepalend is voor de vraag wie rechthebbende op het quotum is&amp;rsquo;.[12]&lt;/p&gt;&#13;
&lt;p&gt;Dat de landbouwer aan wie fosfaatrechten zijn toegewezen in beginsel daarvan eigenaar is neemt niet weg dat anderen verbintenisrechtelijke aanspraken kunnen hebben, zoals een verpachter, de economisch eigenaar, een koper e.a. Op basis van verbintenisrechtelijke aanspraken kan een landbouwer verplicht zijn om zijn fosfaatrechten over te dragen.&lt;/p&gt;&#13;
&lt;p&gt;Of een verpachter bij het einde van het pachtcontract aanspraak heeft op overname van fosfaatrechten die aan de pachter zijn toegewezen, als dat niet reeds is overeengekomen, zal uit jurisprudentie moeten blijken. Ik acht dat wel waarschijnlijk, zij het mogelijk niet bij de verpachting van &amp;lsquo;losse grond&amp;rsquo; maar slechts bij de verpachting van stalruimte, dit overigens tegen vergoeding van de helft van de waarde. Een en ander zoals dat ook geldt voor varkensrechten, waarmee fosfaatrechten mijns inziens meer overeenkomsten hebben dan met melkquotum. En hetzelfde zou kunnen gelden voor de eigenaar van vee bij het einde van een verzorgingscontract. Dit terzijde.&lt;/p&gt;&#13;
&lt;h4&gt;2.3. Overdracht van fosfaatrechten&lt;/h4&gt;&#13;
&lt;p&gt;Fosfaatrechten kunnen onder elke titel overgaan naar (het vermogen van) een andere landbouwer. Meest voorkomende bijzondere titels zijn huur en koop. RVO registreert slechts de overdracht, niet de titel. Uitzondering daarop is de overdracht die slechts bedoeld is voor &amp;eacute;&amp;eacute;n kalenderjaar. RVO noemt zo&amp;rsquo;n overdracht &amp;lsquo;lease&amp;rsquo;. Ik merk op dat dat niet correct is. De onderliggende titel zal vaak geen lease zijn maar verhuur voor 1 jaar.[13]&lt;/p&gt;&#13;
&lt;p&gt;Het fosfaatrecht is wat de overdracht betreft in beginsel op &amp;eacute;&amp;eacute;n lijn te stellen met de andere productierechten in de Meststoffenwet, te weten varkensrecht en pluimveerecht. Twee belangrijke verschillen:&lt;/p&gt;&#13;
&lt;ol&gt;&#13;
&lt;li class="nummers"&gt;Bij varkensrecht en pluimveerecht gelden beperkingen ten aanzien van de bedrijven waaraan ze kunnen worden overgedragen. Op basis van deze &amp;lsquo;verplaatsingsregels&amp;rsquo; geldt ook een verbod op het feitelijk verplaatsen van varkens en kippen naar een locatie in aangewezen overschotgebieden.&lt;/li&gt;&#13;
&lt;li class="nummers"&gt;Bij fosfaatrechten geldt, uitzonderingen daargelaten, een verlaging bij overdracht van 10%.[14] Die verlaging is er, naar de letter van de Msw overigens niet bij de overdracht van een geheel bedrijf.[15] Bij de andere productierechten zou die verlaging er ook kunnen zijn, maar dat moet dan in het Uitvoeringsbesluit worden bepaald.&lt;/li&gt;&#13;
&lt;/ol&gt;&#13;
&lt;p&gt;In de praktijk betekent dit beleid dat uiterlijk op 31 december van elk jaar het benodigde aantal fosfaatrechten geregistreerd dient te staan op, of in elk geval de overdracht gemeld dient te zijn naar, het KvK-nummer van de betreffende veehouder.&lt;/p&gt;&#13;
&lt;h4&gt;2.4. Zekerheden bij overdracht&lt;/h4&gt;&#13;
&lt;p&gt;Op fosfaatrechten kan geen pandrecht worden gevestigd.[16] Reeds bij de invoering van niet-grondgebonden mestproductierechten kiest de Minister daarvoor. De reden is dat het &amp;lsquo;een complexe materie&amp;rsquo; is. Daarmee doelt hij op uitvoeringsproblemen: de overheid zou zich bij de registratie van een overdracht van productierecht niet moeten verdiepen in de civielrechtelijke betrekkingen, waaronder het bestaan en de benutting van een pandrecht.[17]&lt;/p&gt;&#13;
&lt;p&gt;Niettemin is er in de praktijk wel behoefte aan zekerheden. Bijvoorbeeld bij verkoop van fosfaatrechten:&lt;/p&gt;&#13;
&lt;ul&gt;&#13;
&lt;li class="streepjes"&gt;voor betaling van de koopprijs,&lt;/li&gt;&#13;
&lt;li class="streepjes"&gt;voor het opeisen van de fosfaatrechten uit de failliete boedel;&lt;/li&gt;&#13;
&lt;/ul&gt;&#13;
&lt;p&gt;Of bij verhuur:&lt;/p&gt;&#13;
&lt;ul&gt;&#13;
&lt;li class="streepjes"&gt;voor het invorderen van de huurpenningen;&lt;/li&gt;&#13;
&lt;li class="streepjes"&gt;voor het (feitelijk) kunnen leveren van de fosfaatrechten aan een opvolgende partij, bij het einde van de huur;&lt;/li&gt;&#13;
&lt;li class="streepjes"&gt;voor het opeisen van de fosfaatrechten, of de waarde ervan, indien huurder ze aan derden heeft geleverd.&lt;/li&gt;&#13;
&lt;/ul&gt;&#13;
&lt;p&gt;Verpanding van andere goederen is uiteraard wel mogelijk. Bijvoorbeeld het melkvee van de huurder. Dit dient uiteraard bij voorkeur wel een eerste pandrecht te zijn.&lt;/p&gt;&#13;
&lt;p&gt;Ook een waarborgsom of een bankgarantie kunnen de gewenste zekerheid geven. Nadeel van een waarborgsom is dat het &amp;lsquo;dood geld&amp;rsquo; is. En een bankgarantie gaat ten koste van de kredietruimte. Deze zekerheden worden weleens gekozen als er sprake is van een koopoptie of &amp;ndash;plicht. Of voor het invorderen van de huurpenningen, met de omvang van een aantal huurtermijnen.&lt;/p&gt;&#13;
&lt;p&gt;Belangrijkste probleem, waarvoor zekerheid gewenst is, betreft de mogelijkheid dat de fosfaatrechten aan een derde worden geleverd die te goeder trouw is ten aanzien van handelingsbevoegdheid van de overdrager en de juistheid van de titel.&lt;/p&gt;&#13;
&lt;p&gt;Dit kan in bepaalde gevallen ondervangen worden met het &amp;lsquo;blokkaderecht&amp;rsquo; van de geregistreerde hypotheekhouder.[18] In het kort komt dit hierop neer:&lt;/p&gt;&#13;
&lt;ul&gt;&#13;
&lt;li class="streepjes"&gt;een hypotheekhouder registreert zich bij RVO;&lt;/li&gt;&#13;
&lt;li class="streepjes"&gt;bij een voorgenomen overdracht wordt zijn toestemming gevraagd;&lt;/li&gt;&#13;
&lt;li class="streepjes"&gt;de overdracht wordt door RVO maximaal 180 dagen aangehouden, in welke termijn de hypotheekhouder gelegenheid heeft (in kort geding) zijn rechten te bewijzen.&lt;/li&gt;&#13;
&lt;/ul&gt;&#13;
&lt;h4&gt;2.5. Feitelijke en juridische levering&lt;/h4&gt;&#13;
&lt;p&gt;Voor de overdracht van fosfaatrechten is een levering vereist door een bevoegd persoon en met een geldige titel. Omdat een fosfaatrecht geen zaak is, noch recht aan toonder, vindt levering in beginsel plaats door een daartoe bestemde akte[19]. Registratie van die overdracht is echter wel vereist. Zonder registratie is het niet mogelijk om de fosfaatrechten te benutten[20]&lt;/p&gt;&#13;
&lt;p&gt;Wijziging van de tenaamstelling in de registratie betekent allereerst een overdracht aan c.q. overgang van fosfaatrechten, dus de feitelijke levering aan een opvolgende houder.&lt;/p&gt;&#13;
&lt;p&gt;De registratie is verder een noodzakelijke voorwaarde voor de juridische levering. De Hoge Raad heeft namelijk in 2004 beslist dat een met fosfaatrechten vergelijkbaar vermogensrecht na verkoop ervan nog in het vermogen van de verkoper aanwezig is zolang de registratie niet is aangepast.[21]&lt;/p&gt;&#13;
&lt;p&gt;Daaruit volgt dat registratie een goederenrechtelijke betekenis heeft. Als de registratie niet wijzigt, verlaten de fosfaatrechten het vermogen niet. Dat betekent mijns inziens dat, bijvoorbeeld, bij verkoop van fosfaatrechten met een voorbehoud van een huurrecht in de onderlinge verhoudingen wel sprake is van huur, maar dat extern de verkoper/huurder nog steeds eigenaar is.&lt;/p&gt;&#13;
&lt;p&gt;Wellicht is deze uitleg van het arrest te strikt. Te verdedigen is dat iemand toch eigenaar kan zijn van fosfaatrechten die niet op zijn naam geregistreerd staan. Bijvoorbeeld als een verkoper rechtstreeks fosfaatrechten overdraagt aan een landbouwer die met de koper een huurovereenkomst heeft. Het lijkt onlogisch dat in zo&amp;rsquo;n geval de eigendom bij de verkoper zou blijven of bij de huurder zou komen.&lt;/p&gt;&#13;
&lt;p&gt;Vooralsnog houd ik het erop dat de registratie op naam van een verkrijger een onmisbaar onderdeel is van de juridische levering.&lt;/p&gt;&#13;
&lt;h4&gt;2.6. Tweede conclusie&lt;/h4&gt;&#13;
&lt;p&gt;Uit het voorgaande concludeer ik dat fosfaatrecht een vermogensrecht is dat op basis van elke titel kan overgaan naar een ander vermogen, maar dat voor die overgang wel vereist is dat de tenaamstelling wordt gewijzigd van de vervreemder naar de verkrijger.&lt;/p&gt;&#13;
&lt;p&gt;Dat betekent dat in principe, naast verkoop en verhuur, ook de inbreng van fosfaatrechten in een samenwerking, bijvoorbeeld een maatschap, mogelijk is. Ook uit art. 33 Msw volgt overigens &amp;ndash; indirect- dat inbreng van fosfaatrechten in een maatschap mogelijk is, namelijk bij een bedrijfsoverdracht.&lt;/p&gt;&#13;
&lt;h3&gt;3. De maatschap als landbouwer&lt;/h3&gt;&#13;
&lt;h4&gt;3.1. Maatschap als samenwerkingsverband&lt;/h4&gt;&#13;
&lt;p&gt;Een maatschap kan een landbouwer in de zin van de Msw zijn. Dat is een korte aanduiding van de stelling dat een groep personen die onderling een overeenkomst van maatschap hebben gesloten, met (mede) als doel het beoefenen van bedrijfsmatige landbouw, voldoen van de definitie van &amp;lsquo;landbouwer&amp;rsquo; in de Msw.[22]&lt;/p&gt;&#13;
&lt;p&gt;Volgens het Burgerlijk Wetboek (BW) is een &amp;lsquo;maatschap&amp;rsquo; een overeenkomst.[23] In het spraakgebruik, dat ik hier volg, is een maatschap echter de aanduiding van een &amp;lsquo;samenwerkingsverband&amp;rsquo;, dus een groep van personen en/of rechtspersonen die zo&amp;rsquo;n overeenkomst gesloten hebben.&lt;/p&gt;&#13;
&lt;p&gt;Gelet op de definitie in het BW kunnen dezelfde personen onderling meerdere overeenkomsten van maatschap hebben. Ook meerdere maatschappen met hetzelfde doel, bijvoorbeeld uitoefening van het landbouwbedrijf. Uiteraard kan een bepaald goed niet tegelijk onderdeel zijn van meerdere maatschapsvermogens.&lt;/p&gt;&#13;
&lt;p&gt;Ook is het mogelijk dat een partij tot de overeenkomst toetreedt, of eruit uittreedt, waarbij de overeenkomst (het samenwerkingsverband, de maatschap) in stand blijft.&lt;/p&gt;&#13;
&lt;p&gt;Dit laatste sluit aan bij het beleid van de Rijksdienst voor Ondernemend Nederland (RVO). In dit beleid neemt de registratie in het handelsregister (het &amp;lsquo;KvK-nummer&amp;rsquo;) een belangrijke plaats in. Het KvK-nummer wijzigt niet als er een wijziging is in de deelnemende personen van een maatschap, dus is voor RVO nog steeds sprake van dezelfde landbouwer en hetzelfde bedrijf.[24]&lt;/p&gt;&#13;
&lt;p&gt;Gelet op de definitie van &amp;lsquo;maatschap&amp;rsquo; zijn er vele varianten mogelijk. Van zeer beperkte samenwerking, bijvoorbeeld het gezamenlijk exploiteren van een enkel goed, tot en met het gezamenlijk exploiteren van meerdere bedrijven. Ik onderscheid hier drie soorten:&lt;/p&gt;&#13;
&lt;ol&gt;&#13;
&lt;li class="nummers"&gt;De maatschap die niet aan het handelsverkeer deelneemt. Ik noem dit een &amp;lsquo;&lt;span class="underlined"&gt;interne maatschap&lt;/span&gt;&amp;rsquo;. Een voorbeeld is het gezamenlijk verhuren van fosfaatrechten aan een van de maten, of inbreng ervan in zijn onderneming.&lt;/li&gt;&#13;
&lt;li class="nummers"&gt;De maatschap die wel aan het handelsverkeer deelneemt maar niet onder een gemeenschappelijke naam. Dit is een &amp;lsquo;&lt;span class="underlined"&gt;stille maatschap&lt;/span&gt;&amp;rsquo;, niet te verwarren met 1. Rechtshandelingen voor de stille maatschap worden verricht door de maten gezamenlijk, of door een maat met volmacht van de anderen.&lt;/li&gt;&#13;
&lt;li class="nummers"&gt;De maatschap die onder een gemeenschappelijk naam aan het handelsverkeer deelneemt. Dit is een openbare maatschap (als het om beroepsuitoefening gaat), een VOF (in geval van een bedrijf) of een CV. Deelname aan het handelsverkeer geschiedt door elke maat/vennoot, als bestuurder, binnen zijn overeengekomen bevoegdheid.&lt;/li&gt;&#13;
&lt;/ol&gt;&#13;
&lt;p&gt;De interne maatschap exploiteert geen bedrijf. De interne maatschap wordt niet ingeschreven bij de KvK. Dat wil zeggen: kan wel worden ingeschreven, maar daarvoor is het handelsregister niet bedoeld. In principe is het zelfs een strafbaar feit.[25] Een interne maatschap, die geen bedrijf beheert, kan geen fosfaatrechten op naam krijgen, dus ervan geen eigenaar worden. Slechts verbintenisrechtelijke aanspraken zijn mogelijk, zoals inzake de economische eigendom.&lt;/p&gt;&#13;
&lt;h4&gt;3.2. Toewijzing fosfaatrechten aan een maatschap&lt;/h4&gt;&#13;
&lt;p&gt;Bij het toewijzen in 2018 van fosfaatrechten aan een maatschap (dus aan de maten gezamenlijk) worden deze onderdeel van een gemeenschap, het gemeenschappelijk vermogen van de maten. In principe is het aandeel van elke maat daarin gelijk.[26] Echter, afwijkende afspraken zijn mogelijk, zoals:&lt;/p&gt;&#13;
&lt;ol&gt;&#13;
&lt;li class="nummers"&gt;Bij maatschappen die tussen 2 juli 2015 en 1 januari 2018 tot stand zijn gekomen, is vaak de aanspraak op toewijzing van fosfaatrechten ingebracht. Stel, maat 1 brengt een &amp;lsquo;referentie&amp;rsquo; van 1.000 kg in en maat 2 van 2.000 kg. In principe kan dan bij de toegewezen fosfaatrechten een onderlinge verdeling worden aangehouden van 1/3 en 2/3.&lt;/li&gt;&#13;
&lt;li class="nummers"&gt;De maten hanteren een bepaalde verdeling van overdrachts- en/of stakingswinsten of &amp;ndash;verliezen. Hiermee geven de maten aan welk aandeel elk heeft in de waarde van het goed en (dus) ook in de gemeenschappelijke eigendom van fosfaatrechten.&lt;/li&gt;&#13;
&lt;/ol&gt;&#13;
&lt;p&gt;Maar er kunnen redenen zijn daarvan af te wijken, bijvoorbeeld:&lt;/p&gt;&#13;
&lt;ul&gt;&#13;
&lt;li class="streepjes"&gt;Zakelijk: een van de maten had referentie dankzij het vee dat hij voor de ander verzorgde. Die referentie wordt daarom (deels) aan de eigenaar van het vee toegekend.&lt;/li&gt;&#13;
&lt;li class="streepjes"&gt;Onzakelijk: een van de maten heeft de gehele referentie ingebracht, maar toch wordt het aandeel van elke maat in de fosfaatrechten zonder tegenprestatie gelijk.&lt;/li&gt;&#13;
&lt;/ul&gt;&#13;
&lt;p&gt;Uiteraard is het mogelijk, en vaak ook wenselijk, dat de maten onderling een vaststellingsovereenkomst sluiten waarbij ze expliciet een bepaalde verdeling van de eigendom en/of economische eigendom maken, bijvoorbeeld in verhouding tot ieders inbreng van stalruimte of vee, of ieders aandeel in het vroegere melkquotum.&lt;/p&gt;&#13;
&lt;h4&gt;3.3. Inbreng van fosfaatrechten&lt;/h4&gt;&#13;
&lt;p&gt;De maatschap is een overeenkomst die verplicht tot &amp;lsquo;inbreng&amp;rsquo;, waarmee of waardoor een gemeenschappelijk vermogen tot stand komt of kan komen. Wat betreft inbreng onderscheiden we drie vormen:&lt;/p&gt;&#13;
&lt;ol&gt;&#13;
&lt;li class="nummers"&gt;van eigendom: het betreffende goed komt volledig in het vermogen van de maatschap. Juridisch gezien spreken we strikt genomen alleen van &amp;lsquo;eigendom&amp;rsquo; bij stoffelijke zaken en anders van &amp;lsquo;(volledige) gerechtigdheid tot&amp;rsquo; een goed. In het spraakgebruik, dat ik ook hier volg, is &amp;lsquo;eigendom&amp;rsquo; wel ingeburgerd;&lt;/li&gt;&#13;
&lt;li class="nummers"&gt;van het economisch belang, ook wel &amp;lsquo;de economische eigendom&amp;rsquo; genoemd: de waardestijging of &amp;ndash; daling wordt binnen de maatschap gedeeld. De eigendom blijft echter bij de inbrenger, in diens &amp;lsquo;persoonlijke onderneming&amp;rsquo;;&lt;/li&gt;&#13;
&lt;li class="nummers"&gt;van het genot: de vruchten die het goed opleveren komen aan de maten toe. De eigendom en economische eigendom blijven echter bij de inbrenger, in diens &amp;lsquo;persoonlijke onderneming&amp;rsquo;.&lt;/li&gt;&#13;
&lt;/ol&gt;&#13;
&lt;p&gt;Veelal is bij de inbreng ook het recht c.q. de bevoegdheid van gebruik en beheer inbegrepen. Ook wordt vaak arbeid ingebracht, soms zelfs alleen maar arbeid.&lt;/p&gt;&#13;
&lt;p&gt;Voor de inbreng in eigendom en/of het verkrijgen van een gebruiksrecht is vereist dat de fosfaatrechten op naam gesteld worden van de maatschap (zie paragraaf 2).&lt;/p&gt;&#13;
&lt;p&gt;Uiteraard kan een maatschap ook zelf goederen (of het genot ervan) verkrijgen. Bijvoorbeeld door toewijzing door de overheid van fosfaatrechten, zie paragraaf 3.2. Of door aankoop, huur e.d.&lt;/p&gt;&#13;
&lt;p&gt;Inbreng van eigendom is overigens niet hetzelfde als verkoop en inbreng van genot niet hetzelfde als verhuur, al zijn de betreffende bepalingen uit het BW in principe wel van overeenkomstige toepassing.[27]&lt;/p&gt;&#13;
&lt;p&gt;Bij het verkrijgen van goederen door de maatschap, worden deze onderdeel van een gemeenschap. In principe is het aandeel van elke maat daarin gelijk. Maar vaak gelden afwijkende afspraken, bijvoorbeeld:&lt;/p&gt;&#13;
&lt;ol&gt;&#13;
&lt;li class="nummers"&gt;inbreng tegen boekwaarde met voorbehoud van stille reserves. Bij om niet verkregen of afgeschreven goederen komt de waarde op het moment van inbreng volledig aan de inbrenger toe;&lt;/li&gt;&#13;
&lt;li class="nummers"&gt;een bepaalde verdeling van overdrachts- en/of stakingswinsten of &amp;ndash;verliezen. Hiermee geven de maten aan welk aandeel elk heeft in de waarde van het goed en (dus) van het goed zelf.&lt;/li&gt;&#13;
&lt;/ol&gt;&#13;
&lt;h4&gt;3.4. Stille maatschap, VOF en CV&lt;/h4&gt;&#13;
&lt;p&gt;Het belangrijkste verschil tussen stille maatschap, VOF en CV ligt in de aansprakelijkheid. Maten zijn in gelijke delen aansprakelijk voor schulden van de maatschap, tenzij uit de betreffende rechtshandeling volgt dat ze hoofdelijk aansprakelijk zijn. Vennoten in een VOF zijn hoofdelijk en voor het geheel aansprakelijk voor de schulden van de VOF, en dat geldt ook voor beherende vennoten in een CV. De stille vennoot in een CV is slechts aansprakelijk tot de omvang van zijn inbreng. Hij mag zich dan niet met het beheer in (de onderneming van) de CV bezighouden.&lt;/p&gt;&#13;
&lt;p&gt;VOF en CV hebben een &amp;lsquo;afgescheiden vermogen&amp;rsquo;. Dat houdt in dat crediteuren van de VOF/CV bij voorrang verhaal hebben op goederen van het samenwerkingsverband. Of dit ook geldt voor de stille maatschap staat volgens mij nog niet vast. Ik ben geneigd te denken van wel, omdat ook de stille maatschap aan het handelsverkeer deelneemt, alleen niet onder een gemeenschappelijke naam.&lt;/p&gt;&#13;
&lt;p&gt;Een toetredende (beherende) vennoot tot een VOF of CV wordt ook volledig aansprakelijk voor bestaande schulden van het samenwerkingsverband. Dit volgt uit jurisprudentie van de Hoge Raad.[28] Naar ik meen is dat nog niet bepaald voor de stille maatschap.&lt;/p&gt;&#13;
&lt;p&gt;De verschillen tussen stille maatschap, VOF en CV zijn in de praktijk van handel in fosfaatrechten wel van belang. Bijvoorbeeld:&lt;/p&gt;&#13;
&lt;ul&gt;&#13;
&lt;li class="streepjes"&gt;bij verkoop aan een stille maatschap is elke maat slechts gedeeltelijk aansprakelijk voor de koopprijs, tenzij anders overeengekomen;&lt;/li&gt;&#13;
&lt;li class="streepjes"&gt;niet zeker is of een nieuw toegetreden maat ook aansprakelijk is voor betaling van de koopprijs.&lt;/li&gt;&#13;
&lt;/ul&gt;&#13;
&lt;p&gt;Belangrijker wellicht nog is dat met name een CV het risico in zich kan hebben van toepassing van de fraus-legisbepaling. Hoewel een CV op zich een deugdelijke rechtsvorm voor samenwerking is, kan deze ook worden toegepast voor het slechts ter beschikking stellen van geld of goederen, in plaats van lening of verhuur. De risico&amp;rsquo;s van een stille vennoot (commandiet) zijn niet volledig weg te nemen maar wel vergaand te beperken.&lt;/p&gt;&#13;
&lt;p&gt;Als, bijvoorbeeld, de inbreng van fosfaatrechten door een stille vennoot feitelijk niets anders is dan een verkoop of huurkoopovereenkomst, waarbij de rechtsvorm van CV vooral of uitsluitend gekozen wordt om de 10% afroming van de fosfaatrechten te voorkomen, dan is toepassing van de fraus-legisbepaling niet denkbeeldig.&lt;/p&gt;&#13;
&lt;p&gt;Dat kan uiteraard ook gebeuren bij een stille maatschap of VOF, als feitelijk geen samenwerking wordt beoogd, maar een CV kan sneller aanleiding geven tot discussie met RVO. Al was het maar omdat de commanditaire vennoten niet ingeschreven zijn bij de KvK, dus bij een overdracht van fosfaatrechten aan een CV niet zichtbaar is dat de overdrager zelf ook deelneemt aan de samenwerking.&lt;/p&gt;&#13;
&lt;h4&gt;3.5. Samenvatting en conclusies&lt;/h4&gt;&#13;
&lt;p&gt;Fosfaatrechten rusten op een bedrijf en zijn (dus) niet persoonsgebonden. Een landbouwer kan slechts fosfaatrechten op zijn naam geregistreerd hebben en houden als hij een bedrijf beheert. De landbouwer kan de op zijn naam geregistreerde fosfaatrechten slechts benutten in een bedrijf. Letterlijk is een bedrijf een bepaald complex van grond en gebouwen, in de toepassing van de Msw door RVO omvat het elke locatie in Nederland waar de landbouwer zijn bedrijf uitoefent.&lt;/p&gt;&#13;
&lt;p&gt;Fosfaatrechten zijn een vermogensrecht is dat op elke titel kan overgaan naar een ander vermogen. Voor die overgang is echter wel vereist dat de registratie (tenaamstelling) wordt gewijzigd van de vervreemder naar de verkrijger. Die wijziging is een onmisbaar onderdeel van de feitelijke en de juridische levering.&lt;/p&gt;&#13;
&lt;p&gt;Goederenrechtelijk is verder van belang dat verpanding van fosfaatrechten niet mogelijk is.&lt;/p&gt;&#13;
&lt;p&gt;De Msw maakt onderscheid tussen overdracht van fosfaatrechten naar een ander bedrijf en overgang in samenhang met bedrijfsoverdracht, waarbij een bedrijf een bepaald complex van grond en gebouwen is dat de landbouwer beheert. In het beleid van RVO is er slechts &amp;eacute;&amp;eacute;n vorm van overdracht, namelijk de registratie op een ander KvK-nummer.&lt;/p&gt;&#13;
&lt;p&gt;Verbintenisrechtelijk zijn er geen bijzondere beperkingen. Tal van aanspraken op fosfaatrechten zijn mogelijk, zoals een recht op levering of op (een deel van) de waarde (economische eigendom).&lt;/p&gt;&#13;
&lt;p&gt;Een landbouwer in de zin van de Msw kan ook een samenwerkingsverband zijn. Dus ook een maatschap, VOF of CV. Daarbij is er veel ruimte voor onderlinge afspraken tussen de samenwerkende partners, zoals ten aanzien van de wijze van inbreng en de onderlinge verdeling van de (economische) eigendom. Wel is van belang te onderkennen:&lt;/p&gt;&#13;
&lt;ol&gt;&#13;
&lt;li class="nummers"&gt;Een samenwerkingsverband dat geen bedrijf beheert, kan geen houder van fosfaatrechten zijn en blijven.&lt;/li&gt;&#13;
&lt;li class="nummers"&gt;In een samenwerkingsverband dat wel een bedrijf beheert, kan slechts sprake zijn van gezamenlijke eigendom van fosfaatrechten, of een gebruiksrecht ervan, na registratie daarvan door RVO.&lt;/li&gt;&#13;
&lt;li class="nummers"&gt;Een samenwerkingsverband dat uitsluitend of in hoofdzaak erop is gericht de korting bij overdracht van fosfaatrechten te ontlopen heeft het risico in zich dat RVO aan het bestaan ervan voorbijgaat. Dat betreft met name, maar niet uitsluitend, de CV waarin de commandiet slechts fosfaatrechten wenst in te brengen en (op termijn) te verkopen.&lt;/li&gt;&#13;
&lt;/ol&gt;</content><legacyfootnotes/><footnotes><footnote>1 Christiaan van Harten is senior jurist bij Flynth adviseurs en accountants.</footnote><footnote>2 Deze houdt, kort gezegd, in dat toch afroming kan plaatsvinden als samenwerking in feite geen ander doel heeft dan het vermijden ervan.</footnote><footnote>3 Art 21b lid 1 Msw. Dit is overigens niet het enige verbod, zie art. 21.</footnote><footnote>4 Zie o.a. art. 21b lid 1 Meststoffenwet (Msw).</footnote><footnote>5 Definitie in art. 1.1. sub i Msw.</footnote><footnote>6 Dit volgt uit vaste jurisprudentie van het College van Beroep voor het bedrijfsleven, zie bijv. de uitspraak van 11 juni 2014 (ECLI: NL:CBB:2014:305). Wat voor landbouwgrond geldt zal ook voor gebouwen moeten gelden.</footnote><footnote>7 Art. 19 en 20 Msw.</footnote><footnote>8 Art. 25 e.a. Msw.</footnote><footnote>9 Zie ook de informatie over ‘Uw bedrijf overdragen’ op mijn.rvo.nl.</footnote><footnote>10 Art. 25 Msw.</footnote><footnote>11 Zie bijv. MvT op de Wet verplaatsing mestproductie (&lt;span class="italic"&gt;Kamerstukken II&lt;/span&gt; 1988/89, 21114, 3 ): &lt;span class="italic"&gt;‘Aan het niet-gebonden deel van de mestproductierechten, het deel dat binnen het gestelde kader vrij, dat wil zeggen los van het bedrijf of grond, verhandelbaar is geworden zal naar verwachting in het economisch verkeer een bepaalde waarde worden toegekend.’&lt;/span&gt;</footnote><footnote>12 HR 26 januari 1996 HR:1996:ZC1972.</footnote><footnote>13 En ook vruchtgebruik voor de duur van een aantal maanden is in principe mogelijk.</footnote><footnote>14 Art. 32 Meststoffenwet.</footnote><footnote>15 Art. 33 Meststoffenwet.</footnote><footnote>16 Art. 30 lid 1 Meststoffenwet.</footnote><footnote>17 Zie bijvoorbeeld de MvT bij het wetsvoorstel tot vereenvoudiging van de mestproductierechten, Kst. 30004, nr. 3, onderdeel D: ‘Een dergelijk recht verhoudt zich slecht met de wijze waarop het productierecht overgaat, waarbij de civielrechtelijke titel niet van belang is maar uitsluitend de registratie door de Minister van Landbouw, Natuur en Voedselkwaliteit. De overheid staat volledig buiten de civielrechtelijke verbintenissen die de partijen jegens elkaar of jegens derden, bijvoorbeeld een pandhouder, zijn aangegaan en heeft op dat punt dan ook een volstrekt lijdelijke rol. Het zou gelet op deze invulling van de wijze van overgang van het productierecht en gelet op het bedrijfsgebonden karakter van dat recht ook moeilijk zijn om invulling aan het recht van parate executie te geven. Een en ander zou een afzonderlijke wettelijke regeling behoeven die de uitvoerbaarheid van het systeem niet ten goede komt.’</footnote><footnote>18 Art. 30 lid 2 en 3 Meststoffenwet, nader uitgewerkt in art. 105 t/m 109 Uitvoeringsregeling.</footnote><footnote>19 Art. 95 Boek 3 BW</footnote><footnote>20 Art 27 lid 2 Msw: ‘Er kan pas aanspraak worden gemaakt op….’</footnote><footnote>21 HR 9 april 2004, ECLI:NL:HR:2004:AO3858. Dit betrof visvergunningen en -quota. Vóór de registratie op naam van koper ging verkoper failliet. De rechten bleken tot de faillissementsboedel te behoren. Zie ook mijn artikel ‘Verhuur van varkensrechten is mogelijk’ in dit blad in 2016.</footnote><footnote>22 Art 1.1.gg Msw: ‘…. samenwerkingsverband van natuurlijke personen of rechtspersonen…’</footnote><footnote>23 Art 1655 Boek 7A BW: ‘…eene overeenkomst, waarbij twee of meerdere personen zich verbinden om iets in gemeenschap te brengen, met het oogmerk om het daaruit ontstaande voordeel met elkander te deelen.’</footnote><footnote>24 Zie ‘Enkele publiekrechtelijke aspecten van bedrijfsoverdracht in de agrarische sector’ mr. drs. C.C. van Harten, mr. E. Zonderland-Knijn en mr. H.A. Verbakel-van Bommel, &lt;span class="italic"&gt;TvAR&lt;/span&gt; 2017, nr. 4.</footnote><footnote>25 Art. 47 Handelsregisterwet: ‘Het is verboden te handelen in strijd met …. een bij of krachtens deze wet gestelde verplichting tot het doen van een opgave ter inschrijving in het handelsregister’.</footnote><footnote>26 Zie art. 3:166 lid 2 BW.</footnote><footnote>27 Art 1665 Boek 7A BW.</footnote><footnote>28 HR 13 maart 2015, ECLI:NL:HR:2015:588.</footnote></footnotes><auteurs>mr. drs. C.C. van Harten</auteurs><published>2018-10-08 09:03:36</published><modified>2019-01-09 11:00:53</modified><editiondate>2018-10-08</editiondate><htmlpath>https://denhollander.info/artikel/15162</htmlpath></article>
</articles></edition>
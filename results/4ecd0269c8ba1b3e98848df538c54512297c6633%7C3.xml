<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2007</searchword><id>3884</id><udhid>UDH:TvAR/3884</udhid><titel>Pachtrechtspraak in het kort: Koppejan jr. / Alkemade c.s.</titel><searchwords><searchword>TvAR 3/2007</searchword><searchword>UDH:TvAR/3884</searchword></searchwords><attachments><attachment><name>TvAR_2007_3-4.pdf</name><extention>pdf</extention><url>https://denhollander.info/download/3873/ci</url></attachment></attachments><inleiding>[Pw, art. 36, 37, 45]&#13;
&#13;
Pachtovereenkomst met vader is verlengd met de bepaling&#13;
ex art. 45 lid 5 Pw dat door vader geen verdere verlenging&#13;
kan worden verzocht, alsmede van de termijn waarbinnen&#13;
eventueel voor het einde van de pacht in diens plaats getreden&#13;
pachter(s) verlenging kunnen verzoeken. Vader vordert&#13;
indeplaatsstelling door zoon en zoon verzoekt verlenging&#13;
van de pachtovereenkomst. Vordering tot indeplaatsstelling&#13;
wordt door de pachtkamer in eerste aanleg afgewezen en&#13;
zoon wordt niet-ontvankelijk verklaard in zijn verlengingsverzoek.&#13;
Hof: zoals voor overige gevallen krachtens de art. 36 lid&#13;
3 en 37 Pw, volgt uit art. 45 leden 2 en 3 (jo. 5) Pw voor&#13;
een geval als het onderhavige dat het verzoek tot verlenging&#13;
van de pachtovereenkomst moet worden ingediend door&#13;
degene die op het moment van dat indienen de pachter is.&#13;
In dit geval was vader op dat moment de enige pachter. Het&#13;
verlengingsverzoek is echter onmiskenbaar namens zoon ingediend.&#13;
Nu zoon op het moment van indiening van dat&#13;
verzoek geen pachter was, dient hij reeds op deze grond&#13;
daarin niet-ontvankelijk te worden verklaard.&#13;
Voor zover zoon meent dat de voorafgaande verlengingsbeschikking&#13;
van de pachtkamer hem noopte tot het&#13;
indienen van een verlengingsverzoek op eigen naam, berust&#13;
dit op een misverstand. De bepaling in die beschikking dat&#13;
een eventueel in de plaats gestelde pachter verlenging kan&#13;
verzoeken heeft immers betrekking op de situatie dat de indeplaatsstelling&#13;
heeft plaatsgevonden op het moment dat&#13;
het verlengingsverzoek wordt ingediend. Indien - zoals in&#13;
het onderhavige geval - die indeplaatsstelling nog niet heeft&#13;
plaatsgevonden, kan de verlenging alleen worden verzocht&#13;
door de zittende pachter. De in verband met art. 45 lid 5&#13;
Pw gegeven bepaling in een beschikking, dat die zittende&#13;
pachter geen verdere verlenging kan verzoeken, staat er niet&#13;
aan in de weg dat deze, indien hij een vordering tot indeplaatsstelling&#13;
heeft ingediend, ten behoeve van zijn in de&#13;
plaats te stellen opvolger verlenging verzoekt.</inleiding><content/><legacyfootnotes/><footnotes><footnote/></footnotes><auteurs/><published>2007-03-01 00:00:00</published><modified>2017-06-08 16:16:44</modified><editiondate>2007-03-01</editiondate><htmlpath>https://denhollander.info/artikel/3884</htmlpath></article>
</articles></edition>
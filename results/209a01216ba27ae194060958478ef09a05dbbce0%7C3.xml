<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7260</id><udhid>UDH:TvAR/7260</udhid><titel>'Kornelis Boorsma / Jogchum Mulder' (TvAR 2008/5439)</titel><searchwords><searchword>TvAR 6/2008</searchword><searchword>TvAR 2008/5439</searchword><searchword>UDH:TvAR/7260</searchword></searchwords><attachments><attachment><name>TvAR-6-2008 Rechtspraak1.pdf</name><extention>pdf</extention><url>https://denhollander.info/download/6835/ci</url></attachment></attachments><inleiding>Pachtkamer Hof Arnhem, 19 september 2006, rolnummer:&#13;
2005/931 P&#13;
(Boorsma/Mulder)&#13;
(mrs. Valk, Olthof en Van Osch en de raden mr. ing. Jansens&#13;
van Gellicum en ir. Duenk)&#13;
Ontbreken goedkeuring van grondkamer. Melkquotum.&#13;
Tekortkoming. Overmacht. Eigen schuld.&#13;
[Pachtwet, art. 2, art. 10, art. 25; BW, art. 6:74, 6:75 en&#13;
6:101]&#13;
Een eventuele pachtwijzigingsovereenkomst behoorde op&#13;
grond van art. 2 Pw in een schriftelijke vorm te worden&#13;
aangegaan en behoefde bovendien de goedkeuring van de&#13;
grondkamer. Aan een overeenkomst tot wijziging die nog&#13;
niet door de grondkamer is goedgekeurd zijn partijen volgens&#13;
het eerste lid van art. 10 Pw slechts in zoverre gebonden&#13;
dat zij niet eenzijdig kunnen terugtreden. In verband&#13;
met zijn verplichting uit het tweede lid van art. 25 Pw&#13;
stond het aan pachter niet vrij om zonder toestemming van&#13;
de verpachter het met het gepachte samenhangende melkquotum&#13;
aan een derde te vervreemden en was hij gehouden&#13;
om alles te doen en na te laten wat redelijkerwijs mogelijk&#13;
was om ervoor te zorgen dat bedoeld melkquotum in stand&#13;
zou blijven, opdat hij bij het einde van de pacht in staat zou&#13;
zijn om aan zijn verbintenis tot oplevering van het melkquotum&#13;
aan de verpachter te kunnen voldoen. Geen overmacht&#13;
omdat onmacht van pachter om melkquotum aan&#13;
verpachter op te leveren een rechtstreeks gevolg is van het&#13;
vervreemden van het melkquotum en dus aan schuld van&#13;
de pachter te wijten is. Geen eigen schuld. </inleiding><content>Arrest in de zaak van:&#13;
Kornelis Boorsma,&#13;
wonende te Beetsterzwaag,&#13;
appellant in het principaal beroep,&#13;
geïntimeerde in het incidenteel beroep,&#13;
procureur: mr. F.J. Boom,&#13;
tegen:&#13;
Jogchum Mulder,&#13;
wonende te Beetsterzwaag,&#13;
geïntimeerde in het principaal beroep,&#13;
appellant in het incidenteel beroep,&#13;
procureur: mr. P.M.Wilmink.&#13;
1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van de vonnissen van 11 maart en 9 augustus 2005,&#13;
die de pachtkamer van de rechtbank te Leeuwarden, sector&#13;
kanton, locatie Leeuwarden, tussen appellant in het principaal&#13;
beroep (hierna te noemen: Boorsma) als eiser in conventie&#13;
en verweerder in reconventie en geïntimeerde in het&#13;
principaal beroep (hierna te noemen: Mulder sr.) als gedaagde&#13;
in conventie en eiser in reconventie heeft gewezen.&#13;
Van beide vonnissen is een fotokopie aan dit arrest gehecht.&#13;
2. Het geding in hoger beroep&#13;
2.1. Boorsma heeft bij exploot van 29 augustus 2005 aangezegd&#13;
van genoemd vonnis van 9 augustus 2005 in&#13;
hoger beroep te komen, met dagvaarding van Mulder&#13;
sr. voor dit hof.&#13;
2.2. Bij memorie van grieven heeft Boorsma twaalf grieven&#13;
tegen de vonnissen van 11 maart en 9 augustus 2005&#13;
aangevoerd en toegelicht, heeft hij bewijs aangeboden&#13;
en een aantal nieuwe producties in het geding gebracht,&#13;
en heeft hij geconcludeerd dat het hof bij arrest,&#13;
voor zover mogelijk uitvoerbaar bij voorraad, de&#13;
bestreden vonnissen zal vernietigen, en opnieuw recht&#13;
doende:&#13;
I. Mulder sr. zal veroordelen tot het voldoen van een&#13;
bedrag ad € 18.160,- wegens het toerekenbaar tekortschieten&#13;
jegens Boorsma met ingang van 31&#13;
maart 2003, dan wel een bedrag zoals het hof in&#13;
goede justitie vermeent te behoren, te vermeerderen&#13;
met de wettelijke rente vanaf 31 maart 2003 tot aan&#13;
de dag der algehele voldoening;&#13;
II. Mulder sr. zal veroordelen om tegen behoorlijk bewijs&#13;
van kwijting aan Boorsma te voldoen de door&#13;
Boorsma gemaakte kosten van buitengerechtelijke&#13;
rechtsbijstand, tot het bedrag ad € 780,- (conform&#13;
het bepaalde in het rapport Voorwerk II), althans tot&#13;
een zodanig bedrag als het hof in goede justitie (het&#13;
hof begrijpt:) vermeent te behoren, te vermeerderen&#13;
met de wettelijke rente vanaf de dag der dagvaarding&#13;
tot aan de dag der algehele voldoening;&#13;
III. Mulder sr. zal veroordelen in de kosten van deze&#13;
procedure, (het hof begrijpt:) zowel als in de kosten&#13;
van de procedure in eerste aanleg.&#13;
2.3. Vervolgens heeft Boorsma bij akte zijn grieven nader&#13;
toegelicht en de grondslag van zijn vorderingen uitgebreid&#13;
met een beroep op het arrest van de Hoge Raad&#13;
van 30 september 2005, NJ 2005, 513.&#13;
2.4. Bij memorie van antwoord heeft Mulder sr. de grieven&#13;
bestreden en verweer gevoerd, heeft hij bewijs&#13;
aangeboden, en heeft hij geconcludeerd dat het hof&#13;
het vonnis van 9 augustus 2005 zal bevestigen waar in&#13;
conventie de vorderingen van Boorsma zijn afgewezen,&#13;
met veroordeling van Boorsma in de kosten van&#13;
de procedure in (bedoeld zal zijn:) hoger beroep. 2.5. Bij dezelfde memorie heeft Mulder sr. zijnerzijds&#13;
tegen het vonnis van 9 augustus 2005, voor zover in&#13;
reconventie gewezen, incidenteel beroep ingesteld,&#13;
heeft hij tegen dat vonnis één grief opgeworpen, en&#13;
heeft hij geconcludeerd dat het hof bij arrest, uitvoerbaar&#13;
bij voorraad, (het hof begrijpt:) het vonnis van 9&#13;
augustus 2005, voor zover in reconventie gewezen, zal&#13;
vernietigen,&#13;
en opnieuw recht doende:&#13;
a. Boorsma zal veroordelen om te voldoen een bedrag&#13;
van € 16.561,20 c.q. € 18.160,- in geval het hof bepaalt&#13;
dat Mulder sr. pachter is gebleven, vanwege&#13;
schadevergoeding als gevolg van het verlies van het&#13;
melkquotum door Mulder jr. waardoor (het hof begrijpt:)&#13;
voor Mulder sr. geen beroep meer mogelijk is&#13;
op de meerwaardeclausule in de koopovereenkomst&#13;
tussen hem en zijn zoon, welk verlies veroorzaakt is&#13;
door Boorsma (en Scheffer), c.q. verlies van het pachtersdeel&#13;
van het melkquotum;&#13;
b. (het hof begrijpt:) Boorsma zal veroordelen tot betaling&#13;
van de wettelijke rente over het onder a genoemde&#13;
bedrag van € 16.561,20 c.q. € 18.160,-,&#13;
vanaf 1 april 2003 tot aan de dag der algehele voldoening;&#13;
c. Boorsma zal veroordelen in de kosten van beide instanties.&#13;
2.6. Bij memorie van antwoord in incidenteel appèl heeft&#13;
Boorsma de grief in het incidenteel beroep bestreden&#13;
en verweer gevoerd, heeft hij bewijs aangeboden en&#13;
heeft hij geconcludeerd dat het hof Mulder sr. in zijn&#13;
vordering nietontvankelijk zal verklaren, althans en in&#13;
elk geval zijn vordering af zal wijzen als zijnde onjuist&#13;
en/of onbewezen, althans een eventuele toewijzing&#13;
van de vordering niet uitvoerbaar bij voorraad zal verklaren&#13;
en in ieder geval een eventuele toewijzing van&#13;
de vordering uitsluitend uitvoerbaar bij voorraad zal&#13;
verklaren onder de voorwaarde dat Mulder sr. voor&#13;
een gelijk bedrag ten behoeve van Boorsma zekerheid&#13;
stelt zolang het in dezen te wijzen (het hof begrijpt:)&#13;
arrest geen kracht van gewijsde heeft gekregen, met&#13;
veroordeling, uitvoerbaar bij voorraad, van Mulder sr.&#13;
in de kosten van deze procedure, onder bepaling dat&#13;
Mulder sr. de wettelijke rente over de proceskosten&#13;
verschuldigd wordt wanneer deze niet binnen veertien&#13;
dagen na dagtekening van het in dezen te wijzen (het&#13;
hof begrijpt:) arrest zijn betaald.&#13;
2.7. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Op grond van de in zoverre niet bestreden vaststelling&#13;
van de pachtkamer in eerste aanleg en op grond van&#13;
hetgeen verder is gesteld en niet of onvoldoende is&#13;
weersproken dan wel blijkt uit de onbetwiste inhoud&#13;
van de overgelegde bescheiden, staat in hoger beroep&#13;
het navolgende vast.&#13;
3.2. Tussen (de rechtsvoorganger van) Boorsma en diens&#13;
ex-echtgenote Scheffer en Mulder sr. heeft sinds 1963&#13;
een pachtovereenkomst bestaan met betrekking tot&#13;
grasland kadastraal bekend gemeente Oldeboorn, sectie&#13;
A nrs. 322, 778 en 911, ter grootte van ongeveer&#13;
4.25.50 hectare. Aan Mulder sr. Is een melkquotum&#13;
toegekend.&#13;
3.3. In verband met bedrijfsoverdracht door Mulder sr.&#13;
aan zijn zoon K. Mulder (hierna: Mulder jr.) is tussen&#13;
partijen in 1997 gesproken over indeplaatsstelling.&#13;
Een uiteindelijk opgestelde concept-pachtwijzigingsovereenkomst&#13;
is door Boorsma getekend, maar niet&#13;
door diens ex-echtgenote Scheffer en vervolgens ook&#13;
niet door Mulder sr. en Mulder jr.&#13;
3.4. Mulder sr. heeft met ingang van 1 mei 1997 zijn volledige&#13;
ondernemingsvermogen overgedragen aan zijn&#13;
zoon K. Mulder, inclusief het complete op zijn naam&#13;
geregistreerde melkquotum.&#13;
3.5. Een brief van H. Kaspers aan Boorsma van 13 december&#13;
2000 houdt in dat hij overleg heeft gehad met de&#13;
familie Mulder. De brief schetst als volgt vier verschillende&#13;
mogelijkheden, klaarblijkelijk in verband met&#13;
het voornemen van Mulder jr. om zijn bedrijf te verkopen,&#13;
met een voorstel van Mulder jr. aan Boorsma:&#13;
‘1 Verpachter biedt land te koop aan, aan pachter De&#13;
landerijen worden door de verpachter te koop aangeboden&#13;
aan de pachter. Dit gebeurt dan tegen de verpachte&#13;
waarde, zijnde 40-50% van de vrije waarde&#13;
(vrije waarde: ± ƒ 55.000,–). Het melkquotum wordt&#13;
in die situatie verdeeld op basis van 25% verpachter&#13;
en 75% voor de pachter.&#13;
2 Pacht wordt beëindigd en het land wordt vrij verkocht&#13;
In deze situatie wordt de pacht beëindigd en&#13;
het melkquotum 50/50 verdeeld. In een dergelijke situatie&#13;
is de verpachter soms bereid om een pachtopstand&#13;
vergoeding te betalen, afhankelijk van de leeftijd&#13;
van de pachter. Daarna kan de verpachter de landerijen&#13;
tegen de vrije waarde verkopen.&#13;
3 De pacht wordt beëindigd en het land wordt met&#13;
het resterende onroerend goed te koop aangeboden&#13;
(tevens voorstel K. Mulder) De heer K. Mulder is bereid&#13;
om afstand te doen van zijn pachtrechten en bereid&#13;
om de betreffende landerijen met de overige in&#13;
zijn bezit landerijen en boerderij te koop aan te bieden.&#13;
Op deze wijze kunt u profiteren van de meerprijs&#13;
die betaald wordt voor land als compleet melkveebedrijf.&#13;
Onze inschatting is dat we dan op een gemiddelde&#13;
opbrengstprijs uitkomen van minimaal&#13;
ƒ 65.000,–. Dit in vergelijking tot de opbrengstprijs&#13;
van los land, welke voor de omgeving momenteel op&#13;
ƒ 55.000,– ligt. Als tegenprestatie wenst de heer Mulder,&#13;
dat hij het volledige melkquotum dat op de gepachte&#13;
landerijen rust, toebedeeld krijgt. Voor de&#13;
goede orde wijs ik u erop dat op het gepachte land&#13;
4.727 kg melkquotum rust. Bij normale pachtbeëindiging&#13;
wordt dit 50/50 verdeeld tussen pachter en&#13;
verpachter. De opbrengstprijs van een kg melkquotum&#13;
met 4,35% vet is ongeveer ƒ 3,90.&#13;
4 Pachtrelatie blijft bestaan. Uw aandeel melkquotum&#13;
blijft op het land rusten. Indien u zich niet in één van&#13;
de drie voorgaande situaties kunt vinden, dan zal de&#13;
heer Mulder de pachtrelatie voortzetten. De heer&#13;
Mulder zal er dan zorg voor dragen dat minimaal&#13;
2.313 kg melkquotum per hectare (zijnde uw aandeel) op uw eigendom blijft rusten.’&#13;
Boorsma is niet akkoord gegaan met het voorstel van&#13;
Mulder jr.&#13;
3.6. Mulder jr. heeft op 26 maart 2001 zijn bedrijf verkocht&#13;
aan een derde en is vervolgens geëmigreerd.&#13;
Het melkquotum is, exclusief het deel dat met het gepachte&#13;
samenhing, aan derden verkocht.&#13;
3.7. Met ingang van de heffingsperiode 2002/2003 is het&#13;
resterende melkquotum door de Centrale Organisatie&#13;
Superheffing als inactief geregistreerd. Met ingang&#13;
van de heffingsperiode 2003/2004 is bedoeld quotum&#13;
vervallen aan de nationale reserve.&#13;
3.8. Partijen hebben tijdens het geding in eerste aanleg&#13;
overeenstemming bereikt over het einde van de pacht.&#13;
3.9. Bij vonnis van 13 juli 2005 in de verdelingsprocedure&#13;
tussen Boorsma en zijn ex-echtgenote heeft de rechtbank&#13;
te Leeuwarden bepaald dat het gepachte aan&#13;
Boorsma toegescheiden dient te worden.&#13;
4. Beoordeling van het geschil in hoger beroep&#13;
4.1. Het hof heeft hiervoor de feiten opnieuw vastgesteld.&#13;
Gelet daarop falen de grieven III en IV.&#13;
4.2. Partijen verwijten elkaar over en weer het verlies van&#13;
het met het gepachte samenhangende melkquotum.&#13;
In conventie heeft Boorsma vergoeding gevorderd van&#13;
de schade die hij lijdt als gevolg van dat verlies, met&#13;
nevenvorderingen. In reconventie heeft Mulder sr.&#13;
Boorsma aangesproken voor de zijnerzijds als gevolg&#13;
van bedoeld verlies geleden schade. De pachtkamer in&#13;
eerste aanleg heeft zowel de vordering in conventie als&#13;
die in reconventie afgewezen.&#13;
4.3. Bij memorie van antwoord in het incidenteel beroep&#13;
onder 1 heeft Mulder sr. het hof gevraagd om de akte&#13;
van Boorsma van 20 december 2005 – die door de&#13;
rolraadsheer is toegestaan – alsnog te weigeren. Het&#13;
hof ziet daar geen aanleiding toe. In bedoelde akte is&#13;
Boorsma ingegaan op de consequenties die een recent&#13;
arrest van de Hoge Raad zijns inziens voor de zaak&#13;
zou moeten hebben en heeft hij de grondslag van zijn&#13;
vordering aangevuld. Mulder sr. heeft vervolgens voldoende&#13;
gelegenheid gehad om op deze nadere standpuntbepaling&#13;
van Boorsma te reageren.&#13;
4.4. Het hof zal de grieven in het principaal en in het incidenteel&#13;
beroep zoveel mogelijk gezamenlijk bespreken.&#13;
4.5. Het hof stelt voorop dat een eventuele pachtwijzigingsovereenkomst&#13;
op grond van het in het eerste en&#13;
het tweede lid van art. 2 Pachtwet bepaalde in een&#13;
schriftelijke vorm behoorde te worden aangegaan en&#13;
bovendien de goedkeuring van de grondkamer behoefde.&#13;
Aan een overeenkomst tot wijziging die nog&#13;
niet door de grondkamer is goedgekeurd zijn partijen&#13;
volgens het eerste lid van art. 10 Pachtwet slechts in&#13;
zoverre gebonden dat zij niet eenzijdig kunnen terugtreden.&#13;
Het hof verwijst voor een en ander naar zijn&#13;
arrest van 4 maart 2003, Agr.r. 2004/5241, inzake&#13;
Dillingh/Dilling. Voor zover de pachtkamer in eerste&#13;
aanleg van een andere opvatting is uitgegaan, komt&#13;
Boorsma daar terecht tegenop.&#13;
4.6. Tussen partijen staat vast dat er geen goedgekeurde&#13;
pachtwijzigingsovereenkomst is waarbij Mulder jr.&#13;
voor Mulder sr. in de plaats is gesteld. Dat betekent&#13;
dat Mulder sr. steeds pachter is gebleven.&#13;
4.7. In verband met zijn verplichting uit het tweede lid&#13;
van art. 25 Pachtwet stond het Mulder sr. als pachter&#13;
niet vrij om zonder toestemming van de verpachter&#13;
het met het gepachte samenhangende melkquotum&#13;
aan een derde te vervreemden en was hij gehouden&#13;
om alles te doen en na te laten wat redelijkerwijs mogelijk&#13;
was om ervoor te zorgen dat bedoeld melkquotum&#13;
in stand zou blijven, opdat hij bij het einde van&#13;
de pacht in staat zou zijn om aan zijn verbintenis tot&#13;
oplevering van het melkquotum aan de verpachter te&#13;
kunnen voldoen.&#13;
4.8. Mulder sr. heeft het volledige hem toekomende melkquotum,&#13;
met inbegrip van het gedeelte dat met het&#13;
gepachte samenhing, aan Mulder jr. overgedragen. Bij&#13;
memorie van antwoord in het principaal beroep&#13;
onder 25 betoogt Mulder sr. vergeefs dat de overboeking&#13;
van het quotum op naam van Mulder jr. slechts&#13;
een formele kwestie is. Door die overboeking verloor&#13;
Mulder sr. de beschikkingsmacht over het quotum en&#13;
daarmee handelde hij in strijd met zijn in de vorige&#13;
alinea aangeduide verplichtingen. Onjuist is ook de&#13;
opvatting van Mulder sr. dat de verpachter de juridische&#13;
eigenaar van het melkquotum was (en in zijn opvatting&#13;
kennelijk ook is gebleven). De aanspraak van&#13;
de verpachter op het melkquotum berust immers uitsluitend&#13;
op een verbintenis in de verhouding tussen&#13;
verpachter en pachter. Mulder sr. is derhalve tekortgeschoten&#13;
in de nakoming van zijn onder 4.7 bedoelde&#13;
verbintenis.&#13;
4.9. Voor zover Mulder sr. bij memorie van antwoord in&#13;
het principaal beroep onder 13 aanvoert dat hij geen&#13;
keus had omdat vanwege het geruisloze doorschuiven&#13;
van bedrijfsmiddelen met de daarbij behorende fiscale&#13;
voordelen het bedrijf in zijn geheel door Mulder jr.&#13;
moest worden overgenomen, ziet hij eraan voorbij dat&#13;
hij de bedrijfsoverdracht aan zijn zoon behoorlijk had&#13;
kunnen voorbereiden, door tijdig – nadat was gebleken&#13;
dat medewerking van de verpachter aan een&#13;
pachtwijzigingsovereenkomst waarbij Mulder jr. voor&#13;
Mulder sr. in de plaats werd gesteld, niet werd verkregen&#13;
– op de voet van art. 49 Pachtwet de indeplaatsstelling&#13;
van zijn zoon te vorderen.&#13;
4.10. Nu het met het gepachte samenhangende melkquotum&#13;
inmiddels is vervallen, schiet Mulder sr. tevens&#13;
tekort in zijn verbintenis tot oplevering van het melkquotum&#13;
aan de verpachter bij gelegenheid van het&#13;
einde van de pacht.&#13;
4.11. Boorsma beroept zich voor de berekening van zijn&#13;
schade op een taxatierapport dat uitgaat van de&#13;
waarde van het zogenaamde verpachtersdeel van het&#13;
melkquotum per 11 oktober 2004 (€ 18.160,-) en&#13;
dus niet van de waarde ten tijde van de overdracht&#13;
van het melkquotum aan Mulder jr., noch van de&#13;
waarde ten tijde van het vervallen van het melkquotum&#13;
met ingang van de heffingsperiode 2003/2004.&#13;
Het hof begrijpt daaruit dat hij de onder 4.10 omschreven tekortkoming aan zijn vordering ten grondslag&#13;
legt.&#13;
4.12. Het standpunt van Mulder sr. komt erop neer dat de&#13;
tekortkoming hem niet kan worden toegerekend, althans&#13;
dat Boorsma eigen schuld heeft. In reconventie&#13;
stelt Mulder sr. zich bovendien op het standpunt dat&#13;
Boorsma jegens hem is tekortgeschoten. Mulder sr.&#13;
verwijt Boorsma in dit verband dat hij niet is ingegaan&#13;
op één van de door Kaspers bij brief van 13 december&#13;
2000 gedane voorstellen. Volgens Mulder sr.&#13;
heeft Boorsma nooit op deze brief gereageerd.&#13;
4.13. Dat Mulder sr. bij het einde van de pacht het melkquotum&#13;
niet aan de verpachter kan opleveren, is een&#13;
rechtstreeks gevolg van de hiervoor onder 4.8 bedoelde&#13;
tekortkoming en is derhalve aan zijn schuld te&#13;
wijten. Indien Mulder jr. op vordering van Mulder sr.&#13;
in diens plaats was gesteld, zou weliswaar als gevolg&#13;
van de emigratie van Mulder jr. eveneens een probleem&#13;
met betrekking tot het met het gepachte samenhangende&#13;
melkquotum zijn ontstaan, maar in dat&#13;
geval zou zulks in de eerste plaats Mulder sr. niet&#13;
meer zijn aangegaan en in de tweede plaats zou Mulder&#13;
jr. zo nodig – in geval van een onredelijke weigering&#13;
tot medewerking van de zijde van de verpachter&#13;
– het melkquotum hebben kunnen verkopen, en de&#13;
helft van de verkoopopbrengst aan de verpachter ter&#13;
beschikking kunnen stellen. Het hof verwijst wat betreft&#13;
het laatste naar zijn arrest van 18 mei 2004,&#13;
Agr.r. 2004/5234, inzake Koning/Giessen c.s. Het beroep&#13;
op overmacht faalt derhalve.&#13;
4.14. Wat betreft het beroep op eigen schuld en een tekortkoming&#13;
van de zijde van Boorsma geldt het volgende.&#13;
De brief van Kaspers noemt vier verschillende mogelijkheden.&#13;
De als laatste genoemde mogelijkheid is&#13;
voortzetting van de pachtrelatie, waarbij – volgens de&#13;
tekst van de brief – de pachter ervoor zou zorgdragen&#13;
dat het ‘aandeel’ van de verpachter in het melkquotum&#13;
‘op uw eigendom blijft rusten’. Uit deze brief&#13;
heeft Boorsma niet kunnen afleiden dat het melkquotum&#13;
dreigde te vervallen en dat zijn medewerking&#13;
(alsmede die van zijn ex-echtgenote) aan één van de&#13;
drie andere in de brief genoemde mogelijkheden&#13;
nodig was teneinde dat te voorkomen. Voor zover&#13;
Mulder sr. suggereert dat zulks Boorsma in mondelinge&#13;
contacten wel duidelijk moet zijn geworden, is&#13;
zijn standpunt onvoldoende gemotiveerd.&#13;
4.15. Voor zover Mulder sr. zich op het standpunt stelt dat&#13;
het aan Boorsma als verpachter ook afgezien van de&#13;
inhoud van de brief van Kaspers duidelijk had moeten&#13;
zijn dat het melkquotum dreigde te vervallen en&#13;
dat hij op grond daarvan had moeten aansturen op de&#13;
realisering van een van de eerste drie door Kaspers genoemde&#13;
mogelijkheden, stelt hij aan een verpachter te&#13;
hoge eisen. In dit verband is van belang dat in het onderhavige&#13;
geval sprake was van een complexe situatie,&#13;
in verband met in de eerste plaats de overdracht van&#13;
het melkquotum aan Mulder jr. niettegenstaande het&#13;
achterwege blijven van diens indeplaatsstelling en in&#13;
de tweede plaats de voorgenomen emigratie van Mulder&#13;
jr., terwijl Boorsma – anders dan Mulder jr. – bovendien&#13;
niet de bijstand van een deskundige genoot.&#13;
4.16. De memorie van antwoord in het principaal beroep&#13;
houdt onder 23 nog in dat Mulder sr. omstreeks&#13;
2002, toen hij Boorsma op straat tegenkwam,&#13;
Boorsma heeft meegedeeld dat hij het land wel wilde&#13;
kopen omdat anders het melkquotum zou vervallen.&#13;
Volgens Mulder sr. was Boorsma met dit voorstel akkoord,&#13;
maar werkte diens ex-echtgenote niet mee.&#13;
Voor zover deze stellingen neerkomt op een beroep op&#13;
eigen schuld, faalt het, omdat Boorsma en diens exechtgenote&#13;
niet gehouden waren om het land te verkopen.&#13;
Dat een en ander ook niet meebrengt dat de&#13;
tekortkoming aan Mulder sr. niet kan worden toegerekend,&#13;
volgt uit hetgeen hiervoor onder 4.13 is overwogen.&#13;
4.17. Van eigen schuld van Boorsma en/of een tekortkoming&#13;
van Boorsma tegenover Mulder sr. is gelet op&#13;
een en ander geen sprake.&#13;
4.18. Het hof passeert de door Mulder sr. gedane bewijsaanbiedingen&#13;
omdat zij geen, althans onvoldoende&#13;
specifiek, betrekking hebben op feiten of omstandigheden&#13;
die tot een andere beslissing zouden kunnen&#13;
leiden dan hiervoor is gegeven.&#13;
4.19. Uit hetgeen is overwogen, volgt dat de grieven in het&#13;
principaal beroep dienen te leiden tot vernietiging&#13;
van het vonnis van 9 augustus 2005, voor zover in&#13;
conventie gewezen. Mulder sr. heeft geen verweer gevoerd&#13;
tegen de door Boorsma gestelde omvang van&#13;
zijn schade ad € 18.160,- en is bij zijn vordering in&#13;
reconventie integendeel van dezelfde waarde van (de&#13;
helft van) het melkquotum uitgegaan. De door&#13;
Boorsma gevorderde veroordeling tot betaling van&#13;
wettelijke rente is eerst met ingang van 11 oktober&#13;
2004 toewijsbaar, omdat Boorsma voor het bedrag&#13;
van zijn schade immers is uitgegaan van de waarde&#13;
van (de helft van) het melkquotum op die datum.&#13;
Voor zover de vordering in conventie betrekking heeft&#13;
op buitengerechtelijke kosten is zij niet toewijsbaar,&#13;
omdat uit de stellingen van Boorsma niet kan worden&#13;
afgeleid dat daadwerkelijk kosten zijn gemaakt waarvoor&#13;
de veroordeling in de proceskosten geen vergoeding&#13;
insluit. Het hof zal Mulder sr. veroordelen in de&#13;
kosten van het principaal beroep en in de kosten van&#13;
de eerste aanleg in conventie. Voor de gevraagde uitvoerbaarbijvoorraadverklaring&#13;
bestaat gelet op art.&#13;
134 Pachtwet geen grond. De grieven tegen het vonnis&#13;
van 11 maart 2005 falen, zodat dit vonnis zal worden&#13;
bekrachtigd.&#13;
4.20. Het incidenteel beroep faalt, zodat het vonnis van 9&#13;
augustus 2005, voor zover in reconventie gewezen,&#13;
dient te worden bekrachtigd. Het hof zal Mulder sr.&#13;
veroordelen in de kosten van het incidenteel beroep.&#13;
Ook hier geldt dat voor de door Boorsma gevraagde&#13;
uitvoerbaarbijvoorraadverklaring geen grond bestaat.&#13;
5. Beslissing&#13;
Het hof, recht doende in hoger beroep:&#13;
in het principaal beroep:&#13;
bekrachtigt het vonnis van de pachtkamer van de rechtbank eeuwarden, sector kanton, locatie Leeuwarden, van 11&#13;
maart 2005;&#13;
vernietigt het vonnis van de pachtkamer van de rechtbank&#13;
te Leeuwarden, sector kanton, locatie Leeuwarden, van 9&#13;
augustus 2005, voor zover in conventie gewezen en doet in&#13;
zoverre opnieuw recht;&#13;
veroordeelt Mulder sr. tot het voldoen van een bedrag ad&#13;
€ 18.160,-, te vermeerderen met de wettelijke rente over&#13;
dat bedrag vanaf 11 oktober 2004 tot aan de dag der algehele&#13;
voldoening;&#13;
in het incidenteel beroep:&#13;
bekrachtigt het vonnis van de pachtkamer van de rechtbank&#13;
te Leeuwarden, sector kanton, locatie Leeuwarden, van 9&#13;
augustus 2005, voor zover in reconventie gewezen;&#13;
en in het principaal en het incidenteel beroep:&#13;
veroordeelt Mulder sr. in de proceskosten, tot aan deze uitspraak&#13;
aan de zijde van Boorsma voor wat betreft het geding&#13;
in eerste aanleg in conventie begroot op € 675,- voor&#13;
salaris gemachtigde en op € 102,- voor griffierecht, voor&#13;
wat betreft het principaal beroep begroot op € 1.341,- voor&#13;
salaris procureur en op € 244,- voor griffierecht, en voor&#13;
wat betreft het incidenteel beroep begroot op € 670,50&#13;
voor salaris procureur; wijst af het meer of anders gevorderde.</content><legacyfootnotes/><footnotes><footnote/></footnotes><auteurs>mrs. Valk, Olthof en Van Osch en de raden mr. ing. Jansens&#13;
van Gellicum en ir. Duenk </auteurs><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7260</htmlpath></article>
</articles></edition>
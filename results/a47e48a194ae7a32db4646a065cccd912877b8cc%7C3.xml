<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1991</searchword><id>7038</id><udhid>UDH:TvAR/7038</udhid><titel>'Hendricus Johannes Wilhelmus Meijer / Gerhardus Johannes Antonius Golbach' (TvAR 1991/4509)</titel><searchwords><searchword>TvAR 10/1991</searchword><searchword>TvAR 1991/4509</searchword><searchword>UDH:TvAR/7038</searchword></searchwords><attachments><attachment><name>1991_nr 10_Rechtspraak_4509.pdf</name><extention>pdf</extention><url>https://denhollander.info/download/6648/ci</url></attachment></attachments><inleiding>Pachtwet, art. 25, 26, BS 1988,&#13;
art. 19&#13;
De in art. 25 Pw neergelegde verplichting&#13;
van de pachter brengt in het algemeen mee&#13;
dat het hem niet vrijstaat gedurende de looptijd&#13;
van de pachtovereenkomst of bij het&#13;
einde daarvan de grond aan de verpachter op&#13;
te leveren zonder het daarmee samenhangende&#13;
melkquotum. Het onderhavige bouwland&#13;
was in 1983 en 1984 voornamelijk&#13;
dienstbaar aan de veehouderij van pachter&#13;
en het hem destijds toegekende melkquotum&#13;
hing derhalve mede met dit bouwland samen,&#13;
zij het - omdat ook sprake was van gebruik&#13;
van het bouwland ten behoeve van het mestvee&#13;
dat de pachter toen al had - niet geheel&#13;
naar evenredigheid. Vervreemding van het&#13;
met het gepachte samenhangende melkquotum&#13;
zonder zelfs enig overleg met de verpachter&#13;
is wanprestatie tegenover laatstgenoemde&#13;
en de pachter moet de deswege door&#13;
de verpachter geleden schade vergoeden. In&#13;
casu is een redelijke vergoeding: de helft van&#13;
de waarde van het betreffende melkquotum&#13;
ten tijde van de wanprestatie.</inleiding><content>Pachtkamer Gerechtshof Arnhem, arresten&#13;
van 9 juli 1990 en 15 april 1991&#13;
(Mr. Spoor, mr. Kok, mr. Bierman, mr. ing.&#13;
Jansens van Gellicum en Wentink)&#13;
Zitting van 9 juli 1990&#13;
Rolnummer: P 89/62 In&#13;
de zaak van:&#13;
Hendricus Johannes Wilhelmus Meijer, wonende&#13;
te Rossum, gemeente Weerselo, appellant,&#13;
tevens incidenteel geïntimeerde,&#13;
procureur: mr. P.C. Plochg,&#13;
tegen&#13;
Gerhardus Johannes Antonius Golbach,&#13;
wonende te Rossum, gemeente Weerselo,&#13;
geïntimeerde, tevens incidenteel appellant,&#13;
procureur: mr. J.M. Bosnak.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Almelo gewezen&#13;
vonnissen van 29 maart 1989 (tussenvonnis)&#13;
en 19 juli 1989, die in fotocopie aan dit arrest&#13;
zijn gehecht;&#13;
Overwegende:&#13;
Appellant, gedaagde in eerste aanleg, -&#13;
hierna ook te noemen: Meijer - is bij exploit&#13;
van 16 augustus 1989 in hoger beroep gekomen&#13;
van beide voormelde vonnissen, met&#13;
gelijktijdige dagvaarding van geïntimeerde,&#13;
eiser in eerste aanleg, - hierna ook te noemen:&#13;
Golbach - voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd dat&#13;
het hof de vonnissen, waarvan beroep, zal vernietigen en, opnieuw rechtdoende,&#13;
Golbach in zijn vordering niet-ontvankelijk&#13;
zal verklaren dan wel hem deze zal ontzeggen,&#13;
met zijn veroordeling in de gedingkosten&#13;
in beide instanties.&#13;
Bij memorie van antwoord heeft Golbach&#13;
de door Meijer aangevoerde grieven bestreden.&#13;
Voorts heeft hij in incidenteel hoger beroep&#13;
de hierna te melden grieven aangevoerd tegen&#13;
de vonnissen, waarvan beroep, en geconcludeerd&#13;
dat het hof het eind vonnis van 19&#13;
juli 1989, waarvan beroep, zal vernietigen&#13;
en, opnieuw rechtdoende:&#13;
primair Meijer zal veroordelen om aan&#13;
Golbach tegen behoorlijk bewijs van kwijting&#13;
wegens de verkoop van 9.745 kg op het&#13;
gepachte gerust hebbende melkquotum een&#13;
vergoeding te betalen van ƒ 4,- per kg of in&#13;
totaal de som van ƒ 38 980,-, vermeerderd&#13;
met de wettelijke rente vanaf 13 juni 1988,&#13;
zulks met veroordeling van Meijer in de&#13;
proceskosten van beide instanties;&#13;
subsidiair Meijer te veroordelen om aan&#13;
Golbach tegen behoorlijk bewijs van&#13;
kwijting wegens de verkoop van 9.745 kg op&#13;
het gepachte gerust hebben melkquotum een&#13;
vergoeding te betalen, welke gelijk is aan het&#13;
bedrag, dat Meijer bij de verkoop van deze&#13;
9.745 kg werkelijk heeft ontvangen, vermeerderd&#13;
met de wettelijke rente vanaf 13&#13;
juni 1988, zulks met veroordeling van Meijer&#13;
in de proceskosten van beide instanties.&#13;
Meijer heeft de in het incidenteel hoger&#13;
beroep aangevoerde grieven bestreden met&#13;
de conclusie dat het hof Golbach in dat beroep&#13;
niet-ontvankelijk zal verklaren dan wel&#13;
hem zijn vordering(en) zal ontzeggen met&#13;
zijn veroordeling in de kosten van het geding&#13;
in beide instanties.&#13;
Vervolgens hebben partijen de stukken aan&#13;
het hof overgelegd voor het wijzen van arrest.&#13;
De grieven&#13;
De grieven in het principaal hoger beroep&#13;
luiden:&#13;
I. Ten onrechte is de pachtkamer van het&#13;
kantongerecht in haar tussenvonnis van&#13;
29 maart 1989 voorbijgegaan aan het feit dat&#13;
Meijer met een op 19 april 1979 van de&#13;
grondkamer voor Overijssel verkregen&#13;
machtiging is begonnen met de omzetting&#13;
van zijn bedrijf in een stierenboerderij,&#13;
waarbij hij het gepachte grasland omzette in&#13;
bouwland voor de verbouw van ruwvoeder.&#13;
II. Ten onrechte heeft de pachtkamer van het&#13;
kantongerecht in haar tussenvonnis van&#13;
29 maart 1989 geen consequenties verbonden&#13;
aan de stelling van Meijer 'dat het gepachte&#13;
perceel in 1981 door Golbach als&#13;
bouwland is verworven voor het lage bedrag&#13;
van ƒ 15 000,-'.&#13;
III. Ten onrechte heeft de pachtkamer van het&#13;
kantongerecht bij haar tussenvonnis van&#13;
29 maart 1989 beslist dat de stelling van&#13;
Meijer 'dat in het referentiejaar voor de Beschikking&#13;
Superheffing het in geding zijnde&#13;
gepachte land niet meer voor de melkveehouderij&#13;
in gebruik was' van geen belang is.&#13;
IV. Ten onrechte heeft de pachtkamer van het&#13;
kantongerecht in haar tussenvonnis van 29&#13;
maart 1989 beslist 'dat, omdat het in het&#13;
geding zijnde gepachte land in het verleden&#13;
voor de melkveehouderij is gebruikt, het&#13;
melkquotum mede op die grond betrekking&#13;
heeft'.&#13;
V. Ten onrechte heeft de pachtkamer van het&#13;
kantongerecht in haar tussenvonnis van&#13;
29 maart 1989 aan Meijer opdracht verstrekt&#13;
de in voormeld tussenvonnis genoemde in&#13;
lichtingen te verstrekken.&#13;
VI. Ten onrechte heeft de pachtkamer van het&#13;
kantongerecht in haar eindvonnis van 19 juli&#13;
1989 overwogen dat 'omdat niet meer is na te&#13;
gaan welk deel van het aan Meijer per 1 juli&#13;
1983 toebehorende grasland voor de stierenhouderij&#13;
werd benut, deze stelling dient te&#13;
worden gepasseerd'.&#13;
VII. Ten onrechte heeft de pachtkamer van&#13;
het kantongerecht in haar eindvonnis van&#13;
19 juli 1989 overwogen 'dat Meijer aan&#13;
Golbach dient te vergoeden een bedrag ad&#13;
ƒ 12 668,50' en hem tot betaling van dit&#13;
bedrag alsmede de proceskosten ad ƒ 1 000,-&#13;
heeft veroordeeld.&#13;
De grieven in het incidenteel hoger beroep&#13;
luiden:&#13;
1. Ten onrechte heeft de pachtkamer bij haar&#13;
tussenvonnis overwogen, dat de helft van de&#13;
waarde van het op het gepachte gerust heb&#13;
bende melkquotum aan Meijer toekomt.&#13;
2. Ten onrechte is de pachtkamer ervan uitgegaan,&#13;
dat Meijer het op het gepachte gerust&#13;
hebbende melkquotum bij de Minister van&#13;
Landbouw en Visserij heeft ingeleverd.&#13;
3. Ten onrechte heeft de pachtkamer op basis van de prijsbeschikking van de Minister van&#13;
Landbouw en Visserij van 11 februari 1988&#13;
de huidige waarde van het melkquotum op&#13;
ƒ 2,60 per kg gesteld.&#13;
De vaststaande feiten&#13;
Als enerzijds, mede aan de hand van bescheiden,&#13;
gesteld en anderzijds erkend dan wel&#13;
niet of onvoldoende weersproken staat ten&#13;
processe het navolgende vast:&#13;
- Golbach is eigenaar van het perceel bouw&#13;
land, gelegen te Rossum, kadastraal bekend&#13;
gemeente Weerselo, sectie E, nr. 955, groot&#13;
1.73.35 ha; hij heeft dit perceel in juni 1981&#13;
op een veiling verkocht;&#13;
- gemeld perceel maakte ten tijde van bedoelde&#13;
koop deel uit van een hoeve aan&#13;
Vogelpoelweg 4 te Rossum, die door de&#13;
voormalige eigenaars aan Meijer was ver&#13;
pacht;&#13;
- Meijer kocht op genoemde veiling de tot die&#13;
hoeve behorende gebouwen en ongeveer&#13;
38 ha grond;&#13;
- bij beschikking van de grondkamer voor&#13;
Overijssel van 19 april 1979 was aan Meijer&#13;
machtiging verleend onder meer voormelde&#13;
1.73.35 ha om te zetten in bouwland en dit&#13;
perceel is sindsdien door hem als bouwland&#13;
gebruikt;&#13;
- Golbach heeft de pachtovereenkomst met&#13;
betrekking tot meerbedoeld perceel per&#13;
1 maart 1988 opgezegd en, nadat het vervol&#13;
gens door Meijer gedane pachtverlengingsverzoek&#13;
door de pachtkamer van het kan&#13;
tongerecht was afgewezen, dat perceel op&#13;
genoemde datum zelf voor agrarische doel&#13;
einden in gebruik genomen.&#13;
Behandeling van het geschil in hoger beroep&#13;
Het geschil tussen partijen betreft de vraag of&#13;
de in 1984 aan Meijer toegekende heffingvrije&#13;
hoeveelheid melk mede verband hield&#13;
met het door hem toen van Golbach gepachte&#13;
perceel van 1.73.35 ha, zo ja of hij alsdan in&#13;
verband met het niet verlengd zijn van de&#13;
betreffende pachtovereenkomst gehouden&#13;
was/is het met dat perceel samenhangende&#13;
gedeelte van die hoeveelheid aan Golbach&#13;
over te dragen c.q. bij onmogelijkheid daarvan&#13;
deswege aan Golbach de alsdan door&#13;
deze ter zake te lijden schade te vergoeden,&#13;
alsmede hoe groot die schade is. 2. De in&#13;
artikel 25 der Pachtwet neergelegde&#13;
verplichting van de pachter om als een goed&#13;
pachter te handelen en bij het einde van de&#13;
pachtovereenkomst het gepachte in goede&#13;
staat aan de verpachter op te leveren, zal in&#13;
het algemeen medebrengen dat het hem niet&#13;
vrijstaat bij het einde van de pacht of gedurende&#13;
de looptijd daarvan de grond aan de&#13;
verpachter op te leveren zonder deze in de&#13;
gelegenheid te stellen de daarmee samenhangende&#13;
heffingvrije hoeveelheid melk te verwerven.&#13;
De aanspraken op het met het verpachte&#13;
samenhangende melkquotum behoren tot de&#13;
rechtsgevolgen van de pachtovereenkomst,&#13;
welke naar de aard van die overeenkomst uit&#13;
de eisen van redelijkheid en billijkheid&#13;
voortvloeien. Hieraan doet niet af de eventuele&#13;
omstandigheid dat de hoogte van dat&#13;
quotum geheel of gedeeltelijk mede is bepaald&#13;
door de activiteiten van de pachter, in&#13;
het midden gelaten of zulks in casu het geval&#13;
is. Immers, die activiteiten konden alsdan,&#13;
wat het gepachte betreft, alleen maar plaats&#13;
vinden vanwege de omstandigheid dat de&#13;
pachter op grond van de pachtovereenkomst&#13;
het gepachte kon gebruiken.&#13;
3. De eerste grief van het principaal hoger&#13;
beroep faalt. De eventuele omstandigheid&#13;
dat Meijer na de door de grondkamer voor&#13;
Overijssel bij beschikking van 19 april 1979&#13;
aan hem verleende machtiging is begonnen&#13;
met de omzetting van zijn melkveebedrijf in&#13;
een stierenhouderij, waarbij hij de grond in&#13;
geschil omzette in bouwland voor de ver&#13;
bouw van ruwvoeder, impliceert nog niet dat&#13;
daarom de hem in 1984 toegekende hef&#13;
fingvrije hoeveelheid melk niet meer (mede)&#13;
verband kon houden met de grond in geschil.&#13;
Immers, Meijer gebruikte de grond in geschil&#13;
voor het daarop verbouwen van snijmais, die&#13;
hij aan zijn eigen vee voerde. Tot dat vee&#13;
behoorde, naar hij heeft erkend, in het&#13;
referentiejaar ook melkvee. De pachtkamer&#13;
kon daarom aan vorenbedoelde bedrijfswijzigingen&#13;
voorbij gaan, behoefde althans&#13;
daarin geen aanleiding te zien om de vordering&#13;
van Golbach reeds aanstonds af te wij&#13;
zen zoals - naar het hof begrijpt - door Meijer&#13;
betoogd.&#13;
4. Niet relevant is dat Golbach de grond in&#13;
geschil in 1981 heeft gekocht voor ƒ 15 000,-&#13;
per ha. Zoals hiervoor reeds overwogen,&#13;
impliceert voorts de omstandigheid dat toen&#13;
reeds sprake was van gebruik als bouwland,&#13;
niet dat de aan Meijer toegekende heffingvrije hoeveelheid melk niet (mede) samenhing&#13;
met die grond.&#13;
Ook de tweede grief van Meijer is dus&#13;
ongegrond.&#13;
5. De vijfde grief van het principaal hoger&#13;
beroep is eveneens ongegrond.&#13;
De pachtkamer van het kantongerecht kon,&#13;
mede gelet op het tot dat moment door partijen&#13;
aangevoerd, op goede gronden oordelen&#13;
dat zij nog behoefte had aan nadere informatie&#13;
en aan partijen c.q. één van hen bevelen&#13;
deze aan haar te verstrekken.&#13;
6. Het hof heeft, alvorens op de overige&#13;
grieven in te gaan, behoefte aan nadere in&#13;
lichtingen en het zal daartoe een comparitie&#13;
van partijen bepalen. Deze comparitie zal&#13;
tevens dienstbaar worden gemaakt aan het&#13;
beproeven van een vereniging van partijen&#13;
op een of meer punten.&#13;
Voorafgaande aan de comparitie van partijen,&#13;
zulks uiterlijk één week daaraan voorafgaand,&#13;
dient Meijer de navolgende gegevens&#13;
aan het hof toe te zenden, met afschrift&#13;
daarvan aan de wederpartij:&#13;
a. de op zijn bedrijf betrekking hebbende&#13;
formulieren met de gegevens van de mei&#13;
tellingen van de jaren 1981 tot en met 1988;&#13;
b. de formulieren met de gegevens inzake de&#13;
aan hem toegekende heffingvrije hoeveel&#13;
heden melk met betrekking tot de heffingsperioden&#13;
1984/1985 tot en met 1989/1990.&#13;
Rechtdoende in hoger beroep:&#13;
in het principaal en in het incidenteel hoger&#13;
beroep:&#13;
Beveelt dat partijen in persoon en vergezeld&#13;
van hun raadslieden, op een door de griffier&#13;
na overleg met de raadslieden te bepalen&#13;
datum en tijdstip zullen verschijnen voor een&#13;
lid van dit hof en een raad, waartoe worden&#13;
benoemd Mr. Kok, raadsheer, en Wentink,&#13;
plaatsvervangend raad, om aan deze inlichtingen&#13;
over de zaak te geven en om dezen te&#13;
laten onderzoeken of partijen het op een of&#13;
meer punten met elkaar eens kunnen worden.&#13;
Beveelt aan Meijer om uiterlijk één week&#13;
vóór de datum van de hiervoor bedoelde&#13;
comparitie van partijen de hierboven sub 6&#13;
bedoelde stukken aan het hof toe te zenden&#13;
met afschrift daarvan aan de wederpartij.&#13;
Houdt iedere verdere beslissing aan.&#13;
Zitting van 15 april 1991&#13;
Rolnummer: P 89/062 In de&#13;
zaak van:&#13;
Henricus Johannes Wilhelmus Meijer, wonende&#13;
te Rossum, gemeente Weerselo, appellant,&#13;
tevens incidenteel geïntimeerde,&#13;
procureur: mr. P.C. Plochg, tegen&#13;
Gerhardus Johannes Antonius Golbach,&#13;
wonende te Rossum, gemeente Weerselo,&#13;
geïntimeerde, tevens incidenteel appellant,&#13;
procureur: mr. J.M. Bosnak.&#13;
Het gerechtshof te Arnhem, pachtkamer;&#13;
Wederom gezien de stukken van het geding,&#13;
waaronder thans ook het in deze zaak door&#13;
het hof gewezen tussenarrest van 9 juli 1990.&#13;
Overwegende:&#13;
Het hof neemt hier over hetgeen met betrekking&#13;
tot het verloop van de procedure in&#13;
hoger beroep in voormeld tussenarrest is&#13;
overwogen.&#13;
Ter uitvoering van dat tussenarrest heeft&#13;
op 8 oktober 1990 een comparitie van partijen&#13;
plaats gevonden. Daarvan is procesverbaal&#13;
opgemaakt, dat zich thans bij de&#13;
stukken bevindt en waarvan de inhoud als&#13;
hier ingelast moet worden beschouwd.&#13;
Eveneens bevindt zich bij de stukken de&#13;
voorafgaand aan de comparitie van partijen&#13;
van de zijde van Meijer aan het hof toegezonden&#13;
brief van 1 oktober 1990 met diverse&#13;
bijlagen.&#13;
Partijen hebben vervolgens een memorie&#13;
en een antwoordmemorie na comparitie van&#13;
partijen gewisseld; daarna heeft Meijer nog&#13;
akte gevraagd, waarop Golbach heeft doen&#13;
weten af te zien van antwoord-akte. Tenslotte&#13;
hebben partijen andermaal de stukken aan&#13;
het hof overgelegd ter fine van arrest.&#13;
Voortzetting van de behandeling van het geschil&#13;
in hoger beroep&#13;
1. Het hof neemt hier over en volhardt bij&#13;
hetgeen in zijn hiervoor genoemd tussen&#13;
arrest onder 'De vaststaande feiten' en 'Be&#13;
handeling van het geschil in hoger beroep' is&#13;
overwogen en beslist.&#13;
2. Uit de van de zijde van Meijer voorafgaand&#13;
aan de comparitie van partijen aan het hof&#13;
toegezonden stukken en uit zijn ter gelegenheid&#13;
van die comparitie afgelegde ver&#13;
klaring blijkt, dat zijn bedrijf tot en met 1984&#13;
hoofdzakelijk als melkveebedrijf is geëxploiteerd. Weliswaar was met ingang van&#13;
1980 sprake van een toename van de hoeveelheid&#13;
mestvee, maar tot en met 1984 was&#13;
dit niet of althans nauwelijks van invloed op&#13;
de aantallen melkvee. In het referentiejaar&#13;
1983 was naast het melkvee (ca. 40 stuks)&#13;
sprake van 300 stuks melkvee (jongvee). De&#13;
in gebruik zijnde oppervlakte cultuurgrond&#13;
van ongeveer 32 ha bestond voor de helft uit&#13;
grasland en voor de helft uit bouwland,&#13;
waarop Meijer mais verbouwde die hij geheel&#13;
voor zijn eigen vee aanwendde. In 1984&#13;
waren er 180 stuks mestvee (jongvee); overigens&#13;
was er ten opzichte van 1983 vrijwel&#13;
niets gewijzigd.&#13;
3. Uit het vorenstaande volgt dat er in de jaren&#13;
1983 en 1984 nog sprake was van een bedrijf,&#13;
waarin de melkveehouderij hoofdzaak was.&#13;
De toen in exploitatie zijnde grond was der&#13;
halve in zeer overwegende mate dienstbaar&#13;
aan de melkveehouderij en slechts voor een&#13;
bijkomend gedeelte aan het houden van&#13;
mestvee. Dit brengt mede dat ook het&#13;
bouwland voornamelijk dienstbaar was aan&#13;
de melkveehouderij en derhalve hing de&#13;
destijds aan Meijer toegekende heffingvrije&#13;
hoeveelheid melk niet alleen samen met het&#13;
als grasland in gebruik zijnde gedeelte van&#13;
zijn bedrijf maar ook, zij het - gelet op het&#13;
gebruik daarvan mede voor het mestvee -&#13;
in enigszins mindere mate, met het bouw&#13;
land. Daarbij moet ervan worden uitgegaan&#13;
dat alle bouwland zowel ten behoeve van&#13;
het melkvee als van het mestvee werd gebruikt;&#13;
de stelling van Meijer dat juist de&#13;
grond in geschil slechts ten behoeve van het&#13;
mestvee werd geëxploiteerd, is naar het&#13;
oordeel van het hof onvoldoende onderbouwd&#13;
en ook overigens is zulks niet aannemelijk.&#13;
De grieven III, IV en VI van het principaal&#13;
hoger beroep kunnen derhalve geen doel&#13;
treffen.&#13;
4. De heffingvrije hoeveelheid melk in het&#13;
melkjaar 1984/1985 bedroeg blijkens de ver&#13;
klaring van Meijer 183.076 kilogram. Over&#13;
32 ha is dat 5.721 kilogram per ha. Zoals&#13;
hiervoor overwogen, moet voor de toen reeds&#13;
als bouwland in gebruik zijnde grond (en&#13;
mitsdien ook voor de grond in geschil) van&#13;
een wat lagere hoeveelheid per ha worden&#13;
uitgegaan. Bij de verkoop van zijn melkquotum&#13;
aan de Minister van Landbouw, Natuurbeheer&#13;
en Visserij is alleen de met de&#13;
grond in geschil samenhangende heffingvrije&#13;
hoeveelheid melk buiten beschouwing&#13;
gebleven en deze hoeveelheid is toen, aldus&#13;
Meijer, berekend op 9.088 kilogram, derhalve&#13;
op 5.242 kilogram per ha, hetgeen het&#13;
hof op grond van het hiervoor overwogene&#13;
aannemelijk voorkomt. Ook Meijer zelf is er&#13;
destijds van uitgegaan dat genoemde heffingvrije&#13;
hoeveelheid melk met de grond in&#13;
geschil samenhing en het staat hem niet vrij&#13;
thans tegenover Golbach een ander standpunt&#13;
in te nemen.&#13;
Aan het vorenstaande doet niet af dat door&#13;
Meijer bij memorie na comparitie van partijen,&#13;
zulks op basis van een berekening van&#13;
een bedrijfsdeskundige bij de Dienst Landbouwvoorlichting&#13;
afdeling Almelo Noord,&#13;
nog is aangevoerd dat er slechts 0,64 ha&#13;
aanvulling snijmais nodig is naast de 15 ha&#13;
grasland om 200.410 kilogram melk te produceren&#13;
in 1983. Wat er immers van die&#13;
berekening op zichzelf ook zij, het gaat er in&#13;
casu niet om wat toen nodig was maar om wat&#13;
in het bedrijf van Meijer in feite het geval is&#13;
geweest; te dien aanzien verwijst het hof naar&#13;
het hiervoor overwogene.&#13;
Uit het vorenstaande volgt dat er ten&#13;
processe van moet worden uitgegaan dat in&#13;
het jaar 1985 met de litigieuze grond een&#13;
heffïngvrije hoeveelheid melk van 9.088&#13;
kilogram samenhing en dat dit, nu niets is&#13;
aangevoerd of anderszins gebleken dat tot&#13;
een andere conclusie aanleiding geeft, ook&#13;
nog het geval was op het moment dat Meijer&#13;
dit melkquotum vervreemdde. Grief VII van&#13;
het principaal hoger beroep is derhalve gegrond&#13;
voorzover Meijer daarin mede bedoelt&#13;
aan te geven dat de pachtkamer van het&#13;
kantongerecht ten onrechte is uitgegaan van&#13;
een met de grond in geschil samenhangend&#13;
melkquotum van 9.745 kilogram. 5. In zijn&#13;
tussenarrest van 9 juli 1990 heeft het hof&#13;
reeds overwogen dat op grond van het&#13;
bepaalde in art. 25 der Pachtwet het een&#13;
pachter in het algemeen niet vrijstaat bij het&#13;
einde van de pacht of gedurende de looptijd&#13;
daarvan de grond aan de verpachter op te&#13;
leveren zonder deze in de gelegenheid te&#13;
stellen en de daarmee samenhangende heffingvrije&#13;
hoeveelheid melk te verwerven. Dit&#13;
impliceert, mede gelet op de uit genoemd&#13;
wetsartikel voortvloeiende zorgverplichting&#13;
ook gedurende de looptijd van de pachtovereenkomst,&#13;
dat het een pachter in het algemeen ook niet vrijstaat gedurende de&#13;
looptijd van de pachtovereenkomst de met&#13;
het gepachte samenhangende heffingvrije&#13;
hoeveelheid melk geheel of gedeeltelijk te&#13;
vervreemden.&#13;
6. Meijer heeft zonder zelfs enig overleg ter&#13;
zake met Golbach het met de grond in geschil&#13;
samenhangende melkquotum in 1987 ver&#13;
vreemd. Die vervreemding is aan te merken&#13;
als handelen in strijd met artikel 25 der&#13;
Pachtwet en mitsdien als wanprestatie te&#13;
genover laatstgenoemde, zijnde niet gebleken&#13;
van feiten of omstandigheden op grond&#13;
waarvan tot een andere slotsom kan worden&#13;
gekomen. Meijer dient dan ook de deswege&#13;
door Golbach geleden schade te vergoeden.&#13;
7. In aanmerking genomen enerzijds, dat&#13;
Golbach de onderhavige grond ter beschikking&#13;
heeft gesteld en anderzijds dat Meijer de&#13;
melkproduktie tot stand heeft gebracht, acht&#13;
het hof in de gegeven omstandigheden een&#13;
redelijke vergoeding van de schade die het&#13;
door de wanprestatie van Meijer veroorzaakte&#13;
verlies van de met bedoelde grond&#13;
samenhangende heffingvrije hoeveelheid&#13;
melk heeft meegebracht: de helft van de&#13;
waarde van die hoeveelheid melk ten tijde&#13;
van de wanprestatie (augustus 1987).&#13;
Golbach heeft met verwijzing naar het&#13;
door dit hof op 9 mei 1988 in de zaak Pasman/&#13;
Lippinkhof gewezen arrest nog betoogd, dat&#13;
Meijer moet worden veroordeeld om als&#13;
schadevergoeding de gehele waarde van het&#13;
met de litigieuze grond samenhangende&#13;
melkquotum te betalen en niet slechts de&#13;
helft daarvan. Het hof kan hem evenwel&#13;
hierin niet volgen; in genoemde zaak was&#13;
sprake van bijzondere omstandigheden die&#13;
aanleiding gaven tot een oordeel als daarin&#13;
gegeven, doch zulks doet zich in casu niet&#13;
voor.&#13;
Grief 1 van het incidenteel hoger beroep is&#13;
mitsdien ongegrond.&#13;
8. Gelet op de gegevens die de Directie&#13;
Beheer Landbouwgronden heeft verzameld&#13;
over de perioden januari 1987 tot en met&#13;
september 1987, april 1987 tot en met december&#13;
1987 en juli 1987 tot en met maart&#13;
1988, waaronder die betreffende de berekende&#13;
gemiddelde prijzen voor melkquota in&#13;
Noordoost-Overijssel en in Twente Salland,&#13;
zoals neergelegd in door de Minister van&#13;
Landbouw, Natuurbeheer en Visserij aan de&#13;
Voorzitter van de Tweede Kamer der Staten-&#13;
Generaal toegezonden notities, en gelet op de&#13;
eigen wetenschap van het hof betreffende de&#13;
ontwikkeling van de prijzen voor melkquota&#13;
als waarom het hier gaat, moet worden geconcludeerd&#13;
dat het bedrag van ƒ 2,60 per&#13;
kilogram, waarvan de pachtkamer van het&#13;
kantongerecht is uitgegaan, als waarde van&#13;
het litigieuze melkquotum in augustus 1987&#13;
niet te laag is. Ook grief 3 van het incidenteel&#13;
hoger beroep kan derhalve deel doel&#13;
treffen.&#13;
9. Ook de tweede grief van het incidenteel&#13;
hoger beroep is ongegrond. Uit de van de&#13;
zijde van Meijer bij memorie na comparitie&#13;
van partijen in het geding gebrachte, tussen&#13;
de Stichting Ontwikkelings- en Sanerings&#13;
fonds voor de Landbouw en hem aangegane&#13;
overeenkomst van 15 februari 1985 is vol&#13;
doende aannemelijk geworden dat Meijer&#13;
toen zijn melkquotum, voorzover dat niet&#13;
samenhing met de grond in geschil, aan de&#13;
Minister van Landbouw, Natuurbeheer en&#13;
Visserij heeft verkocht.&#13;
10. Op grond van het vorenoverwogene moet&#13;
Meijer worden veroordeeld om aan Golbach&#13;
een schadevergoeding te betalen ten bedrage&#13;
van de helft van 9.088 x ƒ 2,60 = ƒ 11 814,-&#13;
(afgerond). Hij is - nu hij iedere vergoedingsplicht&#13;
terzake van wanprestatie heeft&#13;
afgewezen - als de grotendeels in het ongelijk&#13;
gestelde partij te beschouwen en der&#13;
halve in eerste aanleg terecht veroordeeld&#13;
in de proceskosten. Grief VII van het principaal&#13;
hoger beroep is dan ook ongegrond&#13;
voor zover deze tegen die veroordeling is&#13;
gericht.&#13;
Slotsom&#13;
Het tussen partijen gewezen tussenvonnis&#13;
van 29 maart 1989 moet worden bekrachtigd;&#13;
het tussen hen gewezen eindvonnis van&#13;
19 juli 1989 moet worden vernietigd voor&#13;
zover Meijer daarbij is veroordeeld tot betaling&#13;
aan Golbach van een bedrag van&#13;
ƒ 12 668,50 met de wettelijke rente daarover&#13;
vanaf 13 juni 1988, en Meijer moet worden&#13;
veroordeeld tot betaling aan Golbach van een&#13;
bedrag van ƒ11 814,-, vermeerderd met de&#13;
wettelijke rente daarover als gemeld; voor&#13;
het overige moet dat vonnis worden bekrachtigd.&#13;
Meijer dient als de ook in het principaal&#13;
hoger beroep grotendeels in het ongelijk gestelde&#13;
partij te worden veroordeeld in de kosten van dat hoger beroep en Golbach&#13;
moet de kosten van het incidenteel hoger&#13;
beroep dragen.&#13;
Rechtdoende in hoger beroep: in het&#13;
principaal hoger beroep:&#13;
Bekrachtigt het door de pachtkamer van het&#13;
kantongerecht te Almelo tussen partijen gewezen&#13;
vonnis van 29 maart 1989, waarvan&#13;
beroep.&#13;
Vernietigt het door die pachtkamer tussen&#13;
partijen gewezen vonnis van 19 juli 1989,&#13;
waarvan beroep, voorzover daarbij Meijer is&#13;
veroordeeld om aan Golbach tegen behoorlijk&#13;
bewijs van kwijting te betalen de som&#13;
van ƒ 12 668,50 met de wettelijke rente&#13;
daarover vanaf 13 juni 1988 tot de dag der&#13;
voldoening,&#13;
en in zoverre opnieuw rechtdoende:&#13;
Veroordeelt Meijer om tegen behoorlijk&#13;
bewijs van kwijting aan Golbach te betalen&#13;
een bedrag van ƒ 11 814,- (elfduizendachthonderdenveertien&#13;
gulden), vermeerderd&#13;
met de wettelijke rente daarover vanaf&#13;
13 juni 1988 tot de dag der algehele voldoening.&#13;
Wijst af het meer of anders gevorderde.&#13;
Bekrachtigt dat vonnis voor het overige.&#13;
Veroordeelt Meijer in de in hoger beroep&#13;
tussen partijen gevallen proceskosten, aan de&#13;
zijde van Golbach tot heden begroot op&#13;
ƒ 300,- voor verschotten en ƒ 3 000,- voor&#13;
salaris van de procureur.&#13;
in het incidenteel hoger beroep:&#13;
Verklaart het hoger beroep ongegrond.&#13;
Veroordeelt Golbach in de in hoger beroep&#13;
tussen partijen gevallen proceskosten, aan de&#13;
zijde van Meijer tot heden begroot op&#13;
ƒ 1 500,- voor salaris van de procureur.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Bierman, mr. ing.&#13;
Jansens van Gellicum en Wentink</auteurs><published>1991-10-01 00:00:00</published><modified>1991-10-01 00:00:00</modified><editiondate>1991-10-01</editiondate><htmlpath>https://denhollander.info/artikel/7038</htmlpath></article>
</articles></edition>
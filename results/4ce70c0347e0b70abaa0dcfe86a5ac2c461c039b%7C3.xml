<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7827</id><udhid>UDH:TvAR/7827</udhid><titel>'J.D.G., / ruilverkaveling De Marne' (TvAR 1989/4243)</titel><searchwords><searchword>TvAR 6/1989</searchword><searchword>TvAR 1989/4243</searchword><searchword>UDH:TvAR/7827</searchword></searchwords><attachments><attachment><name>1989_nr 6_Rechtspraak_4243.doc</name><extention>doc</extention><url>https://denhollander.info/download/16387/ci</url></attachment></attachments><inleiding>4243 Landinrichtingswet, art. 210 lid 2; BW, art. 656, 658&#13;
Reclamant vraagt vergoeding voor de schuur op het door hem ingebrachte per­ceel. Het perceel is voorafgaande aan de toedeling aan belanghebbende v. H. in ge­bruik gegeven. Deze heeft er vervolgens de schuur op gebouwd.&#13;
Het beroep op eigendomsverwerving krachtens art. 656 BW (natrekking) wordt verworpen. Art. 656 BW bepaalt dat als de grondeigenaar het gebouwde aan zich wenst te houden hij de waarde van de bouwstoffen en het werkloon dient te vol­doen. Nu dat laatste niet is gesteld of geble­ken, dient alleen al op die grond het be­zwaar ongegrond te worden verklaard. Nu reclamant voorts geen nadelen heeft onder­vonden is er ter zake van de bouw van die schuur terecht geen vergoeding in de LGR opgenomen.&#13;
Rechtbank Groningen, 20 november 1987&#13;
J.D.G., reclamant tegen de lijst der gelde­lijke regelingen in de ruilverkaveling 'De Marne';</inleiding><content>Rechtsoverwegingen:&#13;
1. De resterende bezwaren van reclamant tegen de LGR kunnen als volgt worden om­schreven; (...)&#13;
d. reclamant wenst een vergoeding voor een schuur, door hem ingebracht maar niet aan hem toegedeeld.&#13;
4. Aangaande bezwaar sub c:&#13;
Standpunt reclamant: &#13;
Het onderhavige bezwaar doelt op perceel sectie C, no 1006, groot 1.15.70 hectare. De op dat perceel staande schuur dient hem te worden vergoed, aangezien hij door na­trekking eigenaar van die schuur is gewor­den. Daarnaast heeft de LiC tenminste stil­zwijgend toestemming voor de bouw van die schuur gegeven. Daarbij speelt geen rol of reclamant zelf kosten ten behoeve van die schuur heeft gemaakt. Subsidiair had met betrekking tot dat per­ceel een positieve waarde in de LGR opge­nomen dienen te worden, aangezien op dat perceel voorheen bebouwing heeft gestaan waardoor het mogelijk was daar weer een schuur te bouwen. Dat is een positieve fac­tor die op de LGR tot uitdrukking behoort te worden gebracht. Er is sprake van waar­de ex artikel 57 lid 4 Ruilverkavelingswet of artikel 210 lc-3 Landinrichtingswet.&#13;
Standpunt LiC:&#13;
Het onderhavige perceel is door reclamant ingebracht en vervolgens toegedeeld als ka­vel 14026 aan belanghebbende B. van Has­selt. Op 1 november 1980 is dit perceel met instemming van reclamant aan voormelde belanghebbende in gebruik gegeven.&#13;
Deze heeft daarna op dat perceel een schuur gebouwd of laten bouwen. Het is in die situatie terecht dat voor die schuur geen vergoeding in de LGR is opgenomen. Re­clamant heeft voor die schuur geen geld uitgegeven en daarom ontvangt hij ook geen vergoeding. Er is geen sprake van scha­de.&#13;
De LiC heeft ook geen toestemming ver­leend voor de bouw van die schuur. Zij is derhalve bevoegd de waardevermeerdering die een gevolg van het bouwen is, niet te vergoeden.&#13;
Overigens moet worden betwijfeld of recla­mant als eigenaar kan gelden. Hij had na­melijk dat perceel niet in gebruik en heeft toegestaan dat belanghebbende dat perceel in gebruik nam en daarop een schuur bouw­de. Voor analoge toepassing van bepalin­gen uit de Pachtwet, waarop reclamant zich eveneens heeft beroepen, geeft de Landinrichtingswet geen mogelijkheid.&#13;
Oordeel rechtbank:&#13;
Vaststaat dat het onderhavige perceel door reclamant is ingebracht en aan belangheb­bende B. van Hasselt is toegedeeld. Deze heeft er vervolgens een schuur op gebouwd. De kavel was reeds op 1 november 1980 met instemming van reclamant aan voor­melde belanghebbende in gebruik gegeven. Voor het primaire standpunt van reclamant dat de schuur door natrekking zijn eigen­dom is geworden, beroept reclamant zich, naar de rechtbank begrijpt, op artikel 656 Burgerlijk Wetboek. In dat artikel wordt echter voor wat betreft de eigendom een voorbehoud gemaakt in artikel 658 Burger­lijk Wetboek. Laatstgemeld artikel bepaalt dat indien de grondeigenaar het gebouwde aan zich wenst te behouden hij de waarde van de bouwstoffen, en het werkloon dient te voldoen, zonder dat echter de meerdere waarde van het erf daarbij in ogenschouw genomen zal kunnen worden. Voldoening aan die betalingsplicht biedt in het beginsel de mogelijkheid om de eigendom te verwer­ven. Nu dat laatste niet is gesteld noch ge­bleken dient alleen al op die grond het be­zwaar van reclamant ongegrond te worden verklaard. Aan de omstandigheid dat de LiC stilzwijgend toestemming voor de bouw zou kunnen hebben gegeven - het­geen overigens niet is komen vast te staan - kunnen naar het oordeel van de recht­bank geen aanspraken worden ontleend. Met de LiC is de rechtbank voorts van oor­deel dat voor analoge toepassing van bepa­lingen van de Pachtwet de Landinrichtings­wet geen mogelijkheid geeft. Nu reclamant&#13;
voorts geen nadelen heeft ondervonden is er terzake van de bouw van die schuur te­recht geen vergoeding door de LiC in de LGR opgenomen.&#13;
Op grond van het bovenstaande dient ook dit bezwaar ongegrond te worden verklaard.</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7827</htmlpath></article>
</articles></edition>
<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1985</searchword><id>6392</id><udhid>UDH:TvAR/6392</udhid><titel>Een mogelijkheid tot verbetering van de rechtspositie van slachtoffers van schade door bodemverontreiniging in de agrarische sector</titel><searchwords><searchword>TvAR 7/1985</searchword><searchword>UDH:TvAR/6392</searchword></searchwords><attachments><attachment><name>1985_nr 7_Artikel_Kremers.pdf</name><extention>pdf</extention><url>https://denhollander.info/download/6174/ci</url></attachment></attachments><inleiding>1. INLEIDING&#13;
In de 20e eeuw zijn de technologische ontwikkelingen in snel vaarwater terechtgekomen.&#13;
De vooruitgang die is geboekt, vooral na de Tweede Wereldoorlog, heeft&#13;
de materiële levensstandaard van de mens gunstig beïnvloed. Maar er is ook een&#13;
keerzijde aan deze ontwikkelingen. Een ongewenst bijverschijnsel is de vervuiling&#13;
van het leefmilieu. Door de overheid is hierop onder meer gereageerd met nieuwe&#13;
milieuwetten. Aldus is specifieke regelgeving ontstaan op het gebied van de geluidshinder,&#13;
lucht- en waterverontreiniging.&#13;
Ook op het terrein van de bodemverontreiniging laat de wetgever zich niet onbetuigd.&#13;
Sinds april 1983 is de Interimwet bodemsanering volledig in werking getreden.&#13;
Op dit moment vindt de parlementaire behandeling plaats van het ontwerp van Wet&#13;
bodembescherming.&#13;
Alle inspanningen ten spijt, de rechtspositie van individuele slachtoffers van schade&#13;
door bodemverontreiniging blijft onbevredigend. Vooral als er sprake is van&#13;
landbouwschade, bij voorbeeld als gevolg van veesterfte of opbrengstderving van&#13;
gewassen, ondervindt men moeilijkheden de schade vergoed te krijgen.&#13;
Weliswaar kent de Interimwet bodemsanering een bijzondere regeling voor het&#13;
verhaal van saneringskosten, maar de centrale overheid verhaalt alleen de kosten&#13;
van de gemeente, de provincie en zichzelf. Andere slachtoffers van bodemverontreiniging,&#13;
waaronder boeren en tuinders, moeten zelf proberen via een civielrechtelijke&#13;
procedure de milieuschade vergoed te krijgen.1 Zij zijn hierbij meestal aangewezen&#13;
op de onrechtmatige daadsactie. Aan zo'n procedure zitten nogal wat haken en&#13;
ogen. De bewijsvoering kan grote problemen opleveren.&#13;
Bovendien kan de financiële draagkracht van het slachtoffer voor het al dan niet&#13;
slagen van een schadevergoedingsactie vooral bij schade door bodemverontreiniging&#13;
van doorslaggevende betekenis zijn. Dit kan ertoe leiden dat in de agrarische sector&#13;
het slachtoffer, dat part nog deel heeft aan de oorzaak van de schade, uiteindelijk&#13;
voor de kosten opdraait en niet de vervuiler.&#13;
In dit artikel worden twee oorzaken behandeld, die verantwoordelijk kunnen zijn&#13;
voor dit onbevredigend resultaat, het schuld- en causaliteitsvereiste, en wordt ingegaan&#13;
op de vraag of deze toestand kan worden verbeterd. </inleiding><content>2. KNELPUNTEN BIJ EEN SCHADEVERGOEDINGSACTIE OP HET TERREIN VAN DE&#13;
BODEMVERONTREINIGING&#13;
Een slachtoffer van schade door bodemverontreiniging die een eis tot schadevergoeding&#13;
wil indienen, zal meestal zijn aangewezen op de onrechtmatige daadsactie&#13;
ex art. 1401 BW. In veel gevallen immers zal een contractuele verhouding tussen een&#13;
vervuiler en een slachtoffer ontbreken en zal derhalve geen beroep op wanprestatie&#13;
kunnen worden gedaan. Daarom wordt alleen de vordering uit onrechtmatige daad&#13;
behandeld.&#13;
Voor aansprakelijkheid ex art. 1401 BW moet aan een vijftal voorwaarden zijn&#13;
voldaan. Er moet sprake zijn van:&#13;
- onrechtmatige daad,&#13;
- schuld,&#13;
- schade,&#13;
- oorzakelijk verband tussen de onrechtmatige daad en de schade,&#13;
- relativiteit.&#13;
In de rechtspraak zijn deze voorwaarden nader uitgewerkt. Sedert de uitspraak van&#13;
de Hoge Raad in 19192 moet onder een onrechtmatige daad worden verstaan 'een&#13;
handelen of nalaten, dat óf inbreuk maakt op eens anders recht, óf in strijd is met&#13;
des daders rechtsplicht, óf indruist tegen de goede zeden, hetzij tegen de zorgvuldigheid&#13;
welke in het maatschappelijk verkeer betaamt ten aanzien van eens anders persoon&#13;
of goed'. Art. 6.3.1.1. NBW, waarin de vereisten voor een onrechtmatige daad&#13;
zijn opgenomen, sluit aan bij de criteria die door de Hoge Raad zijn ontwikkeld.&#13;
Met schade wordt bedoeld, het nadeel dat uit de onrechtmatige daad voortvloeit.&#13;
Met relativiteit wordt aangegeven, dat een dader slechts aansprakelijk is voor de&#13;
door hem veroorzaakte schade, indien de overtreden norm de strekking heeft het&#13;
slachtoffer in het geschonden belang te beschermen. In art. 6.3.1.2. Nieuw BW&#13;
wordt deze relativiteitsleer wettelijk tot uitdrukking gebracht.&#13;
Deze drie voorwaarden voor aansprakelijkheid ex. art. 1401 BW - onrechtmatige&#13;
daad, schade en relativiteit - blijven in dit artikel verder onbesproken. Er&#13;
zal alleen worden ingegaan op de twee nog resterende voorwaarden, het schuld- en&#13;
causaliteitsvereiste.&#13;
2.1. Het schuldvereiste&#13;
De dader van een onrechtmatige daad is slechts aansprakelijk als hem schuld kan&#13;
worden verweten, met andere woorden indien de daad en de schade hem kunnen&#13;
worden toegerekend.3 De schuld ten aanzien van de schade ontbreekt indien de&#13;
schade niet voorzienbaar is. Juist bij bodemverontreiniging kan zo'n situatie, waarin&#13;
het inzicht ontbreekt dat een bepaalde handeling schade veroorzaakt, optreden.&#13;
Door het op gang komen van allerlei onverwachte chemische processen kunnen&#13;
schadeveroorzakende stoffen ontstaan, hetgeen onmogelijk is te voorzien. Soms is de aanwezigheid van schuld geen voorwaarde voor het bestaan van aansprakelijkheid.&#13;
In dat geval wordt gesproken van risico-aansprakelijkheid. Voor het&#13;
terrein van de bodemverontreiniging lijkt art. 1405 BW, en na de invoering van het&#13;
Nieuw BW art. 6.3.2.7. Nieuw BW, van belang.4 Ingevolge deze artikelen is voor&#13;
de aansprakelijkheid van schade veroorzaakt door de instorting van resp. een gebouw&#13;
en een opstal, het schulvereiste losgelaten. Hier komt bij, dat de betekenis van&#13;
het woord gebouw in art. 1405 BW in de jurisprudentie erg ruim wordt opgevat.&#13;
2.2. Het causaliteitsvereiste&#13;
Voor de aanwezigheid van aansprakelijkheid van een dader moet er sprake zijn van&#13;
causaliteit, dat wil zeggen tussen de onrechtmatige daad en de schade moet een oorzakelijk&#13;
verband bestaan. Als minimumeis voor causaliteit geldt het conditio sine&#13;
qua non-criterium. Volgens deze maatstaf bestaat er causaal verband als de schade&#13;
niet intreedt wanneer de daad uitblijft.5 De rechtspraak heeft de aansprakelijkheid&#13;
verder beperkt. Tegenwoordig wordt aangenomen, dat de Hoge Raad de leer van&#13;
de toerekening naar redelijkheid hanteert.&#13;
Volgens deze leer is degene die onrechtmatig handelt aansprakelijk voor de daardoor&#13;
veroorzaakte schade indien deze, in verband met de omstandigheden van het&#13;
geval, in redelijkheid aan hem kan worden toegerekend. Bij die toerekening moet&#13;
worden gelet op diverse omstandigheden, zoals de voorzienbaarheid van de schade,&#13;
de aard van de gebeurtenis, de aard van de schade en de aard van de aansprakelijkheid.&#13;
6&#13;
De minimumeis voor causaliteit, het condito sine qua non-criterium, kan een&#13;
slachtoffer van bodemverontreiniging voor onoverkomelijke problemen plaatsen,&#13;
met name bij schade in de agrarische sector.&#13;
Het slachtoffer zal moeten aantonen, dat de schade zonder de gewraakte gebeurtenis&#13;
niet zou zijn ingetreden.&#13;
Om dit te bereiken zal er allereerst isolatie van een stof dan wel stoffen moeten&#13;
plaats vinden, die verantwoordelijk zou of zouden kunnen zijn voor de geleden&#13;
schade, de identificatiefase. Daarna zal moeten worden aangetoond, dat de geïdentificeerde&#13;
stof dan wel stoffen verantwoordelijk is of zijn voor de geleden schade, hetgeen&#13;
relatiefase kan worden genoemd. Beide fasen worden gekenmerkt door hun&#13;
eigen problemen.&#13;
De identificatiefase zal al naar gelang de omstandigheden verschillend verlopen.&#13;
Soms bestaat van te voren bekendheid omtrent de aard van de verontreiniging of&#13;
zijn er herkenbare toxiciteitsverschijnselen opgetreden. Dan kan het zijn dat de identificatiefase&#13;
vrij snel en zonder veel moeite plaatsvindt. Maar het kan ook zijn, dat&#13;
er geen enkel aanknopingspunt is waarnaar gezocht moet worden. Zeer intensief en&#13;
kostbaar wetenschappelijk onderzoek is dan zeker nodig om de identificatiefase te&#13;
kunnen afsluiten. In het algemeen zullen de financiële mogelijkheden van de slachtoffers te beperkt&#13;
zijn om een dergelijk onderzoek te laten uitvoeren. In die gevallen komt het zonder&#13;
financiële ondersteuning nooit tot een relatiefase. Lukt de identificatie wel, dan&#13;
wordt het slachtoffer geconfronteerd met de problemen van de relatiefase. Hij zal&#13;
moeten aantonen, dat de geïdentificeerde verontreiniging de oorzaak is van de door&#13;
hem geleden schade. Deze fase geeft misschien nog wel meer moeilijkheden dan de&#13;
eerste. In veel gevallen zal de kennis omtrent hetgeen is geïdentificeerd als mogelijke&#13;
verontreiniging, onvoldoende zijn om sine qua non-verband aan te tonen. Dan moeten&#13;
er opnieuw wetenschappelijke experimenten aan te pas komen in de hoop een&#13;
sluitend bewijs te verkrijgen.&#13;
Als sine qua non-verband niet kan worden aangetoond, dan begint het proces van&#13;
voren af aan. Wederom zal een stof moeten worden geïdentificeerd, waarmee opnieuw&#13;
moet worden geëxperimenteerd.&#13;
Het zal duidelijk zijn dat maar weinig slachtoffers zich de financiële offers kunnen&#13;
getroosten dit vaak te herhalen. De conditio sine qua non eist daarom van het&#13;
slachtoffer iets, waaraan hij in een aantal gevallen niet kan voldoen, met als gevolg&#13;
dat de schadevergoedingsactie moet worden gestaakt en de vervuiler vrijuit gaat.&#13;
3. VERMINDERING VAN DE PROBLEMEN BIJ EEN SCHADEVERGOEDINGSACTIE OP HET&#13;
TERREIN VAN DE BODEMVERONTREINIGING&#13;
Een slachtoffer van bodemverontreiniging zal pas schadevergoeding kunnen krijgen&#13;
als hij heeft kunnen aantonen, dat aan alle vereisten is voldaan die het vigerende&#13;
burgerlijk aansprakelijkheidsrecht aan schadeloosstelling verbindt. In de praktijk&#13;
zal de vordering van onrechtmatige daad het meest relevant zijn. Het slachtoffer&#13;
wordt hier geconfronteerd met het schuld- en causalisteitsvereiste. Beide kunnen het&#13;
slachtoffer van landbouwschade door bodemverontreiniging voor onoverkomelijke&#13;
problemen plaatsen.&#13;
3.1. Het schuldvereiste&#13;
Met betrekking tot het schuldvereiste kunnen enige gunstige ontwikkelingen worden&#13;
gesignaleerd voor de positie van slachtoffers van bodemverontreiniging. Een paar&#13;
opmerkelijke uitspraken uit de rechtspraak worden hier genoemd. Zo bleek de&#13;
Rechtbank te Almelo recentelijk van mening, dat zelfs een bedrijfsriolering als een&#13;
gebouw als bedoeld in art. 1405 BW kan worden aangemerkt, daarmee risicoaansprakelijkheid&#13;
aanvaardend.7 In dit verband is het een interessante kwestie of&#13;
ook een vuilstortplaats als een gebouw kan worden opgevat, zodat schadevergoeding&#13;
op basis van risico-aansprakelijkheid kan worden bepaald.&#13;
Een andere opvallende uitspraak komt van de Hoge Raad. Volgens dit college&#13;
heeft degene die stoffen die gevaarlijk zijn, zoals i.c. natronloog in een plastic emmertje&#13;
in een vuilniszak 'verpakt', waardoor de vuilnisophaler oogletsel oploopt&#13;
onzorgvuldig gehandeld. De zorgvuldigheidsnorm wordt hier bijzonder streng toegepast&#13;
en brengt met zich mee, 'dat het er in beginsel niet toe doet, of de wijze waarop het letsel door aanraking met de stof in het gegeven geval precies is veroorzaakt,&#13;
voorzienbaar was voor de partij die de voorzorgsmaatregelen niet in acht heeft genomen'.&#13;
8 Met name bij gevaarlijke stoffen moeten uitgebreide voorzorgsmaatregelen&#13;
worden genomen teneinde schade te voorkomen. Door aan de zorgvuldigheidsnorm&#13;
een heel ruime inhoud te geven, wordt door de Hoge Raad het schuldvereiste&#13;
als het ware geëcarteerd. Er ontstaat hierdoor een situatie die veel lijkt op&#13;
risico-aansprakelijkheid.&#13;
Bij bodemverontreiniging gaat het net als in het hierboven genoemde arrest om&#13;
gevaarlijke stoffen. Het zou de positie van het slachtoffer verbeteren, als ook bij&#13;
schade door bodemverontreiniging het accent zo nadrukkelijk mag worden gelegd&#13;
op de voorzorgsmaatregelen teneinde schade te voorkomen.&#13;
Het schuldvereiste bij aansprakelijkheid verliest hierdoor aan kracht en er ontstaat&#13;
een aansprakelijkheidsvorm die verwant is aan risico-aansprakelijkheid.&#13;
3.2. Het causaliteitsvereiste&#13;
Het is echter onjuist te veronderstellen, dat met invoering van risico-aansprakelijkheid&#13;
alle problemen zijn opgelost. Moeilijkheden blijven bestaan met betrekking tot&#13;
het causaliteitsvereiste. Enerzijds kan het zijn, dat het praktisch onmogelijk is een&#13;
verontreiniging aan te tonen, anderzijds kan het aan kennis ontbreken omtrent de&#13;
schadelijke effecten van een verontreiniging. In deze gevallen kan zelfs risicoaansprakelijkheid&#13;
geen soelaas bieden. Daarvoor zal allereerst iets aan het&#13;
causaliteitsprobleem moeten worden gedaan.&#13;
Dit hoeft niet te betekenen dat de minimumeis voor causaliteit bij onrechtmatige&#13;
daad, het sine qua non-verband, moet verdwijnen bij schade door bodemverontreiniging.&#13;
Immers er zijn ook gevallen denkbaar, en misschien zijn die wel het grootste&#13;
in aantal, waarin de bewijsvoering van het conditio sine qua non-verband niet meer&#13;
problemen zal geven dan op andere terreinen het geval is. Wanneer bij voorbeeld&#13;
het vee, dat graast in een weiland pal naast een terrein van een kleiduivenschietvereniging,&#13;
ziekteverschijnselen vertoont die doen denken aan een loodvergiftiging,&#13;
is de zaak betrekkelijk eenvoudig. Blijkt het vermoeden juist, dat er in de bodem&#13;
van het weiland veel looddeeltjes voorkomen en levert onderzoek van de dieren op&#13;
de aanwezigheid van lood vervolgens toxische waarden op, dan zal het verband tussen&#13;
de verontreiniging en schade al snel duidelijk zijn. Dan is er geen enkele reden&#13;
om van het vereiste afstand te doen. Er is daarom niets op tegen het conditio sine&#13;
qua non-criterium als uitgangspunt voor aansprakelijkheid te handhaven. Waar het&#13;
hier echter om te doen is, zijn die gevallen waarbij een verontreiniging niet kan worden&#13;
opgespoord of waar er een gebrekkige kennis bestaat ten aanzien van de schadelijke&#13;
werking van de verontreiniging. Een slachtoffer kan hier nu eenmaal niet over&#13;
voldoende feitenmateriaal beschikken om sine qua non-verband aan te tonen. Dit&#13;
soort gevallen vraagt om een bijzondere aanpak. Het sine qua non-verband moet&#13;
hier als voorwaarde voor aansprakelijkheid worden losgelaten.&#13;
Tegelijkertijd moet worden voorkomen, dat dit leidt tot een ongecontroleerde uitbreiding&#13;
van de schadevergoedingsmogelijkheden. Nadat een slachtoffer al het mogelijke heeft gedaan wat redelijkerwijs van hem mag worden verwacht om het sine&#13;
qua non-verband aan te tonen maar dit niet is gelukt, zou het slachtoffer een andere&#13;
kans moeten hebben om schadevergoeding te krijgen. Nu de verontreiniging zelf&#13;
hiervoor geen aanknopingspunten geeft, kan er misschien een oplossing worden gevonden&#13;
in de factoren die helemaal niets te maken hebben met een verontreiniging.&#13;
Een mogelijkheid zou kunnen zijn, in het geval conditio sine qua non-verband wegens&#13;
het gebrek aan voldoende feitenmateriaal niet kan worden aangetoond, het&#13;
slachtoffer de mogelijkheid te geven aannemelijk te maken, dat andere factoren dan&#13;
een verontreiniging géén oorzaak zijn geweest zijn van de geleden schade.&#13;
Een dergelijk aanvullend bewijs van onschuld, waar ik voor het eerst op heb gewezen&#13;
in een doctoraal-scriptie9, vervangt op die manier de aanwezigheid van conditio&#13;
sine qua non-verband voor de bepaling van aansprakelijkheid bij schade door&#13;
bodemverontreiniging.&#13;
Een veehouder bij voorbeeld, die meent dat zijn vee door vergiftigingsverschijnselen&#13;
wordt getroffen, zal moeten aantonen dat een besmettelijke veeziekte, een slechte&#13;
bedrijfsvoering, het onoordeelkundig gebruik van diergeneesmiddelen, een onjuiste&#13;
toepassing van bestrijdingsmiddelen, een verkeerd voerregime of wellicht&#13;
overbemesting geen oorzaken zijn geweest van de schade aan zijn veestapel.&#13;
Duidelijkheid omtrent de aard van de ziekteverschijnselen kan vooral worden verkregen&#13;
uit het sectierapport van het bacteriologische, virologische en histologische&#13;
onderzoek van een dier. Informatie over de bedrijfsvoering komt uiteraard van de&#13;
veehouder zelf, maar daarnaast kunnen inlichtingen worden ingewonnen bij anderen&#13;
zoals praktizerende dierenartsen, bedrijfsverzorgingsdiensten, standsorganisaties,&#13;
consulentschappen e.d.&#13;
Tevens behoort toetsing van het probleembedrijf en een vergelijkbaar maar gezond&#13;
bedrijf tot de mogelijkheden. Door vergelijking kan de invloed worden nagegaan,&#13;
die uitgaat van vooraf zorgvuldig geselecteerde criteria. In dit verband is er&#13;
een interessante ontwikkeling aan de gang in de veterinaire sector. Nu het belang&#13;
van de diverse bedrijfsvoeringsfactoren voor de bedrijfsresultaten steeds beter wordt&#13;
onderkend, komt er ook in Nederland meer onderzoek van de grond, dat erop is&#13;
gericht de invloed van deze factoren te bepalen.&#13;
Reeds nu worden ten behoeve van een goede bedrijfsbegeleiding in de veehouderij&#13;
data verzameld met betrekking tot de melkgift, de voortplanting, dierziekten, rantsoenering&#13;
e.d.10&#13;
Waar het hier dus op aankomt is, dat een slachtoffer van bodemverontreiniging&#13;
schadeloos gesteld kan worden, als hij aantoont dat een aantal factoren irrelevant&#13;
zijn voor de schade. Het zal evenmin eenvoudig zijn daarvoor altijd het bewijs te&#13;
leveren. Dit moet ook worden voorkomen, opdat er geen ongecontroleerde uitbreiding&#13;
van de schadevergoedingsmogelijkheden ontstaat. 4. NABESCHOUWING&#13;
Als uitgangspunt van ons schade- en aansprakelijkheidsrecht geldt, dat in beginsel&#13;
een ieder zijn eigen schade moet dragen." Stein geeft aan dat schade alleen op een&#13;
ander kan worden verhaald, wanneer daarvoor een bijzondere rechtvaardiging kan&#13;
worden gegeven.12 Is zo'n bijzondere rechtvaardiging niet aanwezig, dan behoort&#13;
het slachtoffer zijn schade zelf te dragen.&#13;
De wetgever heeft een aantal gevallen aangewezen, waar sprake is van zo'n rechtvaardiging&#13;
en iemand anders aansprakelijk kan worden gesteld voor schade. In dit&#13;
artikel is een mogelijkheid behandeld, namelijk de onrechtmatige daad.&#13;
Een slachtoffer van schade door bodemverontreiniging lijkt met deze actie maar&#13;
weinig kans van slagen te hebben. Enerzijds is dit te wijten aan het schuldvereiste&#13;
dat in beginsel voorwaarde is voor aansprakelijkheid. Anderzijds kan het conditio&#13;
sine qua non-vereiste een vordering tot schadevergoeding blokkeren. Niet in alle situaties&#13;
waar in werkelijkheid sprake is van een verontreiniging die verantwoordelijk&#13;
is voor de schade, kan het sine qua non-verband worden aangetoond, met als gevolg&#13;
dat het slachtoffer genoodzaakt is de schadevergoedingsactie te beëindigen. Waar&#13;
de wetgever in theorie schadevergoeding heeft erkend, wordt de schade in de praktijk&#13;
door het slachtoffer gedragen.&#13;
Dit is een hoogst onbevredigende situatie. Om deze toestand te verbeteren wordt&#13;
een bijzondere aanpak voorgesteld. Er bestaat de behoefte om het schuldvereiste bij&#13;
civielrechtelijke aansprakelijkheid van schade door bodemverontreiniging los te laten.&#13;
Bovendien zou in situaties, waarin vanwege de hoge kosten het sine qua nonverband&#13;
niet kan worden aangetoond, een slachtoffer de mogelijkheid moeten hebben&#13;
aannemelijk te maken, dat andere factoren dan een veronderstelde verontreiniging&#13;
géén oorzaak zijn geweest van de schade.&#13;
Dit aanvullend bewijs van onschuld zou kunnen worden geregeld op grond van&#13;
de Wet bodembescherming. De vergoeding van de schade kan in deze gevallen lopen&#13;
via een bij die wet te regelen schadefond.13 Ondanks het financieringsvraagstuk&#13;
gaan er steeds meer stemmen op ten gunste van fondsvorming, zelfs tot in parlementaire&#13;
kring.14 Zo'n Fonds Bodemverontreiniging kan als het bevoegd gezag worden&#13;
aangewezen, dat beoordeelt of een slachtoffer van bodemverontreiniging alsnog in&#13;
aanmerking komt voor schadevergoeding als blijkt dat de schade langs de gebruikelijke&#13;
burgerrechtelijke weg niet kan worden verkregen, omdat een sluitend bewijs&#13;
voor causaliteit praktisch niet kan worden geleverd.&#13;
Een dergelijke aanpak zal de rechtspositie van slachtoffers van schade door&#13;
bodemverontreiniging in de agrarische sector ten goede kunnen komen.</content><legacyfootnotes>1. Wel heeft een derde de mogelijkheid zich te voegen in een verhaalsprocedure ex. art. 285 e.v. Rv,&#13;
als het rijk tot dagvaarding overgaat.&#13;
2. H.R. 31 januari 1919, NJ 1919, 161 (Lindenbaum-Cohen).&#13;
3. Mr C. Asser's Handleiding tot de beoefening van het Nederlands Burgerlijk Recht, bewerkt door&#13;
L.E.H. Rutten, Verbintenissenrecht, De verbintenis uit wet, 1979, blz. 74.&#13;
4. Op art. 6.3.2.6. Nieuw BW betreffende een risico-aansprakelijkheid voor gevaarlijke stoffen wordt&#13;
niet ingegaan, omdat het opnemen van de regeling als zodanig onzeker is.&#13;
5. L.C. Hofman, H. Drion en K. Wiersma, Het Nederlands verbintenissenrecht, De algemene leer der&#13;
verbintenissen, 1959, blz. 115.&#13;
6. Vgl. H.R. 20 maart 1970, NJ 1970, 251 (Waterwingebied).&#13;
7. Rechtbank Almelo, 10 augustus 1983, Broomchemie.&#13;
8. H.R. 8 januari 1982, NJ 1982, 614 (Vuilnismanarrest).&#13;
9. G.J. Kremers, Rechtspositie van slachtoffers bij schade door bodemverontreiniging. Een nauwelijks ontgonnen&#13;
terrein, Doctoraal-scriptie in het kader van de studie Nederlands Recht aan de R.U. te Leiden, mei 1984, blz. 39-&#13;
41.&#13;
10. J.P.T.M. Noordhuizen, H.J. Wilbrink en J. Buurman, IndexListsprovidedby the VAMPPcomputer programme&#13;
f or dairy herd health and production control. I, II, III, and IV, The Veterinary Qua-terly, 1985, Vol. 7, blz. 3-&#13;
30.&#13;
11. Vgl. noot 3, blz. 42.&#13;
12. P.A. Stein, De ontwikkeling van het schadevergoedingsrecht bij onrechtmatige daad, NJB 1980,&#13;
blz. 707-719.&#13;
13. Momenteel is het Fonds Luchtverontreiniging, dat zijn basis vindt in art. 64 van de Wet inzake de&#13;
luchtverontreiniging, het enige specifieke fonds voor milieuschade dat Nederland rijk is.&#13;
14. Nog maar kort geleden, tijdens het debat in de Tweede Kamer over het ontwerp van Wet bodem&#13;
bescherming, heeft het CDA-kamerlid Lansink de vorming van een schadefonds als uiterste middel&#13;
bepleit voor het verkrijgen van schadevergoeding bij bodemverontreiniging. Handelingen Tweede&#13;
Kamer, vergaderjaar 1984-1985, blz. 4028.</legacyfootnotes><footnotes><footnote/></footnotes><auteurs>Mr ing. G.J. Kremers</auteurs><published>1985-07-01 00:00:00</published><modified>1985-07-01 00:00:00</modified><editiondate>1985-07-01</editiondate><htmlpath>https://denhollander.info/artikel/6392</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2007</searchword><id>3969</id><udhid>UDH:TvAR/3969</udhid><titel>Recente rechtspraak: gemeente Bernheze / Zomers</titel><searchwords><searchword>TvAR 9/2007</searchword><searchword>UDH:TvAR/3969</searchword></searchwords><attachments><attachment><name>TvAR_2007_9-2.pdf</name><extention>pdf</extention><url>https://denhollander.info/download/3943/ci</url></attachment></attachments><inleiding>Een tussen de gemeente en Zomers bestaande pachtovereenkomst&#13;
met betrekking tot 0.88.00 ha is in 2002 beëin-&#13;
digd. De gemeente maakt aanspraak op vergoeding van het&#13;
melkquotum. Pachter had de melkveetak van zijn bedrijf al&#13;
in 1984 beëindigd. Hij heeft destijds gebruik gemaakt van&#13;
een opkoopregeling en stelt destijds een vergoeding te hebben&#13;
ontvangen van fl. 0,65 per kg. Pachter beroept zich op&#13;
instemming van de gemeente met de verkoop van het melkquotum.&#13;
Destijds zou een wethouder gezegd hebben dat de&#13;
overdracht van het quotum geen financiële gevolgen zou&#13;
hebben. In dit arrest heeft het hof aan pachter een bewijsopdracht&#13;
verstrekt, waarbij pachter heeft te bewijzen dat de&#13;
gemeente heeft ingestemd met verkoop van het melkquotum,&#13;
dat de overdracht geen financiële gevolgen zou hebben&#13;
alsmede te bewijzen het tijdstip waarop het quotum is verkocht,&#13;
het tijdstip waarop de vergoeding is ontvangen en&#13;
het bedrag van die vergoeding.&#13;
In het arrest geeft het hof in het belang van eventuele&#13;
schikkingsonderhandelingen een aantal voorlopige overwegingen.&#13;
Pachter heeft zich beroepen op verjaring. Als komt vast te&#13;
staan dat de gemeente heeft ingestemd met de verkoop van&#13;
het melkquotum, dan gaat het beroep van de gemeente op&#13;
de aanvang van de verjaringstermijn per einde datum&#13;
pachtovereenkomst volgens het arrest van het hof van 20&#13;
mei 2003 in de zaak Veldhuizen/Tenkink ( Agr.r.2005,&#13;
5253) niet op. De verjaringstermijn voor de aanspraak van&#13;
de vergoeding is dan gaan lopen op het moment van de&#13;
ontvangst van die vergoeding door pachter.&#13;
Als de pachter niet slaagt in het bewijs dat de gemeente&#13;
heeft ingestemd, dan kan de omstandigheid dat de verkoop&#13;
in een zodanig vroeg stadium van de rechtsontwikkeling&#13;
plaatsvond dat pachter uit vakpublicaties of anderszins niet&#13;
duidelijk behoefde te zijn dat de gemeente mogelijkerwijs&#13;
aanspraak kon maken, overmacht opleveren. Dat betekent&#13;
dan niet dat pachter in het geheel geen vergoeding verschuldigd&#13;
is. Pachter heeft wel een voordeel gehad door het quotum&#13;
te verkopen. Met toepassing van de regels van ongerechtvaardigde&#13;
verrijking zou volgens de voorlopige overwegingen&#13;
van het hof de gemeente dan recht hebben op vergoeding&#13;
van de helft van het quotum. Het hof laat tot slot&#13;
in dit stadium van de procedure in het midden in hoeverre&#13;
pachter wettelijke rente verschuldigd.</inleiding><content/><legacyfootnotes/><footnotes><footnote/></footnotes><auteurs>mr. E.H.M. Harbers en prof. mr. G.M.F. Snijders</auteurs><published>2007-09-01 00:00:00</published><modified>2017-06-12 12:47:30</modified><editiondate>2007-09-01</editiondate><htmlpath>https://denhollander.info/artikel/3969</htmlpath></article>
</articles></edition>
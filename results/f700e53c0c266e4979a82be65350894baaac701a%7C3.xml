<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3620</id><udhid>UDH:TvAR/3620</udhid><titel>Koops / gemeente Werkendam (TvAR 2004/5201)</titel><searchwords><searchword>TvAR 3/2004</searchword><searchword>TvAR 2004/5201</searchword><searchword>UDH:TvAR/3620</searchword></searchwords><attachments><attachment><name>2004_nr 3_Rechtspraak_5201.pdf</name><extention>pdf</extention><url>https://denhollander.info/download/3617/ci</url></attachment></attachments><inleiding>[Pachtwet art. 12, 11; BW art. 6:248]&#13;
&#13;
Pachtovereenkomst aangegaan voor één&#13;
jaar is goedgekeurd bij stempelbeschikking.&#13;
Met betrekking tot gevraagde goedkeuring&#13;
voor de korte duur ontbreekt een met&#13;
redenen omklede beschikking. Dit brengt&#13;
mee dat geen rechtsgeldige goedkeuring&#13;
voor kortere duur dan zes jaren is verleend.&#13;
Schriftelijke overeenkomst duurt nog steeds&#13;
voort. Indien wel rechtsgeldige goedkeuring&#13;
voor korte duur zou zijn gegeven zou een&#13;
overeenkomst voor zes jaren zijn vastgelegd,&#13;
omdat pachter de grond in gebruik heeft&#13;
gehouden tegen betaling van de eerder&#13;
overeengekomen pachtprijs. Beroep op&#13;
redelijkheid en billijkheid verworpen: indien&#13;
partij een beroep doet op dwingendrechtelijke&#13;
bepalingen kan dat beroep niet terzijde&#13;
worden gesteld met het betoog dat partijen&#13;
een andere bedoeling hebben gehad.&#13;
Oordeel brengt niet zonder meer mee dat&#13;
bij einde pacht opnieuw een ontpachtingsvergoeding&#13;
zou moeten worden betaald.&#13;
Volgt niet-ontvankelijkverklaring van&#13;
vordering tot vastlegging.</inleiding><content>ARREST IN DE ZAAK VAN:&#13;
Hendrik Koops, wonende te Dussen,&#13;
gemeente Werkendam,&#13;
appellant,&#13;
procureur: mr. F.J. Boom,&#13;
tegen&#13;
De gemeente Werkendam, zetelende te&#13;
Werkendam,&#13;
geïntimeerde,&#13;
procureur: mr. J.C.N.B. Kaal.&#13;
1 Het geding in eerste aanleg&#13;
De pachtkamer van het kantongerecht te&#13;
Breda heeft op 22 juni 2000 tussen partijen&#13;
een vonnis gewezen dat in fotokopie aan dit&#13;
arrest is gehecht.&#13;
Naar de inhoud daarvan wordt verwezen&#13;
voor het proces verloop in eerste aanleg, de&#13;
beslissing en de gronden daarvoor.&#13;
2 Het geding in hoger beroep&#13;
2.1 Bij exploot van 20 juli 2000 is appellant,&#13;
Koops, tegen bovengenoemd vonnis in hoger&#13;
beroep gekomen met dagvaarding van geïntimeerde,&#13;
de gemeente, voor dit hof.&#13;
2.2 Bij memorie van grieven heeft Koops de&#13;
hierna te vermelden grieven aangevoerd, een&#13;
produktie overgelegd en geconcludeerd dat&#13;
het hof het vonnis waarvan beroep zal vernietigen&#13;
en bij arrest, zoveel mogelijk uitvoerbaar&#13;
uit voorraad, schriftelijk zal vastleggen de tussen&#13;
Koops als pachter en de gemeente Werkendam&#13;
als verpachter bestaande pachtovereenkomst&#13;
voor onbepaalde tijd met&#13;
betrekking tot de percelen kadastraal bekend&#13;
gemeente Werkendam, sectie S, nummers 617&#13;
en 618 (gedeeltelijk), tezamen groot 3.56.36&#13;
hectare, ingaande 1 januari 1991 althans op een&#13;
door uw pachtkamer in goede justitie te bepalen&#13;
datum, tegen een pachtprijs van ƒ 600,– per&#13;
hectare per jaar, met veroordeling van de&#13;
gemeente in de kosten van beide instanties.&#13;
2.3 Bij memorie van antwoord heeft de&#13;
gemeente verweer gevoerd, bewijs aangeboden&#13;
en geconcludeerd tot bekrachtiging van&#13;
het vonnis waarvan beroep met veroordeling&#13;
van Koops in de kosten van de procedure in&#13;
beide instanties.&#13;
2.4 Partijen hebben pleidooi gevraagd en hebben&#13;
met instemming van het hof een pleitnota&#13;
opgesteld, die niet is voorgedragen, maar als&#13;
processtuk in het geding is gebracht.&#13;
2.5 Koops heeft nog een akte genomen waarbij&#13;
een aantal producties is overgelegd, waarna&#13;
de gemeente een antwoord akte heeft genomen.&#13;
2.6 Vervolgens zijn de stukken overgelegd&#13;
voor het wijzen van arrest.&#13;
3 De grieven&#13;
Koops heeft de volgende grieven aangevoerd:&#13;
Grief 1&#13;
Ten onrechte heeft de Pachtkamer van het&#13;
Kantongerecht te Breda bij vonnis d.d. 22 juni&#13;
2000 onder meer overwogen:&#13;
Gelet op onder meer de voorwaarden waaronder&#13;
destijds de gemeente Dussen de grond&#13;
heeft gekocht en de duidelijke bewoordingen&#13;
van gemeld artikel 9 sub c kan eiser redelijkerwijs&#13;
niet anders hebben begrepen dan dat de&#13;
grond vanaf begin jaren ’90 van de vorige&#13;
eeuw steeds, conform het standpunt van&#13;
gedaagde, op basis van overeenkomsten voor&#13;
de duur van een jaar aan hem in pacht is uitgegeven.&#13;
Grief 2&#13;
Ten onrechte heeft de Pachtkamer van het&#13;
Kantongerecht te Breda bij vonnis d.d. 22 juni&#13;
2000 onder meer overwogen:&#13;
Eiser heeft niets gesteld waaruit ook maar zou&#13;
kunnen blijken dat gedaagde wat betreft de&#13;
grond iets anders heeft gewild dan eiser te&#13;
houden aan zijn verklaring dat hij afziet van&#13;
alle eventuele rechten om beroep te doen op&#13;
een pachtcontract voor een tijdsduur van langer&#13;
dan een jaar.&#13;
Grief 3&#13;
Ten onrechte heeft de Pachtkamer van het&#13;
Kantongerecht te Breda bij vonnis d.d. 22 juni&#13;
2000 onder meer overwogen:&#13;
Het vorenstaande brengt met zich dat de vordering&#13;
van eiser zal worden afgewezen, met&#13;
veroordeling van eiser tot betaling van de proceskosten.&#13;
4 De vaststaande feiten&#13;
De pachtkamer van het kantongerecht heeft in&#13;
het vonnis waartegen beroep een aantal feiten&#13;
vastgesteld. Nu tegen die vaststelling als zodanig&#13;
geen grieven of bezwaren zijn aangevoerd&#13;
zal ook het hof van die feiten uitgaan, met&#13;
dien verstande dat het hof constateert dat in&#13;
het laatste onderdeel van de feitenvaststelling&#13;
een kennelijke schrijffout voorkomt. Daar&#13;
moet worden gelezen in plaats van “artikel 4”&#13;
artikel 12.&#13;
Ter aanvulling op de reeds door de pachtkamer&#13;
van het kantongerecht vastgestelde feiten stelt&#13;
het hof voorts het navolgende vast:&#13;
– In het door de pachtkamer van het kantongerecht&#13;
vermelde pachtcontract voor 1990 is&#13;
de volgende bijzondere bepaling opgenomen:&#13;
“Zolang de verpachter het gepachte niet voor&#13;
woningbouw nodig heeft zal de pachter in de&#13;
gelegenheid worden gesteld het bij deze verpachte&#13;
te pachten indien de grondkamer hiertoe&#13;
haar toestemming verleent;”&#13;
– De hiervoor genoemde pachtovereenkomst&#13;
vermeldt als datum van inkomst bij de grondkamer&#13;
voor Noord-Brabant 6 maart 1990 en&#13;
als datum van goedkeuring 20 april 1990.&#13;
5 De beoordeling van het geschil in&#13;
hoger beroep&#13;
5.1 Zoals hiervoor vermeld met betrekking tot&#13;
de loop van het geding in hoger beroep zijn&#13;
de pleitnotities van de advocaten niet mondeling&#13;
voorgedragen. De gemeente meent dat&#13;
geen acht geslagen dient te worden op de&#13;
pleitnotities van de advocaat van Koops&#13;
omdat, anders dan de bedoeling was, die pleitnotities&#13;
ter rolle van 30 oktober 2001 zijn&#13;
overgelegd, terwijl de pleitnotities op 16 oktober&#13;
2001 hadden moeten worden overgelegd.&#13;
Nadat de advocaat van Koops een uitleg&#13;
omtrent de gang van zaken heeft gegeven,&#13;
welke uitleg in kopie aan de advocaat van de&#13;
gemeente is verzonden, is geen bericht binnengekomen&#13;
van de advocaat van de gemeente,&#13;
dat het bezwaar wordt gehandhaafd. Het&#13;
hof zal er daarom vanuit gaan dat de gang van&#13;
zaken is geweest zoals door de advocaat van&#13;
Koops is geschetst, hetgeen mede brengt dat&#13;
wel acht geslagen zal worden op de pleitnotities.&#13;
5.2 Door de grieven en de toelichting daarop&#13;
wordt het geschil in volle omvang aan het hof&#13;
voorgelegd. Het hof zal de grieven gezamenlijk&#13;
behandelen en voorts bij de beoordeling&#13;
van het geschil ambtshalve acht slaan op de&#13;
relevante dwingendrechtelijke bepalingen van&#13;
de Pachtwet.&#13;
5.3 Tussen partijen staat vast, dat in februari&#13;
1990 een pachtovereenkomst tussen partijen&#13;
schriftelijk is vastgelegd ingaande 1 januari&#13;
1990 voor de tijd van één jaar. Aangezien een&#13;
pachtovereenkomst in beginsel niet kan worden&#13;
aangegaan nadat deze is ingegaan moet&#13;
het er voor worden gehouden dat de overeenkomst&#13;
in ieder geval uiterlijk is aangegaan op&#13;
1 januari 1990. De overeenkomst is bij de&#13;
grondkamer voor Noord-Brabant ingekomen&#13;
op 6 maart 1990 en op 20 april 1990 goedgekeurd.&#13;
Dit brengt ingevolge het bepaalde in&#13;
artikel 9 lid 1 van de Pachtwet mede dat de&#13;
duur is ingegaan op 1 januari 1991. De goedkeuring&#13;
van de grondkamer heeft plaatsgevonden&#13;
bij stempelbeschikking. Aldus&#13;
ontbreekt met betrekking tot de gevraagde&#13;
goedkeuring voor korte duur een met redenen&#13;
omklede beschikking als bedoeld in artikel 12&#13;
lid 4 van de Pachtwet. Dit brengt volgens&#13;
vaste rechtspraak van dit hof mede dat geen&#13;
rechtsgeldige goedkeuring is verleend voor&#13;
een kortere duur dan de wettelijke duur van&#13;
zes jaren. Deze wettelijke duur is ingevolge&#13;
hetgeen eerder is overwogen ingegaan op&#13;
1 januari 1991. Nu voorts niet is gebleken dat&#13;
de overeenkomst op enige wijze is geëindigd&#13;
en later weer mondeling is aangegaan, duurt&#13;
de schriftelijke overeenkomst van februari&#13;
1990 nog steeds voort. Dit brengt mede dat&#13;
Koops alsnog niet-ontvankelijk zal moeten&#13;
worden verklaard in zijn vordering tot schriftelijke&#13;
vastlegging.&#13;
5.4 Het hof overweegt ten overvloede dat,&#13;
indien wel een rechtsgeldige goedkeuring&#13;
voor de korte duur van één jaar zou zijn gegeven,&#13;
niettemin een overeenkomst voor de&#13;
duur van zes jaren had moeten worden vastgelegd.&#13;
Dit vloeit voort uit het navolgende.&#13;
Uit de bijzondere bepalingen van de overeenkomst&#13;
van februari 1990 onder b en c, in&#13;
samenhang met de omstandigheid dat voor&#13;
het jaar 1990, evenals voor het jaar 1989, de&#13;
goedkeuring van de grondkamer werd gevraagd&#13;
voor een overeenkomst voor één jaar, blijkt de&#13;
bedoeling van partijen om de pachtovereenkomst&#13;
te continueren zolang de gemeente het&#13;
gepachte niet voor woningbouw nodig zal&#13;
hebben en wel in die zin dat die continuering&#13;
zou plaats vinden via aan de grondkamer ter&#13;
goedkeuring voor te leggen pachtovereenkomsten&#13;
voor één jaar. Partijen hebben niet&#13;
overeenkomstig die bedoeling gehandeld.&#13;
Anders dan in 1989 en in 1990 is voor 1991&#13;
geen schriftelijke overeenkomst gesloten.&#13;
Onbetwist is door Koops gesteld dat in het&#13;
geheel geen overleg heeft plaatsgevonden en&#13;
dat Koops de grond in gebruik heeft gehouden&#13;
tegen betaling van de pachtsom, zoals die&#13;
ook met betrekking tot het jaar 1990 was&#13;
overeengekomen. Nu de in februari 1990&#13;
gesloten overeenkomst, indien deze voor de&#13;
korte duur zou zijn goedgekeurd, van rechtswege&#13;
zou zijn geëxpireerd op 31 december&#13;
1991 en nu partijen, anders dan in het voornemen&#13;
lag, niet opnieuw een schriftelijke&#13;
overeenkomst zijn aangegaan, zou met ingang&#13;
van 1 januari 1992 een mondelinge overeenkomst&#13;
voor onbepaalde tijd tot stand zijn&#13;
gekomen. De omstandigheid dat Koops in de&#13;
schriftelijke pachtovereenkomst van februari&#13;
1990 heeft verklaard dat hij afziet van alle&#13;
eventuele rechten om beroep te doen op een&#13;
pachtcontract voor een tijdsduur van langer&#13;
dan één jaar brengt hierin geen verandering.&#13;
Het achterwege laten van het sluiten van een&#13;
overeenkomst voor één jaar na expiratie van&#13;
de vorige overeenkomst brengt krachtens&#13;
dwingendrechtelijke bepalingen mede dat een&#13;
overeenkomst zou zijn ontstaan voor onbepaalde&#13;
tijd die, op de vordering tot schriftelijke&#13;
vastlegging, voor de wettelijke duur van&#13;
zes jaren vastgelegd had moeten worden.&#13;
5.5 Door de gemeente is aangevoerd dat de&#13;
redelijkheid en billijkheid zich verzetten tegen&#13;
schriftelijke vastlegging, althans tegen schriftelijke&#13;
vastlegging voor een periode langer dan&#13;
één jaar. Het hof neemt aan dat de gemeente&#13;
dit verweer evenzeer relevant acht indien&#13;
Koops een beroep zou hebben gedaan op het&#13;
bestaan van een schriftelijke overeenkomst.&#13;
Het hof verwerpt dit verweer. De rechter&#13;
dient op de rechtsverhouding tussen partijen&#13;
de dwingendrechtelijke bepalingen van de&#13;
Pachtwet toe te passen. Uit de van toepassing&#13;
zijnde bepalingen van de Pachtwet blijkt de&#13;
kennelijke bedoeling van de wetgever om&#13;
afspraken, die afwijken van de dwingendrechtelijke&#13;
bepalingen, te doorkruisen en in plaats&#13;
van de afwijkende afspraken van partijen de&#13;
wettelijke regeling van toepassing te doen&#13;
zijn. Indien dan een van de partijen een&#13;
beroep doet op die dwingendrechtelijke bepalingen&#13;
kan dat beroep niet ter zijde worden&#13;
gesteld met het betoog dat partijen een andere&#13;
bedoeling hebben gehad.&#13;
5.6 Aangezien uit de processtukken blijkt en&#13;
ook door de gemeente wordt gesteld dat de&#13;
beoogde korte duur mede is ingegeven door&#13;
de vrees dat opnieuw ontpachtingsvergoeding&#13;
zou moeten worden betaald overweegt het&#13;
hof dat het oordeel in deze zaak niet zonder&#13;
meer mede brengt dat er bij ontpachting&#13;
opnieuw een schadeloosstelling zal moeten&#13;
worden betaald. In het onderhavige geding is&#13;
dat niet aan de orde.&#13;
5.7 In de discussie tussen partijen is nog ter&#13;
sprake gekomen de betekenis van de beschikking&#13;
van de Grondkamer Zuid van 10 september&#13;
1999, die in eerste aanleg is overgelegd.&#13;
Uit het verzoek tot goedkeuring blijkt, dat dit&#13;
mede betrekking heeft op het door Koops van&#13;
de gemeente gepachte perceel. De grondkamer&#13;
heeft de gevraagde goedkeuring verleend.&#13;
Deze beschikking van de grondkamer is&#13;
zonder betekenis voor het in de onderhavige&#13;
procedure aan de orde zijnde geschil, zoals&#13;
volgt uit hetgeen eerder in dit arrest is overwogen.&#13;
Voorts overweegt het hof dat aan de&#13;
grondkamer geen met Koops gesloten pachtovereenkomst&#13;
is voorgelegd, die wordt goedgekeurd,&#13;
maar dat slechts goedkeuring wordt&#13;
verleend bepaalde pachtovereenkomsten aan&#13;
te gaan voor één jaar, het kalenderjaar 2000.&#13;
Dat tussen partijen wilsovereenstemming&#13;
bestaat omtrent het sluiten van een pachtovereenkomst&#13;
voor het jaar 2000 is niet gesteld of&#13;
gebleken.&#13;
5.8 De gemeente heeft een bewijsaanbod&#13;
gedaan met betrekking tot de bedoeling van&#13;
partijen bij het sluiten van de koopovereenkomst&#13;
in 1979 en bij het sluiten van de pachtovereenkomsten&#13;
voor één jaar in 1989 en&#13;
1990. Uit hetgeen eerder in dit arrest is overwogen&#13;
volgt dat dit bewijsaanbod geen betrekking&#13;
heeft op feiten en omstandigheden,&#13;
die het hof tot een ander oordeel zouden kunnen&#13;
brengen. Het hof miskent immers niet,&#13;
dat het kennelijk de bedoeling van partijen is&#13;
geweest van jaar tot jaar een nieuwe overeenkomst&#13;
te sluiten en deze aan de grondkamer&#13;
ter goedkeuring voor te leggen. Partijen hebben&#13;
echter niet overeenkomstig deze bedoeling&#13;
gehandeld, terwijl voorts de vereiste&#13;
goedkeuring niet is verkregen.&#13;
5.9 Uit hetgeen hiervoor is overwogen volgt&#13;
dat de grieven, hoewel deze terecht opkomen&#13;
tegen enkele overwegingen van de pachtkamer&#13;
van het kantongerecht, toch niet kunnen&#13;
leiden tot toewijzing van de vordering&#13;
van Koops. Nu enerzijds Koops de procedure&#13;
nodeloos aanhangig heeft gemaakt en anderzijds&#13;
de gemeente op onjuiste gronden verweer&#13;
heeft gevoerd zullen de proceskosten in&#13;
beide instanties aldus worden gecompenseerd&#13;
dat ieder van partijen haar eigen kosten draagt.&#13;
6 De beslissing&#13;
Het hof, rechtdoende in hoger beroep:&#13;
vernietigt het op 22 juni 2000 door de pachtkamer&#13;
van het kantongerecht te Breda tussen&#13;
partijen gewezen vonnis&#13;
en, opnieuw rechtdoende,&#13;
verklaart Koops alsnog niet-ontvankelijk in&#13;
de zijn vordering;&#13;
compenseert de proceskosten tussen partijen&#13;
in beide instanties aldus dat ieder van partijen&#13;
haar eigen kosten draagt.</content><legacyfootnotes/><footnotes><footnote/></footnotes><auteurs/><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3620</htmlpath></article>
</articles></edition>
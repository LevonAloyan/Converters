<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7244</id><udhid>UDH:TvAR/7244</udhid><titel>'H.J.L. S. / ruilverkaveling 'Oude Graaf' (TvAR 1989/4234)</titel><searchwords><searchword>TvAR 4/1989</searchword><searchword>TvAR 1989/4234</searchword><searchword>UDH:TvAR/7244</searchword></searchwords><attachments><attachment><name>1989_nr 4_Rechtspraak_4234.pdf</name><extention>pdf</extention><url>https://denhollander.info/download/6827/ci</url></attachment></attachments><inleiding>Landinrichtingswet, art. 149&#13;
en 195 e.v.&#13;
Bezwaar tegen slechtere ontsluiting.&#13;
Het meer over eigen land moeten gaan is&#13;
een onvermijdelijk gevolg van concentratie&#13;
dat als bezwaar niet opweegt tegen het onmiskenbare&#13;
voordeel van concentratie tot&#13;
een grote kavel.&#13;
Bezwaar afgewezen. </inleiding><content>Rechtbank Roermond, 14 juli 1988&#13;
H.J.L. S., reclamant tegen het plan van&#13;
toedeling in de ruilverkaveling 'Oude Graaf';&#13;
Het bezwaar van reclamant&#13;
Dit kan als volgt worden samengevat:&#13;
Reclamant gaat niet akkoord met toedeling&#13;
van de ingebrachte kavel B218 en B219&#13;
achter zijn huiskavel. Reclamant heeft inderdaad&#13;
om concentratie gevraagd, maar&#13;
niet zoals in het plan van toedeling is gebeurd.&#13;
Nu ontstaat een kavel met een slechte&#13;
vorm, en moet er naar het achterste stuk&#13;
van de kavel over eigen grond weg geleverd&#13;
worden.&#13;
Dat gaat ten koste van cultuurgrond, terwijl&#13;
2 percelen aan de verharde weg zijn ingebracht.&#13;
Reclamant kan zich wel vinden in&#13;
het voorstel van de Landinrichtingscommissie,&#13;
waarbij zijn kavel breder wordt en&#13;
hij de vreemde hoek ten noordoosten kwijtraakt.&#13;
Het standpunt van de bij het bezwaar betrokken&#13;
belanghebbende G.N. van den&#13;
Boogaert.&#13;
Dit kan als volgt worden samengevat:&#13;
Het standpunt van Van den Boogaert&#13;
wordt toegelicht door mr. Van der Corput,&#13;
aan de hand van pleitnota, die zich bij de&#13;
stukken bevindt.&#13;
Van den Boogaert is wat zijn inkomens&#13;
betreft voor 100% inkomst-afhankelijk&#13;
van de onderhavige grond en zeker niet&#13;
in loondienst werkzaam. Dit in tegenstelling&#13;
tot de reclamant Slaats, welke buschauffeur&#13;
is en niet afhankelijk althans&#13;
niet inkomst-afhankelijk van de onderhavige&#13;
grond.&#13;
Belanghebbende wenst het plan van toedeling&#13;
te handhaven en verzet zich tegen&#13;
het wijzingsvoorstel van de commissie.&#13;
Gevolg van dit voorstel zou zijn dat de&#13;
huiskavelvorm van de belanghebbende Van&#13;
den Boogaert weer aanmerkelijk zou verslechteren.&#13;
Deze zou de vorm krijgen van&#13;
een soort bijl, uitlopend bijna spits terwijl&#13;
er een extra hoek in werd gebracht hetgeen&#13;
de bewerking vrijwel onmogelijk maakt.&#13;
Deze wijziging kan niet het doel zijn van&#13;
de ruilverkaveling.&#13;
Het standpunt van de Centrale Landinrichtingscommissie&#13;
en de Landinrichtingscommissie.&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie.&#13;
Dit kan als volgt worden samengevat:&#13;
In het plan van toedeling zijn de percelen&#13;
B218 en B219 (0.78.30 ha) bij huis aangelegd,&#13;
hetgeen beantwoordt aan de doelstelling&#13;
van de ruilverkaveling te weten concentratie.&#13;
De commissie is daarom niet geneigd&#13;
met het bezwaar mee te gaan.&#13;
Als argument voert reclamant aan dat de&#13;
percelen B218 en B219 mooi afzonderlijk&#13;
aan de verharde weg liggen. In de toedeling&#13;
moet reclamant meer uitwegen over eigen&#13;
land. Dit argument is op zichzelf genomen&#13;
juist maar voor de commissie geen reden&#13;
om het plan van toedeling te wijzigen. Onvermijdelijk&#13;
gevolg van concentratie is nu&#13;
eenmaal dat men meer over eigen land&#13;
moet gaan.&#13;
Aan de orde is geweest een wijzigingsvoorstel,&#13;
waarbij als belanghebbende is betrokken&#13;
G.N. van den Boogaert. Dit heeft&#13;
de instemming van reclamant, maar niet&#13;
die van belanghebbende Van den Boogaert&#13;
wegens beduidende vormverslechtering. De&#13;
commissie onderschrijft de opvatting van&#13;
de belanghebbenden.&#13;
De commissie verzoekt de rechtbank het&#13;
bezwaar af te wijzen.&#13;
Het oordeel van de rechtbank&#13;
De rechtbank wijst het bezwaar af. Het&#13;
voornaamste bezwaar van reclamant is het leveren van weg. De rechtbank&#13;
onderschrijft het standpunt van de&#13;
commissie dat het meer over eigen&#13;
land moeten gaan een onvermijdelijk&#13;
gevolg van concentratie is dat als&#13;
bezwaar niet opweegt tegen het&#13;
onmiskenbare voordeel van â€” in dit&#13;
geval kennelijk gewenste - concentratie&#13;
tot een grote kavel.&#13;
Oplossing van het bezwaar door het&#13;
wijzigingsvoorstel van de commissie&#13;
wordt eveneens afgewezen.&#13;
Dit voorstel zou voor&#13;
belanghebbende Van den Boogaert tot&#13;
een kavelvorm leiden die uit&#13;
landbouwkundig oogpunt ronduit&#13;
slecht te noemen is, terwijl zulks van&#13;
de toegedeelde kavel van reclamant&#13;
niet te zeggen valt. </content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7244</htmlpath></article>
</articles></edition>
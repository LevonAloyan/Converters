<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2002</searchword><id>4648</id><udhid>UDH:TvAR/4648</udhid><titel>Moorslag / Cosun (TvAR 2002/5123)</titel><searchwords><searchword>TvAR 9/2002</searchword><searchword>TvAR 2002/5123</searchword><searchword>UDH:TvAR/4648</searchword></searchwords><attachments><attachment><name>2002_nr 9_Rechtspraak_5123.pdf</name><extention>pdf</extention><url>https://denhollander.info/download/4593/ci</url></attachment></attachments><inleiding>[Suikersysteem 2000, art. 16, 19]&#13;
&#13;
Is sprake van de verkoop van het gehele&#13;
bedrijf – dus bedrijfsbeeindiging – of is een&#13;
beroep mogelijk op artikel 19 Suikersysteem&#13;
(onttrekking aan agrarische bestemming en&#13;
meenemen suikerquotum)? Commissie: de&#13;
gepretendeerde voortzetting van het bedrijf&#13;
door de pacht van 45 ha is slechts bedoeld&#13;
om de basisreferentie te behouden en te&#13;
zijner tijd te verkopen. De grond wordt&#13;
geacht niet bij het bedrijf te horen. Inname&#13;
quotum terecht.</inleiding><content>ARBITRAAL VONNIS&#13;
De Arbitragecommissie bedoeld in artikel 31&#13;
van het Suikersysteem 2000, bestaande uit&#13;
prof. mr G.M.F. Snijders, wonende te Eck en&#13;
Wiel, gemeente Buren, voorzitter, en de leden&#13;
de heer B.J.A. Hakvoort, wonende te Slootdorp,&#13;
gemeente Wieringermeer, en de heer&#13;
R.F. Marquinie, wonende te Sas van Gent,&#13;
heeft het volgende vonnis gewezen in de zaak&#13;
van:&#13;
G.D. Moorslag, wonende te Sleen,&#13;
verzoeker,&#13;
gemachtigde: aanvankelijk mr N.S. Commijs,&#13;
thans mevrouw mr N.K. van den Dungen-&#13;
Dijkstra&#13;
tegen:&#13;
COOPERATIE COSUN U.A., gevestigd te&#13;
Breda,&#13;
verweerster,&#13;
gemachtigde: aanvankelijk mevrouw mr&#13;
M.J.C.W. van den Maagdenberg, thans mr.&#13;
M.T. Adema&#13;
Het verloop van de procedure&#13;
1. Bij beroepschrift van 22 maart 2001 is verzoeker&#13;
bij de arbitragecommissie in beroep&#13;
gekomen van een beslissing van verweerster&#13;
d.d. 9 maart 2001, waarbij verweerster haar&#13;
eerdere besluit tot intrekking van de referentie&#13;
van verzoeker heeft gehandhaafd. Kopie van&#13;
de beslissing waarvan beroep is aan het&#13;
beroepschrift gehecht. Bij brief van 13 juli&#13;
2001 heeft verzoeker de gronden van zijn&#13;
beroep aangevuld. Hij heeft de arbitragecommissie&#13;
verzocht het beroepschrift gegrond te&#13;
verklaren, de intrekking ongedaan te maken&#13;
en de toewijzing voor het jaar 2000 te herstellen.&#13;
2. Verweerster heeft verweer gevoerd bij&#13;
verweerschrift van 21 september 2001 (met&#13;
8 producties).&#13;
3. Vervolgens hebben partijen hun standpunten&#13;
nader schriftelijk uiteengezet; verzoeker&#13;
bij niet-gedateerde conclusie van repliek en&#13;
verweerster bij conclusie van dupliek van&#13;
26 februari 2002 (met 1 productie).&#13;
4. Op 4 juni 2002 heeft te Utrecht, ten overstaan&#13;
van de arbitragecommissie, een mondelinge&#13;
behandeling van de zaak plaatsgevonden.&#13;
Verzoeker was in persoon aanwezig, bijgestaan&#13;
door zijn gemachtigde, en vergezeld&#13;
van de heer L.M.J.H. Senden (werkzaam bij&#13;
Advies- en Bemiddelingsbureau Steegro B.V.&#13;
te Zwolle). Aan de zijde van verweerster was&#13;
haar gemachtigde aanwezig, vergezeld van de&#13;
heer T. Schiphouwer, landbouwkundig medewerker&#13;
bij verweerster, en mevrouw mr&#13;
C.A.C. Engels, bedrijfsjuriste. De gemachtigde&#13;
van verzoeker heeft een pleitnotitie overgelegd.&#13;
5. Tijdens de mondelinge behandeling heeft&#13;
verzoeker kopie in het geding gebracht van&#13;
een brief van de heer ir. W.H. Dijkstra, secretaris&#13;
van het bestuur van verweerster, d.d.&#13;
26 februari 2001. Verweerster legde kopie&#13;
over van de Landbouwtellinggegevens 2000&#13;
betreffende het bedrijf van verzoeker.&#13;
De feiten&#13;
6. Tussen partijen staat, als enerzijds gesteld&#13;
en anderzijds niet of onvoldoende gemotiveerd&#13;
betwist, alsmede op grond van de in het&#13;
geding gebrachte en in zoverre niet betwiste&#13;
stukken, het volgende vast.&#13;
6.1 Op of omstreeks 27 april 2000 is tussen&#13;
verzoeker (aangeduid als ‘verkoper’), Trio c.s.&#13;
(aangeduid als ‘koper’) en Hendrik van der&#13;
Steege en Agrarisch Advies- en Bemiddelingsbureau&#13;
Steegro B.V. (tezamen aangeduid als&#13;
‘bemiddelaar’) een overeenkomst tot stand&#13;
gekomen, blijkens welke overeenkomst&#13;
verkoper bij koopovereenkomst d.d. 29 november&#13;
aan koper heeft verkocht een boerenbehuizing&#13;
met inpandige woning en schuur,&#13;
aardappelbewaring, kapschuur en verdere&#13;
opstallen etcetera alsook diverse percelen&#13;
akkerland, alles met een totale oppervlakte&#13;
van 69.77.04 hectare alsmede het aan vorenbedoeld&#13;
onroerend goed verbonden bietenquotum&#13;
ter grootte van 181.037 [kg] polsuiker&#13;
alsook 45 aandelen Avebe.&#13;
6.2 Bedoeld bietenquotum is vervolgens niet&#13;
naar koper overgeschreven; een verzoek tot&#13;
overschrijving heeft verweerster nimmer&#13;
bereikt. Over de achtergrond hiervan is in de&#13;
pleitnotitie van de raadsvrouwe van verzoeker&#13;
ten behoeve van de mondelinge behandeling&#13;
het volgende naar voren gebracht.&#13;
Tijdens de verkooponderhandelingen tussen&#13;
[verzoeker] en Trio c.s. over de verkoop van&#13;
het bedrijf van [verzoeker] te Musselkanaal&#13;
leek het nog mogelijk de suikerreferentie over&#13;
te dragen aan opvolgende telers. Al gauw na&#13;
het afsluiten van de overeenkomst bleek aan&#13;
Trio c.s. dat die mogelijkheden wellicht&#13;
beperkt zouden zijn vanwege de beoogde&#13;
bestemming van de grond door de uiteindelijke&#13;
gebruikers. Het is duidelijk dat Trio c.s.&#13;
belang had bij een juiste nakoming van de&#13;
verkoopovereenkomst van het bedrijf. [Verzoeker]&#13;
heeft zich om die reden bereid verklaard&#13;
het nodige te doen om de suikerreferentie&#13;
op zijn naam te houden. Dit impliceerde&#13;
dat [verzoeker] zijn bedrijf nog gedurende een&#13;
bepaalde termijin diende voort te zetten. Hij&#13;
heeft daar uitvoering aan gegeven door de&#13;
pacht van 45 ha akkerbouwgrond.&#13;
In plaats van over te gaan tot gedeeltelijke&#13;
ontbinding van de koopovereenkomst voor&#13;
wat betreft de suikerreferentie waardoor de&#13;
referentie bij [verzoeker] zou blijven, werd de&#13;
koopovereenkomst in stand gelaten maar&#13;
afgesproken dat de overschrijving van de referentie&#13;
vooralsnog achterwege zou blijven.&#13;
Op termijn wordt de referentie rechtstreeks&#13;
overgeschreven aan de teler die de referentie&#13;
van Trio c.s. koopt. Dat kan zijn een opvolgende&#13;
teler die akkerbouwgrond van het oorspronkelijke&#13;
bedrijf uit Musselkanaal verwerft,&#13;
of de verpachter na het beëindigen van&#13;
de pacht, uiteraard onder de voorwaarden die&#13;
het Suikersysteem stelt.&#13;
6.3 Blijkens de tekst van de hierboven onder&#13;
6.1 bedoelde overeenkomst hebben de betrokken&#13;
partijen het volgende in aanmerking&#13;
genomen:&#13;
– Dat op verzoek van koper de onder het&#13;
vorige gedachtenstreepje genoemde koopovereenkomst&#13;
zal worden “meegenomen” in een&#13;
kavelruil.&#13;
– Dat de percelen grond van verkoper na uitvoering&#13;
van die kavelruil eigendom zullen&#13;
worden van één of meer derde(n); dat deze&#13;
derde(n) de percelen grond wil(len) bestemmen&#13;
voor de teelt van (snelgroeiend) hout c.q.&#13;
bosbouw.&#13;
– Dat als gevolg van deze gang van zaken het&#13;
risico bestaat dat het aan koper meeverkochte&#13;
bietenquotum ingevolge de regels van het bij&#13;
partijen bekende “suikersysteem” door of vanwege&#13;
de industrie wordt ingetrokken.&#13;
– Dat koper, die bekend is met deze risico’s,&#13;
het bietenquotum wenst over te dragen aan&#13;
bemiddelaar en dat bemiddelaar, die eveneens&#13;
bekend is met de risico’s, dit bietenquotum&#13;
middels het aangaan van één of meer pachtcontracten&#13;
wil overdragen aan één of meer&#13;
derde(n).&#13;
– Dat volgens bemiddelaar uit de regels van&#13;
het suikersysteem voortvloeit dat het voor de&#13;
haalbaarheid van de tussen koper en bemiddelaar&#13;
gemaakte afspraken nodig is dat dit&#13;
bietenquotum nog gedurende een periode van&#13;
6 jaren blijft geregistreerd ten name van verkoper.&#13;
– Dat verkoper zijn medewerking enkel en&#13;
alleen verleent teneinde koper en bemiddelaar&#13;
te gerieven.&#13;
– Dat verkoper derhalve zowel ten opzichte&#13;
van koper als ten opzichte van bemiddelaar&#13;
geen enkele aansprakelijkheid aanvaardt ten&#13;
aanzien van de door verkoper en bemiddelaar&#13;
gekozen opzet ter zake van de (door) overdracht&#13;
van het bietenquotum aan bemiddelaar&#13;
en vervolgens één of meer derden en dat&#13;
alle risico’s die daaraan zijn verbonden, zowel&#13;
privaatrechtelijk, fiscaal als publiekrechtelijk,&#13;
voor rekening komen van bemiddelaar.&#13;
6.4 Op 27 april 2000 heeft verzoeker de heer&#13;
Hendrik van der Steege schriftelijk volmacht&#13;
gegeven&#13;
alle handelingen te verrichten welke noodzakelijk&#13;
zijn voor het behoud van en de overdracht&#13;
van het ten name van volmachtgever&#13;
gestelde bietenquotum, waaronder begrepen&#13;
het aangaan van (een) pachtovereenkomst-&#13;
(en), het openen van een bankrekeningnummer&#13;
op naam van volmachtgever, het beheer&#13;
over het genoemde rekeningnummer, contractsonderhandelingen&#13;
ter zake van het&#13;
behoud van en de overdracht van het bietenquotum,&#13;
het opmaken van dergelijke contracten&#13;
alsmede alle andere handelingen welke&#13;
noodzakelijk blijken te zijn voor het behoud&#13;
van en de overdracht van het bietenquotum,&#13;
één en ander met dien verstande dat alle risico’s&#13;
ter zake van het uitoefenen van deze volmacht,&#13;
zowel privaatrechtelijk als publiekrechtelijk,&#13;
voor rekening van volmachtnemer&#13;
komen. (...)&#13;
6.5 Met ingang van 15 februari 2000 heeft verzoeker&#13;
voor de duur van zes jaren los land&#13;
gepacht van Pastoor en Maarsingh. Met&#13;
ingang van 15 april 2000 pacht hij tevens los&#13;
land van de maatschap Bouwmeester en de&#13;
maatschap Topper. De desbetreffende pachtovereenkomsten&#13;
hebben betrekking op een&#13;
oppervlakte van in totaal circa 45 ha.&#13;
6.6 Op de met verweerster gesloten Leveringsovereenkomst&#13;
2000 heeft verzoeker als&#13;
ligplaatsen opgegeven de adressen van de van&#13;
Pastoor en Maarsingh gepachte percelen. Op&#13;
14 november 2000 heeft de heer Senden van&#13;
Steegro B.V. aan verweerster bericht dat bieten&#13;
van verzoeker konden worden opgehaald&#13;
bij de percelen van Pastoor en Bouwmeester.&#13;
Bij faxbericht van 20 november 2000 werd&#13;
melding gemaakt van het feit dat eveneens&#13;
bieten gereed lagen bij percelen van de gebroeders&#13;
Troost en de heer H. van der Steege.&#13;
6.7 Bij schrijven van 22 maart 2001 heeft verzoeker&#13;
zich gewend tot verweerster, met het&#13;
verzoek al zijn 32 aandelen te mogen inleveren&#13;
en zijn lidmaatschap te mogen beëindigen.&#13;
Als reden hiervoor heeft hij opgegeven&#13;
“Bedrijfsbeëindiging”.&#13;
Het geschil&#13;
7. Verzoeker heeft zich op het standpunt&#13;
gesteld, dat de beslissing waarvan beroep niet&#13;
in stand kan blijven, aangezien deze ten&#13;
onrechte is gebaseerd op het bepaalde in art.&#13;
15 lid 2 van het Suikersysteem. In de brief van&#13;
13 juli 2001, waarbij de gronden van het&#13;
beroep werden aangevuld, is onder 6 uiteengezet:&#13;
1. dat [verzoeker] zijn gehele bedrijf in september&#13;
2000 heeft overgedragen aan Trio c.s.&#13;
waarna het aan de agrarische bestemming is&#13;
onttrokken;&#13;
2. [verzoeker] heeft al vóór die overdracht een&#13;
nieuw bedrijf verworven bestaande uit:&#13;
a. het Paardensportcentrum te Sleen dat&#13;
bedrijfsgebouwen en 1,5 ha grond omvat en&#13;
b. 45 ha gepachte landbouwgrond;&#13;
3. [verzoeker] heeft gebruik gemaakt van (...)&#13;
artikel 19 lid 3: de polsuikerreferenties op het&#13;
huidige bedrijf van teler worden overgeschreven&#13;
naar het te verwerven bedrijf.&#13;
De stellingen van verzoeker komen er zakelijk&#13;
weergegeven op neer, dat hij zijn oorspronkelijke&#13;
bedrijf niet heeft beëindigd, maar dit met&#13;
gebruikmaking van art. 19 van het Suikersysteem,&#13;
welke bepaling is geschreven voor&#13;
het geval van onttrekking van grond aan de&#13;
agrarische bestemming, elders heeft voortgezet.&#13;
Van onttrekking aan de agrarische&#13;
bestemming zou sprake zijn, aangezien de&#13;
grond die tot het oorspronkelijke bedrijf&#13;
behoorde – althans voor het overgrote deel –&#13;
door de verkrijgers is aangewend voor de teelt&#13;
van snelgroeiend hout, en dientengevolge,&#13;
gelet op de definitie van ‘cultuurgrond’ in Bijlage&#13;
A bij het Suikersysteem 2000, niet langer&#13;
als cultuurgrond kan worden aangemerkt.&#13;
Tijdens de mondelinge behandeling heeft verzoeker&#13;
zich nog op het standpunt gesteld, dat&#13;
hij nooit zijn gehele bedrijf heeft overgedragen,&#13;
aangezien de overdracht van het verkochte&#13;
aan Trio c.s. eerst heeft plaatsgevonden&#13;
in september 2000, terwijl de gepachte percelen&#13;
toen als tot zijn bedrijf behorend moesten&#13;
worden aangemerk. Voorts heeft Moorlag&#13;
zich bij die gelegenheid op het standpunt&#13;
gesteld, dat eerder bedoeld schrijven van&#13;
22 maart 2001 onder druk van verweerster tot&#13;
stand is gekomen. Eerder bedoelde brief van&#13;
de heer ir. Dijkstra werd ten bewijze hiervan&#13;
ter zitting in kopie overgelegd.&#13;
8. Verweerster stelt zich op het standpunt dat&#13;
verzoeker geen beroep op art. 19 Suikersysteem&#13;
2000 toekomt. De bepaling is volgens&#13;
haar in casu niet van toepassing, aangezien&#13;
geen sprake is van onttrekking van de betrokken&#13;
grond aan de agrarische bestemming. Verzoeker&#13;
heeft zijn gehele bedrijf te Musselkanaal&#13;
verkocht, zonder dat de met dat bedrijf&#13;
samenhangende basisreferentie naar de koper&#13;
is overgeschreven. In verband hiermee was zij&#13;
ingevolge art. 15 lid 2 gerechtigd om de gehele&#13;
basisreferentie – als ‘al het meerdere’ in de zin&#13;
van die bepaling – in te nemen. Verzoeker is&#13;
geen teler meer; hij heeft zijn bedrijf niet verplaatst.&#13;
Er is slechts sprake van een constructie,&#13;
gericht op het behoud van de basisreferentie.&#13;
Dat het schrijven van 22 maart 2001 onder&#13;
druk tot stand is gekomen, werd van de zijde&#13;
van verweerster betwist. Uit de brief van ir.&#13;
Dijkstra kan tot het uitoefenen van druk ook&#13;
niet worden geconcludeerd.&#13;
De beoordeling van het geschil&#13;
9. De arbitragecommissie verwerpt de meest&#13;
verstrekkende stelling van verzoeker, hier op&#13;
neer komende dat hij rechten kan ontlenen&#13;
aan art. 19 van het Suikersysteem 2000. De&#13;
arbitragecommissie onderschrijft de opvatting&#13;
van verweerster, dat in het voorliggende geval&#13;
van onttrekking van grond aan de agrarische&#13;
bestemming geen sprake is. Een onttrekking&#13;
in de zin van art. 19 doet zich voor indien bijvoorbeeld&#13;
een overheid of een particuliere terreinbeherende&#13;
natuurbeschermingsorganisatie&#13;
ter behartiging van een algemeen belang&#13;
besluit dat één of meer percelen, ten aanzien&#13;
waarvan zij bevoegd is een dergelijke beslissing&#13;
te nemen, niet langer ter uitoefening van&#13;
de landbouw zullen mogen worden gebruikt.&#13;
In het onderhavige geval is van een dergelijk&#13;
in het algemeen belang genomen besluit geen&#13;
sprake. Trio c.s. hebben er vanwege hen&#13;
moverende redenen van particuliere aard voor&#13;
gekozen om de gekochte gronden aan te wenden&#13;
voor de teelt van snelgroeiend hout.&#13;
Daarmee is die grond niet onttrokken aan de&#13;
agrarische bestemming in de zin van art. 19,&#13;
maar wordt zij – gelet op de definitie van dit&#13;
begrip in Bijlage A – in het kader van het Suikersysteem&#13;
niet langer aangemerkt als cultuurgrond,&#13;
zodat met deze grond geen basisreferentie&#13;
(meer) kan samenhangen (vgl.&#13;
art. 27 lid 4 Suikersysteem 2000).&#13;
10. De vraag of verzoeker zijn bedrijf elders&#13;
heeft voortgezet in de zin van art. 19 lid 3 kan&#13;
het voorgaande in aanmerking genomen&#13;
onbesproken blijven.&#13;
11. Wel dient te worden ingegaan op de vraag&#13;
of verzoeker zijn gehele bedrijf aan Trio c.s.&#13;
heeft verkocht en overgedragen, dan wel of de&#13;
verkoop en de overdracht slechts betrekking&#13;
hadden op een gedeelte daarvan. In dit kader&#13;
overweegt de arbitragecommissie het volgende.&#13;
11.1 Om te beginnen merkt de arbitragecommissie&#13;
op, dat verzoeker tijdens de mondelinge&#13;
behandeling, blijkens het hierboven onder&#13;
6.2 weergegeven citaat, is teruggekomen op de&#13;
volgende stellingen (vergelijk de brief van&#13;
13 juli 2001, onder de punten 2 en 5):&#13;
– het is nooit de bedoeling geweest dit quotum&#13;
daadwerkelijk aan Trio c.s. over te dragen,&#13;
– de “verkoop” van het bietenquotum tegen&#13;
de prijs van ƒ 180.000 heeft slechts fiscale betekenis,&#13;
– het is steeds uitdrukkelijk de bedoeling&#13;
geweest het suikerquotum dat op naam van&#13;
[verzoeker] stond niet eerder dan na afloop&#13;
van de pachtcontracten, dus op zijn vroegst in&#13;
het voorjaar van 2006 over te laten gaan naar&#13;
de verpachters,&#13;
aan welke stellingen verzoeker bij repliek&#13;
– onder 10 – nog onverkort heeft vastgehouden.&#13;
11.2 Voorts merkt de arbitragecommissie op&#13;
dat verzoeker met de tijdens de mondelinge&#13;
behandeling geponeerde stelling, dat hij in&#13;
september 2000 slechts een deel van zijn&#13;
bedrijf heeft overgedragen, is teruggekomen&#13;
op zijn stelling bij brief van 13 juli 2001,&#13;
onder punt 6, dat&#13;
niet anders [kan] worden geconstateerd [dan]&#13;
dat:&#13;
1. [verzoeker] zijn gehele bedrijf in september&#13;
2000 heeft overgedragen aan Trio c.s. (...).&#13;
Laatstbedoelde stelling sloot naadloos aan bij&#13;
hetgeen verzoeker in dezelfde brief naar voren&#13;
had gebracht onder punt 1:&#13;
Apellant heeft in de tweede helft van het jaar&#13;
1999 onderhandelingen gevoerd over de verkoop&#13;
van zijn gehele bedrijf. De aanleiding&#13;
voor deze onderhandelingen is dat appellant&#13;
zijn bedrijf wenst te wijzigen en zich meer op&#13;
het houden van paarden wil gaan toeleggen.&#13;
De verkoop van het vorige bedrijf heeft tot&#13;
doel het daartoe benodigde kapitaal vrij te&#13;
maken.&#13;
11.3 Wat hier ook van moge zijn, met de hierboven&#13;
onder 6.1 en 6.3 aangehaalde passages&#13;
uit de op of omstreeks 27 april 2000 tot stand&#13;
gekomen overeenkomst en de onder 6.2 aangehaalde&#13;
passages uit de pleitnotitie van de&#13;
gemachtigde van verzoeker staat naar het oordeel&#13;
van de arbitragecommissie vast, dat de&#13;
vier overeenkomsten waarbij verzoeker in&#13;
totaal circa 45 ha los land in pacht heeft&#13;
gekregen, slechts tot stand zijn gekomen om&#13;
te vermijden dat verweerster de basisreferentie&#13;
zou kunnen innemen, die verzoeker aan&#13;
Trio c.s. heeft verkocht. De overeenkomsten&#13;
strekken er niet toe, dat verzoeker suikerbieten&#13;
kan blijven telen, maar dat de nog op zijn&#13;
naam geregistreerde basisreferentie mettertijd&#13;
door Trio c.s. te gelde kan worden gemaakt.&#13;
Aldus beschouwd kan de gepachte grond&#13;
– althans in de zin van het Suikersysteem 2000 –&#13;
niet worden aangemerkt als behorend tot het&#13;
bedrijf van verzoeker, en heeft verweerster&#13;
zich begrijpelijk en terecht op het standpunt&#13;
kunnen stellen, dat de verkoop en de overdracht&#13;
aan Trio c.s. het gehele bedrijf van verzoeker&#13;
betroffen. Hier dient nog bij te worden&#13;
aangemerkt, dat ten tijde van de verkoop&#13;
(kennelijk op 29 november 1999) van de pacht&#13;
van 45 ha nog geen sprake was. Ook aldus&#13;
beschouwd had de verkoop betrekking op het&#13;
gehele bedrijf. Met de overdracht (kennelijk&#13;
in september 2000) werd aan de koopovereenkomst&#13;
uitvoering gegeven.&#13;
11.4 De basisreferentie werd nimmer naar&#13;
Trio c.s. overgeschreven. Artikel 15 lid 2 van&#13;
het Suikersysteem schrijft voor dat geval voor,&#13;
dat verweerster de basisreferentie behoorde in&#13;
te nemen. Het besluit waarvan beroep is dan&#13;
ook terecht genomen.&#13;
11.5 De vraag of het schrijven van verzoeker&#13;
van 22 maart 2001 onder druk is tot stand&#13;
gekomen kan gelet op het voorgaande in het&#13;
midden blijven. Wel merkt de arbitragecommissie&#13;
op, dat dergelijke druk uit de brief van&#13;
ir. Dijkstra van 26 feburari 2001 niet behoeft&#13;
te worden afgeleid.&#13;
12. De arbitragecommissie komt tot de slotsom&#13;
dat het beroep dient te worden verworpen&#13;
en dat verzoeker als de in het ongelijk&#13;
gestelde partij in de kosten van de arbitrage&#13;
dient te worden verwezen.&#13;
De beslissing&#13;
De arbitragecommissie bedoeld in art. 31 Suikersysteem&#13;
2000, beslissend als goede mannen&#13;
naar billijkheid:&#13;
1. Verwerpt het beroep.&#13;
2. Veroordeelt verzoeker in de kosten van de&#13;
arbitrage, welke kosten, inclusief de kosten&#13;
verbonden aan het deponeren van dit vonnis,&#13;
tot dusverre worden begroot op € 2.949,57,&#13;
met dien verstande dat genoemd bedrag zal&#13;
worden verrekend met het door verzoeker&#13;
onder de commissie gestorte depot.</content><legacyfootnotes/><footnotes><footnote/></footnotes><auteurs/><published>2002-06-25 00:00:00</published><modified>2002-06-25 00:00:00</modified><editiondate>2002-06-25</editiondate><htmlpath>https://denhollander.info/artikel/4648</htmlpath></article>
</articles></edition>
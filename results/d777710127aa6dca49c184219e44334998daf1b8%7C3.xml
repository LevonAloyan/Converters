<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1994</searchword><id>6061</id><udhid>UDH:TvAR/6061</udhid><titel>Nieuwe regelen ter bescherming van natuur en landschap - Een overzicht van het voorstel Natuurbeschermingswet 1994</titel><searchwords><searchword>TvAR 11/1994</searchword><searchword>UDH:TvAR/6061</searchword></searchwords><attachments><attachment><name>1994_nr 11_Artikel_ChrisBackes.pdf</name><extention>pdf</extention><url>https://denhollander.info/download/5870/ci</url></attachment></attachments><inleiding>1. INLEIDING&#13;
Deze bijdrage beoogt een inleidend overzicht te geven van het voorstel Natuurbeschermingswet&#13;
1994 (hierna Nb-wet 1994). Ik zal daarbij niet focussen op enkele bijzondere&#13;
interessante vragen, maar, na enkele korte opmerkingen over de totstandkoming van dit&#13;
wetsvoorstel en de samenhang met het voorstel Flora- en faunawet (onder 2), de belangrijkste&#13;
hoofdstukken van de wet even langslopen. Dit zijn de natuurbeleidsplanning (onder&#13;
3), de aanwijzing van beschermde natuurmonumenten (onder 4), de aanwijzing van&#13;
beschermde landschapsgezichten (onder 5) en de afstemming van de Natuurbeschermingswet&#13;
met de Wet milieubeheer (onder 6). In paragraaf 7 komen nog enkele overige&#13;
aspecten aan de orde. Bij dit overzicht zal ik mij van een kritisch commentaar hier en daar&#13;
niet onthouden. Voor een diepgaandere bespreking van enkele onderwerpen, belicht vanuit&#13;
de natuurbeschermingsorganisaties, de landbouw en de (agrarische) grondgebruiker&#13;
moge ik de lezer verwijzen naar de hierna volgende bijdragen.</inleiding><content>2. DE TOTSTANDKOMING VAN HET WETSVOORSTEL EN DE SAMENHANG MET DE FLORA- EN&#13;
FAUNAWET&#13;
De voorbereiding van het op 14 januari 1994 ingediende voorstel voor een nieuwe Natuurbeschermingswet&#13;
heeft lang geduurd. In de zomer van 1988 had de minister van LNV&#13;
al een voorontwerp aan de adviesorganen verstuurd.1 In 1991 is over een gewijzigd ontwerp&#13;
advies gevraagd aan de Raad van State. De Raad van State had ernstige bezwaren&#13;
tegen het indienen van het wetsontwerp en heeft er - bij herhaling - uitdrukkelijk om gevraagd&#13;
het voorstel voor een nieuwe Natuurbeschermingswet gezamenlijk met het inhoudelijk&#13;
daarmee sterk samenhangende voorstel voor een Flora- en faunawet in te dienen.2&#13;
Soorten- en gebiedsbescherming hangen nauw samen. De nieuw in het voorstel voor een&#13;
Flora- en faunawet opgenomen regeling over de beschermde leefomgeving3 laat duidelijk&#13;
zien dat de kunstmatige grens tussen op gebiedsbescherming en op soortenbescherming&#13;
gerichte regelgeving niet scherp te trekken en ook niet zinvol is. Het verschil tussen de&#13;
bescherming van kleine gebieden wegens hun betekenis voor één soort door de Flora- en&#13;
faunawet en de bescherming van andere gebieden wegens hun ecologische betekenis voor&#13;
meerdere soorten of hun ecologische betekenis in het algemeen sluit ook in geen enkel opzicht aan bij de internationaal gegroeide inzichten en de internationale regelgeving op&#13;
dit beleidsterrein. Bijzonder duidelijk verwoord wordt de onlosmakelijke samenhang tussen&#13;
soortbescherming, habitatbescherming en gebiedsbescherming in de EG-Habitatrichtlijn.&#13;
4&#13;
Het Ministerie heeft de suggestie om beide wetsvoorstellen te integreren niet overgenomen.&#13;
Ruim een halfjaar voor de Nb-wet 1994 werd het voorstel Flora- en faunawet aan&#13;
de Tweede Kamer verzonden.5 Het lijkt een vereiste dat nadrukkelijk aandacht wordt besteed&#13;
aan een inhoudelijk en ook in de tijd zoveel mogelijk gecoördineerde behandeling&#13;
van beide wetsvoorstellen. Op langere termijn zal dan over een volledige integratie moeten&#13;
worden nagedacht.&#13;
Ten opzichte van het voorontwerp is het aan het parlement voorgelegde wetsvoorstel&#13;
inhoudelijk niet ingrijpend veranderd. Struikelblokken voor een spoedige indiening bleken&#13;
te zijn een regeling omtrent de natuurbeleidsplanning en de verdeling van bevoegdheden&#13;
en middelen tussen rijk en provincies. De natuurbeleidsplanning heeft nu, anders dan&#13;
in het voorontwerp, een - summiere - regeling gevonden. Over de verdeling van bevoegdheden&#13;
en middelen zijn rijk en provincies het in een bestuursaccoord eens geworden.&#13;
Ook wat dat betreft is het wetsvoorstel ten opzichte van het voorontwerp enigszins&#13;
aangepast. Nieuw is ook een regeling tot afstemming van de vergunningen op grond van&#13;
de Natuurbeschermingswet met de vergunningen op grond van de Wet milieubeheer.&#13;
3. DE NATUURBELEIDSPLANNING&#13;
In 1990 werd het eerste (nationale) Natuurbeleidsplan door de Tweede Kamer vastgesteld.&#13;
6 Het NBP staat inmiddels niet meer alleen. Het wordt geconcretiseerd door jaarlijks&#13;
verschijnende Meerjarenprogramma's Natuur en Landschap. In de meeste provincies zijn&#13;
inmiddels - onder verschillende benamingen - provinciale natuurbeleidsplannen verschenen.&#13;
7 Ook op provinciaal niveau dient een concretisering van het meer strategische plan&#13;
plaats te vinden. Het is de bedoeling dat dit gebeurt in een interprovinciaal meerjarenprogramma.&#13;
8 In de praktijk worden bovendien voor vele van de als beschermd (staats)natuurmonument&#13;
aangewezen terreinen zogenoemde beheersvisies opgesteld, die als leidraad&#13;
moeten fungeren voor het hanteren van de bevoegdheden op grond van de Nb-wet in de&#13;
aangewezen gebieden en die een kader moeten bieden voor het te voeren beheer.&#13;
Tevens stoelt het natuur- en landschapsbeleid in sterke mate op structuurschema's.&#13;
Thans geldt nog het inmiddels sterk verouderde Structuurschema Natuur- en landschapsbeleid.&#13;
Deze pkb zal in de toekomst opgaan in het in procedure zijnde Structuurschem Groene Ruimte.9 Beide pkb'en geven de verwachte en beoogde ruimtelijke gevolgen van&#13;
het natuurbeleid weer.&#13;
Naar aanleiding van de al vermelde kritiek van de Raad van State is in hoofdstuk III&#13;
van het wetsvoorstel (art. 11 e.v. Nb-wet 1994) een regeling opgenomen met betrekking&#13;
tot een nationaal natuurbeleidsplan, waarin de hoofdlijnen van het (nationaal) natuur- en&#13;
landschapsbeleid voor de korte, middellange en lange termijn moeten worden weergegeven.&#13;
Het plan moet richting geven aan de van rijkswege te nemen beslissingen. Voor het&#13;
overige beperkt zich de wettelijke regeling tot een opsomming van de verplichte inhoud&#13;
van het plan (art. 13), de bepaling van de werkingsduur (acht jaar, zie art. 16) en een summiere&#13;
regeling voor de totstandkoming van het plan. Voorts wordt de afstemmingsverplichting&#13;
tussen het nationaal milieubeleidsplan en de nota voor de waterhuishouding&#13;
uitgebreid tot het natuurbeleidsplan. Dit gebeurt door opname van een wettelijke bepaling&#13;
waarin deze zogenoemde 'haasje-over-constructie' is verwoord in art. 14 Nb-wet 1994 en&#13;
de verruiming van de desbetreffende bepalingen in de Wet milieubeheer en de Wet op de&#13;
waterhuishouding.' °&#13;
In art. 17 van het wetsvoorstel tenslotte is vastgelegd dat er een structuurschema is dat&#13;
'in ieder geval inzicht geeft in de ruimtelijke aspecten van het rijksbeleid inzake natuur en&#13;
landschap.' De afstemming van het (nationaal) natuurbeleidsplan met het voor de natuuren&#13;
landschapsbescherming meest relevante structuurschema is in het wetsvoorstel onvoldoende&#13;
geregeld.11 Het wetsvoorstel bevat geen bepalingen over de operationalisering van&#13;
het natuurbeleidsplan in meer concrete jaarprogramma's en over plannen die het beleid in&#13;
de aangewezen gebieden moeten aansturen, zoals bijvoorbeeld de beheersvisies. Ook ontbreekt&#13;
een koppeling van de uitvoeringsbevoegdheden aan de planning, zoals dit bijvoorbeeld&#13;
het geval is met betrekking tot milieubeleidsplannen in art. 4.6 lid 3 en art. 8.8 lid 2&#13;
Wm. De enige, in haar strekking zeer beperkte, uitzondering in dit opzicht vormt art. 18&#13;
lid 1 van het wetsvoorstel, waarin is bepaald dat een aanwijzing van een natuurmonument&#13;
mede kan geschieden op grondslag van het structuurschema. Daarbij valt overigens op dat&#13;
het natuurbeleidsplan niet als mogelijke grondslag voor een aanwijzing tot natuurmonument&#13;
wordt genoemd.&#13;
Ook de provinciale natuurbeleidsplanning vindt in het wetsvoorstel geen regeling. Het&#13;
is de vraag of een dermate summiere regeling van het stelsel van natuurbeleidsplanning&#13;
zoals deze in het thans voorliggende wetsvoorstel is opgenomen voldoende duidelijkheid&#13;
schept voor de wijze waarop de uitvoeringsbevoegdheden van Rijk en provincies op het&#13;
gebied van natuur- en landschapsbescherming dienen te worden gestuurd. De door de&#13;
Raad van State gevraagde duidelijkheid omtrent de betekenis van de verschillende plannen&#13;
op het gebied van het natuur- en landschapsbeleid en hun betekenis voor de toepassing&#13;
van de bevoegdheden op grond van de Nb-wet12 wordt door de beoogde wettelijke&#13;
regeling onvoldoende gegeven.13 4. DE AANWIJZING VAN GEBIEDEN ALS BESCHERMD NATUURMONUMENT&#13;
De kern van de bestaande Nb-wet wordt gevormd door de bepalingen omtrent de aanwijzing&#13;
van beschermde natuurmonumenten, respectievelijk staatsnatuurmonumenten. Ook&#13;
in de Nb-wet 1994 neemt dit instrument een centrale plaats in. In het wetsvoorstel is geen&#13;
onderscheid meer gemaakt tussen staatsnatuurmonumenten en beschermde natuurmonumenten.&#13;
Dit is, mede gezien de ontwikkeling van de jurisprudentie met betrekking tot&#13;
staatsnatuurmonumenten, zonder meer toe te juichen.14&#13;
4.1 Aanwijzingsbevoegheid, aanwijzingsgrondslag en procedure&#13;
Een belangrijkere wijziging vormt de gedeeltelijke decentralisatie van de aanwijzingsbevoegdheid.&#13;
In de toekomst geschiedt de aanwijzing in beginsel door de provincie (art. 27&#13;
van het wetsontwerp). De aanwijzing van natuurmonumenten van (inter)nationale betekenis&#13;
blijft echter een taak van de minister. Het criterium 'een natuurmonument van (internationale&#13;
betekenis' is niet duidelijk omlijnd. Het gevaar bestaat dat dit gebrek tot een&#13;
bestuurlijk vacuüm zal leiden.15 Dit klemt te meer nu de in het voorontwerp uit 1988 opgenomen&#13;
'uitnodigingsbevoegdheid' van de minister is vervallen. Op grond van deze uitnodigingsbevoegdheid&#13;
kon de minister Gedeputeerde Staten verzoeken om tot aanwijzing&#13;
over te gaan. Bij een weigering van Gedeputeerde Staten zulks te doen kon de minister&#13;
uiteindelijk zonodig zelf tot aanwijzing overgaan. Deze regeling is niet in het wetsvoorstel&#13;
overgenomen omdat zij, aldus de memorie van toelichting, minder goed past bij het&#13;
uitgangspunt van het wetsvoorstel, waarin is gekozen voor een vrijwillige medewerking&#13;
van de provincies.16 Het valt op dat de regering daar, waar het gaat om het instrumentarium&#13;
ter verwezenlijking van doorgaans voor natuur en landschap (zeer) schadelijke ruimtelijke&#13;
ingrepen het nodig acht het (al voorhanden) interventie-instrumentarium uit te breiden17,&#13;
terwijl tegelijkertijd daar, waar het gaat om het instrumentarium ter bescherming van&#13;
natuur en landschap elke mogelijkheid tot interventie van rijkswege blijkbaar onnodig&#13;
wordt geacht.&#13;
Opmerkelijk is dat het Structuurschema Groene Ruimte in art. 17 Nb-wet 1994 wel als&#13;
grondslag voor een aanwijzing van een beschermd natuurmonument wordt genoemd, de&#13;
(nationale en provinciale) natuurbeleidsplannen echter niet. Volgens de memorie van toelichting&#13;
wordt door art. 17 Nb-wet 1994 de afstemming van de aanwijzingen met de ruimtelijke&#13;
ordening gewaarborgd. In art. 17 Nb-wet is vastgelegd dat de aanwijzing mogelijk&#13;
is 'mede op grondslag van het structuurschema'. In de toekomst is niet meer vereist dat de&#13;
minister van LNV bij de aanwijzing handelt in overeenstemming met de minister, belast&#13;
met de zorg voor de ruimtelijke ordening. Ook de thans in art. 8 lid 4 e.v. Nb-wet opgenomen&#13;
plicht tot het horen van de Rijksplanologische Commissie zal komen te vervallen.&#13;
Voor zover de provincie beschermde natuurmonumenten aanwijst, wordt een advies van&#13;
de provinciale planologische commissie echter wel nodig geacht. Het is toe te juichen dat in art. 20 van het wetsvoorstel afdeling 3.4 Awb van toepassing&#13;
wordt verklaard op de voorbereiding van een aanwijzing tot natuurmonument. In de&#13;
Aanpassingswet Awb werd een dergelijke stap nog met zoveel woorden afgewezen omdat&#13;
de noodzakelijke aanpassingen aan en aanvullingen op afdeling 3.4 Awb zodanig zouden&#13;
zijn dat van het van toepassing verklaren van deze afdeling van de Awb geen vereenvoudiging&#13;
te verwachten zou zijn.18&#13;
4.2 Rechtsgevolgen van de aanwijzing&#13;
Met betrekking tot de rechtsgevolgen van een aanwijzing als beschermd natuurmonument&#13;
bevat het wetsvoorstel ingrijpende veranderingen ten opzichte van de bestaande situatie.&#13;
De aparte grondslag voor het beperken van de toegang tot natuurmonumenten (art. 17 Nbwet)&#13;
en het zogenoemde 'wandelaarsartikel' (art. 16 Nb-wet) komen te vervallen. Belangrijker&#13;
nog zijn de veranderingen met betrekking tot het verbod tot het verrichten van&#13;
schadelijke handelingen. Thans is vaak niet zonder meer duidelijk welke handelingen onder&#13;
dit verbod vallen. De onzekerheden omtrent de vraag welke handelingen vergunningplichtig&#13;
zijn, moeten volgens het wetsvoorstel in de toekomst worden vermeden door een&#13;
bij het aanwijzingsbesluit gevoegde lijst met een limitatieve opsomming van schadelijke&#13;
handelingen. In art. 19 lid 2 is bepaald dat ook handelingen die buiten het beschermd natuurmonument&#13;
worden verricht in deze lijst kunnen worden opgenomen. Twijfels omtrent&#13;
de externe werking van de aanwijzing als beschermd natuurmonument behoren dan tot&#13;
het verleden.&#13;
Deze winst voor de rechtszekerheid is in beginsel een goede zaak. Er moet echter worden&#13;
gewaarschuwd tegen het volstaan met een dergelijke limitatieve lijst als onderdeel&#13;
van het aanwijzingsbesluit. De ervaring leert dat men van tevoren niet in voldoende mate&#13;
kan overzien welke handelingen ooit schadelijk voor een natuurmonument zullen zijn. De&#13;
factoren die ten aanzien van deze vraag van betekenis zijn, zijn aan snelle veranderingen&#13;
onderhevig. Indien op een later tijdstip blijkt dat ook niet in de lijst opgesomde handelingen&#13;
schadelijk zijn en moeten worden geweerd, dan moet de hele aanwijzingsprocedure&#13;
opnieuw worden doorlopen om de limitatieve lijst aan te passen. Dit is een veel te omslachtige&#13;
en te langdurige weg die gevaren voor een slagvaardige en doeltreffende bescherming&#13;
van natuurmonumenten inhoudt.19 Bovendien zijn gevallen denkbaar waarin&#13;
een bepaalde handeling in het concrete geval schadelijk en dus vergunningplichtig moet&#13;
worden geacht, maar het echter niet voor de hand ligt deze handeling door opname in de&#13;
limitatieve lijst voor alle toekomstige gevallen vergunningplichtig te maken. Het zal zeer&#13;
moeilijk en in ieder geval zeer arbeidsintensief zijn dergelijke nuanceringen altijd tevoren&#13;
bij het opstellen van de lijsten van vergunningplichtige handelingen te moeten vastleggen.&#13;
Ook zal de voorgestelde constructie tot gevolg hebben, dat in de limitatieve lijsten alle&#13;
denkbare schadelijke handelingen moeten worden opgenomen om het risico van lacunes zo gering mogelijk te houden. De vergunningplicht zal daardoor veelal onnodig worden&#13;
uitgebreid.20 Het limitatieve karakter van de lijsten brengt met zich dat bij het aan de aanwijzing&#13;
voorafgaande onderzoek uitermate zorgvuldig te werk moet worden gegaan om&#13;
fatale lacunes te voorkomen. Dit zal een grote werkbelasting met zich brengen. Extra&#13;
mankracht en extra financiële middelen zullen onontkoombaar zijn. De memorie van toelichting&#13;
op het wetsvoorstel gaat aan deze consequenties in het geheel voorbij. Daar&#13;
komt nog bij dat het stelsel van limitatieve lijsten volgens het wetsvoorstel niet beperkt&#13;
blijft tot nieuwe aanwijzingen. Ook voor alle bestaande aanwijzingen zouden derhalve&#13;
binnen korte tijd dergelijke lijsten moeten worden opgesteld.&#13;
Tenslotte is het de vraag of een verbodsstelsel met een limitatieve opsomming van&#13;
verboden handelingen voldoet aan de eisen van art. 6 Habitat-richtlijn, voor zover een&#13;
op de, op grond van art. 4 lid 2 van de richtlijn op te stellen, lijst voorkomend gebied&#13;
van communautair belang moet worden beschermd door het als beschermd&#13;
natuurmonument aan te wijzen. Ingevolge art. 6 Habitat-richtlijn moet op grond van&#13;
de nationale wetgeving zijn verzekerd dat alle projecten of plannen die de natuurlijke&#13;
kenmerken van de aangewezen gebieden zouden kunnen aantasten zijn verboden.&#13;
Zoals hiervoor al is aangeduid, wordt de externe werking van het&#13;
vergunningenstelsel in art. 19 lid 2 van het wetsvoorstel nu expliciet genoemd. Volgens&#13;
de memorie van toelichting moet art. 19 lid 2 van het wetsvoorstel de reikwijdte van het&#13;
vergunningenstelsel verduidelijken 'zonder dat daarmee een inhoudelijke&#13;
beleidswijziging wordt beoogd ten opzichte van de huidige situatie.'21 Anders dan in het&#13;
voorontwerp wordt in art. 19 lid 2 van het bij de Tweede Kamer ingediende&#13;
wetsvoorstel echter een duidelijke beperking van de externe werking aangebracht.&#13;
Ingevolge art. 19 lid 2 kunnen handelingen van buiten het beschermd natuurmonument&#13;
alleen als vergunningplichtig worden aangemerkt 'indien die handelingen zo schadelijk&#13;
zijn dat ze een rechtstreekse aantasting kunnen betekenen van de wezenlijke&#13;
kenmerken van het beschermd natuurmonument.'&#13;
Deze bijzin bevat ten minste twee beperkingen ten opzichte van de bestaande wet,&#13;
waarin de externe werking immers net zo ver strekt als de 'interne werking' van het vergunningenstelsel.&#13;
De externe werking wordt beperkt tot handelingen die de wezenlijke&#13;
kenmerken van een beschermd natuurmonument kunnen aantasten. Het gaat daarbij&#13;
dus om bijzonder zware en klaarblijkelijke schadetoebrenging.22 Een tweede beperking&#13;
ligt in het woordje 'rechtstreeks'. De memorie van toelichting geeft aan dat het causaal&#13;
verband tussen handeling en schade bij de externe werking bijzonder duidelijk moet&#13;
zijn. Ook dit zou een duidelijke beperking van de externe werking ten opzichte van de&#13;
bestaande situatie betekenen. De Hoge Raad heeft immers nog onlangs met zoveel&#13;
worden ontkend dat de eisen aan het causaal verband tussen handelingen en schade bij&#13;
de externe werking hoger zijn dan bij de 'interne werking' van art. 12 Nb-wet.23&#13;
De minister heeft deze vergaande beperkingen van de externe werking ten opzichte&#13;
van de bestaande Nb-wet in de memorie van toelichting op het wetsvoorstel ontkend. Dit&#13;
oordeel lijkt te berusten op een onjuiste inschatting van de omvang van de externe&#13;
werking op grond van art. 12 van de bestaande Nb-wet. Mede gezien de&#13;
onduidelijkheden met betrekking tot de interpretatie van de voorgestelde bepaling zou derhalve de laatste bijzin&#13;
van art. 19 lid 2 wetsvoorstel Nb-wet geschrapt moeten worden.&#13;
Het zou aanbeveling verdienen om in de wet zelf met zoveel woorden tot uitdrukking&#13;
te brengen dat er bij de afweging van de verschillende belangen in het kader van de verlening&#13;
van vergunningen een bijzondere zwaarte toekomt aan de natuurbelangen. Dit is&#13;
thans alleen uit de uitlatingen van de regering in de memorie van toelichting af te leiden.&#13;
24&#13;
Met betrekking tot de rechtsbescherming tegen besluiten op grond van de Nb-wet&#13;
wordt aansluiting gezocht met de Wm. Rechtsbescherming zowel tegen het aanwijzingsbesluit&#13;
als tegen de beslissing op een aanvraag om een vergunning wordt slechts in één instantie&#13;
direct bij de Afdeling bestuursrechtspraak van de Raad van State toegelaten.&#13;
Daarmee wordt afgeweken van de gebruikelijke rechtsbescherming in twee instanties,&#13;
waarbij eerst beroep bij de rechtbank kan (en moet) worden ingesteld (art. 8:1 Awb). De&#13;
beperking van de rechtsbeschermingsmogelijkheden tot beroep in één instantie sluit deels&#13;
aan bij het van toepassing verklaren van de voorbereidingsprocedure conform afdeling&#13;
3.4 Awb op de totstandkoming van deze besluiten. Dit is echter niet het geval met betrekking&#13;
tot het verlenen van vergunningen. Het wetsvoorstel verklaart wat dat betreft geen&#13;
van de uitgebreide voorbereidingsprocedures van toepassing. Het is inconsequent om&#13;
enerzijds, bij wijze van uitzondering, beroep op de administratieve rechter slechts in één&#13;
instantie open te stellen en anderzijds geen bijzondere waarborgen te scheppen voor een&#13;
zorgvuldige belangenafweging door het van toepassing verklaren van een uitgebreide&#13;
voorbereidingsprocedure.&#13;
Interessant is de bevoegdheid van de overheid om actieve beheersmaatregelen te nemen&#13;
indien de bijzondere waarden van het natuurmonument ingevolge het achterwege&#13;
blijven van actief beheer verminderen of dreigen te verminderen. De door het bevoegd gezag&#13;
voorgenomen beheersmaatregelen moeten door eigenaar en gebruiker worden geduld.&#13;
Een dergelijke bevoegdheid voor uitzonderlijke gevallen werd in de bestaande Nb-wet gemist.&#13;
5. BESCHERMDE LANDSCHAPSGEZICHTEN&#13;
Het wetsvoorstel bevat een ten opzichte van de bestaande Nb-wet geheel nieuw instrument:&#13;
de aanwijzing van beschermde landschapsgezichten. Ingevolge art. 42 Nb-wet 1994&#13;
kunnen Gedeputeerde Staten, de gemeenteraad en de provinciale planologische commissie&#13;
gehoord, historisch-landschappelijk waardevolle landschappen als beschermd landschapsgezicht&#13;
aanwijzen. Vervolgens is de desbetreffende gemeenteraad gehouden ter&#13;
bescherming van een dergelijk landschapsgezicht een bestemmingsplan vast te stellen. In&#13;
de aanwijzing kan voorts worden bepaald dat een geldend bestemmingsplan voldoende&#13;
bescherming biedt en dus geen nieuw bestemmingsplan ter bescherming van het landschapsgezicht&#13;
hoeft te worden vastgesteld.&#13;
De regeling vertoont sterke parallellen met de manier van bescherming van stads- en&#13;
dorpsgezichten. Volgens de memorie van toelichting wordt voor een bescherming via het bestemmingsplan gekozen omdat de voornaamste bedreigingen van dit soort gebieden&#13;
van ruimtelijke aard zijn.25 In feite is de aanwijzing van beschermde landschapsgezichten&#13;
niet meer dan een bijzondere vorm van de aanwijzing door gedeputeerde staten ingevolge&#13;
art. 37 WRO. Alleen ontbreken bij de aanwijzing, zoals deze in het wetsvoorstel regeling&#13;
heeft gevonden, de waarborgen uit de WRO met betrekking tot de planologische grondslag&#13;
van de aanwijzing en de rechtsbescherming tegen de aanwijzing.26 Het is zeer de&#13;
vraag of daarvoor een eigen categorie van gebiedsaanwijzingen in de Nb-wet gerechtvaardigd&#13;
is en of, zo men een dergelijk instrument al nodig acht, het bestemmingsplan voldoende&#13;
bescherming kan bieden.&#13;
6. AFSTEMMING VAN DE NB-WET MET DE WET MILIEUBEHEER&#13;
In de Nb-wet 1994 is een afstemmingsregeling met de Wet milieubeheer opgenomen die&#13;
erop neerkomt dat ingeval een vergunning op grond van de Wet milieubeheer is aangevraagd&#13;
geen aparte Nb-wet-vergunning meer nodig is, maar het op grond van de Nb-wet&#13;
eigenlijk tot vergunningverlening bevoegd gezag een verklaring van geen bezwaar moet&#13;
afgeven. De toetsing door het op grond van de Nb-wet bevoegd gezag blijft dus in&#13;
stand.27 De beoogde opname van limitatieve lijsten met vergunningplichtige handelingen&#13;
lijkt in verband met deze afstemmingsconstructie bijzonder discutabel. Om te bereiken dat&#13;
de aspecten van natuur- en landschapsbescherming in de vergunning op grond van de Wet&#13;
milieubeheer voldoende aan bod komen, zouden in de limitatieve lijsten immers alle&#13;
denkbare handelingen in alle mogelijkerwijs ooit in of nabij het natuurmonument op te&#13;
richten inrichtingen moeten worden opgesomd. Dit lijkt nauwelijks denkbaar. Het valt&#13;
daarom te vrezen dat de in de Wet milieubeheer op te nemen afstemmingsregeling niet&#13;
van toepassing zal zijn in vele en wellicht in de meeste gevallen waarin van op grond van&#13;
deze wet vergunningplichtige inrichtingen schadelijke gevolgen kunnen uitgaan voor beschermde&#13;
natuurmonumenten.&#13;
7. OVERIGE ONDERWERPEN EN AFSLUITING&#13;
Niet alle in het wetsvoorstel geregelde onderwerpen kunnen op de beperkte plaats die&#13;
voor dit overzichtsartikeltje is ingeruimd aan de orde komen. Op een tweetal aspecten wil&#13;
ik echter nog wijzen.&#13;
De regeling met betrekking tot het vaststellen van beheersplannen is ten opzichte van&#13;
de bestaande wet verbeterd. Een beheersplan kan in de toekomst niet slechts voor drie,&#13;
maar voor maximaal zes jaar worden vastgesteld. Dit sluit aan bij de behoeften in de praktijk.&#13;
Daarna wordt het plan van rechtswege verlengd, tenzij één der partijen dit niet wil.&#13;
Duidelijk uitgebreider dan thans is de schadevergoedingsregeling van de Nb-wet 1994.&#13;
Ingevolge art. 50 Nb-wet 1994 kan het bevoegd gezag het advies inwinnen van een schadebeoordelingscommissie.&#13;
De wet regelt vrij uitvoerig de samenstelling en werkwijze van dergelijke commissies. Inhoudelijk zijn de gronden voor de beoordeling van een verzoek&#13;
om schadevergoeding niet gewijzigd ten opzichte van de bestaande wet.&#13;
Al met al bevat het voorstel Nb-wet 1994 op een aantal punten een waardevolle voorontwikkeling&#13;
van het instrumentarium ter bescherming van ecologisch waardevolle gebieden.&#13;
Sommige van de voorgestelde wijzigingen kunnen echter voor de bescherming van&#13;
natuurgebieden duidelijk negatieve gevolgen hebben. Ik denk daarbij vooral aan de limitatieve&#13;
lijsten met vergunningplichtige handelingen, de beperking van de externe werking&#13;
en de in detail gebrekkige afstemmingsregeling met de Wet milieubeheer. Ook lijkt het&#13;
wetsvoorstel mij in onvoldoende mate afgestemd op het Europese natuurbeschermingsrecht,&#13;
in het bijzonder op de zogenoemde Habitat-richtlijn.28 Het valt te hopen dat in de&#13;
parlementaire behandeling met betrekking tot de gesignaleerde punten nog verbeteringen&#13;
worden aangebracht. Daarenboven moet worden gezegd, dat de kans om tot een werkelijke&#13;
vernieuwing van het natuurbeschermingsrecht te komen niet benut werd. Zo ontbreekt&#13;
bijvoorbeeld onder andere een regeling voor een compensatieplicht voor aan de natuur&#13;
toegebrachte schade.29 Een belangrijke oorzaak hiervoor lijkt mij te zijn dat een evaluatie&#13;
van het functioneren van de bestaande Nb-wet in de laatste 25 jaar geheel ontbreekt.</content><legacyfootnotes>1. Zie hierover, behalve de uitgebrachte adviezen Bakker, De Natuurbeschermingswet, in: Bakker/Van Wijmen,&#13;
De Natuurbeschermingswet, Zwolle 1988, Vereniging voor Milieurecht 1988-4 alsmede Backes,&#13;
Voorontwerp van een nieuwe Natuurbeschermingswet, M en R 1989, blz. 175 e.v.&#13;
2. Zie Natuurbeschermingswet 1994, Advies Raad van State en nader rapport, 23 580 A, blz. 1 e.v.&#13;
3. Zie over de Flora- en faunawet Verschuuren, implementatie en integratie, RegelMaat 1994, blz. 9 e.v. en&#13;
Backes/Cnoop Koopmans, Flora- en faunawet, Zwolle 1993, Vereniging voor Milieurecht 1993-3.&#13;
4. Zie ook al Van Wijmen, Natuurbescherming: Natuur-recht in een natuurlijk milieu, in: Bakker/Van Wijmen,&#13;
De Natuurbeschermingswet, Zwolle 1988, Vereniging voor Milieurecht 1988-4, blz. 215 e.v. en uit&#13;
voerig Backes/Van Buuren, Op weg naar een volwaardige Natuur- en landschapswet - Rapport over&#13;
voorstellen voor een toekomstige Natuurbeschermingswet, Bijlage IV bij Natuurbeschermingsraad, Waar&#13;
een wil is, is een wet, Utrecht 1994, blz. 7 e.v.&#13;
5. TK 1992-1993, 23 147.&#13;
6. Ministerie van LNV, NBP, regeringsbeslissing, 's-Gravenhage 1990; ook verschenen als TK 1989-1990,&#13;
21 149, nr. 3.&#13;
7. Het meest recente overzicht daarover bevat het Meerjarenprogramma Natuur en Landschap 1993-1997,&#13;
blz. 7.&#13;
8. Wetsvoorstel Nb-wet, MvT, blz. 4 en 9.&#13;
9. TK 1992-1993, 22 804.&#13;
10. Uitvoerig werd hierop ingegaan door Brussaard bij zijn lezing op de ledenvergadering van de Vereniging&#13;
voor Milieurecht van 21 juni jl.&#13;
11. Zie Backes/Van Buuren, Op weg naar een volwaardige Natuur- en landschapswet, a.w., blz. 12 e.v.&#13;
12. Zie Natuurbeschermingswet 1994, Advies Raad van State en nader rapport, 23 580 A, blz. 2-3.&#13;
13. Kritisch over de voorstellen tot verruiming van de regeling over natuurbeleidsplanning heeft zich onlangs&#13;
Drupsteen geuit; zie Drupsteen, Boekbeschouwingen, RM Themis 1994, blz. 279 e.v.&#13;
14. Zie hierover Backes, Juridische bescherming van ecologisch waardevolle gebieden, Zwolle 1993, blz. 54&#13;
e.v.&#13;
15. Natuurbeschermingsraad, Advies over het voorontwerp Natuurbeschermingswet, Utrecht 1989, blz. 12;&#13;
Raad voor het binnenlands bestuur, Advies over herziening Natuurbeschermingswet, 's-Gravenhage 1988,&#13;
blz. 9.&#13;
16. MvT, TK 1993-1994, 23 580, nr. 2, blz. 47 e.v.&#13;
17. Zie onder andere op de recente uitbreiding van de WRO door het zogenoemde Nimby-wetje.&#13;
18. De daarvoor genoemde argumenten staan in de MvT op de Aanpassingswet Awb, TK 1990-1991, 22 061,&#13;
nr. 3, blz. 133. Hierop was kritiek geuit door Backes, Juridische bescherming van ecologisch waardevolle&#13;
gebieden, a.w., blz. 22.&#13;
19. Zie ook Natuurbeschermingsraad, Advies over het voorontwerp Natuurbeschermingswet, a.w., blz. 18 e.v.&#13;
en Waddenadviesraad, Advies over decentralisatie van het vergunningenbeleid op grond van een (herzie&#13;
ne) Natuurbeschermingswet, a.w., blz. 10 e.v. en blz. 15 e.v. De Stichting Natuur en Milieu stelt voor om&#13;
met betrekking tot handelingen binnen het beschermd natuurmonument uit te gaan van niet-limitatieve&#13;
lijsten, met betrekking tot de externe werking van wel limitatieve lijsten.&#13;
20. Aldus ook Bakker, De Natuurbeschermingswet, a.w., blz. 67 e.v. en waddenadviesraad, Advies over&#13;
decentralisatie van het vergunningenbeleid op grond van een (herziene) Natuurbeschermingswet,&#13;
Leeuwarden 1990, blz. 10.&#13;
21. TK 1993-1994, 23 580, nr. 3, blz. 37.&#13;
22. MvT, TK 1993-1994, 23 580, blz. 38&#13;
23. Zie HR 18 december 1992 (Kuunders), M en R 1993, blz. 234, rechtsoverweging 4.3.3. &#13;
24. TK 1993-1994, 23 580, nr. 3, blz. 33. Zie uitvoerig omtrent dit voorstel, inclusief de Europees-rechtelijke&#13;
kanten daarvan Backes/Van Buuren, Op weg naar een volwaardige Natuur- en landschapswet, a.w., blz.&#13;
29e.v.&#13;
25. MvT, TK 1993-1994 23 580, nr.3, blz. 53.&#13;
26. Zie Bruil, Veranderingen in het natuur- en landschapsbeheer, Agrarisch recht 1988, blz. 556. Kritisch in&#13;
dit opzicht ook De Gier, De juridische betekenis van het streekplan, Zwolle 1993, blz. 209 e.v.&#13;
27. Zie art. 66 e.v. alsmede art. 108 onder C t/m F Nb-wet 1994.&#13;
28. Dit aspect is in dit overzichtsartikel niet nader uitgewerkt. Ik zal daarop binnenkort in ander verband te&#13;
rugkomen.&#13;
29. Voorstellen voor een verruiming en vernieuwing van het instrumentarium in de Nb-wet worden onder&#13;
meer gedaan door Backes, Juridische bescherming van ecologisch waardevolle gebieden, a.w., vooral blz.&#13;
493 e.v. en door Backes/Van Buuren, Op weg naar een volwaardige Natuur- en landschapswet, a.w., blz.&#13;
45 e.v.</legacyfootnotes><footnotes><footnote/></footnotes><auteurs>Chris Backes</auteurs><published>1994-11-01 00:00:00</published><modified>1994-11-01 00:00:00</modified><editiondate>1994-11-01</editiondate><htmlpath>https://denhollander.info/artikel/6061</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1995</searchword><id>4991</id><udhid>UDH:TvAR/4991</udhid><titel>Groot / Hervormde Gemeente Midwoud (TvAR 1995/4730)</titel><searchwords><searchword>TvAR 1/1995</searchword><searchword>TvAR 1995/4730</searchword><searchword>UDH:TvAR/4991</searchword></searchwords><attachments><attachment><name>1995_nr 1_Rechtspraak_4730.pdf</name><extention>pdf</extention><url>https://denhollander.info/download/4931/ci</url></attachment></attachments><inleiding>Pachtwet, art. 30, 32, 55&#13;
&#13;
Pachter heeft gedurende enkele jaren telkens een gedeelte van circa 0,8 ha van de als grasland gepachte grond van 4 ha in onderpacht uitgegeven danwei voor de contractteelt van bollen gebruikt, zulks ondanks het na eerdere voorvallen van dien aard door verpachter uitdrukkelijk gegeven verbod. Bekrachtiging van de op vordering van verpachter uitgesproken ontbinding van de pachtovereenkomst op grond van wanprestatie.</inleiding><content>Arrest in de zaak van:&#13;
J.P. Groot, wonende te Oostwoud, gemeente Noorder-Koggenland, appellant, procureur: mr. P.C. Plochg,&#13;
tegen&#13;
De Hervormde Gemeente te Midwoud, geves-tigd te Midwoud, gemeente Noorder-Koggen-land, geïntimeerde, procureur: mr. F.P. Lomans.&#13;
Het geding in eerste aanleg&#13;
De pachtkamer van het kantongerecht te&#13;
Hoorn heeft op 7 juni 1993 tussen geïntimeerde als eiseres en appellant als gedaagde een vonnis gewezen, dat in fotocopie aan dit ar-rest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellant - hierna ook te noemen Groot - is bij exploit van 23 juni 1993, met gelijktijdige dagvaarding van geïntimeerde - hierna ook te noemen de Hervormde Gemeente - voor dit hof, in hoger beroep gekomen van genoemd vonnis, waarbij is toegewezen de vordering van de Hervormde Gemeente tot ontbinding van een pachtovereenkomst met appellant, met veroordeling van appellant tot - kort ge-zegd - ontruiming en met verwijzing van ap-pellant in de kosten van het geding.&#13;
Bij memorie van grieven zijn vijf grieven aangevoerd, met conclusie dat het hof het vonnis waarvan beroep zal vernietigen en, op-nieuw rechtdoende, geïntimeerde alsnog niet-ontvankelijk zal verklaren in haar vorde-ringen, althans haar deze zal ontzeggen, met verwijzing van geïntimeerde in de kosten van beide instanties.&#13;
Bij memorie van antwoord is verweer ge-voerd met conclusie, dat het hof het vonnis waarvan beroep zal bekrachtigen, met veroor-deling van appellant in de kosten van het ho-ger beroep.&#13;
Vervolgens hebben partijen de stukken van het geding aan het hof overgelegd voor het wijzen van arrest.&#13;
De grieven&#13;
De grieven luiden als volgt:&#13;
Grief I&#13;
Ten onrechte heeft de pachtkamer van het kantongerecht overwogen, dat appellant tot onderverpachting zou zijn overgegaan.&#13;
Grief II&#13;
Ten onrechte heeft de pachtkamer van het kantongerecht het standpunt ingenomen, dat appellant zou zijn tekortgeschoten jegens geïntimeerde (mede) door zonder toestem-ming van laatstgenoemde tot het gebruiken van een gedeelte van het gepachte grasland voor de teelt van bollen over te gaan.&#13;
Grief III&#13;
Ten onrechte heeft de pachtkamer van het kantongerecht geoordeeld, dat appellant je-gens geïntimeerde wanprestatie zou hebben gepleegd.&#13;
Grief IV&#13;
Ten onrechte heeft de pachtkamer van het kantongerecht gronden aanwezig geacht om&#13;
de ontbinding van de pachtovereenkomst uit te spreken.&#13;
Grief V&#13;
Ten onrechte is appellant door de pachtka-mer van het kantongerecht veroordeeld in de proceskosten.&#13;
De vaststaande feiten&#13;
Als enerzijds gesteld en anderzijds erkend dan wel niet of onvoldoende weersproken, of blij-kend uit in het geding gebrachte bescheiden staat tussen partijen - voor zover hier van be-lang - het navolgende vast.&#13;
Groot pacht van de Hervormde Gemeente enige percelen grasland, groot 3.99.80 ha, ka-dastraal bekend gemeente Noorder-Koggen-land, sectie N no. 3. Het gepachte is na ruil-verkaveling in de plaats gekomen van door de Hervormde Gemeente bij pachtovereenkomst van 30 november 1984, goedgekeurd door de grondkamer voor Noord-Holland op 12 febru-ari 1985, ingaande 1 januari 1985 aan Groot verpacht grasland.&#13;
In het najaar van 1991 is circa 0,72 ha van het gepachte land voor ongeveer 10 maanden gebruikt voor bollenteelt zonder dat daartoe toestemming van de verpachtster was verkre-gen.&#13;
Vervolgens heeft Groot in het najaar van 1992 ongeveer 0,80 ha van het gepachte land voor het seizoen 1992/1993 met bollen inge-plant dan wel laten inplanten.&#13;
Een en ander heeft telkens plaatsgevonden ondanks een briefwisseling tussen partijen, waarbij door de verpachtster aan Groot werd meegedeeld, dat geen toestemming werd ver-leend voor de door Groot aangekondigde bol-lenteelt op een gedeelte van de gepachte grond.&#13;
Reeds bij brief van 28 augustus 1987 had de verpachtster aan Groot meegedeeld, dat zij geen verdere toestemming meer gaf voor on-derverpachting voor bollenteelt van het door Groot gepachte grasland. Toen Groot dat ver-bod naast zich neerlegde heeft de Hervormde Gemeente bij verzoekschrift van 24 februari&#13;
1988 ontbinding van de pachtovereenkomst op grond van wanprestatie gevorderd, welke vordering door de pachtkamer van het kanton gerecht te Hoorn bij vonnis van 6 januari&#13;
1989 is afgewezen.&#13;
Beoordeling van het hoger beroep&#13;
1. Het hof zal de eerste drie grieven gezamen-lijk bespreken.&#13;
2. Tussen partijen staat vast, dat de ge- pachte percelen grasland na ruilverkaveling in de plaats zijn gekomen van de bij de oor- spronkelijke pachtovereenkomst gepachte percelen, en dat de bestaande pachtovereen- komst tussen partijen na de ruilverkaveling is voortgezet. Nu niet is gesteld of gebleken, dat bij de voortzetting van die pachtovereenkomst andere voorwaarden zijn overeengekomen dan de op grond van de bestaande overeen komst geldende voorwaarden, moet worden geoordeeld, dat alle in het pachtcontract opge- nomen bepalingen ook thans nog gelden.&#13;
3. Op grond van art. 32 van de Pachtwet is de pachter zonder schriftelijke toestemming van de verpachter niet tot onderverpachting bevoegd.&#13;
Op grond van art. 30 van de Pachtwet is de pachter niet bevoegd de bestemming, inrich-ting of gedaante van het gepachte geheel of gedeeltelijk te veranderen dan na schriftelijke toestemming van de verpachter, dan wel na van de grondkamer daartoe verkregen machti-ging-&#13;
4. Voorts is in art. 4 van de pachtovereen- komst bepaald, dat pachter het gepachte zelf zal moeten gebruiken en dit noch geheel noch gedeeltelijk aan een ander in pacht of gebruik zal mogen afstaan, alsmede dat pachter het gepachte niet van bestemming, inrichting of gedaante zal mogen veranderen, tenzij ver pachter daartoe schriftelijk toestemming heeft gegeven of machtiging van de grondkamer is ontvangen.&#13;
In art. 7 van de pachtovereenkomst is ten-slotte nog bepaald, dat het pachter zonder schriftelijke toestemming van verpachter niet toegestaan is grasland te scheuren behoudens na verkregen toestemming krachtens art. 30 lid 3 van de Pachtwet.&#13;
5. Groot heeft aangevoerd, dat hij het be- wuste perceelsgedeelte niet heeft onderver- pacht, maar dat sprake is van contractteelt.&#13;
De in de stukken genoemde brief van Groot aan de Hervormde Gemeente van 30 september 1991, waarin Groot aankondigde tot onderverpachting van een gedeelte van het gepachte voor bollenteelt te zullen overgaan, is niet aan het hof overgelegd. Evenmin be-schikt het hof over het antwoord daarop van de Hervormde Gemeente, gedateerd volgens haar op 14 oktober 1991 en volgens Groot op 17 oktober 1991. Naar tussen partijen vast-staat is in die brief in ieder geval aan Groot meegedeeld, dat de Hervormde Gemeente geen toestemming verleende voor bollenteelt.&#13;
Groot zelf spreekt in zijn brief van 21 ok-tober 1991 zowel als in het z.g. Opgavefor-mulier inzake het melkquotum per 1 septem-ber 1991, welke beide bescheiden door geïnti-meerde in het geding zijn gebracht, van het 'verhuren van bollenland'. Hij stelt thans, dat die benaming voor zijn activiteit in deze on-gelukkig was gekozen, en handhaaft zijn stel-ling, dat de onderwerpelijke overeenkomst niets met huur/pacht van doen had en dat het in feite ging om contractteelt.&#13;
Groot laat zich niet uit over de bewoordin-gen van zijn brief van 30 september 1991, maar weerspreekt niet de stelling van geïnti-meerde, dat hij daarin heeft aangekondigd tot onderverpachting te zullen overgaan.&#13;
6. Appellant heeft zich er vervolgens op beroepen, dat het gebruikelijke beleid van de Hervormde Gemeente was steeds aan appel lant, zoals ook aan andere pachters, bollen teelt toe te staan zonder dat daarvoor uitdruk kelijk toestemming werd gevraagd. Appellant gaat daarmee echter voorbij aan de tussen par- tijen vaststaande omstandigheid, dat geïnti- meerde reeds in 1987 te kennen had gegeven geen bollenteelt meer te wensen op het aan appellant verpachte grasland, en dat geïnti- meerde, toen Groot die wens negeerde, reeds toen - zij het tevergeefs - bij de pachtrechter ontbinding van de pachtovereenkomst heeft gevorderd.&#13;
7. Groot heeft tenslotte nog gewezen op een beschikking van de Centrale Grondkamer van 2 november 1970, waarin werd overwo- gen dat incidentele bollenteelt in de gebruike- lijke vruchtwisseling op bouwland als norma- le akkerbouw is aan te merken en dat het verplicht stellen in de pachtovereenkomst van de schriftelijke toestemming van de verpach- ter voor de teelt van bloembollen een niet-ge- rechtvaardigde beperking van de pachter is om zelf zijn teeltplan te bepalen.&#13;
Het beroep op analogie met de genoemde uitspraak gaat reeds daarom niet op, omdat het in het onderhavige geval om grond gaat, die als grasland is verpacht.&#13;
8. De vraag of in casu sprake is geweest van onderverpachting dan wel van con- tractteelt behoeft voor de beoordeling van het onderhavige geschil geen beantwoording.&#13;
In ieder geval staat immers vast, dat Groot de bestemming en inrichting van het gepachte heeft veranderd zonder toestemming van de Hervormde Gemeente en zelfs tegen haar uit-gesproken verbod in, terwijl omtrent een door&#13;
de grondkamer gegeven machtiging voor zulk een verandering niets is gesteld of gebleken.&#13;
9. Zelfs hangende het onderhavige rechts geding is Groot, nadat hij bij brief van 20 au- gustus 1992 toestemming had gevraagd voor het gebruik van een gedeelte van het gepachte voor de contractteelt van tulpen, welke toe stemming naar hij stelt in feite niet noodzake- lijk was, maar welke hem wederom was geweigerd, niettemin wederom overgegaan tot bollenteelt op een gedeelte van het gepachte.&#13;
10. Gelet op al hetgeen hierboven is over wogen is het hof met de pachtkamer van het kantongerecht van oordeel, dat sprake is van een tekortschieten van Groot in de nakoming van zijn verplichtingen uit de pachtovereen- komst.&#13;
Ofschoon het door Groot telkens voor de bollenteelt aangewende gedeelte van de grond ongeveer een vijfde gedeelte van het gepachte areaal besloeg, rechtvaardigt dit tekortschie-ten, gegeven het langdurige en hardnekkige karakter daarvan, ontbinding van de gehele pachtovereenkomst.&#13;
11. Het door Groot gevoerde verweer, dat het geschil tussen partijen zou zijn terug te voeren tot een niet tot overeenstemming kun- nen geraken omtrent een voor bollenteelt aan de Hervormde Gemeente te betalen toeslag op de pachtsom, kan aan het hierboven weerge- geven oordeel van het hof niet afdoen, nu is komen vast te staan dat de Hervormde Ge- meente een en andermaal aan Groot heeft la ten weten geen toestemming voor bollenteelt te verlenen.&#13;
Slotsom&#13;
De grieven zijn tevergeefs aangevoerd en het vonnis waarvan beroep moet worden bekrach-tigd. Appellant zal als de in het ongelijk ge-stelde partij worden veroordeeld in de kosten van de procedure in hoger beroep.&#13;
Beslissing&#13;
Het hof, rechtdoende in hoger beroep:&#13;
bekrachtigt het vonnis waarvan beroep;&#13;
veroordeelt appellant in de kosten van de procedure in hoger beroep, tot deze uitspraak begroot op f 350,— aan verschotten en f 1400,- aan salaris van de procureur.</content><legacyfootnotes/><footnotes><footnote/></footnotes><auteurs/><published>1995-01-01 00:00:00</published><modified>1994-08-08 00:00:00</modified><editiondate>1995-01-01</editiondate><htmlpath>https://denhollander.info/artikel/4991</htmlpath></article>
</articles></edition>
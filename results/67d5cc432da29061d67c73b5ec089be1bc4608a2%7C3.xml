<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2005</searchword><id>4388</id><udhid>UDH:TvAR/4388</udhid><titel>Aarsman c.s. / Bewaarder van het Kadaster en de Openbare Registers en ‘t Sleyk BV (TvAR 2005/5293)</titel><searchwords><searchword>TvAR 7/8/2005</searchword><searchword>TvAR 2005/5293</searchword><searchword>UDH:TvAR/4388</searchword></searchwords><attachments><attachment><name>2005_nr 78_Rechtspraak_5293.pdf</name><extention>pdf</extention><url>https://denhollander.info/download/4346/ci</url></attachment></attachments><inleiding>[Landinrichtingswet art. 208; BW art. 3:306,&#13;
3:314; Overgangswet nieuw BW art. 73]&#13;
&#13;
De titelzuiverende werking van de akte van&#13;
toedeling brengt naar het oordeel van de&#13;
rechtbank mee, dat de termijn voor&#13;
bevrijdende verjaring opnieuw begint te&#13;
lopen na de inschrijving van de akte van&#13;
toedeling in de openbare registers. Met de&#13;
akte van toedeling wordt een nieuw recht&#13;
verkregen. De termijn voor het verlies van&#13;
een recht moet opnieuw aanvangen bij het&#13;
verkrijgen van een nieuw recht. De rechtbank&#13;
acht het niet met het doel van de&#13;
titelzuiverende werking van de akte van&#13;
toedeling, te weten het onaantastbaar&#13;
worden van de in die akte omschreven&#13;
rechten, verenigbaar dat een termijn van&#13;
bevrijdende verjaring na de inschrijving van&#13;
de akte van toedeling wordt voortgezet.</inleiding><content>VONNIS IN DE ZAAK VAN:&#13;
1. Johannes Cornelis Aarsman,&#13;
2. Hendrika Cecilia Maria Aarsman-van Asselen,&#13;
beiden wonende te Vinkeveen,&#13;
eisers,&#13;
procureur: mr. P.E.M. Meijer,&#13;
tegen&#13;
1. de bewaarder van het Kadaster en de Openbare&#13;
Registers, gevestigd te Utrecht,&#13;
gedaagde sub 1,&#13;
procureur: mr. H.C.E. de Vries,&#13;
2. de besloten vennootschap met beperkte aansprakelijkheid&#13;
‘t Sleyk BV, gevestigd te Breukelen,&#13;
gedaagde sub 2,&#13;
procureur: mr. P.J. den Boef.&#13;
Partijen zullen hierna worden aangeduid als&#13;
Aarsman (in enkelvoud), de bewaarder en&#13;
’t-Sleyk.&#13;
1 Het verloop van de procedure&#13;
(...; red.)&#13;
2 De feiten&#13;
2.1 Aarsman is eigenaar van de woonark, gelegen&#13;
in het openbaar water, kadastraal bekend&#13;
gemeente Vinkeveen, sectie G, nummer 34.&#13;
De grond onder het water is eigendom van de&#13;
staat. De woonark is sedert eind 1963 gelegen&#13;
tegen de wal van het perceel, kadastraal bekend&#13;
gemeente Vinkeveen, sectie G, nummer 30&#13;
(thans genummerd 479). Sedert het voorjaar&#13;
van 1964 heeft Aarsman een deel van dit perceel&#13;
afgescheiden van de rest door middel van&#13;
een stenen muurtje en beplanting. Tot aan&#13;
deze procedure heeft hij dit afgescheiden deel&#13;
als tuin in gebruik gehad.&#13;
2.2 Het perceel, kadastraal bekend gemeente&#13;
Vinkeveen, sectie G, nummer 30, (hierna te&#13;
noemen: het perceel) was in 1963 en nadien&#13;
eigendom van de heer T. van Es.&#13;
2.3 Het perceel werd in 1963 en de jaren&#13;
nadien gepacht door de heer A.J. Hendriks.&#13;
2.4 Het perceel maakte deel uit van het ruilverkavelingsblok&#13;
in de ruilverkaveling “Oukoop-&#13;
Kortrijk”, tot welke ruilverkaveling op&#13;
4 april 1967 werd besloten en waarbij de akte&#13;
van toedeling is gepasseerd op 14 november&#13;
1985.&#13;
2.5 Het perceel is op 9 oktober 2000 door de&#13;
erven van T. van Es geleverd aan ’t-Sleyk.&#13;
3 De vordering en het verweer&#13;
3.1 Aarsman vordert dat de rechtbank bij&#13;
vonnis, uitvoerbaar bij voorraad,&#13;
zal verklaren voor recht dat Aarsman door&#13;
middel van verjaring eigenaar is geworden van&#13;
een perceel grond, uitmakende een gedeelte&#13;
ter grootte van ongeveer 2 are 10 centiare,&#13;
zoals schetsmatig met kruisarcering is aangegeven&#13;
op de aan dit vonnis gehechte situatietekening&#13;
[de rechtbank begrijpt: productie 2&#13;
bij de dagvaarding] en waarvan de oostelijke&#13;
grens wordt gevormd door een lijn die loopt&#13;
op een afstand van ongeveer 1 meter 50 centimeter&#13;
van de zijmuur van het schuurtje, van&#13;
het perceel plaatselijk bekend Herenweg bij&#13;
30b te Vinkeveen, kadastraal bekend gemeente&#13;
Vinkeveen, sectie G, nummer 479, in het geheel&#13;
groot tweeënnegentig are en vijf centiare;&#13;
zal gelasten dat in de kadastrale registers van&#13;
de bewaarder Aarsman als eigenaar van&#13;
genoemd perceel zal worden opgenomen;&#13;
’t-Sleyk zal veroordelen in de kosten van deze&#13;
procedure.&#13;
3.2 Naar de rechtbank begrijpt, komt de vordering&#13;
hier op neer dat Aarsman stelt door&#13;
bevrijdende verjaring eigenaar te zijn geworden&#13;
van het door hem afgescheiden deel van&#13;
het perceel en dat de bewaarder dit feit in de&#13;
daartoe bestemde registers moet inschrijven.&#13;
3.3 De bewaarder heeft zich gerefereerd aan&#13;
het oordeel van de rechtbank.&#13;
3.4 ’t-Sleyk heeft verweer gevoerd. Voor zover&#13;
van belang, zal hierop bij de beoordeling van&#13;
de vordering nader worden ingegaan.&#13;
4 De beoordeling&#13;
4.1 In deze procedure is allereerst van belang&#13;
wat de gevolgen zijn van de plaatsgehad hebbende&#13;
ruilverkaveling.&#13;
Artikel 96, tweede lid, van de Ruilverkavelingswet&#13;
1954 bepaalt:&#13;
“Zij [d.i. de akte van toedeling] geldt als titel&#13;
voor de daarin omschreven rechten. Door de&#13;
overschrijving der acte in de openbare registers&#13;
worden de daarin omschreven zakelijke&#13;
rechten verkregen.”&#13;
Op 15 oktober 1985 is in werking getreden de&#13;
Landinrichtingswet, waarvan artikel 208, tweede&#13;
lid, bepaalt:&#13;
“Zij [d.i. de akte van toedeling] geldt als titel&#13;
voor de daarin omschreven rechten. Door de&#13;
inschrijving van de akte in de openbare registers&#13;
worden de daarin omschreven onroerende&#13;
zaken en beperkte rechten verkregen.”&#13;
4.2 Uit de hiervoor geciteerde bepalingen&#13;
volgt dat de inschrijving van de akte van toedeling&#13;
een vorm van originaire verkrijging is.&#13;
Bovendien is de verkrijging krachtens de akte&#13;
van toedeling onafhankelijk van de vraag of&#13;
de voorganger van de verkrijger wel als eigenaar&#13;
was aan te merken. De Landinrichtingswet,&#13;
en haar voorgangers, wijken daarmee af&#13;
van het in ons rechtsstelsel gebruikelijke causale&#13;
stelsel. Deze titelzuiverende werking is&#13;
aan de akte van toedeling toegekend zodat de&#13;
in de akte van toedeling omschreven rechten&#13;
onaantastbaar worden. Gelet op de vergaande&#13;
gevolgen van deze titelzuiverende werking&#13;
van de akte van toedeling, moet de reikwijdte&#13;
daarvan restrictief worden uitgelegd.&#13;
4.3 In deze procedure ziet de rechtbank zich&#13;
vervolgens geplaatst voor de vraag wat de&#13;
gevolgen zijn van de titelzuiverende werking&#13;
van de akte van toedeling voor een reeds&#13;
lopende verjaringstermijn, en meer in het bijzonder,&#13;
een reeds lopende termijn voor bevrijdende&#13;
verjaring.&#13;
4.4 Onder het tot 1 januari 1992 geldende&#13;
burgerlijk wetboek gold voor de bevrijdende&#13;
verjaring een termijn van 30 jaar. Nu Aarsman&#13;
in het voorjaar van 1964 het bewuste deel van&#13;
het perceel heeft afgescheiden, staat vast dat&#13;
de termijn voor bevrijdende verjaring niet&#13;
onder het oude Burgerlijk Wetboek voltooid&#13;
is. Onder het huidig Burgerlijk Wetboek geldt&#13;
een verjaringstermijn van 20 jaar (artikel 3:306&#13;
BW), die op grond van artikel 73 Overgangswet&#13;
nieuw Burgerlijk Wetboek niet vóór&#13;
1 januari 1993 voltooid kan zijn. Ingevolge&#13;
artikel 3:314, tweede lid, BW gaat de verjaringstermijn&#13;
lopen op de dag, volgend op die waarop&#13;
een niet-rechthebbende bezitter is geworden&#13;
of de onmiddellijke opheffing gevorderd&#13;
kon worden van de toestand waarvan diens&#13;
bezit de voortzetting vormt. Uit de wettelijke&#13;
bepalingen volgt derhalve dat in ieder geval&#13;
sprake moet zijn van bezit aan de zijde van&#13;
Aarsman. ’t-Sleyk betwist dat hiervan sprake&#13;
is.&#13;
4.5 Zelfs indien zou moeten worden uitgegaan&#13;
van een onafgebroken bezit van het afgescheiden&#13;
deel van het perceel aan de zijde van&#13;
Aarsman vanaf het voorjaar van 1964 tot aan&#13;
deze procedure, kan de vordering naar het&#13;
oordeel van de rechtbank niet worden toegewezen.&#13;
4.6 Zo Aarsman enig recht van gebruik zou&#13;
hebben kunnen doen gelden, dan had hij dit&#13;
recht moeten melden bij het opstellen van de&#13;
lijst der rechthebbenden. Aarsman stelt echter&#13;
dat hij geen enkel recht had en dus ook geen&#13;
aanspraak had die kon worden vermeld op de&#13;
lijst der rechthebbenden. Met Aarsman is de&#13;
rechtbank van oordeel dat van hem niet kon&#13;
worden gevergd dat hij de lopende termijn&#13;
voor de thans in geding zijnde bevrijdende&#13;
verjaring bij de landinrichtingscommissie zou&#13;
melden.&#13;
Dat betreft immers een termijn die leidt tot&#13;
het verlies van een recht van de eigenaar van&#13;
het perceel en niet tot een vóór de voltooiing&#13;
van die termijn op de lijst der rechthebbenden&#13;
inschrijfbaar recht aan de zijde van Aarsman.&#13;
4.7 De titelzuiverende werking van de akte&#13;
van toedeling brengt naar het oordeel van de&#13;
rechtbank echter mee, dat de termijn voor&#13;
bevrijdende verjaring opnieuw begint te lopen&#13;
na de inschrijving van de akte van toedeling in&#13;
de openbare registers. Met de akte van toedeling&#13;
wordt een nieuw recht verkregen, zelfs&#13;
in het geval de oude en de nieuwe eigenaar&#13;
dezelfde zijn. De termijn voor het verlies van&#13;
een recht moet opnieuw aanvangen bij het&#13;
verkrijgen van een nieuw recht. De rechtbank&#13;
acht het niet met het doel van de titelzuiverende&#13;
werking van de akte van toedeling, te&#13;
weten het onaantastbaar worden van de in die&#13;
akte omschreven rechten, verenigbaar dat een&#13;
termijn van bevrijdende verjaring na de inschrijving&#13;
van de akte van toedeling wordt&#13;
voortgezet. Voor een onderscheid hierbij tussen&#13;
de situatie dat de in de akte van toedeling&#13;
vermelde eigenaar aan wie een bepaald perceel&#13;
wordt toegedeeld een andere is dan de eigenaar&#13;
die dat perceel heeft ingebracht en situatie&#13;
dat de eigenaar die heeft ingebracht dezelfde&#13;
is als de eigenaar die krijgt toegedeeld, biedt&#13;
noch de tekst van de Landinrichtingswet,&#13;
noch die van de onderscheiden versies van de&#13;
Ruilverkavelingswet, ruimte. In de parlementaire&#13;
geschiedenis van de Ruilverkavelingswet&#13;
1924, de Ruilverkavelingswet 1938, de Ruilverkavelingswet&#13;
1954 en de Landinrichtingswet&#13;
is daarvoor evenmin een aanknopingspunt&#13;
te vinden.&#13;
4.8 Nu er op het moment van de inschrijving&#13;
van de akte van toedeling nog geen dertig&#13;
jaren waren verstreken en er nadien nog geen&#13;
twintig jaren zijn verstreken, moet de vordering&#13;
van Aarsman reeds op die grond worden&#13;
afgewezen. Aarsman zal, als de in het ongelijk&#13;
gestelde partij, worden veroordeeld in de kosten&#13;
van de procedure aan de zijde van de&#13;
bewaarder en ‘t-Sleyk gevallen.&#13;
5 De beslissing&#13;
De rechtbank:&#13;
5.1 Wijst de vorderingen af;&#13;
(...; red.)</content><legacyfootnotes/><footnotes><footnote/></footnotes><auteurs/><published>2005-07-01 00:00:00</published><modified>2005-07-01 00:00:00</modified><editiondate>2005-07-01</editiondate><htmlpath>https://denhollander.info/artikel/4388</htmlpath></article>
</articles></edition>
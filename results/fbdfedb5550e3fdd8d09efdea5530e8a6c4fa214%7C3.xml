<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2006</searchword><id>3797</id><udhid>UDH:TvAR/3797</udhid><titel>Wolbert / Kamphuis (TvAR 2006/5315)</titel><searchwords><searchword>TvAR 1/2006</searchword><searchword>TvAR 2006/5315</searchword><searchword>UDH:TvAR/3797</searchword></searchwords><attachments><attachment><name>2006_nr 1_Rechtspraak_5315.pdf</name><extention>pdf</extention><url>https://denhollander.info/download/3785/ci</url></attachment></attachments><inleiding>[Pachtwet art. 25; BW art. 6:74, 6:104, 6:228]&#13;
&#13;
Pachter neemt deel aan BEVAR-regeling&#13;
zonder verpachter daarin te kennen. Het tot&#13;
exploitatie van het gepachte dienende&#13;
varkensrecht wordt doorgehaald en de&#13;
pachter incasseert een vergoeding van&#13;
ƒ 431,25 per varkenseenheid.&#13;
Tussenarrest: Voor de toekenning van een&#13;
varkensrecht op grond van de Wet herstructurering&#13;
varkenshouderij was volgens&#13;
artikelen 6 en 7 bepalend het gemiddelde&#13;
aantal op een bedrijf gehouden varkens in&#13;
1996 respectievelijk 1995. Voor het aantal&#13;
varkens dat in 1995 en 1996 feitelijk op een&#13;
bedrijf kon worden gehouden, was de&#13;
omvang van de op grond van de Meststoffenwet&#13;
toegekende mestproductierechten&#13;
bepalend. De toekenning van&#13;
bedoelde mestproductierechten was weer&#13;
gebaseerd op de aangifte van de productie&#13;
van mest op 31 december 1986. Die productie&#13;
mocht op haar beurt niet hoger zijn dan&#13;
eerder was toegestaan op grond van de&#13;
Interimwet beperking varkens- en pluimveehouderijen.&#13;
Voor de omvang van de volgens&#13;
laatstbedoelde wet toegestane productie&#13;
waren de meitellinggegevens van 1984&#13;
bepalend. Pachter heeft de varkensschuur&#13;
op grond van een pachtovereenkomst in&#13;
gebruik genomen per 1 november 1981 en&#13;
dus – anders dan in het geval dat aan de&#13;
orde was in het arrest van het hof van 21&#13;
november 1995 inzake Schoemakers/Havermans-&#13;
Brands (Agrarisch Recht 1996, 4806)&#13;
– voor mei 1984. Daaruit volgt dat pachter –&#13;
gelet op de continuïteit die, ondanks alle&#13;
verschillen, tussen de diverse opvolgende&#13;
regelingen van de voor het houden van&#13;
varkens benodigde productierechten&#13;
bestaat – door de varkens te houden die hij&#13;
voor de meitelling 1984 heeft opgegeven,&#13;
bij heeft gedragen, namelijk door de&#13;
varkensschuur aan pachter ter beschikking&#13;
te stellen.&#13;
Gelet op een en ander zou pachter, ter&#13;
gelegenheid van de overdracht van het tot&#13;
exploitatie van het gepachte dienende&#13;
varkensrecht aan verpachter bij het einde&#13;
van de pachtovereenkomst – tot welke overdracht&#13;
pachter in verband met het tweede&#13;
lid van artikel 25 Pachtwet gehouden was –&#13;
aanspraak hebben kunnen maken op een&#13;
gedeelte van de waarde van dat recht, welk&#13;
gedeelte in het algemeen – naar redelijkheid&#13;
en billijkheid, en rekening houdende met&#13;
alle omstandigheden van het geval – dient&#13;
te worden bepaald op 50% van de waarde&#13;
van dat recht ten tijde van de overdracht. Er&#13;
zijn geen bijzondere omstandigheden die&#13;
meebrengen dat in dit geval bedoeld&#13;
gedeelte op een ander percentage van de&#13;
waarde van het varkensrecht dient te&#13;
worden bepaald. Pachter is derhalve tot&#13;
schadevergoeding gehouden.&#13;
Verpachter kan koopovereenkomst met&#13;
betrekking tot voedervijzel, brijbakken en&#13;
silo vernietigen op grond dat pachter&#13;
verzwegen heeft dat het tot exploitatie van&#13;
het gepachte dienende varkensrecht&#13;
inmiddels was doorgehaald.&#13;
Eindarrest: Voorzover de door pachter in het&#13;
kader van de BEVAR-regeling ontvangen&#13;
vergoeding meer heeft bedragen dan de&#13;
marktwaarde van het varkensrecht, geldt&#13;
dat hij dat meerdere heeft genoten als&#13;
gevolg van zijn tekortschieten, hetgeen aanleiding&#13;
is om bij de begroting van de door&#13;
verpachter geleden schade uit te gaan van&#13;
de door pachter ontvangen vergoeding en&#13;
niet van een lagere marktwaarde. Het hof&#13;
verwijst naar het bepaalde in art. 6:104&#13;
Burgerlijk Wetboek. Op dezelfde gronden zal&#13;
het hof geen rekening houden met de&#13;
korting die zou zijn toegepast indien pachter&#13;
het varkensrecht bij oplevering van het&#13;
gepachte aan verpachter ter beschikking zou&#13;
hebben gesteld. Volgt vaststelling van&#13;
schadevergoeding uitgaande van (50% van)&#13;
ƒ 431,25 per varkenseenheid.</inleiding><content>ARREST VAN 4 NOVEMBER 2003 IN&#13;
DE ZAAK VAN:&#13;
Hermanus Johannes Joseph Wolbert, wonende&#13;
te Beuningen, gemeente Losser,&#13;
appellant in het principaal beroep,&#13;
geïntimeerde in het incidenteel beroep,&#13;
procureur: mr. J.H. van Vliet,&#13;
tegen&#13;
Aloijsius Bernardus Kamphuis, wonende te&#13;
Beuningen, gemeente Losser,&#13;
geïntimeerde in het principaal beroep,&#13;
appellant in het incidenteel beroep,&#13;
procureur: mr. J.M. Bosnak.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van het vonnis van&#13;
6 augustus 2002, dat de pachtkamer te Enschede&#13;
tussen principaal appellant (hierna te noemen:&#13;
Wolbert) als eiser en principaal geïntimeerde&#13;
(hierna te noemen: Kamphuis) als&#13;
gedaagde heeft gewezen. Van genoemd vonnis&#13;
is een fotokopie aan dit arrest gehecht.&#13;
2 Het geding in hoger beroep&#13;
2.1 Wolbert heeft bij exploot van 16 augustus&#13;
2002 aangezegd van genoemd vonnis in hoger&#13;
beroep te komen, met dagvaarding van Kamphuis&#13;
voor dit hof.&#13;
2.2 Bij memorie van grieven heeft Wolbert&#13;
drie grieven tegen het bestreden vonnis aangevoerd&#13;
en toegelicht, heeft hij zijn eis gewijzigd,&#13;
en heeft hij geconcludeerd dat het hof&#13;
het bestreden vonnis zal vernietigen, voorzover&#13;
de pachtkamer in eerste aanleg daarbij&#13;
de vordering van Wolbert heeft afgewezen, en&#13;
opnieuw rechtdoende:&#13;
– Kamphuis zal veroordelen om aan Wolbert&#13;
ten titel van schadevergoeding te betalen een&#13;
bedrag van € 113.445,–, te vermeerderen met&#13;
de wettelijke rente vanaf 1 januari 2000, dan&#13;
wel vanaf 26 april 2001, zijnde de datum van&#13;
ingebrekestelling, dan wel vanaf de datum van&#13;
betekening van de dagvaarding in de procedure&#13;
in eerste aanleg;&#13;
– zal verklaren voor recht dat Wolbert aan&#13;
Kamphuis onverschuldigd heeft betaald een&#13;
bedrag van € 2.268,90 (ƒ 5.000,–), dan wel&#13;
de overeenkomst op basis waarvan Wolbert&#13;
aan Kamphuis het bedrag van € 2.268,90&#13;
(ƒ 5.000,–) heeft betaald zal vernietigen, zulks&#13;
met veroordeling van Kamphuis om aan&#13;
Wolbert te betalen een bedrag van € 2.268,90&#13;
(ƒ 5.000,–), te vermeerderen met de wettelijke&#13;
rente vanaf de dag der dagvaarding in eerste&#13;
aanleg;&#13;
– Kamphuis zal veroordelen in de kosten van&#13;
de procedure, waaronder begrepen de kosten&#13;
van het leggen van conservatoir beslag.&#13;
2.3 Bij memorie van antwoord heeft Kamphuis&#13;
de grieven bestreden en verweer gevoerd,&#13;
heeft hij een nieuwe productie in het geding&#13;
gebracht, heeft hij zijnerzijds twee grieven&#13;
tegen het bestreden vonnis aangevoerd en toegelicht&#13;
en heeft hij in het principaal en het&#13;
incidenteel beroep geconcludeerd dat het hof&#13;
Wolbert in zijn appèl niet ontvankelijk zal&#13;
verklaren, dan wel dit beroep zal afwijzen, het&#13;
vonnis zal vernietigen en primair alsnog de&#13;
vorderingen af zal wijzen, subsidiair de schadevergoeding&#13;
zal bepalen op € 36.692,38, met&#13;
veroordeling van Wolbert in de kosten van&#13;
deze procedure alsmede in de kosten van de&#13;
procedure in eerste aanleg.&#13;
2.4 Bij memorie van antwoord in het incidenteel&#13;
beroep heeft Wolbert de grieven in het&#13;
incidenteel beroep bestreden en geconcludeerd&#13;
dat het hof Kamphuis in zijn incidenteel&#13;
beroep niet-ontvankelijk zal verklaren,&#13;
dan wel dit beroep ongegrond zal verklaren,&#13;
met veroordeling van Kamphuis in de kosten&#13;
van de procedure inzake het incidenteel&#13;
beroep. Bij hetzelfde processtuk heeft Wolbert&#13;
andermaal zijn eis gewijzigd, in die zin&#13;
dat hiervoor onder 2.2 bij het eerste aandachtstreepje&#13;
moet worden gelezen € 97.846,–&#13;
(375 x € 575,–), in plaats van € 113.445,–.&#13;
2.5 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer in eerste aanleg&#13;
en op grond van hetgeen verder is gesteld en&#13;
niet of onvoldoende is weersproken dan wel&#13;
blijkt uit de onbetwiste inhoud van de overgelegde&#13;
bescheiden, staat in hoger beroep het&#13;
navolgende vast.&#13;
3.2 Wolbert is eigenaar van een woning met&#13;
erf en schuren, staande en gelegen aan de&#13;
Mekkelhorsterstraat 24 te Beuningen. Tot&#13;
deze onroerende zaak behoort een varkensschuur,&#13;
gelegen aan de overzijde van de Mekkelhorsterstraat.&#13;
De varkensschuur is geschikt&#13;
voor het houden van 350 à 375 mestvarkens.&#13;
3.3 Met ingang van 1 november 1981 heeft&#13;
Wolbert de varkensschuur tegen betaling aan&#13;
Kamphuis in gebruik gegeven voor het houden&#13;
van varkens.&#13;
3.4 Ingaande januari 1992 hebben partijen&#13;
voor een periode van 10 jaren een nieuwe&#13;
overeenkomst gesloten, waarbij onder meer&#13;
een regeling is opgenomen voor de verbouwing&#13;
van de schuur, waardoor deze plaats&#13;
bood aan tenminste 375 mestvarkens.&#13;
3.5 Op 1 januari 1987 is de Meststoffenwet&#13;
van kracht geworden. Op grond daarvan zijn&#13;
aan Kamphuis mestproductierechten toegekend.&#13;
3.6 Op 1 september 1998 is de Wet herstructurering&#13;
varkenshouderij van kracht geworden.&#13;
Op basis van deze wet is aan Kamphuis&#13;
onder meer voor de in de onder 3.2 bedoelde&#13;
varkensschuur gehouden mestvarkens een&#13;
varkensrecht toegekend, welke in de plaats is&#13;
gekomen van de eerder toegekende mestproductierechten.&#13;
3.7 Op 8 juni 1999 heeft Kamphuis meegedeeld&#13;
dat hij zijn bedrijf geheel zal staken, dat&#13;
de pachtovereenkomst wordt opgezegd en dat&#13;
hij aan het einde van het jaar het gebruik van&#13;
de stal zal beëindigen. Wolbert heeft daarmee&#13;
ingestemd, zodat met ingang van 1 januari&#13;
2000 de overeenkomst tussen partijen is&#13;
geëindigd.&#13;
3.8 Op aanvraag van Kamphuis is het hiervoor&#13;
bedoelde varkensrecht in het kader van&#13;
de zogenaamde BEVAR-regeling in 1999&#13;
doorgehaald, tegen een vergoeding van 75%&#13;
van ƒ 575,–, dus ƒ 431,25 (€ 195,69) per varkenseenheid.&#13;
3.9 Wolbert heeft eind december 1999 aan&#13;
Kamphuis een bedrag van ƒ 5.000,– voldaan in&#13;
verband met door Kamphuis in de varkensschuur&#13;
aangebrachte en daar achtergelaten&#13;
zaken.&#13;
4 Beoordeling van het geschil in&#13;
hoger beroep&#13;
4.1 Zowel grief 1 in het principaal beroep als&#13;
grief I in het incidenteel beroep heeft betrekking&#13;
op de omvang van de aanspraken die&#13;
Wolbert als verpachter en Kamphuis als pachter&#13;
kunnen maken op het varkensrecht dat aan&#13;
Kamphuis was toegekend en dat op aanvraag&#13;
van Kamphuis in het kader van de zogenaamde&#13;
BEVAR-regeling is doorgehaald. In hoger&#13;
beroep heeft Wolbert zijn nakomingsvordering&#13;
niet meer gehandhaafd, zodat het uitsluitend&#13;
nog gaat om het bedrag van de eventueel&#13;
door Kamphuis verschuldigde schadevergoeding.&#13;
Beide partijen gaan thans uit van 375&#13;
varkenseenheden.&#13;
4.2 Het hof overweegt als volgt. Voor de toekenning&#13;
van een varkensrecht op grond van&#13;
de Wet herstructurering varkenshouderij was&#13;
volgens artikelen 6 en 7 bepalend het gemiddelde&#13;
aantal op een bedrijf gehouden varkens&#13;
in 1996 respectievelijk 1995. Voor het aantal&#13;
varkens dat in 1995 en 1996 feitelijk op een&#13;
bedrijf kon worden gehouden, was de omvang&#13;
van de op grond van de Meststoffenwet&#13;
toegekende mestproductierechten bepalend.&#13;
De toekenning van bedoelde mestproductierechten&#13;
was weer gebaseerd op de aangifte&#13;
van de productie van mest op 31 december&#13;
1986. Die productie mocht op haar beurt niet&#13;
hoger zijn dan eerder was toegestaan op&#13;
grond van de Interimwet beperking varkensen&#13;
pluimveehouderijen. Voor de omvang van&#13;
de volgens laatstbedoelde wet toegestane productie&#13;
waren de meitellinggegevens van 1984&#13;
bepalend. Kamphuis heeft de varkensschuur&#13;
op grond van een pachtovereenkomst in&#13;
gebruik genomen per 1 november 1981 en dus&#13;
– anders dan in het geval dat aan de orde was&#13;
in het arrest van het hof van 21 november&#13;
1995 inzake Schoenmakers/Havermans-Brands&#13;
(Agrarisch Recht 1996, 4806) – vóór mei 1984.&#13;
Daaruit volgt dat Kamphuis – gelet op de&#13;
continuïteit die, ondanks alle verschillen, tussen&#13;
de diverse opvolgende regelingen van de&#13;
voor het houden van varkens benodigde productierechten&#13;
bestaat – door de varkens te&#13;
houden die hij voor de meitelling van 1984&#13;
heeft opgegeven, bij heeft gedragen in het ontstaan&#13;
van (uiteindelijk) het varkensrecht.&#13;
Uiteraard heeft ook Wolbert aan dat ontstaan&#13;
bijgedragen, namelijk door de varkensschuur&#13;
aan Kamphuis ter beschikking te stellen.&#13;
4.3 Gelet op een en ander zou Kamphuis als&#13;
pachter, ter gelegenheid van de overdracht van&#13;
het tot exploitatie van het gepachte dienende&#13;
varkensrecht aan Wolbert als verpachter bij&#13;
het einde van de pachtovereenkomst – tot&#13;
welke overdracht Kamphuis in verband met&#13;
het tweede lid van artikel 25 Pachtwet gehouden&#13;
was – aanspraak hebben kunnen maken&#13;
op een gedeelte van de waarde van dat recht,&#13;
welk gedeelte in het algemeen – naar redelijkheid&#13;
en billijkheid, en rekening houdende met&#13;
alle omstandigheden van het geval – dient te&#13;
worden bepaald op 50% van de waarde van&#13;
dat recht ten tijde van de overdracht. Bijzondere&#13;
omstandigheden die meebrengen dat in&#13;
dit geval bedoeld gedeelte op een ander percentage&#13;
van de waarde van het varkensrecht&#13;
dient te worden bepaald, zijn door partijen&#13;
niet gesteld en volgen ook niet uit de gedingstukken.&#13;
Als een bijzondere omstandigheid in&#13;
de zojuist bedoelde zin kan niet worden aangemerkt&#13;
dat Kamphuis de aanvraag van een&#13;
hinderwetvergunning heeft verzorgd en evenmin&#13;
dat Kamphuis fors in de varkensschuur&#13;
heeft geïnvesteerd. Beide omstandigheden zijn&#13;
mede dienstbaar geweest aan de eigen bedrijfsvoering&#13;
van Kamphuis, terwijl de laatstbedoelde&#13;
omstandigheid niet tot een verhoging van&#13;
de pachtprijs heeft geleid.&#13;
4.4 Uit hetgeen is overwogen, volgt dat bij de&#13;
berekening van de door Kamphuis aan Wolbert&#13;
verschuldigde schadevergoeding rekening&#13;
moet worden gehouden met een aanspraak&#13;
van Kamphuis ten bedrage van 50% van de&#13;
waarde van het varkensrecht. Ook het bestreden&#13;
vonnis gaat daarvan uit. Zowel grief 1 in&#13;
het principaal beroep als grief I in het incidenteel&#13;
beroep faalt derhalve.&#13;
4.5 Grief 2 in het principaal beroep heeft&#13;
betrekking op hetgeen de pachtkamer in eerste&#13;
aanleg heeft overwogen en beslist omtrent&#13;
de door Wolbert aan Kamphuis betaalde vergoeding&#13;
van ƒ 5.000,–. Wolbert beroept zich&#13;
thans op dwaling, en voert in dat verband&#13;
onder meer aan dat hij destijds veronderstelde&#13;
dat in de schuur daadwerkelijk varkens gehouden&#13;
konden worden.&#13;
4.6 De grief slaagt. Volgens de stellingen van&#13;
Kamphuis ging het om onder meer een voedervijzel,&#13;
50 brijbakken en een silo met een&#13;
inhoud van 4.000 kg. Gelet op de aard van&#13;
deze zaken, had Kamphuis er rekening mee&#13;
moeten houden dat Wolbert alleen tot betaling&#13;
van een vergoeding bereid zou zijn, indien&#13;
in de schuur nog varkens gehouden zouden&#13;
kunnen worden. Gelet daarop diende Kamphuis&#13;
aan Wolbert mee te delen dat het tot&#13;
exploitatie van het gepachte dienende varkensrecht&#13;
inmiddels was doorgehaald. Indien&#13;
Kamphuis niet heeft geweten dat die doorhaling&#13;
gevolgen had voor de mogelijkheden&#13;
voor een opvolgende pachter om de varkensschuur&#13;
te exploiteren, komt dat volgens de in&#13;
het verkeer geldende opvattingen voor zijn&#13;
rekening – hij had zich, voordat hij aan de&#13;
BEVAR-regeling deelnam, behoorlijk moeten&#13;
laten adviseren – zodat die beweerdelijke&#13;
onwetendheid niet wegneemt dat op hem de&#13;
hiervoor bedoelde mededelingsplicht rustte.&#13;
Het beroep op dwaling slaagt derhalve.&#13;
4.7 Kamphuis heeft zich er nog op beroepen&#13;
dat de zaken waarop de vergoeding betrekking&#13;
had, nog steeds een waarde vertegenwoordigen.&#13;
Die stelling kan op zichzelf niet&#13;
afdoen aan hetgeen hiervoor is overwogen.&#13;
Voorzover sprake is van roerende zaken zal&#13;
Kamphuis (alsnog) aanspraak kunnen maken&#13;
op afgifte van bedoelde zaken.&#13;
4.8 Grief II in het incidenteel beroep heeft&#13;
betrekking op de berekening van de door&#13;
Wolbert geleden schade. De pachtkamer in&#13;
eerste aanleg is uitgegaan van een waarde van&#13;
het tot exploitatie van het gepachte dienende&#13;
varkensrecht van ƒ 575,– per varkenseenheid&#13;
en heeft de schade van Wolbert berekend op&#13;
de helft van 375 varkenseenheden à ƒ 575,–.&#13;
Volgens Kamphuis stond het hem in het kader&#13;
van de BEVAR-regeling vergoede bedrag van&#13;
ƒ 431,25 gelijk aan de werkelijke waarde en is&#13;
de schade derhalve verkeerd berekend. De&#13;
grief richt zich aldus niet tegen de gelijkstelling&#13;
van de door Wolbert geleden schade met&#13;
de helft van de totale waarde van het tot&#13;
exploitatie van het gepachte dienende varkensrecht,&#13;
doch uitsluitend tegen de waardering&#13;
van dat recht op ƒ 575,– per varkenseenheid.&#13;
4.9 Het hof overweegt als volgt. Wolbert heeft&#13;
bij memorie van antwoord in het incidenteel&#13;
beroep gewezen op artikel 6 lid 1, onder b,&#13;
sub 1° van de BEVAR-regeling (Staatscourant&#13;
1998, nr. 245, p. 16), volgens welke 75% van&#13;
het geregistreerde varkensrecht werd vergoed,&#13;
zodat het bedrag van ƒ 431,25 klaarblijkelijk&#13;
staat voor 75% van de waarde van een varkenseenheid,&#13;
en dus voor 75% van ƒ 575,–.&#13;
Kamphuis heeft daarop nog niet kunnen&#13;
reageren, zodat het debat op dit punt nog&#13;
onvolkomen is.&#13;
4.10 Het hof zal de zaak naar de rol verwijzen&#13;
voor akte aan de zijde van Kamphuis. Kamphuis&#13;
dient bij zijn akte – behalve op de stellingen&#13;
van Wolbert omtrent de inhoud van de&#13;
BEVAR-regeling – tevens in te gaan op de&#13;
invloed van de bepalingen van de Wet herstructurering&#13;
varkenshouderij op de waarde&#13;
die het tot exploitatie van het gepachte dienende&#13;
varkensrecht, in het geval hij dat recht&#13;
bij oplevering van het gepachte aan Wolbert&#13;
ter beschikking zou hebben gesteld, voor&#13;
Wolbert zouden hebben gehad en wel met&#13;
name in verband met hetgeen artikel 20 van&#13;
die wet voor het geval van overdracht van een&#13;
bedrijf inhoudt. Wat betreft de vraag of onder&#13;
overdracht van een bedrijf mede de beëindiging&#13;
van een pachtovereenkomst moet worden&#13;
verstaan, valt te wijzen op artikel 1 onder&#13;
j van bedoelde wet, zij het ook dat die bepaling&#13;
spreekt van “een door de grondkamer&#13;
goedgekeurde pachtovereenkomst”. Wolbert&#13;
zal bij antwoordakte kunnen reageren.&#13;
4.11 De slotsom is dat na een voortzetting van&#13;
het debat nader zal worden beslist. Iedere verdere&#13;
beslissing zal worden aangehouden,&#13;
waaronder ook die op grief 3 in het principaal&#13;
beroep.&#13;
5 Beslissing&#13;
Het hof, rechtdoende in hoger beroep:&#13;
verwijst de zaak naar de rol van 25 november&#13;
2003 voor akte aan de zijde van Kamphuis als&#13;
onder 4.10 bedoeld;&#13;
houdt iedere verdere beslissing aan.&#13;
ARREST VAN 27 APRIL 2004&#13;
1 Het verloop van het geding&#13;
1.1 Voor de procedure tot aan het arrest van&#13;
het hof van 4 november 2003 (hierna: het tussenarrest)&#13;
verwijst het hof naar dat arrest.&#13;
1.2 Naar aanleiding van het tussenarrest hebben&#13;
partijen elk een akte genomen, Kamphuis&#13;
als eerste en vervolgens Wolbert.&#13;
1.3 Vervolgens hebben partijen de stukken&#13;
voor het wijzen van arrest aan het hof overgelegd.&#13;
2 Verdere beoordeling van het&#13;
geschil in hoger beroep&#13;
2.1 Uit het tussenarrest volgt dat het thans&#13;
– in het kader van grief II in het incidenteel&#13;
beroep – nog gaat om de vraag op welk&#13;
bedrag de door Wolbert geleden schade dient&#13;
te worden berekend.&#13;
2.2 Kamphuis heeft bij zijn akte een verklaring&#13;
van W.B.A. Kooiker, rentmeester, overgelegd.&#13;
Die verklaring houdt het gemotiveerde&#13;
oordeel in dat verkoop van een varkensrecht&#13;
aan de overheid in de relevante periode steeds&#13;
het meeste opbracht, omdat de marktwaarde&#13;
van dat recht lager was dan de door de over-&#13;
heid betaalde vergoeding. Die marktwaarde&#13;
schat Kooiker per eind december 1999 op&#13;
ƒ 275,– per varkenseenheid.&#13;
2.3 Wolbert beroept zich in zijn akte op de&#13;
toelichting in de Staatscourant op artikel 6&#13;
van de BEVAR-regeling volgens welke de&#13;
vergoeding 75% bedraagt “van de representatieve&#13;
marktwaarde”. Deze mededeling kan&#13;
echter naar zijn aard hooguit worden opgevat&#13;
als een verwachting van de wetgever omtrent&#13;
de toekomstige ontwikkeling van de marktwaarde&#13;
van varkensrechten en is geen gemotiveerde&#13;
bestrijding van de bevindingen van&#13;
Kooiker. Het hof zal van de juistheid van die&#13;
bevindingen dan ook uitgaan.&#13;
2.4 Uit een en ander volgt dat de pachtkamer&#13;
in eerste aanleg het varkensrecht ten onrechte&#13;
heeft gewaardeerd op ƒ 575,– per varkenseenheid.&#13;
Met betrekking tot de vraag op welk&#13;
bedrag dat varkensrecht in plaats daarvan&#13;
behoort te gewaardeerd, geldt het volgende.&#13;
Voorzover de door Kamphuis in het kader&#13;
van de BEVAR-regeling ontvangen vergoeding,&#13;
meer heeft bedragen dan de marktwaarde&#13;
van het varkensrecht, geldt dat hij dat&#13;
meerdere heeft genoten als gevolg van zijn&#13;
tekortschieten, hetgeen aanleiding is om bij de&#13;
begroting van de door Wolbert geleden schade&#13;
uit te gaan van de door Kamphuis ontvangen&#13;
vergoeding en niet van een lagere marktwaarde.&#13;
Het hof verwijst naar het bepaalde in&#13;
art. 6:104 Burgerlijk Wetboek. Op dezelfde&#13;
gronden zal het hof geen rekening houden&#13;
met de korting die zou zijn toegepast indien&#13;
Kamphuis het varkensrecht bij oplevering van&#13;
het gepachte aan Wolbert ter beschikking zou&#13;
hebben gesteld.&#13;
2.5 Uit hetgeen hiervoor is overwogen, volgt&#13;
dat het bestreden vonnis niet in stand kan blijven&#13;
en dat het bedrag van de door Wolbert&#13;
geleden schade dient te worden berekend op&#13;
de helft van 375 varkenseenheden à ƒ 431,25,&#13;
hetgeen leidt tot een toewijsbaar bedrag van&#13;
ƒ 80.859,38, is € 36.692,38. Grief II in het&#13;
incidenteel beroep slaagt in zoverre.&#13;
2.6 Uit het tussenarrest volgt dat daarnaast&#13;
vernietiging moet volgen van de overeenkomst&#13;
die ten grondslag ligt aan de betaling&#13;
van ƒ 5.000,– (€ 2.268,90) en dat ook de vordering&#13;
tot terugbetaling van dat bedrag toewijsbaar&#13;
2.7 In de uitkomst van het hoger beroep ziet&#13;
het hof aanleiding om de kosten van het&#13;
geding in eerste aanleg gedeeltelijk te compenseren,&#13;
in dier voege dat Kamphuis zal worden&#13;
veroordeeld in de helft van de kosten aan de&#13;
zijde van Wolbert gevallen. Tot die aan de&#13;
zijde van Wolbert gevallen kosten, rekent het&#13;
hof ook de kosten van beslaglegging. Grief 3&#13;
in het principaal beroep slaagt in zoverre.&#13;
Zowel in het principaal als in het incidenteel&#13;
beroep zijn partijen over en weer deels in het&#13;
ongelijk gesteld. In verband daarmee zal het&#13;
hof de kosten van het principaal en het incidenteel&#13;
beroep compenseren.&#13;
3 Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van&#13;
de rechtbank te Almelo, sector kanton, locatie&#13;
Enschede, van 6 augustus 2002 en doet opnieuw&#13;
recht;&#13;
veroordeelt Kamphuis om tegen behoorlijk&#13;
bewijs van kwijting aan Wolbert te betalen&#13;
een bedrag van € 36.692,38, te vermeerderen&#13;
met de wettelijke rente vanaf 12 juli 2001 tot&#13;
de dag van voldoening;&#13;
vernietigt de overeenkomst op basis waarvan&#13;
Wolbert aan Kamphuis het bedrag van&#13;
ƒ 5.000,– heeft betaald en veroordeelt Kamphuis&#13;
om aan Wolbert te betalen een bedrag&#13;
van € 2.268,90, te vermeerderen met de wettelijke&#13;
rente vanaf 12 juli 2001 tot de dag van&#13;
voldoening;&#13;
wijst af het anders over meer gevorderde;&#13;
veroordeelt Kamphuis in de helft van de proceskosten&#13;
in eerste aanleg aan de zijde van&#13;
Wolbert gevallen, de kosten van de beslaglegging&#13;
daaronder begrepen, welke kosten het&#13;
hof begroot op € 324,83 voor deurwaarderskosten,&#13;
€ 1.635,– voor salaris gemachtigde en&#13;
op € 142,94 voor griffierecht, welke helft derhalve&#13;
€ 1.051,39 bedraagt, en compenseert die&#13;
proceskosten voor het overige;&#13;
compenseert de kosten van het principaal en&#13;
het incidenteel beroep in dier voege dat ieder&#13;
van partijen de eigen kosten draagt.</content><legacyfootnotes/><footnotes><footnote/></footnotes><auteurs/><published>2006-01-01 00:00:00</published><modified>2006-01-01 00:00:00</modified><editiondate>2006-01-01</editiondate><htmlpath>https://denhollander.info/artikel/3797</htmlpath></article>
</articles></edition>
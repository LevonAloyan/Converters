<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1996</searchword><id>5915</id><udhid>UDH:TvAR/5915</udhid><titel>Interimwet Ammoniak en Veehouderij; de stand van zaken.</titel><searchwords><searchword>TvAR 6/1996</searchword><searchword>UDH:TvAR/5915</searchword></searchwords><attachments><attachment><name>1996_nr 6_Artikel_Ommeren.pdf</name><extention>pdf</extention><url>https://denhollander.info/download/5759/ci</url></attachment></attachments><inleiding>INLEIDING&#13;
Het mest- en ammoniakbeleid staat de laatste tijd vaak in de belangstelling. Door strengere normering moet in de toekomst de hoeveelheid fosfaat en nitraat die de bodem bereikt, sterk verminderen. Dit zal vooral bereikt moeten worden door beleid- en regelgeving met betrekking tot het gebruik van mest zoals uitrijbeperkingen.&#13;
Daarnaast is er het probleem van de verzuring. Dit wordt mede veroorzaakt door de uitstoot van ammoniak uit veehouderijbedrijven.&#13;
In dit artikel zal ingegaan worden op de laatste ontwikkelingen rond de Interimwet Ammoniak en Veehouderij. De wet is op 26 augustus 1994 in werking getreden. Met deze wet is beoogd het vergunningenbestand van veehouderijbedrijven op peil te brengen zodat de weg vrij gemaakt wordt voor een optimale effectiviteit van het beleid. Er zijn ver-schillende rechterlijke uitspraken geweest waarin de wet geïnterpreteerd wordt. De normering uit de wet zal niet uitputtend behandeld worden; alleen als dit bij de uitleg van een uitspraak van belang is zal hierop ingegaan worden. Voor een uitgebreidere behandeling van de inhoud van de wet verwijs ik naar de literatuur.1</inleiding><content>DE RICHTLIJN AMMONIAK EN VEEHOUDERIJ VAN 1987 EN 1991&#13;
De schadelijke invloed die een agrarisch bedrijf op zijn omgeving kan hebben, wordt ge-reguleerd door vergunningverlening in het kader van de Wet milieubeheer, voorheen Hin-derwet.&#13;
De depositie van ammoniak die een veehouderij op een natuurgebied veroorzaakt, wordt sinds 1987 ook meegerekend. Omstreeks 1985 werd duidelijk hoe schadelijk zure depositie is voor houtopstanden.2 Daarvoor waren alleen de invloeden op de directe om-geving van belang. Om duidelijkheid en eenduidigheid na te streven werd voor het aspect depositie van ammoniak op natuurgebieden in 1987 een richtlijn voor gemeenten, die de vergunning verlenen, in het leven geroepen. Dit was de Richtlijn Ammoniak en Veehou-derij, ook wel ecologische richtlijn genoemd, omdat voor het eerst ook ecologische aspec-ten bij de vergunningverlening een rol speelden. In de richtlijn stond hoe de depositie die een bedrijf veroorzaakt, berekend diende te worden. Daarnaast werd aangegeven op wel-ke natuurgebieden de richtlijn van toepassing was, de zogenaamde voor verzuring gevoe-lige gebieden.&#13;
De depositie die een bedrijf veroorzaakte of ging veroorzaken op een voor verzuring gevoelig gebied werd berekend en opgeteld bij het achtergrondniveau. Het achtergrondde-positieniveau is de totale hoeveelheid ammoniak die door bedrijven in en om de gemeente uitgestoten wordt. Kwam de som van beide deposities boven de 1300 mol (nieuwvesti-ging) of 2000 mol (uitbreiding van een bestaand bedrijf), dan diende geen vergunning verleend te worden. In 1991 werd de richtlijn na een evaluatie aangepast.&#13;
ACHTERGRONDDEPOSITIE&#13;
Het verschil tussen de twee richtlijnen was dat in de richtlijn uit 1987 het achtergrondde-positieniveau wel werd meegerekend bij de vergunningverlening en in de richtlijn van 1991 niet. In de laatste richtlijn werden vaste depositiewaarden opgenomen die voor een bedrijfin verschillende situaties geldig waren. Een nieuw bedrijf mocht 15 mol depositie veroorzaken op een voor verzuring gevoelig gebied, een uitbreidend bedrijf 30 mol. Het achtergrondniveau werd niet meer meegerekend.&#13;
Als reden voor het niet meer meerekenen van het achtergrondniveau werd gegeven dat door het generieke ammoniakreductiebeleid de komende jaren de ammoniakdepositie en dus het achtergrondniveau zou verminderen. Hierdoor zou het niet mogelijk zijn het al dan niet verlenen van een vergunning aan dat niveau te koppelen. Daarnaast zouden de depositie-grenswaarden van 15 respectievelijke 30 mol ten opzichte van het achtergrond-niveau in de meest belaste gebieden relatief slechts een geringe uitbreiding veroorzaken. De uitbreiding zou in vergelijking met de aanwezige achtergronddepositie als verwaar-loosbaar kunnen worden beschouwd. Door de depositiewaarden van 15 respectievelijk 30 mol te kiezen was de achtergronddepositie in de richtlijn verdisconteerd.3&#13;
AANLEIDING TOT DE INTERIMWET&#13;
Dit niet meer meerekenen van het achtergronddepositieniveau leidde in 1992 tot proble-men. Toen werd de Richtlijn Ammoniak en Veehouderij door de rechter in strijd geacht met de Hinderwet. Het betrof een beroep van een milieugroepering tegen de verlening van een vergunning door de gemeente Ambt Delden aan een veehouderijbedrijf.4 De gemeen-te had bij de vergunningverlening de achtergronddepositie niet meegenomen en dus de ecologische richtlijn correct toegepast. De Raad van State oordeelde echter dat in een ge-bied met een uitzonderlijk hoge achtergrondbelasting (de grens was volgens de Afdeling een depositie boven 2600 mol) wel degelijk rekening gehouden dient te worden met dat achtergrondniveau. De Afdeling overwoog dat in de toelichting bij het in 1981 gewijzigde artikel 13 Hinderwet staat dat ook rekening dient te worden gehouden met cumulatieve effecten van de activiteit waarvoor een vergunning aangevraagd wordt. Het achtergrond-niveau werd volgens de Afdeling in strijd met artikel 13 niet in de afweging of een vergunning verleend zou worden betrokken, en dit is vooral in situaties met een uitzonderlijk hoge achtergrondbelasting onoverkomelijk.&#13;
Door deze uitspraak dreigde de vergunningverlening te stagneren, omdat in zwaarbe-laste gebieden bij meewegen van de achtergronddepositie vaak geen vestiging of uitbrei-ding meer mogelijk was. Veel bestaande bedrijven beschikten niet over een (toereikende) vergunning door een grote achterstand in vergunningverlening bij de gemeenten. Deze bedrijven zonder vergunning zouden met toepassing van de uitspraak geen vergunning meer kunnen krijgen doordat ze volgens vaste jurisprudentie als nieuwe bedrijven werden aangemerkt. Om de vergunningverlening weer op gang te brengen werd door minister Al-ders van VROM een tijdelijke (nood)wet aangekondigd waarin het beleid uit de richtlijn wettelijk werd vastgelegd: de Interimwet ammoniak en veehouderij. De achtergronddepo-sitie blijft dus zoals in de richtlijn van 1991 het geval was, buiten beschouwing bij de ver-gunningverlening.&#13;
Bij de wet hoort de Uitvoeringsregeling ammoniak en veehouderij. Hierin wordt aan-gegeven welke ecologisch waardevolle gebieden die gevoelig zijn voor verzuring en/of eutrofiëring onder de werking van de wet vallen.5 Ook wordt uiteengezet op welke wijze de ammoniakdepositie en ammoniakemissie die een bedrijf veroorzaakt moet worden be-paald.&#13;
De wet geldt voor maximaal vijfjaar; binnen deze termijn moet de impasse rondom het vergunningenbeleid doorbroken worden.&#13;
DOELSTELLING INTERIMWET&#13;
De doelstelling van de Interimwet is het op peil brengen van het vergunningenbestand binnen de randvoorwaarde van standstill. In de wet is een normering opgenomen voor vergunningverlening in verschillende situaties. Door deze normering dient voorkomen te worden dat door de toename van het aantal vergunningen dat uitgegeven wordt, ook de ammoniakdepositie toeneemt. Het is van groot belang dat veehouderijbedrijven van een vergunning voorzien worden, omdat dit voor een groot deel bepalend is voor het al dan niet slagen van het ammoniakbeleid dat door de overheid gevoerd wordt. Uitdrukkelijk wordt door de ministers opgemerkt dat de wet niet als doelstelling heeft de ammoniake-missie substantieel terug te dringen. Hiervoor is het generieke beleid bedoeld, zoals bij-voorbeeld de afspraken neergelegd in het Groen Label convenant over de stimulering van de bouw van emissie-arme stallen en het beleid dat is neergelegd in de nota Mest- en am-moniakbeleid derde fase en de Integrale notitie mest- en ammoniakbeleid.6 De tweede doelstelling van de Interimwet is het bevorderen van een meer planmatige aanpak door gemeenten van de vergunningverlening voor wat betreft het ammoniak-aspect. In art. 8 wordt daarom aan gemeenten de mogelijkheid gegeven een ammoniakre-ductieplan (arp) op te stellen. Het arp heeft als doel de beperking van de ammoniakdepo-sitie op voor verzuring gevoelige gebieden en beperking van de ammoniakemissies, die door veehouderijen in de gemeente worden veroorzaakt (art. 8 eerste lid). Een arp biedt de gemeente ruimte om van de in de Interimwet gegeven normering af te wijken. Belangrijk motief voor het opstellen van een arp is art. 9, waarin wordt bepaald dat in een mestover-schotgebied7 geen vergunning voor het oprichten van een veehouderij verleend wordt. Ook kan een bedrijf in een mestoverschotgebied het depositieniveau niet opvullen tot 15 mol, wat wel mogelijk is in niet-mestoverschotgebieden. Inmiddels zijn een aantal arp's van kracht geworden; hierover is echter nog weinig jurisprudentie.&#13;
VOOR VERZURING GEVOELIGE GEBIEDEN&#13;
In de Uitvoeringsregeling wordt zoals hierboven reeds opgemerkt aangegeven op welke gebieden de Interimwet van toepassing is. De normering uit de Interimwet is van toepas-sing op het dichtstbijgelegen voor verzuring gevoelige gebied (art. 3 Interimwet). In de Uitvoeringsregeling wordt onderscheid gemaakt tussen bos en overige vegetaties voor wat betreft de hoeveelheid potentieel zuur die per ha per jaar neerkomt. Bos vangt meer op dan overige vegetatie. Dit kan ertoe leiden dat als dicht bij het bedrijf zich een 'overi-ge-vegetatie-gebied' bevindt, de depositie waarde voor dat bedrijf wordt berekend aan de hand van de normen voor deze overige vegetatie en derhalve het iets verder gelegen bos niet beschermd wordt. De emissie van 10 kg ammoniak per jaar uit een bedrijf gelegen op een afstand van 100 meter van een bos veroorzaakt 7,8 mol depositie; betreft het overige vegetatie, dan is de depositie in deze situatie 3,9 mol.8 Bos vangt dus twee keer zoveel de-positie op dan overige vegetatie.&#13;
Over deze situatie is een uitspraak geweest.9 In deze zaak lag op 250 meter van het be-drijf een gebied dat was aangemerkt als overige vegetatie. Op 300 meter van het bedrijf lag een gebied dat is aangemerkt als bos. De depositie die het bedrijf op het bosgebied veroorzaakt is dan groter dan op het gebied aangemerkt als overige vegetatie. De Afdeling oordeelde echter dat uit de totstandkomingsgeschiedenis van de Interimwet moet worden afgeleid dat art. 3 letterlijk genomen moet worden; er wordt bij de vergunningverlening alleen gekeken naar het dichtstbij gelegen voor verzuring gevoelige gebied.&#13;
REIKWIJDTE INTERIMWET&#13;
Art. 2 luidt: 'Bij beslissingen inzake vergunningen voor een veehouderij betrekt het be-voegd gezag de gevolgen voor het milieu, die de veehouderij kan veroorzaken, voor zover het betreft ammoniakdepositie, uitsluitend op de wijze die is aangegeven bij of krachtens deze wet.' Een bedrijf vraagt één integrale milieuvergunning aan op basis van de Wm. Voor alle effecten op de omgeving die het bedrijf heeft, wordt getoetst aan de Wm (bijvoorbeeld stank en geluid). Alleen het aspect ammoniakdepositie wordt beoordeeld met de Interim-wet.&#13;
De Afdeling bestuursrechtspraak heeft in een uitspraak10 overwogen dat in het geval een bedrijf geen depositie veroorzaakt op een voor verzuring gevoelig gebied als in de wet bedoeld, de wet niet van toepassing is op dat bedrijf. In deze zaak bevond zich geen voor verzuring gevoelig gebied binnen een straal van 3000 meter van het bedrijf waaraan een vergunning was verleend. Verder overwoog de Afdeling: 'Dit laat echter onverlet dat in het kader van de toepassing van de Wet milieubeheer mogelijk andersoortige schade door ammoniak van belang zou kunnen zijn.' De Afdeling onderzoekt vervolgens met ge-gevens uit een wetenschappelijk onderzoek naar de mogelijke schade op planten en bo-men als gevolg van de uitstoot van ammoniak uit stallen waarin dieren worden gehouden, of in casu schade kon ontstaan (het betrof een beroep ingesteld door een fruitteler). Twee punten zijn in deze uitspraak opmerkelijk: Ten eerste zegt de Afdeling dat de Interimwet niet van toepassing is als geen voor verzuring gevoelig gebied binnen de depositiesfeer van een bedrijf ligt. Dit is verwarrend want de Interimwet wordt volgens art. 2 altijd be-trokken bij de beoordeling of een vergunning verleend zal worden, en is dus van toepas-sing. Het resultaat van die toepassing leidt er in bovenstaand geval toe dat geen depositie-eisen bij de vergunningverlening gesteld worden.&#13;
Het tweede opmerkelijke is dat in het kader van de Wet milieubeheer bekeken wordt of de ammoniakemissie nog andersoortige schade veroorzaakt. Hierbij komt de vraag naar voren in hoeverre via de Wet milieubeheer de ammoniakemissie of depositie nog beperkt mag worden. Dit is mijns inziens niet de bedoeling van de wetgever omdat de vergun-ningverlening dan weer zou kunnen stagneren. Dit blijkt onder andere uit een passage uit de 'Handreiking ammoniakreductieplannen bestemd voor gemeenten'11: De Interimwet hoekt het onderdeel 'ammoniakdepositie' uit de Wet milieubeheer. Via de Wet milieube-heer kunnen eisen gesteld worden met betrekking tot andere aspecten, bijvoorbeeld emis-sies. Het beperken van de emissie heeft ten gevolge dat de depositie ook vermindert. De Interimwet garandeert echter een bepaalde depositie bij gevallen zoals in de wet omschre-ven. Het via een omweg, namelijk het emissiespoor, beperken van de depositie moet der-halve in strijd worden geacht met de doelstelling van de Interimwet.&#13;
Op grond van bovenstaande uitspraak kijkt de Afdeling eerst of de Interimwet 'van toepassing' is. Is dit niet het geval dan kan het nog mogelijk zijn dat de ammoniakemissie die een bedrijf veroorzaakt op grond van de Wet milieubeheer meegewogen dient te wor-den.&#13;
De Interimwet is alleen van toepassing op vergunningplichtige bedrijven. Niet van toe-passing is de wet op bedrijven die onder een a.m.v.b. vallen, zoals bijvoorbeeld het Be-sluit melkrundveehouderijen milieubeheer (art. 2 tweede lid Interimwet). Deze besluiten zijn echter eind 1995 aangepast aan de Interimwet. Een bedrijf valt onder een a.m.v.b. als het voldoet aan bepaalde eisen wat betreft omvang en samenstelling van de veestapel. BESTAANDE RECHTEN&#13;
Bedrijven die op het tijdstip dat de Interimwet in werking trad over een geldige vergun-ning beschikten, behouden hun rechten op het punt van ammoniakdepositie (art. 5). Ook dit artikel heeft in de jurisprudentie nadere invulling gekregen.&#13;
Bedrijven die ten tijde van de inwerkingtreding van de Interimwet onder een a.m.v.b. vielen (zie boven), beschikten toen dus niet over een vergunning. Verandert zo'n bedrijf na de inwerkingtreding van de Interimwet, en voldoet het daardoor niet meer aan de criteria om onder een a.m.v.b. te vallen, dan wordt het wel vergunningplichtig. Maar hoe dient dit bedrijf dan beoordeeld te worden als het een vergunning aanvraagt? Als deze bedrijven strikt volgens de wet, dus als bedrijf zonder vergunning, behandeld zouden worden zijn de volgende situaties en daarbij horende depositie waarden mogelijk:&#13;
• Bestaande bedrijven zonder vergunning, opgericht voor 1987 kunnen onder de Inte rimwet alsnog een vergunning krijgen. Deze bedrijven moeten dan wel binnen 5 jaar hun depositie tot een redelijk niveau teruggebracht hebben (art. 6 en 7).&#13;
• Bedrijven zonder vergunning, opgericht na 1987, krijgen een depositiewaarde van 15 mol (art. 4).&#13;
• Bedrijven zonder vergunning, opgericht na 1987 en gelegen in een mestoverschotge bied, krijgen geen vergunning (art. 9).&#13;
Wordt het bedrijf als bedrijf zonder vergunning behandeld, dan zal dat leiden tot (ver-gaande) gevolgen voor de depositie die het bedrijf mag veroorzaken, of kan het bedrijf helemaal geen vergunning krijgen.&#13;
De Afdeling overweegt echter dat gezien de strekking van art. 5 Interimwet deze bepa-ling mede betrekking heeft op gevallen, waarin op grond van het Besluit melkrundvee-houderijen milieubeheer geen vergunning is vereist. Het onder de werking van de a.m.v.b. gehouden veebestand dient te worden beschouwd als het veebestand dat krachtens een on-herroepelijke vergunning is gehouden met als peildatum de inwerkingtreding van de Inte-rimwet, 26 augustus 1994.13&#13;
Op een ander punt past de Afdeling art. 5 wel strikt toe. Het ging hierbij om de verle-ning van een uitbreidingsvergunning (voor de inwerkingtreding van de Interimwet) waar-bij aan een bedrijf tijdelijk een hogere depositiewaarde werd toegestaan zodat het de tijd had middels in de vergunningvoorschriften vereiste toepassing van emissie-reducerende maatregelen de depositie tot het niveau van art. 5 terug te brengen. Door toepassing van deze emissie-arme systemen is het mogelijk meer dieren te houden binnen hetzelfde emis-sie-niveau. De Afdeling overwoog: 'Noch uit de tekst van art. 5 Interimwet, noch uit de geschiedenis van de totstandkoming kan worden afgeleid dat, indien voorschriften aan de vergunning zijn verbonden waardoor op termijn de ammoniakemissie zal dalen tijdelijk een hogere waarde kan worden aanvaard dan welke voortvloeit uit art. 5 Interimwet.14. LEGALISATIE VAN BEDRIJVEN ZONDER (TOEREIKENDE) VERGUNNING&#13;
Veel bedrijven beschikken nog niet over een vergunning of hun vergunning is ontoerei-kend. Deze bedrijven kunnen gelegaliseerd worden voor het aspect van ammoniakdeposi-tie (hierop is de Interimwet immers alleen van toepassing) als ze zijn opgericht voor 1 januari 1987'5 (art. 6 eerste en tweede lid).16&#13;
Over dit artikel is in een uitspraak17 bepaald dat een bedrijf dat is opgericht voor 1 ja-nuari 1987 dan ook wel onafgebroken in werking moet zijn geweest, wil art. 6 van toepas-sing zijn. In het onderhavige geval ging het om een vergunningaanvraag door een bedrijf opgericht voor 1987; dit bedrijf had echter van 1988 tot 1993 stilgelegen. Art. 6 lid 1 werd door de Afdeling niet van toepassing geacht&#13;
Art. 7 eerste lid bepaalt dat bedrijven zonder (toereikende) vergunning die op grond van art. 6 gelegaliseerd worden, binnen vijfjaar hun depositie dienen te verminderen tot de laagste waarde die in het betrokken geval in redelijkheid kan worden gevergd. In het tweede lid worden enkele punten genoemd die bij de afweging van de mate van depositie-reductie die bereikt zal moeten worden, in ieder geval betrokken moeten worden.18 Aan de hand van deze criteria zal de gemeente moeten bepalen tot welk niveau een gelegali-seerd bedrijf zijn depositie moet terugbrengen. De gemeente heeft hierbij een grote vrij-heid en verantwoordelijkheid om tot een goede afweging te komen bij de beoordeling van wat een redelijk niveau is. Ook op dit punt is er een uitspraak door de Afdeling geweest19: In een vergunning was door de gemeente als voorschrift opgenomen: 'de ammoniakdepo-sitie ten gevolge van de inrichting moet binnen vijfjaar worden verminderd tot de laagste waarde die i.c. in redelijkheid kan worden gevergd.' Dit is bijna letterlijk het betreffende tekstgedeelte van art. 7. De Afdeling oordeelde dat in de vergunningvoorschriften aange-geven dient te worden welke concrete maatregelen moeten worden getroffen en welke re-ductie van de depositie moet worden bereikt, het voorschrift i.c. was dus te ruim geformuleerd. OVERGANGSRECHT&#13;
Art. 14 vierde lid luidt: 'Indien een vergunning is verleend vóór het tijdstip van inwer-kingtreding van deze wet en op een daartegen ingesteld beroep op dat tijdstip nog niet is beslist, wordt het beroep afgedaan met inachtneming van het bij of krachtens deze wet be-paalde'. Een vergunning die verleend is vóór inwerkingtreden van de Interimwet wordt in beroep dus getoetst aan de Interimwet en niet aan de ecologisch richtlijn die ten tijde van de vergunningverlening van kracht was. Op dit punt wijkt de Interimwet af van de Wm, op grond waarvan aanvragen die in behandeling zijn beoordeeld worden volgens het oude recht. De doelstelling van de Interimwet is het op peil brengen van het vergunningenbe-stand. Door de regeling van art. 14 vierde lid wordt dit bevorderd, doordat voorkomen wordt dat nog veel vergunningen geweigerd zouden worden door de gevolgen van de ju-risprudentie 'Ambt Delden'.&#13;
In art. 14 vierde lid staat dat verleende vergunningen van voor de Interimwet in be-roepszaken worden getoetst aan de Interimwet. In een uitspraak oordeelde De Afdeling dat ook geweigerde vergunningen van voor de Interimwet na inwerkingtreding in beroep getoetst worden aan die wet20; volgens de Afdeling betrof de beperkte strekking van art. 14 vierde lid een kennelijke omissie van de wetgever.&#13;
Toepassing van art. 14 kan leiden tot een voor de vergunninghouder ongunstiger resul-taat. Een bedrijf dat uitbreidt, kon onder de ecologische richtlijn een vergunning krijgen voor een depositie tot 30 mol. Onder de Interimwet wordt geen onderscheid gemaakt tus-sen een oprichtings- en een uitbreidingsvergunning. In beide gevallen is een depositie van maximaal 15 mol mogelijk. Heeft een bedrijf dus een uitbreidingsvergunning verkregen voordat de Interimwet in werking trad met daarin een depositiewaarde van 30 mol en wordt tegen deze vergunningverlening vervolgens beroep ingesteld nadat de wet in wer-king is getreden, dan kan de beschikking van de gemeente dus bij strikte toepassing van de wet vernietigd worden, omdat de wet slechts een depositie van 15 mol toestaat. De ver-gunninghouder komt zo in een ongunstiger situatie terecht. In deze situatie acht de Afde-ling zich gehouden de Interimwet toe te passen en ziet ze geen vrijheid van art. 14 af te wijken.21&#13;
Een ander voorbeeld is de toetsing aan art. 7; heeft een bedrijf een vergunning verkre-gen vóór inwerkingtreding van de Interimwet, dan werd in de vergunning geen depositie-reductie binnen vijfjaar geist. De Afdeling oordeelde dat als een vergunninghouder dan na inwerkingtreding van de Interimwet in beroep komt, dit niet mag leiden tot een toet-sing aan art. 7, omdat de appellant dan in een ongunstiger positie zou komen dan wanneer hij geen beroep ingesteld zou hebben; dit is volgens de Afdeling niet aanvaardbaar in het licht van de algemene beginselen van administratief procesrecht.22 Het verschil met de eerste uitspraak was dat daar een derde en in de tweede uitspraak de vergunninghouder zelf tegen de vergunningverlening in beroep ging. De Afdeling maakt wat dit betreft dus een onderscheid: gaat de vergunninghouder zelf in beroep, dan mag deze niet in een ongunstiger situatie terecht komen; gaat een derde in beroep, dan kan de vergunning wel ten nadele van de vergunninghouder gewijzigd (moeten) worden.23&#13;
SLOTBESCHOUWING&#13;
De hierboven besproken uitspraken geven de stand van zaken met betrekking tot de Inte-rimwet weer. Verschillende artikelen zijn nader geïnterpreteerd en uitgelegd.&#13;
Hierbij wordt aan een aantal artikelen een grotere reikwijdte verleend dan uit de letter-lijke tekst van de Interimwet blijkt. Zo bepaalt art. 5 dat bedrijven die onder een a.m.v.b. vielen en na inwerkingtreding van de wet door een bedrijfsverandering alsnog vergun-ningplichtig worden, hun rechten behouden.&#13;
Verder is art. 14 verruimd: niet alleen verleende vergunningen van voor de inwerking-treding van de Interimwet worden in beroep na inwerkingtreding met toepassing van de Interimwet behandeld (art. 14), ook weigeringen van een vergunning worden dan aan de Interimwet getoetst.&#13;
Andere artikelen worden juist strikt toegepast: Ontstaat door toepassing van de Inte-rimwet een grotere depositie op een voor verzuring gevoelig gebied, dat niet 'dichtstbijge-legen' is, dan wordt dat verder gelegen gebied niet beschermd, de depositiewaarde van een bedrijf wordt bepaald aan de hand van het dichtstbij gelegen gebied, art. 3 moet letter-lijk genomen worden.&#13;
Over art. 5 is bepaald dat niet tijdelijk een hogere depositie vergund mag worden totdat het bedrijf via een renovatie weer terug is op het 'bestaande' niveau. Het bedrijf behoudt bestaande rechten (art. 5) en dus niet hoger.&#13;
Toepassing van art. 14 kan tot een voor de vergunninghouder ongunstiger resultaat lei-den. Gaat een derde in beroep, dan wordt niet van art. 14 afgeweken en moet de vergun-ning eventueel ten nadele van de houder gewijzigd worden. Gaat de vergunninghouder zelf in beroep, dan mag dit niet tot een ongunstiger resultaat leiden en wordt art. 14 niet toegepast.&#13;
Tenslotte is aan de inhoud van enkele artikelen een nadere invulling gegeven:&#13;
Art. 2 bepaalt dat bij vergunningverlening de ammoniakdepositie die een bedrijf ver-oorzaakt uitsluitend met de Interimwet beoordeeld wordt. Zoals het er nu naar uitziet, kan de Wet milieubeheer (op grond hiervan kunnen emissie-eisen gesteld worden) toegepast worden als er schade ontstaat aan de gewassen van een nabij de ammoniakuitstotende in-richting gelegen bedrijf, of op deze wijze ook indirect de depositienormen uit de Interim-wet omzeild kunnen worden, moet uit toekomstige rechtspraak blijken.&#13;
Over art. 7 is bepaald dat de voorschriften die aan de vergunning van een gelegaliseerd bedrijf verbonden moeten worden, concreet dienen te zijn: de maatregelen ter verminde-ring van de emissie dienen concreet te zijn en er dient concreet aangegeven te worden welke depositiereductie bereikt moet worden.&#13;
De Interimwet geeft een vrij ingewikkeld normeringsstelsel voor bedrijven in verschil-lende situaties zoals het al dan niet hebben van een vergunning, tijdstip van oprichting, ligging ten opzichte van een voor verzuring gevoelig gebied en ligging in een mestoverschotgebied. Door de bovenstaande jurisprudentie zijn een aantal zaken duidelijker geworden, maar op andere punten blijft onduidelijkheid bestaan. Vooral de relatie tussen de Wet milieubeheer en de Interimwet is moeilijk. De Interimwet gaat over depositie op voor verzuring gevoelige gebieden, met de Wet milieubeheer kan de emissie daarvan getoetst worden. Depositie wordt veroorzaakt door emissie. Worden eisen gesteld aan de emissie via de Wm, dan heeft dit automatisch ook gevolgen voor de depositie die een bedrijf ver-oorzaakt. Er kan zo een grijs gebied ontstaan waarin het niet duidelijk is of alleen de Inte-rimwet of ook de Wm gebruikt zal worden bij de beoordeling van de gevolgen van de ammoniakuitstoot die een bedrijf veroorzaakt bij de vergunningverlening.&#13;
Verder kan ook de eis dat een bedrijf binnen vijfjaar zijn depositie tot een redelijk niveau terug moet brengen bij legalisatie van bedrijven zonder vergunning, per gemeente heel anders uitpakken. De rechter zal dan, als in beroep gegaan wordt, moeten toetsen of een voorschrift al dan niet voldoende concreet en redelijk is.&#13;
In de toekomst zullen steeds meer ammoniakreductieplannen in werking treden. Hierin kunnen weer andere normen staan dan in de Interimwet genoemd worden en kunnen meer of minder voor verzuring gevoelige gebieden aangewezen worden dan in de Uitvoeringsregeling aangegeven worden.&#13;
Voor veehouders lijkt het een ingewikkelde zaak en het zal waarschijnlijk nog een tijdje duren voor deze nieuwe regelgeving volledig uitgekristalliseerd is in praktijk en jurisprudentie. </content><legacyfootnotes>1. Ommeren, M.S. van, Interimwet Ammoniak en Veehouderij, Scriptiereeks 10, Instituut voor Agrarisch&#13;
Recht, Wageningen, 1995.&#13;
H.M.J.G. neelis en G.R.A.G. Goorts, De ontwerp-interimwet ammoniak en veehouderij en de aanleiding&#13;
daartoe: de zaak Ambt Delden, M&amp;R oktober 1993, nr. 10, blz. 530-541.&#13;
2. Effecten van intensieve veehouderijen op hun omgeving, Publikatiereeks Milieubeheer VROM 1985, nr.&#13;
23.&#13;
3. MvT bij Interimwet, Kamerstukken II 1992-1993, 23 221, nr. 3, blz. 3.&#13;
4. AG RvS 30 december 1992, Agr. r., 53e jaargang, nr. 3, maart 1993, blz. 153-155.&#13;
5. Het gaat om bossen, natuurterreinen en landschapselementen die aan (één van) de volgende criteria vol-doen: het gebied moet minstens 5 ha groot zijn, aangewezen zijn als beschermd natuurmonument of als staatsnatuurmonument als bedoeld in de Natuurbeschermingswet, of het gebied is in eigendom of beheer bij Staatsbosbeheer of een particuliere terreinbeherende organisatie die in een bijlage genoemd wordt. Naast één of meerdere van deze punten, moet het gebied voor verzuring gevoelig zijn voortvloeiend uit bijvoorbeeld de grondsoort (zie verder Uitvoeringsregeling ammoniak en veehouderij art. 1 en 2). Gebie-den kleiner dan 5 ha kunnen door de gemeente als voor verzuring gevoelig aangewezen worden. Verder is er de mogelijkheid een convenant af te sluiten met alle betrokken partijen met daarin afspraken over de bescherming van het betreffende gebied; in dat geval zijn de afspraken in het convenant en niet de regels van de Interimwet van toepassing.&#13;
6. Notitie Mest- en ammoniakbeleid derde fase, Kamerstukken II 1992-1993, 19 882, nr. 34; Integrale Notitie mest en ammoniakbeleid, Kamerstukken II 1995-1996, 24 445, nr. 1.&#13;
7. Deze gebieden zijn aangegeven in een bijlage bij de Wet verplaatsing mestproduktie (Staatsblad 1993, 686).&#13;
8. Uitvoeringsregeling ammoniak en veehouderij, Bijlage 5.&#13;
9. AB RvS 20 juni 1995, nr. G05. 93. 1362, ABkort, 23 september 1995, blz. 115-116.&#13;
10. AB RvS 31 maart 1995, nr. E03. 94. 0792, M&amp;R jurisprudentiekatern december 1995, nr. 12, blz. 235- 236. Zie ook AB RvS 30 januari 1995, nr. G05. 93. 2585, m. nt. Backes, M&amp;R jurisprudentiekatern no vember 1995, nr. 11, blz. 222-225.&#13;
11. Handreiking ammoniakreductieplannen bestemd voor gemeenten, Ministerie VROM en LNV, blz. 7.&#13;
12. Deze legalisatie was onder de richtlijn niet mogelijk. Volgens jurisprudentie werd zo'n bedrijf als nieuw opgericht aangemerkt en kreeg het daarom een depositiewaarde van 15 mol. Veel bedrijven kwamen bij legalisatie onder de richtlijn in de problemen, doordat het vaak niet mogelijk was hun depositie drastisch terug te brengen. Gemeenten kozen er daarom ook vaak voor deze bedrijven te gedogen. Deze legalisatie wordt ook wel 'generaal pardon' genoemd, maar is een bijdrage aan het doel van de Interimwet om de vergunningverlening op peil te krijgen.&#13;
13. AB RvS 12 oktober 1995, nr, E03. 94. 1925, ABkort 2 december 1995, blz. 150, nr. 766.&#13;
14. AB RvS 22 februari 1995, nr. E03. 94. 0649, M&amp;R jurisprudentiekatern, november 1995, nr. 11, blz. 217- 218.&#13;
15. Over de keuze van het peiljaar 1986 is discussie geweest. In 1981 werd art. 13 Hinderwet verruimd, voort aan moest bij de verlening van een vergunning ook rekening gehouden worden met de landschappelijke, natuurwetenschappelijke, recreatieve en ecologische waarden. In 1987 werd deze verruimde reikwijdte ook met betrekking tot ammoniakdepositie toegepast in de ecologische richtlijn. De regering heeft ervoor gekozen om deze datum aan te houden als tijdstip waarop agrarirs indien zij toen een vergunning hadden aangevraagd, te maken zouden hebben gekregen met depositiebeperkingen. Daarnaast wordt als reden voor de keuze van het peiljaar 1987 aangevoerd het feit dat vanaf 1986 de registratie in het kader van de Meststoffenwet begon en vanaf die tijd dus inzicht gekregen kan worden in de veebezetting van het bedrijf ten tijde van de oprichting.&#13;
16. Als zich bijzondere omstandigheden hebben voorgedaan waardoor de waarde per 1 maart 1993 geen ge trouw beeld geeft van de gebruikelijke depositie die de veehouderij veroorzaakt, mag een tijdstip tussen 1 maart 1992 en 1 maart 1993 gekozen worden om de waarde van de depositie te bepalen. Is de depositie die een bedrijf in 1986 veroorzaakte hoger dan die in 1993, dan geldt die uit 1993; dit om te voorkomen dat een bedrijf met een lagere depositie zich weer uit kan gaan breiden.&#13;
17. Vz AB RvS 24 februari 1995, nr. E03. 94. 0738, M&amp;R november 1995, nr. 11, blz. 216.&#13;
18. Deze criteria zijn: de mogelijkheden tot het voorkomen of zoveel mogelijk beperken van de ammoniake- missie die de veehouderij kan veroorzaken, de mate waarin zodanige mogelijkheden in de betrokken vee houderij reeds zijn toegepast en tenslotte moet gekeken worden naar de mate waarin de in de veehouderij reeds aanwezige bedrijfsmiddelen waarop die mogelijkheden betrekking hebben, al zijn afgeschreven.&#13;
19. AB RvS, 27 november 1995, nr. E03. 94. 1544, ABkort, 13 januari 1996.&#13;
20. AB RvS 8 november 1994, nr. G05. 93. 0237, M&amp;R jurisprudentiekatern, april 1995, nr. 4, blz. 77.&#13;
21. AB RvS 31 oktober 1994, nr. G05. 93. 2512, M&amp;R jurisprudentiekatern, november 1995, nr. 11, blz. 221- 222.&#13;
22. AB RvS 27 oktober 1994, nr. G05. 93. 2786, M&amp;R jurisprudentiekatern, november 1995, nr. 11, blz. 220- 221.&#13;
23. Zie ook noot Backes hierover onder AB RvS 30 januari 1995, nr. G05. 93. 2585, M&amp;R jurisprudentieka-tern, november 1995, nr. 11, blz. 222-225.&#13;
</legacyfootnotes><footnotes><footnote/></footnotes><auteurs>Drs. M.S. van Ommeren</auteurs><published>1996-06-01 00:00:00</published><modified>1995-12-20 00:00:00</modified><editiondate>1996-06-01</editiondate><htmlpath>https://denhollander.info/artikel/5915</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1999</searchword><id>4806</id><udhid>UDH:TvAR/4806</udhid><titel>Stichting Verhagen / Van Boxtel (TvAR 1999/4974)</titel><searchwords><searchword>TvAR 10/1999</searchword><searchword>TvAR 1999/4974</searchword><searchword>UDH:TvAR/4806</searchword></searchwords><attachments><attachment><name>1999_nr 10_Rechtspraak_4974.pdf</name><extention>pdf</extention><url>https://denhollander.info/download/4748/ci</url></attachment></attachments><inleiding>Pachtwet art. 55&#13;
Beschikking superheffing 1987&#13;
art. 7 en 7c&#13;
&#13;
Vordering verpachter tot ontbinding pachtovereenkomst&#13;
wegens:&#13;
1. onvoldoende onderhoud varkensstallen;&#13;
2. verkoop door pachter van (deel) melkquotum,&#13;
samenhangend met gepachte grond, tezamen&#13;
met verkoop eigen grond.&#13;
De staat van de stallen is niet te wijten aan het&#13;
onvoldoende verrichten van de (t.l.v. pachter&#13;
komende) geringe en dagelijkse reparaties.&#13;
Verpachter heeft een eigen verantwoordelijkheid&#13;
tot het (doen) verrichten van het te zijnen&#13;
laste komende groot onderhoud, ook indien&#13;
de pachter niet heeft verzocht onderhoud&#13;
te verrichten. Geen tekortkoming pachter.&#13;
Bewijsopdracht aan pachter m.b.t. instemming&#13;
verpachter met verkoop melkquotum. Niet&#13;
bewezen. Geen rechtsverwerking door verpachter.&#13;
Toerekenbare tekortkoming van pachter:&#13;
heeft zichzelf in de onmogelijkheid gesteld&#13;
te voldoen aan zijn gehoudenheid bij het&#13;
einde van de pacht het gehele met het gepachte&#13;
samenhangende melkquotum (tegen een&#13;
vergoeding) aan de verpachter ter beschikking&#13;
te stellen. Pachtovereenkomst ontbonden.</inleiding><content>ARREST VAN 31 OKTOBER 1995 IN DE&#13;
ZAAK VAN:&#13;
de stichting Stichting Pieter Arnoldus Verhagen,&#13;
gevestigd en kantoorhoudende te Schijndel,&#13;
appellante,&#13;
procureur: mr. P.C. Plochg,&#13;
tegen:&#13;
Adrianus Bernardus van Boxtel, wonende te&#13;
St. Oedenrode, geïntimeerde,&#13;
procureur: mr. F.J. Boom.&#13;
Het geding in eerste aanleg&#13;
De pachtkamer van het kantongerecht te Eindhoven&#13;
heeft op 7 september 1992 en 5 juli&#13;
1993 tussen partijen vonnissen gewezen, die&#13;
in fotocopie aan dit arrest zijn gehecht en naar&#13;
de inhoud waarvan wordt verwezen.&#13;
Het geding in hoger beroep&#13;
Appellante – verder ook te noemen de Stichting&#13;
– is bij exploit van 3 augustus 1993 met&#13;
gelijktijdige dagvaarding van geïntimeerde&#13;
– verder ook te noemen Van Boxtel – voor dit&#13;
hof, in hoger beroep gekomen van genoemd&#13;
vonnis, waarbij – kort weergegeven – (vonnis&#13;
7 september 1992) een descente en comparitie&#13;
van partijen zijn bepaald resp. (vonnis van&#13;
5 juli 1993) in conventie wederom een comparitie&#13;
van partijen is bepaald met aanhouding&#13;
van iedere verdere beslissing, en in reconventie&#13;
de vordering van de Stichting is afgewezen,&#13;
met veroordeling van de Stichting in de proceskosten.&#13;
Bij memorie van grieven zijn door de Stichting&#13;
de onderomschreven grieven aangevoerd&#13;
en toegelicht met conclusie: bij arrest, voor&#13;
zoveel mogelijk uitvoerbaar bij voorraad het&#13;
vonnis van 5 juli 1993 te vernietigen, en alsnog&#13;
in conventie Van Boxtel niet-ontvankelijk&#13;
te verklaren in diens vorderingen c.q. deze af&#13;
te wijzen, althans deze aan hem te ontzeggen&#13;
als zijnde ongegrond en onbewezen en alsnog&#13;
de reconventionele vordering van de Stichting&#13;
toe te wijzen en op grond van de ernstige&#13;
wanprestatie aan de kant van Van Boxtel de&#13;
pachtovereenkomst tussen partijen te ontbinden&#13;
c.q. ontbonden te verklaren en Van Boxtel&#13;
te bevelen het gepachte te verlaten en te ontruimen&#13;
en aan de Stichting ter beschikking te&#13;
stellen inclusief het bij het gepachte behorende&#13;
melkquotum, een en ander conform artikel&#13;
25 van de Pachtwet en artikel 8 van het pachtcontract,&#13;
en Van Boxtel te veroordelen in de&#13;
kosten van de procedure in beide instanties.&#13;
Bij memorie van antwoord heeft Van Boxtel&#13;
terzake verweer gevoerd, en geconcludeerd&#13;
het vonnis van 5 juli 1993 zowel in conventie&#13;
als in reconventie, zonodig onder verbetering&#13;
van de gronden, te bekrachtigen met veroordeling&#13;
van de Stichting in de kosten van&#13;
onderhavige procedure.&#13;
Vervolgens heeft ieder van partijen nog een&#13;
akte genomen ter rolle.&#13;
Ter zitting van het hof van 21 augustus 1995&#13;
hebben partijen hun standpunten doen bepleiten,&#13;
de Stichting door mr. C.M. van der Corput,&#13;
advocaat te Eindhoven en Van Boxtel door&#13;
mr A.A.M. van Beek, advocaat te Tilburg,&#13;
beiden onder overlegging van pleitnotities.&#13;
Vervolgens hebben partijen de stukken overgelegd&#13;
voor het wijzen van arrest.&#13;
De grieven&#13;
Tegen het vonnis van 7 september 1992 zijn&#13;
geen grieven aangevoerd.&#13;
De Stichting heeft tegen het vonnis van 5 juli&#13;
1993 de volgende grieven aangevoerd:&#13;
Grief I&#13;
Ten onrechte overweegt de pachtkamer van&#13;
het kantongerecht:&#13;
“De pachtkamer is van oordeel dat deze vordering&#13;
dient te worden afgewezen omdat de&#13;
ernst van de tekortkomingen van de zijde van&#13;
Van Boxtel ontbinding van de pachtovereenkomst&#13;
niet rechtvaardigen.”&#13;
Grief II&#13;
Ten onrechte overweegt de pachtkamer van&#13;
het kantongerecht:&#13;
“De reconventionele vordering zal derhalve&#13;
dienen te worden afgewezen en de Stichting&#13;
zal dienen te worden veroordeeld in de kosten&#13;
van het geding in reconventie gevallen.”&#13;
Grief III&#13;
Ten onrechte heeft de pachtkamer van het&#13;
kantongerecht de vordering in reconventie&#13;
afgewezen en de Stichting veroordeeld in de&#13;
kosten van het geding aan de zijde van Van&#13;
Boxtel gevallen en begroot tot op de datum&#13;
van de uitspraak op ƒ 1.000,– wegens gemachtigde&#13;
salaris.&#13;
Grief IV&#13;
Ten onrechte heeft de pachtkamer in de conventie&#13;
de vorderingen van Van Boxtel niet&#13;
aanstonds afgewezen c.q. aan Van Boxtel diens&#13;
vorderingen ontzegd als zijnde ongegrond en&#13;
onbewezen.&#13;
Grief V&#13;
Ten onrechte heeft pachtkamer van het kantongerecht&#13;
in conventie een comparitie van&#13;
partijen gelast.&#13;
Grief VI&#13;
Ten onrechte overweegt de pachtkamer van&#13;
het kantongerecht:&#13;
“De pachtkamer is van oordeel dat de voorgestelde&#13;
medepachter in beginsel voldoende&#13;
waarborg biedt voor een behoorlijke bedrijfsvoering,&#13;
gezien de opleiding en de thuis inmiddels&#13;
opgedane ervaringen.”&#13;
De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist vaststaande,&#13;
feiten worden uitgegaan:&#13;
Krachtens schriftelijke pachtovereenkomst,&#13;
gedateerd 10 november 1982 en goedgekeurd&#13;
door de grondkamer voor Noord-Brabant op&#13;
21 januari 1983, heeft Van Boxtel van de&#13;
Stichting met als ingangsdatum 15 maart 1982&#13;
in pacht een hoeve, gelegen te Sint Oedenrode&#13;
aan de Schijndelseheide, kadastraal bekend&#13;
gemeente Sint Oedenrode, sectie B nummers&#13;
1282 (groot 9.88.70 ha) en 1494 (groot 1.48.50&#13;
ha), derhalve in totaal groot 11.37.20 ha.&#13;
Deze pachtovereenkomst, behoudens verlenging&#13;
eindigend op 15 maart 1995, is per die&#13;
datum van rechtswege verlengd met de wettelijke&#13;
termijn van 6 jaren tot 15 maart 2001.&#13;
Van Boxtel heeft het gepachte reeds sedert&#13;
1 juli 1975 van de Stichting in pacht (en wel&#13;
tot 15 maart 1982 krachtens een eerdere, op&#13;
die datum geëindigde pachtovereenkomst met&#13;
de Stichting), en heeft daarop sedertdien, tezamen&#13;
met 2.90.30 ha grond in zijn eigendom,&#13;
een melkveebedrijf en varkensmesterij geëxploiteerd.&#13;
Zowel het gepachte als de genoemde&#13;
eigen grond van Van Boxtel is steeds&#13;
geëxploiteerd ten behoeve van het melkveebedrijf,&#13;
als grasland dan wel voor de teelt van&#13;
maïs voor eigen gebruik.&#13;
Het gepachte omvat een woning met aangebouwd&#13;
bedrijfsgedeelte, waarin een rundveestal,&#13;
alsmede een tweetal varkensstallen met&#13;
ieder ca 250 plaatsen voor mestvarkens.&#13;
Aan Van Boxtel is voor het melkjaar 1983/1984&#13;
een melkquotum toegekend van 132.435 kg.&#13;
Van Boxtel is, volgens zijn mededeling ter zitting&#13;
van het hof, sedert omstreeks 1980&#13;
gedeeltelijk en sedert omstreeks 1983/1984&#13;
geheel arbeidsongeschikt verklaard, en ontvangt&#13;
op grond daarvan een arbeidsongeschiktheidsuitkering.&#13;
Hij heeft volgens zijn mededeling deswege het&#13;
melkveebedrijf moeten beëindigen.&#13;
Van Boxtel heeft in mei 1987 de hem toebehorende&#13;
ca 2.90.30 ha grond, tezamen met het&#13;
volgens de Beschikking Superheffing maximaal&#13;
met deze grond overdraagbare melkquotum,&#13;
te weten 57.480 kg, verkocht aan een&#13;
derde.&#13;
In het melkjaar 1988/1989 is ten name van&#13;
Van Boxtel 71.654 kg melkquotum geregistreerd.&#13;
Het voor zijn bedrijf resterende melkquotum,&#13;
heeft hij sedert het melkjaar 1989/1990 verleased,&#13;
steeds voor één jaar.&#13;
Dit resterende quotum bedroeg in het melkjaar&#13;
1990/1991 72.435 kg.&#13;
Blijkens eensluidende mededeling van partijen&#13;
ter zitting van het hof hebben partijen inmiddels&#13;
een dading gesloten over de omstreden&#13;
onderhoudsverplichtingen ten aanzien van de&#13;
gebouwen op het gepachte, in dier voege:&#13;
– dat zij op basis van een advies van ir. J. de&#13;
Haan te Eindhoven overeenstemming hebben&#13;
bereikt over het aan de woning en het aangebouwde&#13;
bedrijfsgebouw op kosten van de&#13;
Stichting te verrichten (achterstallig) onderhoud&#13;
(welk onderhoud volgens mededeling&#13;
van partijen ter zitting inmiddels ten genoegen&#13;
van beide partijen is uitgevoerd);&#13;
– dat partijen het er over eens zijn, dat de varkensstallen&#13;
in zodanig slechte staat verkeren&#13;
dat daaraan geen onderhoud meer dient te&#13;
worden verricht.&#13;
De Stichting heeft daarbij aan het hof medegedeeld&#13;
zich bij deze dading te hebben voorbehouden,&#13;
dat deze dading er niet aan afdoet&#13;
dat Van Boxtel voordien terzake van het door&#13;
hem te verrichten onderhoud nalatig is&#13;
geweest en dat de Stichting deze wanprestatie&#13;
(mede) handhaaft als grondslag van haar vordering&#13;
in reconventie tot ontbinding van de&#13;
pachtovereenkomst.&#13;
Beoordeling van het hoger beroep&#13;
in conventie en reconventie:&#13;
1. Bij memorie van grieven heeft de Stichting&#13;
het hoger beroep tegen het vonnis van 7 september&#13;
1992 ingetrokken, zodat daaromtrent&#13;
geen oordeel meer behoeft te worden gegeven.&#13;
2. Blijkens de grieven beoogt de Stichting de&#13;
geschillen van partijen en de in het vonnis van&#13;
5 juli 1993 genomen beslissingen in volle omvang&#13;
aan het hof in hoger beroep voor te leggen.&#13;
3. Partijen hebben het hof meegedeeld dat de&#13;
procedure in eerste instantie niettegenstaande&#13;
het door de Stichting tegen het vonnis van&#13;
5 juli 1993 ingestelde hoger beroep is voortgezet,&#13;
dat daarin een comparitie van partijen is&#13;
gehouden, zoals in dat vonnis is bepaald, dat&#13;
nadien door de pachtkamer van het kantongerecht&#13;
uitspraak is gedaan, waarbij de door Van&#13;
Boxtel gevorderde indeplaatsstelling van zijn&#13;
zoon Petrus is toegewezen en waarbij wegens&#13;
de bovengenoemde dadingsovereenkomst van&#13;
partijen geen uitspraak is gedaan over het&#13;
onderhoud van de gebouwen.&#13;
Wat er zij van de aldus verrichte proceshandelingen&#13;
en de eventuele gevolgen daarvan, het&#13;
hof zal de aan het hof in beroep voorgelegde&#13;
geschillen onafhankelijk daarvan beslissen.&#13;
4. Voor zover sprake zou zijn van nalatigheid&#13;
van Van Boxtel ten aanzien van het door hem&#13;
voor zijn rekening te verrichten onderhoud&#13;
aan de gepachte gebouwen, acht het hof die&#13;
van zo geringe betekenis, dat die in ieder geval&#13;
onvoldoende is om (mede) te kunnen dienen&#13;
als grondslag voor ontbinding van de pachtovereenkomst.&#13;
Van Boxtel is (art. 15 van de pachtovereenkomst)&#13;
als pachter immers slechts gehouden&#13;
tot het doen van de geringe en dagelijkse reparaties,&#13;
welke volgens het plaatselijk gebruik&#13;
voor rekening van de pachter komen. De&#13;
Stichting is als verpachter gehouden aan het&#13;
verpachte alle overige noodzakelijke reparaties&#13;
te doen.&#13;
Niet aannemelijk is dat het te wijten is aan het&#13;
niet (tijdig) verrichten van de geringe en dagelijkse&#13;
reparaties aan de gebouwen door Van&#13;
Boxtel, dat deze gebouwen – en met name de&#13;
beide varkensstallen – in een zodanig slechte&#13;
staat zijn geraakt dat verder onderhoud daaraan&#13;
thans geen zin meer heeft.&#13;
5. De Stichting verweert zich in dit verband&#13;
tevens met de stelling dat Van Boxtel vóór de&#13;
onderhavige procedure de Stichting nimmer&#13;
heeft gevraagd onderhoud aan de gebouwen&#13;
te verrichten.&#13;
Wat daarvan zij, dat kan geen reden zijn voor&#13;
uitsluiting van eventuele wanprestatie van de&#13;
Stichting, nu deze als verpachter een eigen&#13;
verantwoordelijkheid heeft tot het (doen) verrichten&#13;
van het noodzakelijke, te haren laste&#13;
komende onderhoud aan het gepachte, ook&#13;
jegens de pachter.&#13;
Bovendien heeft de heer van den Oetelaar,&#13;
secretaris van de Stichting en degene die in het&#13;
bestuur van de Stichting was en is belast met&#13;
het beheer van de door de Stichting verpachte&#13;
zaken, waaronder de onderhavige, het hof ter&#13;
zitting medegedeeld dat hij het gepachte geregeld&#13;
heeft bezocht.&#13;
6. Het door de Stichting gestelde vervallen van&#13;
een hinderwetvergunning voor het houden&#13;
van 700 althans 400 varkens hangt zodanig&#13;
samen met het achterstallige onderhoud van&#13;
de varkensstallen, dat reeds om die reden deze&#13;
omstandigheid geen wanprestatie van Van&#13;
Boxtel oplevert.&#13;
7. De Stichting legt aan haar vordering voorts&#13;
ten grondslag dat Van Boxtel een deel van het&#13;
gepachte zou hebben onderverpacht door het&#13;
sluiten van een voergeldcontract. Uit het door&#13;
de Stichting gestelde blijkt echter niet dat Van&#13;
Boxtel een zodanige overeenkomst met een&#13;
derde heeft gesloten dat hij de zeggenschap&#13;
over de exploitatie van dat deel van het&#13;
gepachte heeft verloren. Ook deze omstandigheid&#13;
levert geen wanprestatie aan de zijde van&#13;
Van Boxtel op.&#13;
8. Zoals boven vermeld, staat vast dat Van&#13;
Boxtel in 1987 tezamen met zijn eigen grond,&#13;
behalve de daarmee samenhangende hoeveelheid&#13;
heffingvrije melk tevens een hoeveelheid&#13;
met het gepachte samenhangende heffingvrije&#13;
melk heeft verkocht aan een derde.&#13;
9. Partijen verschillen van mening over de&#13;
vraag of de Stichting heeft ingestemd met&#13;
deze verkoop van met het gepachte samenhangende&#13;
melkquotum.&#13;
10. Voor zover deze verkoop heeft plaatsgevonden&#13;
zonder instemming van de Stichting,&#13;
acht het hof dat, anders dan de pachtkamer&#13;
van het kantongerecht, een zodanig ernstige&#13;
wanprestatie van Van Boxtel jegens de Stichting,&#13;
dat zulks in beginsel dient te leiden tot&#13;
ontbondenverklaring van de pachtovereenkomst.&#13;
11. Van Boxtel heeft gesteld dat de Stichting,&#13;
ook indien niet bewezen wordt dat zij ingestemd&#13;
heeft met de transaktie, geen ontbinding&#13;
kan vorderen omdat zij het recht daartoe&#13;
heeft verwerkt, nu zij, wetende van de transaktie,&#13;
geen bezwaar heeft gemaakt tot het tijdstip&#13;
van instellen van de vordering in reconventie&#13;
op 5 november 1990, en de zaak jarenlang&#13;
op zijn beloop heeft gelaten. De Stichting&#13;
heeft aanvankelijk betwist van de transaktie te&#13;
hebben geweten wat het quotum betreft. Bij&#13;
gelegenheid van de pleidooien is alsnog&#13;
erkend dat de Stichting geweten heeft van de&#13;
overdracht van de grond met ongeveer 60.000&#13;
kg quotum. Toen dit bekend werd, aldus de&#13;
Stichting, is er onverwijld bezwaar gemaakt.&#13;
De transaktie was toen echter al rond.&#13;
Van Boxtel betwist dat de transaktie al rond&#13;
was toen de Stichting op de hoogte kwam&#13;
daarvan, en tevens dat door de Stichting bezwaar&#13;
is gemaakt.&#13;
12. Het hof overweegt omtrent dit onderdeel&#13;
van het geschil het navolgende.&#13;
Op grond van de erkentenis bij pleidooi staat&#13;
vast dat de Stichting omstreeks de tijd van de&#13;
transaktie, strekkende tot verkoop van de&#13;
grond met een hoeveelheid quotum, daarvan&#13;
op de hoogte is gekomen. Niet duidelijk is of&#13;
dit het geval was vóór of ná de transaktie, en&#13;
of zij daarbij heeft geweten dat de transaktie&#13;
(tevens) een hoeveelheid quotum, samenhangend&#13;
met het gepachte, betrof.&#13;
Evenmin staat vast of, en dan wanneer en hoe,&#13;
de Stichting tegen de transaktie bezwaar heeft&#13;
gemaakt.&#13;
Zulks kan van belang zijn voor de vraag of zij&#13;
haar rechten heeft verwerkt.&#13;
Het hof zal, alvorens daaromtrent te beslissen,&#13;
terzake het na te melden bewijs aan Van Boxtel&#13;
opdragen.&#13;
13. Van Boxtel heeft er, ook al was de rechtspraak&#13;
terzake nog niet zo ver ontwikkeld als&#13;
thans, ook in die tijd in redelijkheid al niet&#13;
over kunnen twijfelen, dat het hem toegekende&#13;
melkquotum in evenredigheid met de&#13;
grondoppervlakten mede samenhing met de&#13;
gepachte grond, en dat hem zonder instem-&#13;
ming van de Stichting niet was toegestaan met&#13;
zijn eigen grond niet alleen het melkquotum&#13;
over te dragen dat met die eigen grond samenhing,&#13;
maar tevens een gedeelte van het met het&#13;
gepachte samenhangende quotum.&#13;
De toen door Van Boxtel verrichte transaktie,&#13;
en de omstandigheid dat Van Boxtel – zoals&#13;
hij ten processe zelf heeft gesteld – de Stichting&#13;
toestemming voor deze transaktie heeft&#13;
gevraagd, geven ook aan dat hem de wettelijke&#13;
regeling feitelijk bekend was.&#13;
14. Nu de Stichting gemotiveerd heeft betwist&#13;
dat zij zou hebben ingestemd met verkoop&#13;
door Van Boxtel van enig met het verpachte&#13;
samenhangend melkquotum, en ook dat zij&#13;
vóór de transaktie daarvan op de hoogte zou&#13;
zijn geweest en desondanks geen bezwaar zou&#13;
hebben gemaakt, zal het hof, alvorens nader te&#13;
beslissen, Van Boxtel toelaten tot bewijs terzake.&#13;
Beslissing&#13;
Het hof:&#13;
alvorens nader te beslissen in conventie en&#13;
reconventie:&#13;
laat Van Boxtel toe te bewijzen:&#13;
dat de Stichting heeft ingestemd met verkoop&#13;
door Van Boxtel in 1987, tezamen met de aan&#13;
hem toebehorende grond, van enige met het&#13;
verpachte samenhangende hoeveelheid heffingvrije&#13;
melk, althans dat de Stichting, vooraf&#13;
kennis hebbend van de transaktie, daartegen&#13;
geen bezwaar heeft gemaakt.&#13;
bepaalt dat, indien Van Boxtel zulks door&#13;
getuigen wenst te bewijzen, de getuigen zullen&#13;
kunnen worden gehoord door het hierbij&#13;
tot raadsheer-commissaris benoemde lid van&#13;
het hof mr G.M. Bierman en de raad mr ing&#13;
J.A. Jansens van Gellikum, die daartoe zitting&#13;
zullen houden in het Paleis van Justitie te&#13;
Arnhem aan de Walburgstraat 2 op een nader&#13;
door hen te bepalen dag en uur.&#13;
bepaalt dat partijen hun verhinderdagen en&#13;
die van hun advocaten in de periode december&#13;
1995 en januari 1996 zullen opgeven ter rolle&#13;
van het hof van 14 november 1995 waarna dag&#13;
en uur voor het getuigenverhoor zullen worden&#13;
bepaald.&#13;
ARREST VAN 16 SEPTEMBER 1997&#13;
1 Het verloop van het geding&#13;
1.1 Het hof verwijst naar het in deze zaak op&#13;
31 oktober 1995 gewezen tussenarrest, waarin&#13;
aan van Boxtel bewijs is opgedragen.&#13;
1.2 Ter voldoening aan deze bewijsopdracht&#13;
heeft Van Boxtel op 22 maart 1996 drie getuigen,&#13;
waaronder zichzelf als partijgetuige,&#13;
doen horen en heeft de stichting één getuige&#13;
in tegenverhoor voorgebracht. Op 24 oktober&#13;
1996 heeft de stichting nog één getuige doen&#13;
horen. Van hun verklaringen is proces-verbaal&#13;
opgemaakt.&#13;
1.3. Vervolgens heeft ieder van partijen een&#13;
memorie na enquête genomen en hebben partijen&#13;
hun stukken overgelegd voor het wederom&#13;
wijzen van arrest.&#13;
2 De verdere beoordeling van het&#13;
geschil in hoger beroep&#13;
in reconventie&#13;
2.1 Bij genoemd tussenarrest is Van Boxtel te&#13;
bewijzen opgedragen dat de stichting heeft&#13;
ingestemd met verkoop door Van Boxtel in&#13;
1987, tezamen met de aan hem toebehorende&#13;
grond, van enige met het verpachte samenhangende&#13;
hoeveelheid heffingvrije melk, althans&#13;
dat de stichting, vooraf kennis hebbend&#13;
van de transaktie, daartegen geen bezwaar&#13;
heeft gemaakt.&#13;
2.2 Het hof acht niet bewezen dat de stichting&#13;
heeft ingestemd met een zodanige verkoop.&#13;
2.3 Uit de verklaringen van de getuigen, ook&#13;
van Van Boxtel zelf, blijkt eenduidig dat hij&#13;
op 26 mei 1987 zonder overleg met de stichting&#13;
en zonder dat de stichting daarmee had&#13;
ingestemd aan Jansen tezamen met de aan Van&#13;
Boxtel toebehorende 2.90.30 ha grond, 57.480&#13;
kg melkquotum – te weten 20.000 kg ha –&#13;
heeft verkocht.&#13;
Deze verkoop is die dag ook schriftelijk vastgelegd&#13;
in een door Van Boxtel in het geding&#13;
gebrachte (ver)koopovereenkomst.&#13;
2.4 Aan deze verkoop zijn door partijen geen&#13;
voorwaarden verbonden, met name ook niet&#13;
de voorwaarde van goedkeuring door de&#13;
stichting.&#13;
2.5 Van Boxtel heeft gesteld dat het bestuur&#13;
van de stichting er, tijdens een bespreking op&#13;
de avond van diezelfde dag, 26 mei 1987, alsnog&#13;
mee heeft ingestemd dat Van Boxtel een&#13;
hoeveelheid melkquotum, (mede) samenhangend&#13;
met het gepachte, aan Jansen heeft verkocht.&#13;
De stichting heeft dat gemotiveerd betwist.&#13;
2.6 Het hof acht een zodanige instemming&#13;
achteraf niet bewezen.&#13;
2.7 Uit de getuigenverklaringen blijkt dat tijdens&#13;
die bespreking (naast de mogelijke verkoop&#13;
van de gehele boerderij aan Jansen) de&#13;
verkoop van de eigen grond van Van Boxtel&#13;
met melkquotum ter sprake is gekomen. Van&#13;
Boxtel verklaart echter dat deze bespreking&#13;
met name ook was belegd om te bekijken of&#13;
Jansen en hij het gehele door hem gepachte&#13;
bedrijf van de stichting konden kopen.&#13;
Jansen bevestigt dit: “… volgens Van Boxtel&#13;
bestond … misschien de mogelijkheid … [tot]&#13;
aankoop van zijn hele bedrijf dat hij van de&#13;
stichting pachtte. Van Boxtel heeft toen in&#13;
overleg met mij een afspraak gemaakt met het&#13;
bestuur van de stichting. Wij zijn naar aanleiding&#13;
van die afspraak … enz”.&#13;
2.8 Uit de verklaring van Van Boxtel zelf als&#13;
getuige blijkt niet van enige instemming van&#13;
(leden van) het bestuur van de stichting tijdens&#13;
die bespreking, behoudens dat de voorzitter,&#13;
na uitleg door Kerkhof dat “de verkoop&#13;
van mijn eigen grond met melkquotum aan&#13;
Jansen wettelijk zonder meer mogelijk was”,&#13;
zou hebben gezegd: “als dat zo is, dan gaan&#13;
wij daarmee accoord”.&#13;
2.9 De getuige Kerkhof vermeldt in dit verband&#13;
(slechts) dat de heren zijn uitleg “dat het&#13;
melkquotum mocht worden ingedikt tot&#13;
maximaal 20.000 kg per ha” voor kennisgeving&#13;
hebben aangenomen en dat daar verder&#13;
geen problemen over zijn gemaakt.&#13;
2.10 In zijn conclusie na enquête (par. 4) verklaart&#13;
Van Boxtel dat Kerkhof tijdens deze&#13;
bespreking uitvoerig uiteen heeft gezet dat de&#13;
Beschikking Superheffing 1985, zoals gewijzigd&#13;
per 4 september 1986, de mogelijkheid&#13;
bood om 20.000 kg melkquotum per ha over&#13;
te dragen, ongeacht het gemiddeld melkquotum&#13;
per ha.&#13;
2.11 Mede op grond van de andere getuigenverklaringen,&#13;
met name die van Jansen en&#13;
Kerkhof, acht het hof aannemelijk dat Kerkhof&#13;
in die bespreking (slechts) de wettelijke&#13;
mogelijkheid tot overdracht van melkquotum,&#13;
tezamen met overdracht van grond, tot maximaal&#13;
20.000 kg melkquotum per ha heeft uiteengezet,&#13;
doch dat hij de rechtsverhouding&#13;
tussen pachter en verpachter met betrekking&#13;
tot eventuele overdracht van melkquotum&#13;
door Van Boxtel aan een derde niet heeft aangeroerd.&#13;
2.12 Het door Van Boxtel en Jansen in hun&#13;
getuigenverklaringen genoemde “accoord” van&#13;
de voorzitter van de stichting kan dan ook&#13;
niet worden beschouwd als een instemming&#13;
van de stichting met verkoop door Van Boxtel&#13;
ook van met de grond van de stichting samenhangend&#13;
melkquotum.&#13;
2.13 Naar het oordeel van het hof kan Van&#13;
Boxtel dat ook niet hebben begrepen als een&#13;
zodanige instemming; te minder na het hem in&#13;
die bespreking blijkens de verklaring van Jansen&#13;
door de bestuursleden van de stichting&#13;
gemaakte verwijt.&#13;
2.14 Dat Van Boxtel “niet iets had gedaan dat&#13;
niet zou zijn toegestaan”, zoals Jansen heeft&#13;
verklaard, moge juist zijn met betrekking tot&#13;
de (on)mogelijkheden voor Van Boxtel op&#13;
grond van de wettelijke regeling voor overdracht&#13;
van melkquota.&#13;
Dat is echter niet het geval in zijn pachtverhouding&#13;
met de stichting: Het was Van Boxtel&#13;
op grond van zijn verplichtingen jegens de&#13;
stichting uit de pachtovereenkomst niet toegestaan&#13;
enig met het gepachte samenhangend&#13;
melkquotum aan een derde te verkopen zonder&#13;
instemming van de stichting.&#13;
2.15 Bij het bovenoverwogene acht het hof&#13;
ook van belang dat geen der getuigen heeft&#13;
verklaard dat het op diezelfde dag vóór die&#13;
bespreking door Van Boxtel gesloten, en toen&#13;
ook reeds schriftelijk vastgelegde, contract ter&#13;
tafel is gekomen of zelfs door Van Boxtel is&#13;
genoemd. Aangenomen moet dan ook worden&#13;
dat dat niet het geval is geweest.&#13;
2.16 Ook de hoeveelheid melkquotum, die&#13;
Van Boxtel aan Jansen wenste te verkopen, is&#13;
kennelijk door Van Boxtel toen niet ter tafel&#13;
gebracht, zodat de aanwezige bestuursleden&#13;
van de stichting ook in zoverre niet hebben&#13;
kunnen of moeten bevroeden dat Van Boxtel&#13;
niet alleen het met zijn eigen grond samenhangende&#13;
melkquotum, maar ook (een gedeel-&#13;
te van) het met het gepachte samenhangend&#13;
melkquotum wenste te verkopen.&#13;
2.17 Blijkens zijn getuigenverklaring heeft&#13;
Van Boxtel bij persoonlijke gelegenheden wel&#13;
eens met Van den Oetelaar gesproken over&#13;
verkoop van zijn grond en daarbij ook de verkoop&#13;
van melkquotum ter sprake gebracht.&#13;
Het valt daarbij op dat hij als getuige met&#13;
zoveel woorden verklaart dat dat dan het&#13;
melkquotum betrof, voor zover dat op zijn&#13;
eigen grond lag.&#13;
2.18 De getuige Van Heeswijk heeft verklaard&#13;
zeker te weten dat in de bespreking op 26 mei&#13;
1987 niet is ingestemd met verkoop van melkquotum,&#13;
dat rustte op grond van de stichting.&#13;
2.19 Van den Oetelaar heeft als getuige verklaard&#13;
dat hij kort vóór de bespreking op&#13;
26 mei 1987 reeds van Van Boxtel had vernomen&#13;
dat deze zijn eigen grond met 20.000 kg&#13;
melkquotum per ha had verkocht, dat Van&#13;
Boxtel in die bespreking toestemming van de&#13;
stichting voor die verkoop heeft gevraagd, en&#13;
dat de stichting toen duidelijk aan Van Boxtel&#13;
heeft gezegd die toestemming niet te willen&#13;
geven.&#13;
Uit het vragen van toestemming moet in ieder&#13;
geval worden afgeleid, dat Van Boxtel wist die&#13;
toestemming nodig te hebben en wist die tot&#13;
dat moment niet te hebben.&#13;
2.20 Van Boxtel heeft verklaard dat er, voor&#13;
zover hij zich kan herinneren, na de bespreking&#13;
op 26 mei 1987 geen contact meer tussen&#13;
hem en het bestuur van de stichting is geweest&#13;
over de verkoop van zijn eigen grond en&#13;
melkquotum.&#13;
Ook Van den Oetelaar verklaart dat hij nooit&#13;
meer contact met Van Boxtel heeft gehad over&#13;
de verkoop van het melkquotum, en voor zover&#13;
hij weet, Van Heeswijk en Goyaerts ook&#13;
niet.&#13;
Ook na de 26 mei 1987 is Van Boxtel dus geen&#13;
toestemming door de stichting verleend.&#13;
2.21 Het bovenstaande moet tot de conclusie&#13;
leiden dat de stichting nimmer heeft ingestemd&#13;
met de verkoop door Van Boxtel van&#13;
enige met het gepachte samenhangend melkquotum,&#13;
en dat zich ook niet voordoet het&#13;
geval dat de stichting, vooraf kennis hebbend&#13;
van de transactie, daartegen geen bezwaar&#13;
heeft gemaakt.&#13;
2.22 Van Boxtel heeft dus niet bewezen hetgeen&#13;
hem te bewijzen was opgedragen.&#13;
2.23 Het feit dat – zoals Van Boxtel stelt – de&#13;
goederenrechtelijke overdracht van het melkquotum&#13;
pas op 12 juni 1987 heeft plaatsgevonden,&#13;
doet aan de in deze verkoop gelegen,&#13;
aan Van Boxtel toerekenbare tekortkoming&#13;
niets af.&#13;
2.24 Van Boxtel heeft er nog een beroep op&#13;
gedaan dat de stichting het recht tot het vorderen&#13;
van ontbinding van de pachtovereenkomst&#13;
op grond van deze tekortkoming heeft&#13;
verwerkt.&#13;
Van Boxtel doet er in dit verband een beroep&#13;
op (par. 9 van zijn conclusie na enquête), dat&#13;
hij uiterlijk op 26 mei 1987 de stichting op de&#13;
hoogte heeft gebracht van de verkoop en aanstaande&#13;
overdracht van zijn grond met 20.000&#13;
kg melkquotum per ha aan Jansen.&#13;
2.25 Dit beroep moet reeds worden verworpen&#13;
– wat er overigens van zij – omdat gesteld&#13;
noch gebleken is dat Van Boxtel de stichting&#13;
er ooit van op de hoogte heeft gesteld dat hij,&#13;
ondanks de (hem in ieder geval op 26 mei&#13;
1987 gebleken) onthouding van toestemming&#13;
door de stichting, de voorgenomen verkoop&#13;
en overdracht toch heeft (willen) laten doorgaan.&#13;
2.26 Hoewel Van Boxtel kan worden nagegeven&#13;
dat de stichting lang heeft gewacht met&#13;
het nemen van aktie, is het louter verlopen&#13;
van tijd naar vaste rechtspraak onvoldoende&#13;
voor het aannemen van rechtsverwerking.&#13;
2.27 Van Boxtel onderbouwt niet, op grond&#13;
waarvan – anders dan door uitsluitend tijdsverloop&#13;
– gerechtvaardigd vertrouwen bij hem&#13;
zou zijn gewekt dat de stichting geen juridische&#13;
stappen jegens hem zou nemen.&#13;
2.28 Ook de stelling van Van Boxtel dat hij,&#13;
indien de stichting hem eerder zou hebben&#13;
laten weten bezwaar te hebben tegen de verkoop,&#13;
melkquotum had kunnen bijkopen en&#13;
aan Jansen kunnen overdragen, zodat het&#13;
totale met het gepachte samenhangende melkquotum&#13;
daarop had kunnen blijven rusten,&#13;
snijdt geen hout. Van Boxtel heeft immers&#13;
juist bewust, ondanks het ontbreken van toestemming&#13;
van de stichting, een gedeelte van&#13;
het met het gepachte samenhangende melkquotum&#13;
aan Jansen verkocht.&#13;
2.29 Ook voor zover Van Boxtel thans nog&#13;
over meer dan de helft van het met het ge-&#13;
pachte samenhangende melkquotum kan&#13;
beschikken – zij het thans verleased – kan dat&#13;
aan zijn wanprestatie niet afdoen en kan dat&#13;
zijn beroep op rechtsverwerking niet schragen.&#13;
Hij heeft zichzelf immers in de onmogelijkheid&#13;
gesteld te voldoen aan zijn gehoudenheid&#13;
op grond van de pachtovereenkomst om bij&#13;
het einde daarvan het gehele met het gepachte&#13;
samenhangende melkquotum (tegen een vergoeding)&#13;
aan de stichting ter beschikking te&#13;
stellen.&#13;
(Het hof merkt hierbij terzijde op dat de berekening&#13;
in par. 10 slot van de conclusie na&#13;
enquête van Van Boxtel niet juist is).&#13;
2.30 Het hof verwerpt daarom het beroep&#13;
van Van Boxtel op rechtsverwerking.&#13;
2.31 Zoals reeds in rechtsoverweging 10 van&#13;
het arrest van 31 oktober 1995 is overwogen,&#13;
is het hof van oordeel dat ten deze sprake is&#13;
van een zodanig ernstige, aan Van Boxtel toerekenbare&#13;
tekortkoming, dat dit in beginsel&#13;
dient te leiden tot ontbinding van de pachtovereenkomst.&#13;
Bijzondere omstandigheden&#13;
die tot een ander oordeel leiden acht het hof&#13;
niet aanwezig.&#13;
2.32 De grieven I, II en III zijn derhalve&#13;
gegrond. Het vonnis, voor zover in reconventie&#13;
gewezen, moet worden vernietigd, en de&#13;
vordering tot ontbinding van de pachtovereenkomst&#13;
moet alsnog worden toegewezen.&#13;
2.33 Het hof zal, teneinde Van Boxtel in de&#13;
gelegenheid te stellen het gepachte per de&#13;
datum van ontbinding van de pachtovereenkomst&#13;
naar behoren ontruimd aan de stichting&#13;
op te leveren, de pachtovereenkomst ontbinden&#13;
per 15 november 1997.&#13;
in conventie&#13;
2.34 De grieven IV en V stellen aan de orde&#13;
of de pachtkamer van het kantongerecht de&#13;
conventionele vorderingen van Van Boxtel&#13;
(tot indeplaatsstelling van de zoon van Van&#13;
Boxtel als pachter en machtiging aan Van&#13;
Boxtel tot het doen verrichten van groot&#13;
onderhoud op kosten van de stichting en&#13;
schadevergoeding) direct had moeten afwijzen,&#13;
in plaats van een comparitie van partijen&#13;
te bepalen.&#13;
2.35 Het staat de (pacht)rechter in beginsel te&#13;
allen tijde en in iedere stand van het geding&#13;
vrij een comparitie van partijen te bepalen&#13;
wanneer hem dat dienstig voorkomt voor de&#13;
te geven beslissingen.&#13;
Het stond de pachtkamer van het kantongerecht&#13;
dan ook vrij in het onderhavige geval,&#13;
gegeven haar oordeel dat de pachtovereenkomst&#13;
in reconventie niet dient te worden&#13;
ontbonden, een comparitie te gelasten.&#13;
Het hof voegt daar – ten overvloede – aan toe&#13;
dat er, uitgaande van dit oordeel in de reconventie,&#13;
ook naar zijn oordeel goede redenen&#13;
bestonden voor het doen houden van een&#13;
comparitie voor het verkrijgen van nadere&#13;
inlichtingen en voor overleg met partijen,&#13;
zowel in verband met de omstreden onderhoudswerkzaamheden&#13;
en eventuele benoeming&#13;
van en deskundige als ook met betrekking&#13;
tot de gevorderde benoeming van de&#13;
zoon van Van Boxtel als mede-pachter.&#13;
2.36 Nu echter blijkens het bovenstaande de&#13;
pachtovereenkomst in reconventie dient te&#13;
worden ontbonden, en dus de vorderingen&#13;
van Van Boxtel in conventie niet meer voor&#13;
toewijzing in aanmerking kunnen komen, is&#13;
een comparitie van partijen in verband met&#13;
deze vorderingen zonder zin.&#13;
Het hof zal de beslissing in conventie aan zich&#13;
houden.&#13;
2.37 De grieven IV en V zijn dus gegrond.&#13;
2.38 De in grief VI aan de orde gestelde vraag&#13;
of de als medepachter voorgestelde zoon van&#13;
Van Boxtel voldoende waarborgen biedt voor&#13;
een behoorlijke bedrijfsvoering komt niet&#13;
meer aan de orde, zodat deze grief geen verdere&#13;
beoordeling meer behoeft.&#13;
3 Slotsom&#13;
3.1 Het beroep tegen het vonnis van 7 september&#13;
1992 is door de stichting ingetrokken&#13;
(rechtsoverweging 1, arrest van 31 oktober&#13;
1995).&#13;
3.2 De grieven I, II, III, IV en V tegen het&#13;
vonnis van 5 juli 1993 zijn gegrond. Dit vonnis&#13;
moet in conventie en in reconventie worden&#13;
vernietigd, en opnieuw moet worden&#13;
rechtgedaan als onderstaand.&#13;
3.3 Van Boxtel moet als de in het ongelijk&#13;
gestelde partij worden veroordeeld in de kosten&#13;
van het geding in beide instanties, in conventie&#13;
en reconventie.&#13;
De beslissing in hoger beroep&#13;
Het hof, rechtdoende in hoger beroep:&#13;
in conventie en reconventie:&#13;
vernietigt het vonnis van de pachtkamer van&#13;
het kantongerecht te Eindhoven van 5 juli&#13;
1993;&#13;
opnieuw rechtdoende:&#13;
in conventie:&#13;
wijst alsnog de vorderingen van Van Boxtel af;&#13;
in reconventie:&#13;
ontbindt de pachtovereenkomst tussen partijen&#13;
met betrekking tot de hoeve te Sint Oedenrode&#13;
aan de Schijndelse Heide, kadastraal&#13;
bekend gemeente Sint Oedenrode, sectie B&#13;
nummers 1282 en 1494, per 15 november 1997;&#13;
beveelt Van Boxtel het gepachte per 15 november&#13;
1997 ontruimd aan de stichting ter&#13;
beschikking te stellen, inclusief de met het&#13;
gepachte samenhangende heffingvrije hoeveelheid&#13;
melk;&#13;
in conventie en reconventie:&#13;
veroordeelt Van Boxtel in de kosten van het&#13;
geding in conventie en reconventie in beide&#13;
instanties, welke kosten in eerste instantie aan&#13;
de zijde van de stichting worden begroot op&#13;
nihil aan verschotten en ƒ 1.000,– aan gemachtigdensalaris,&#13;
en in hoger beroep op ƒ 350,–&#13;
aan verschotten en ƒ 4.200,– aan procureurssalaris.</content><legacyfootnotes/><footnotes><footnote/></footnotes><auteurs/><published>1999-10-01 00:00:00</published><modified>1995-10-31 00:00:00</modified><editiondate>1999-10-01</editiondate><htmlpath>https://denhollander.info/artikel/4806</htmlpath></article>
</articles></edition>
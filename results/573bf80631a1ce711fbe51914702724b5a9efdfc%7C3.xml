<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2006</searchword><id>4077</id><udhid>UDH:TvAR/4077</udhid><titel>Wetgeving en literatuur</titel><searchwords><searchword>TvAR 9/2006</searchword><searchword>UDH:TvAR/4077</searchword></searchwords><attachments><attachment><name>2006_nr 9_Wetgeving_Bezemer.pdf</name><extention>pdf</extention><url>https://denhollander.info/download/4036/ci</url></attachment></attachments><inleiding>Agrarisch milieubeleid&#13;
&#13;
Wet geurhinder en veehouderij&#13;
Staatssecretaris Van Geel heeft een uitgebreide&#13;
nota naar aanleiding van het verslag naar de&#13;
Tweede Kamer gestuurd met betrekking tot&#13;
het wetsvoorstel geurhinder en veehouderij&#13;
(TK 2005-2006, 30 453, nr. 9, 19 juni 2006).&#13;
Vragen en voorstellen gaan voor een groot deel&#13;
over hoogte en onderbouwing van de normstelling&#13;
in het wetsvoorstel (o.a. het onderscheid&#13;
tussen concentratiegebieden en nietconcentratiegebieden)&#13;
en over de reikwijdte&#13;
van de gemeentelijke bevoegdheid om maatwerk&#13;
te leveren. Verder komen aan de orde de&#13;
differentiatie in de waarden, een aantal begripsomschrijvingen&#13;
(o.a. het begrip ‘bebouwde&#13;
kom’) en de rechtsbescherming in verband&#13;
met andere waarden en afstanden. De beperkte&#13;
nota van wijziging van dezelfde datum betreft&#13;
voornamelijk verduidelijkingen in het wetsvoorstel&#13;
(TK 2005-2006, 30 453, nr. 10).&#13;
In een brief van 28 juni gaat de staatssecretaris&#13;
vervolgens in op een aantal ingediende amendementen.&#13;
Op stuk nr. 11 een amendement&#13;
van Kamerlid Van den Brink: met het amendement&#13;
wordt beoogd het onderscheid tussen&#13;
concentratiegebieden en niet-concentratiegebieden&#13;
te laten vervallen. Amendement nr.&#13;
18 van de Kamerleden Koopmans en Oplaat&#13;
beoogt de geurbelastingsnorm voor plattelandswoningen&#13;
als basisnorm te stellen, waarvan&#13;
gemeenten middels een onderbouwde&#13;
raadsverordening kunnen afwijken. Beide&#13;
amendementen worden door de staatssecretaris&#13;
ontraden omdat ze in strijd zijn met een&#13;
belangrijk uitgangspunt van het wetsvoorstel,&#13;
t.w. normneutraliteit. Onder meer het amendement&#13;
op stuk nr. 17 wordt door de staatssecretaris&#13;
wel ondersteund: indiener Van der&#13;
Vlies beoogt hiermee de overgang van een&#13;
bedrijfswoning naar een burgerwoning in overeenstemming&#13;
te brengen met de Wet stankemissie:&#13;
zo’n woning behoudt na bedrijfsbeëindiging&#13;
de oorspronkelijke stankcategorie waardoor&#13;
de overgang geen bedreiging vormt voor&#13;
uitbreidingsmogelijkheden van nabijgelegen&#13;
bedrijven (TK 2005-2006, 30 453, nrs. 11-20,&#13;
amendementen, 22, 23, 26 en 28 juni 2006; nr.&#13;
21, brief staatssecretaris, 28 juni 2006); nr. 23&#13;
(verslag wetgevingsoverleg, 28 juni 2006).&#13;
Met betrekking tot het onderscheid concentratiegebied/&#13;
niet-concentratiegebied is bij&#13;
tweede nota van wijziging een wijziging in het&#13;
wetsvoorstel doorgevoerd: een gemeente in&#13;
een niet-concentratiegebied kan bij verordening&#13;
het beoordelingskader voor concentratiegebieden&#13;
van toepassing verklaren op haar&#13;
grondgebied (TK 2005-2006, 30 453, nr. 22,&#13;
29 juni 2006).&#13;
Het gewijzigde wetsvoorstel is op 7 juli 2006&#13;
bij de Eerste Kamer aanhangig gemaakt (EK&#13;
2005-2006, 30 453, A).&#13;
&#13;
Onderzoek toetsdiepte nitraat&#13;
De Nitraatrichtlijn schrijft niet expliciet voor&#13;
op welke diepte de norm van 50 mg nitraat per&#13;
liter grondwater moet worden getoetst. Deze&#13;
norm geldt als criterium voor het opstellen&#13;
van een Actieprogramma. De door Nederland&#13;
gehanteerde toetsdiepte, de bovenste meter&#13;
van het grondwater, is altijd aan veel kritiek&#13;
onderhevig geweest. Het RIVM onderzoekt&#13;
momenteel de mogelijkheden en consequenties&#13;
van een (wetenschappelijk verantwoorde)&#13;
verlaging van de toetsdiepte. Een verlaging&#13;
van de toetsdiepte is met de onderzoeksresultaten&#13;
van het RIVM onwaarschijnlijk geworden:&#13;
op basis van de onderzoeksresultaten is&#13;
het niet mogelijk aan te tonen dat denitrificatie&#13;
leidt tot een afname in de nitraatgehalten&#13;
met de diepte, hetgeen nodig is om de toetsdiepte&#13;
te kunnen verlagen. Staatssecretaris&#13;
Van Geel ziet ook geen aanleiding tot vervolgonderzoek.&#13;
(TK 2005-2006, 28 385, nr. 75)&#13;
&#13;
Wijziging Uitvoeringsregeling Meststoffenwet&#13;
Met ingang van 1 juli 2006 is een vrij uitgebreide&#13;
wijziging van de Uitvoeringsregeling&#13;
Meststoffenwet in werking getreden. Aanleiding&#13;
voor de wijziging is een aantal knelpunten&#13;
in de praktijk van het nieuwe mestbeleid.&#13;
De wijziging heeft onder meer betrekking op&#13;
de administratieve verplichtingen en de verplichtingen&#13;
inzake grondbemonstering en -analyse&#13;
voor de nieuwe eigenaar, houder of exploitant&#13;
van een overgedragen bedrijf dat gebruik&#13;
maakt van de derogatiemogelijkheid. Voorts&#13;
een aantal vrijstellingen van administratieve&#13;
verplichtingen en die met betrekking tot GPS/&#13;
AGR, weging, bemonstering en analyse voor&#13;
hoveniers, tuincentra en uitzonderingen in verband&#13;
met de export van champost. Bovendien&#13;
wordt een aantal bijlagen vervangen. (Stcrt.&#13;
29 juni 2006, nr. 124)&#13;
&#13;
Co-vergisting&#13;
– Evaluatie Meststoffenwet, TK 2005-2006,&#13;
28 385, nr. 73 (brief minister LNV over de&#13;
stimulering van co-vergisting van dierlijke&#13;
mest met organische reststromen, naar aanleiding&#13;
van een Algemeen Overleg, 28 juni&#13;
2006)&#13;
&#13;
Evaluatie Meststoffenwet&#13;
– Evaluatie Meststoffenwet, TK 2005-2006,&#13;
28 385, nrs. 70-72 (moties, 15 juni 2006);&#13;
Hand. TK 20 juni 2006, nr. 92, p. 5631&#13;
(stemmingen over moties: aangenomen is&#13;
motie nr. 70 over een correctiefactor voor&#13;
bedrijfsspecifieke normen); TK 2005-2006,&#13;
28 385, nr. 74 (verslag algemeen overleg&#13;
gehouden op 1 juni 2006, 5 juli 2006)&#13;
– Uitvoering mestwetgeving, Hand. TK 15 juni&#13;
2006, nr. 91, p. 5588-5591 (debat over de&#13;
uitvoering van de mestwetgeving waarbij&#13;
een drietal moties aan de orde komt)&#13;
&#13;
Inwerkingtreding Wijziging Besluit glastuinbouw&#13;
(Stb. 707), Stb. 2006, 302 (inwerkingtreding&#13;
m.iv. 5 juli 2006)&#13;
&#13;
Literatuur: ammoniak&#13;
Het juni/julinummer van het Land- en Tuinbouw&#13;
Bulletin bevat een tweetal artikelen met&#13;
betrekking tot de ammoniakregelgeving. P.P.A.&#13;
Bodden beschrijft het Besluit ammoniakemissie&#13;
huisvesting veehouderij (Besluit huisvesting)&#13;
en besluit zijn bijdrage met de opmerking&#13;
dat voor veehouderijen, waarvoor met de&#13;
inwerkingtreding van het besluit de milieuvergunning&#13;
zal vervallen vanwege de anticipatieregeling&#13;
van artikel 10 Wav en ook voor&#13;
veel IPPC-bedrijven, het Besluit huisvesting&#13;
aanleiding zal zijn tot vergunningaanvragen&#13;
voor de verandering van stalsystemen; dit&#13;
omdat de overgangstermijn relatief kort is (tot&#13;
31 oktober 2007).&#13;
E.T. de Jong bespreekt aan de hand van een&#13;
recente uitspraak van de Raad van State de&#13;
saldering van ammoniakrechten. De berekeningswijze&#13;
bij saldering blijkt volgens auteur&#13;
verfijnder dan tot nu toe werd aangenomen:&#13;
de depositie op verschillende referentiepunten&#13;
zal moeten worden beoordeeld.</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2006-09-01 00:00:00</published><modified>2006-09-01 00:00:00</modified><editiondate>2006-09-01</editiondate><htmlpath>https://denhollander.info/artikel/4077</htmlpath></article>
</articles></edition>
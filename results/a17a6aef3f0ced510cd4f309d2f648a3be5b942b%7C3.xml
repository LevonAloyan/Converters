<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1981</searchword><id>6530</id><udhid>UDH:TvAR/6530</udhid><titel>ENKELE OPMERKINGEN NAAR AANLEIDING VAN HET ARTIKEL: BUITENSPORIGE NEVENBEDINGEN IN PACHTOVEREENKOMSTEN</titel><searchwords><searchword>TvAR 12/1981</searchword><searchword>UDH:TvAR/6530</searchword></searchwords><attachments><attachment><name>1981_nr 12_Artikel_Geuze.pdf</name><extention>pdf</extention><url>https://denhollander.info/download/6303/ci</url></attachment></attachments><inleiding>De schrijver van bovengenoemd artikel vermeldt een groot aantal beschikkingen&#13;
van de Centrale Grondkamer en van de Grondkamers voor Gelderland&#13;
en Overijssel en voor Zuid-Holland en Zeeland met betrekking tot&#13;
buitensporige nevenbedingen.&#13;
Er is evenwel geen Grondkamer voor Gelderland en Overijssel, noch&#13;
voor Zuid-Holland en Zeeland. Elk der provinciale Grondkamers heeft in&#13;
taak en taakopvatting een eigen verantwoordelijkheid.&#13;
Met name is het ondergetekende bekend, dat de Grondkamer voor Gelderland&#13;
met betrekking tot de buitensporige nevenbedingen andere opvattingen&#13;
heeft dan de Grondkamer voor Overijssel.&#13;
Overigens is het niet zo verwonderlijk dat schrijver een aantal Grondkamers&#13;
samenvoegt, want het zijn in de practijk niet zozeer de Grondkamers,&#13;
dan wel de gemeenschappelijke secretariaten die het euvel van de buitensporige&#13;
nevenbedingen te vuur en te zwaard bestrijden.&#13;
Dat in deze ijver het kind nogal eens met het badwater wordt weggegooid,&#13;
moet voornamelijk worden geweten aan de omstandigheid dat bij de&#13;
secretariaten de neiging tot „schrappen" blijkbaar groter is dan het streven&#13;
door wijzigingsvoorstellen op pachtrechtelijk verantwoorde wijze overeind&#13;
te houden, wat partijen voor ogen stond bij het aangaan van de pachtovereenkomst. </inleiding><content>Wanneer b.v. de Grondkamer de bepaling ,,de pachter zal degenen, die&#13;
hem door feitelijkheden in het genot van het gepachte belemmeren, niet uit&#13;
eigen hoofde in rechten mogen betrekken zonder toestemming van verpachtster"&#13;
zonder meer schrapt (Grk. Ov., 1979), dan heeft dit een heel andere&#13;
uitwerking dan vervanging van het woord toestemming door b.v.&#13;
voorkennis, zowel in het menselijke als in het juridische vlak. De verpachter&#13;
kan er wel degelijk belang bij hebben in een geding van de pachter als&#13;
belanghebbende te worden aangemerkt.&#13;
Voorts treft het mij dat de mededelingen ex art. 95 Pachtwet veelal niet&#13;
of onvoldoende worden gemotiveerd. Wordt hierbij niet al te gemakkelijk&#13;
vergeten, dat men in wezen bezig is met het „knoeien" in een door partijen&#13;
in volle vrijheid gesloten overeenkomst, waarvoor de Pachtwet reeds een&#13;
groot aantal bepalingen van dwingend recht kent?&#13;
Wat zijn nu eigenlijk buitensporige nevenbedingen? Naar het mij voorkomt&#13;
is deze vraag niet te beantwoorden onafhankelijk van de overeengekomen&#13;
pachtprijs conform het gestelde in artikel 5 lid la van de Pachtwet, waarbij de overeengekomen pachtprijs wordt getoetst, daarbij in aanmerking&#13;
genomen de verdere inhoud van de overeenkomst.&#13;
Wanneer b.v. de pachter verplicht is de sloten welke zich tussen het gepachte&#13;
en niet-verpachte gronden van de verpachtster bevinden over de volle&#13;
breedte te onderhouden, dan lAit daar niets buitensporigs in, indien de&#13;
overeengekomen pachtprijs op deze verplichting is afgestemd.&#13;
Schrijver pleit voor één uniforme standaardovereenkomst.&#13;
Hiermede wordt, naar het mij voorkomt, de zaak op zijn kop gezet.&#13;
De Pachtwet bevat een groot aantal bepalingen van dwingend recht. Binnen&#13;
het betrekkelijk enge keurslijf dient in zekere mate contractsvrijheid te&#13;
bestaan, mede ter bescherming van de specifieke belangen van de verpachter.&#13;
Het uitstralingseffect van de moderne landbouwexploitatie gaat in de&#13;
vorm van bemesting, het gebruik van chemische bestrijdingsmiddelen,&#13;
grondwateronttrekking etc. aanzienlijk verder dan de oppervlakte van het&#13;
gepachte. Ter wille van de bescherming van aan het gepachte grenzende&#13;
houtopstanden, houtwallen, solitaire bomen en natuurterreinen kunnen in&#13;
vele gevallen een aantal nevenbedingen niet worden gemist.&#13;
Tenslotte nog één opmerking. Bij de toetsing van de pachtovereenkomsten&#13;
wordt het overgrote deel van de toetsingsnormen, als vermeld in&#13;
artikel 5, als niet geschreven beschouwd.&#13;
Daar moet geen heksenjacht op één onderdeel van dit artikel, te weten de&#13;
buitensporige nevenbedingen, tegenover staan.&#13;
De neiging om tot verpachting over te gaan is toch al niet groot en wordt&#13;
daarmede zeker niet aangemoedigd.&#13;
Ir. C. Brunt&#13;
Naschrift.&#13;
In zijn reactie op het artikel Buitensporige nevenbedingen in pachtovereenkomsten&#13;
spreekt Ir. Brunt van een „heksenjacht" op het „euvel van&#13;
buitensporige nevenbedingen". Gezien het buitensporige karakter van een&#13;
dergelijke onderzoekmethode mag deze nooit het doel van wetenschappelijk&#13;
onderzoek zijn.&#13;
De publicatie poogt een overzicht te geven van nevenbedingen die tijdens&#13;
het onderzoek als buitensporig werden gekenmerkt opdat deze buitensporige&#13;
nevenbedingen in de toekomst door opstellers van (ontwerp-) pachtovereenkomsten&#13;
zullen kunnen worden voorkomen.&#13;
De aanbeveling om tot één uniforme standaard-pachtovereenkomst voor alle grondkamers in Nederland te komen berust ook op het idee van fouten&#13;
voorkomen, in dit geval door het goede voorbeeld te stellen, en niet, zoals&#13;
Ir. Brunt suggereert, om de binnen de bestaande contractsvrijheid naar&#13;
vorm en inhoud afwijkende pachtovereenkomsten tot een enkele standaardpachtovereenkomst&#13;
om te vormen. Ik blijf van mening dat één uniform&#13;
model van een pachtovereenkomst voor alle 11 provinciale grondkamers&#13;
een uniforme toepassing van de Pachtwet bevordert.&#13;
De claim dat de moderne landbouwexploitatievormen een uitstralingseffect&#13;
zouden hebben welke de oppervlakte van het gepachte overschrijdt en&#13;
derhalve een aantal nevenbedingen niet gemist kan worden sluit echter niet&#13;
uit dat deze nevenbedingen een buitensporig karakter kunnen vertonen; het&#13;
verbod om kunstmest toe te passen zal voor moderne landbouwers in vrijwel&#13;
alle gevallen, onafhankelijk van de hoogte van de pachtprijs en de ligging&#13;
van het gepachte een ernstige belemmering in de bedrijfsuitoefening&#13;
betekenen.&#13;
Met dank voor Uw reactie,</content><legacyfootnotes/><footnotes><footnote/></footnotes><auteurs>M. C. Geuze</auteurs><published>1981-12-01 00:00:00</published><modified>1981-12-01 00:00:00</modified><editiondate>1981-12-01</editiondate><htmlpath>https://denhollander.info/artikel/6530</htmlpath></article>
</articles></edition>
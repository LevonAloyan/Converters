<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1997</searchword><id>4898</id><udhid>UDH:TvAR/4898</udhid><titel>G. van Benthem / De minister van Landbouw, Natuurbeheer en Visserij (TvAR 1997/4874)</titel><searchwords><searchword>TvAR 5/1997</searchword><searchword>TvAR 1997/4874</searchword><searchword>UDH:TvAR/4898</searchword></searchwords><attachments><attachment><name>1997_nr 5_Rechtspraak_4874.pdf</name><extention>pdf</extention><url>https://denhollander.info/download/4840/ci</url></attachment></attachments><inleiding>Beschikking uitvoering EEG-premieregeling aanhouden zoogkoeienbestand 1981, art. 7, tweede lid, 8, eerste lid en 9, eerste lid, onder-deel h&#13;
&#13;
Afwijzing aanvraag premierechten voor zoogkoeien. Naar het oordeel van het College rust in beginsel op degene die voor premie in aanmerking wenst te komen de plicht om aan te tonen dat hij aan de voorwaarden voor premietoekenning voldoet. Wanneer, zoals in casu op grond van het AID-onderzoek, ernstige twijfels rijzen omtrent de juistheid van verstrekte gegevens, is het derhalve aan belanghebbende deze twijfels weg te nemen. Beroep ongegrond.</inleiding><content>Uitspraak in de zaak van:&#13;
G. van Benthem,&#13;
wonende te St. Jansklooster, appellant,&#13;
tegen&#13;
de minister van Landbouw, Natuurbeheer en Visserij,&#13;
zetelend te 's-Gravenhage, verweerder.&#13;
1. Het verloop van de procedure&#13;
Verweerder heeft bij brief van 16 juni 1994, kenmerk J. 947778 II, aan appellant medege-deeld diens bezwaar tegen het besluit van de Directeur Landbouw, Natuur en Openlucht-recreatie in de provincie Overijssel (hierna: de directeur LNO) van 7 juli 1993, tot afwijzing van appellants aanvraag op grond van de Be-schikking uitvoering EEG-premieregeling aanhouden zoogkoeienbestand 1981 (hierna: de Beschikking), ongegrond te verklaren. Bij beroepschrift, ingekomen ter griffie van het College op 21 juli 1994 en aangevuld bij schrij-ven van 15 september 1994, heeft appellant te-gen eerstvermeld besluit bij het College beroep ingesteld.&#13;
Op 12 december 1994 heeft verweerder, onder overlegging van de op de zaak betrekking heb-bende stukken, een verweerschrift, strekkende tot ongegrondverklaring van het beroep, inge-diend.&#13;
Het College heeft de zaak onderzocht ter te-rechtzitting van 3 april 1996. Bij die gelegen-heid hebben partijen bij monde van hun ge-machtigden hun standpunt nader toegelicht. Tevens is ter zitting verschenen H. Visscher, ambtenaar van de Algemene Inspectiedienst van verweerders ministerie (hierna: AID), voor het verstrekken van inlichtingen.&#13;
2. De vaststaande feiten&#13;
- Appellant exploiteert een landbouwbedrijf.&#13;
- Op 6 november 1992 is door appellant voor tachtig zoogkoeien premie aangevraagd op grond van de Beschikking.&#13;
- Naar aanleiding van deze aanvraag is door de AID een onderzoek ingesteld.&#13;
- Vervolgens heeft de directeur LNO de aan vraag van appellant bij besluit van 7 juli 1993 afgewezen omdat&#13;
"u op uw bedrijf niet gedurende ten minste zes maanden, te rekenen vanaf de dag van indie-ning van de aanvraag, een aantal zoogkoeien of ter vervanging daarvan drachtige vaarzen hebt aangehouden dat ten minste gelijk is aan het aantal zoogkoeien waarvoor door u premie is aangevraagd (artikel 8, eerste lid, van de Be-schikking uitvoering EEG-premieregeling aanhouden zoogkoeienbestand 1981). U heeft van de 80 aangevraagde zoogkoeien er 36 na datum indiening aanvraag aangekocht."&#13;
- Het door appellant tegen dit besluit inge- diende bezwaarschrift is door verweerder bij het bestreden besluit ongegrond verklaard.&#13;
3. Het bestreden besluit&#13;
Bij het bestreden besluit heeft verweerder on-der meer het volgende overwogen: "Mij is het volgende gebleken. Uw premie-aanvraag voor 80 zoogkoeien (gedateerd 6 november 1992) is op 6 november 1992 door de districtsbureauhouder ontvangen.&#13;
Tijdens een op 7 januari 1993 en 29 april 1993 door de Algemene Inspectiedienst gehouden controle is gebleken dat 36 van de 80 voor pre-mie opgegeven zoogkoeien werden aange-&#13;
kocht na de datum van indiening van Uw aan-vraag, en wel op de volgende data: 13 november 1992 (11 stuks), 17 november 1992 (12 stuks) en 30 november 1992 (13 stuks). U hebt derhalve bij Uw aanvraag onjuiste gege-vens verstrekt, nu U voor 80 zoogkoeien pre-mie hebt aangevraagd, terwijl er op het mo-ment van indiening van Uw aanvraag slechts 44 zoogkoeien op Uw bedrijf aanwezig waren. Ingevolge artikel 7, tweede lid, kan alleen pre-mie aangevraagd worden voor zoogkoeien die op het moment van indiening van de aanvraag op het bedrijf aanwezig zijn. Ik meen dan ook dat U op grond van het bepaalde in artikel 9, eerste lid, onderdeel b, niet in aanmerking komt voor premie voor het seizoen 1992/1993. Voorts concludeer ik dat het verschil tussen het aantal werkelijke subsidia-bele dieren en het voor premie opgegeven aan-tal dieren groter is dan vijf procent. Mitsdien is artikel 9, tweede lid, niet van toepassing. Ik heb voorts overwogen dat U bij de onderte-kening van Uw aanvraag hebt verklaard op de hoogte te zijn van en te voldoen aan de aan de regeling verbonden voorwaarden. Bovenver-melde voorwaarden staan vermeld op het aan-vraagformulier, zodat U hiervan redelijkerwijs op de hoogte kon zijn.&#13;
Bovendien heeft de Commissie voor de be-zwaarschriften U bij brief d.d. 2 februari 1994 in de gelegenheid gesteld om, zo mogelijk aan de hand van schriftelijke stukken, aan te tonen dat er op het moment van indiening van Uw aanvraag wel 80 zoogkoeien op Uw bedrijf aanwezig waren. Op deze brief heeft de Com-missie voor de bezwaarschriften geen reactie van U mogen vernemen.&#13;
Op grond van het bovenstaande en over-eenkomstig het advies van de desbetreffen-de afdeling van de Commissie voor de bezwaarschriften verklaar ik Uw bezwaar-schrift ongegrond."&#13;
4. De grieven van appellant&#13;
Appellant heeft, samengevat, de volgende grie-ven tegen het bestreden besluit aangevoerd. Ten onrechte heeft verweerder zich op het standpunt gesteld dat er op 6 november 1992 geen 80 zoogkoeien op het bedrijf van appel-lant aanwezig waren. De vermelding in het AID-rapport dat van de ten tijde van de con-&#13;
trole aanwezige 80 zoogkoeien er 36 zijn aan-gekocht na 6 november 1992, is onjuist. Uit de stallijst van november 1992 blijkt dat op het bedrijf 69 zoogkoeien aanwezig waren. Op deze lijst ontbreekt een twaalftal zoogkoeien waarvoor op 31 oktober 1992 een gezond-heidsverklaring is afgegeven. Uit de door ap-pellant overgelegde aan- en afvoerlijst van het Overijssels Rundveesyndicaat blijkt dat deze zoogkoeien niet zijn afgevoerd in de periode van 1 januari 1992 tot en met 6 november 1992. Ook deze zoogkoeien waren op 6 november 1992 op het bedrijf van appellant aanwezig. In-dien op 6 november 1992 alle zoogkoeien zou-den zijn geteld, dan had, aldus appellant, kun-nen worden geconstateerd dat er tenminste tachtig zoogkoeien op het bedrijf aanwezig waren.&#13;
Tijdens de zitting is in dit verband van de zijde van appellant nog betoogd dat verweerder zich ten onrechte op het standpunt heeft gesteld dat mocht worden afgegaan op de aan- en afvoer-lijst van 9 december 1992. Op deze lijst is voor een negental runderen, vermeld op voor-noemde gezondheidsverklaring, een andere, la-tere aanvoerdatum vermeld dan op de lijst van 26 augustus 1994. De aanvankelijke registratie door het Overijssels Rundveesyndicaat was onjuist. Deze onjuiste registratie is nadien rechtgezet.&#13;
Appellant betwist in de tweede plaats de ver-melding in het AID-rapport dat de aanschaf van de 36 zoogkoeien geen vervanging zou be-treffen.&#13;
Ten slotte is het bestreden besluit in strijd met het zorgvuldigheidsbeginsel omdat appellant in de bezwaarfase niet is gehoord. De beweer-delijk door verweerder verzonden brief van 2 februari 1994, waarin appellant is uitgenodigd om, zo mogelijk, aan de hand van schriftelijke stukken aan te tonen dat er ten tijde van de in-diening van de premie-aanvraag tachtig zoog-koeien op zijn bedrijf aanwezig waren, is door appellant niet ontvangen.&#13;
5. De beoordeling van het geschil&#13;
Ingevolge artikel 7, tweede lid, van de Beschik-king is het voor premie in aanmerking te ne-men aantal koeien ten hoogste gelijk aan het aantal zoogkoeien, met uitzondering van drachtige vaarzen, dat op het moment van in-&#13;
diening van de aanvraag op het bedrijf aanwe-zig is. Indien blijkt dat de producent bij zijn premie-aanvraag onjuiste gegevens heeft ver-strekt, wordt ingevolge artikel 9, eerste en tweede lid, geen premie toegekend, dan wel wordt indien het aantal subsidiabele dieren minder dan vijf procent van het opgegeven aantal verschilt, de premie met twintig procent verlaagd.&#13;
Het College staat voor de beantwoording van de vraag of verweerder zich op goede gronden op het standpunt heeft gesteld dat appellant bij zijn aanvraag onjuiste gegevens heeft verstrekt en derhalve niet voor premie voor het seizoen 1992/1993 in aanmerking kwam. Het College stelt bij de beantwoording van deze vraag voorop dat in beginsel op degene, die voor premie in aanmerking wenst te komen, de plicht rust om aan te tonen dat hij aan de voorwaarden voor premietoekenning voldoet. Wanneer, zoals in casu op grond van het AID-onderzoek, ernstige twijfels rijzen omtrent de juistheid van verstrekte gegevens is het derhalve aan belanghebbende deze twijfels weg te nemen.&#13;
Hetgeen door appellant naar voren is gebracht wettigt naar het oordeel van het College niet de conclusie dat ten tijde van de indiening van de aanvraag, het aantal door appellant bij de premie-aanvraag opgegeven zoogkoeien ook daadwerkelijk op diens bedrijf aanwezig was. Ook indien zou moeten worden aangenomen dat juist is hetgeen appellant heeft gesteld met betrekking de zoogkoeien waarvoor op 30 ok-tober 1992 een gezondheidsverklaring is afge-geven, moet worden vastgesteld dat in novem-ber 1992, doch na 6 november, nog tenminste 24 zoogkoeien op diens bedrijf zijn aange-voerd. Gesteld noch gebleken is dat in die pe-riode aanmerkelijk meer zoogkoeien dan het in de premie-aanvraag opgegeven aantal op het bedrijf van appellant aanwezig waren. Welis-waar heeft appellant betoogd dat de constate-ring in het AID-rapport dat het bij de aanschaf van voormelde 24 koeien niet om vervanging zou gaan onjuist is, maar voor deze stelling is door appellant geen begin van bewijs aange-dragen.&#13;
Met betrekking tot de desbetreffende grief van appellant merkt het College nog op dat ver-weerder, gelet op alle feiten en omstandighe-&#13;
den die hem na ontvangst van het bezwaar-schrift bekend waren en de van belang zijnde voorschriften in aanmerking genomen, het be-leggen van een hoorzitting achterwege heeft kunnen laten.&#13;
Gelet op het voorgaande moet de conclusie zijn dat verweerder terecht heeft geweigerd om aan appellant de gevraagde premie toe te ken-nen.&#13;
Aangezien ook overigens niet is gebleken van feiten of omstandigheden, op grond waarvan moet worden geoordeeld dat het bestreden be-sluit onrechtmatig is, dient het beroep onge-grond te worden verklaard. Het College acht geen termen aanwezig voor toepassing van artikel 8:75 van de Algemene wet bestuursrecht. Dienovereenkomstig wordt beslist.&#13;
6. De beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs/><published>1997-05-01 00:00:00</published><modified>1995-05-23 00:00:00</modified><editiondate>1997-05-01</editiondate><htmlpath>https://denhollander.info/artikel/4898</htmlpath></article>
</articles></edition>
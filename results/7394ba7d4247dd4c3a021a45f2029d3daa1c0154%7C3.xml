<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1980</searchword><id>6571</id><udhid>UDH:TvAR/6571</udhid><titel>RECHTSPRAAK IN PACHTZAKEN.</titel><searchwords><searchword>TvAR 11/1980</searchword><searchword>UDH:TvAR/6571</searchword></searchwords><attachments><attachment><name>1980_nr 11_Artikel_Leijten.pdf</name><extention>pdf</extention><url>https://denhollander.info/download/6344/ci</url></attachment></attachments><inleiding>1. In zijn geruchtverwekkend * proefschrift: Rechtsvinding door de burge- lijke rechter, in 1978 in druk verschenen, heeft H. J. Snijders uitspraken van de eerste civiele kamer van de Hoge Raad uit de jaren 1970 tot en met 1974 en civiele arresten van gerechtshoven uit het jaar 1973 aan een kwanti- tatief onderzoek onderworpen. Het betrof 576 uitspraken van de Hoge Raad en 538 uitspraken van hoven (iedere vierde uitspraak uit het geheel van de civiele jaarproduktie).&#13;
Het gaat daarbij dus om vragen als: hoe dikwijls beriepen hoven zich ter ondersteuning van hun beslissing op de wetshistorie, hoe vaak werd door de Hoge Raad een a-contrario redenering gevolgd? en niet over vragen als: waarom beroepen die hoven zich zo zelden op wetshistorie of: bood de a-contrario redenering van de Hoge Raad in de gevallen waarin zij werd gebruikt, redelijke uitkomsten.</inleiding><content>2. Aanvankelijk wilde Snijders alleen uitspraken van gerechtshoven in zijn onderzoek betrekken (blz. 5). Een proefonderzoek toonde echter aan "dat zelfs een analyse van 2000 uitspraken onvoldoende interessante conclusies op het terrein der rechtsvinding zou opleveren". Even verder schrijft de auteur: " in tegenstelling tot de rechtspraak van de Hoge Raad is de jurispru- dentie van de Gerechtshoven uit rechtsvormend oogpunt veelal onbelang- rijk," (blz. 8)&#13;
3. Onder de uitspraken van de gerechtshoven zijn ook die van de Pachtka- mer bij het Arnhemse Hof opgenomen, in totaal 26 stuks.&#13;
Uit de vragenlijst (blz. 242, 1.29, 11 en 39) blijkt, dat de pacht-rechtspraak, die onderzocht werd, betrekking had op de navolgende onder-werpen: verlenging(sverzoek) van de pachtovereenkomst en schriftelijke vastlegging of ontbinding van de pachtovereenkomst.&#13;
4. Welke konstateringen doet Snijders voor de rechtspraak in pachtzaken? Na vastgesteld te hebben, dat bij 36 uitspraken (6,7%) van de hoven&#13;
"een belangenafweging voorkomt" (bedoeld zal zijn: in de weergave van het arrest uitdrukkelijk over een belangenoverweging wordt gesproken) stelt Snijders dat het in 10 gevallen daarvan betrof het thema: verlenging&#13;
*Anderen maakten het gerucht. Zoals d' Olivera en de promotor van Snijders. Zie NJBL 1979, inclusief slagroomtaart. pachtovereenkomst en dat is dus, zo zou ik er aan toe willen voegen, in bijna 40% van alle onderzochte pachtzaken.&#13;
Op het eerste gezicht lijkt dat vrij vanzelfsprekend: Verlenging danwel niet verlenging van een pachtovereenkomst is een zaak waarbij de belangen van de pachter tegenover die van de verpachter staan en de pachtwet zal de rechter dus in veel gevallen konfronteren met belangen die moeten worden - of die zijn - afgewogen. Dat is juist. Civiele rechtspraak is altijd een afweging van belangen. Maar waar het om gaat is of die afweging reeds door de wetgever heeft plaatsgevonden of dat de wetgever de rechter tot die afweging verplicht. Al naar gelang de wetgever de rechter daarbij al dan niet volledig vrij laat zijn de normen "vager". Andere keren verplicht de wetgever de rechter niet uitdrukkelijk tot belangenafweging, maar laat deze wel toe.&#13;
Helaas geeft Snijders daarna een totaal verkeerd voorbeeld "van de bete-kenis van de belangenafweging in de jurisprudentie" in een pachtzaak. Ik citeer hier woordelijk:&#13;
Het Hof te Arnhem (pachtkamer) overweegt op 22-1-1973 (De Pacht 1973, 3170)" dat het verlies van het gepachte voor geïntimeerde een ernstige aanslag van de grondslag van zijn maatschappelijk bestaan zal betekenen, omdat geïntimeerde zo'n marginaal bedrijfje heeft dat hij daarvan niets kan missen zonder dat dat ernstige gevolgen zal hebben voor zijn bestaansmogelijkheid; overwegende, dat dit niet wegneemt, dat het verzoek van geïntimeerde tot verlenging van de pachtovereenkomst met toepassing van art. 41 der Pachtwet toch zou moeten worden afgewezen, omdat het persoonlijk gebruik van het verpachte land voor appellant, die op zeer zware lasten zit en die dringend behoefte heeft aan uitbreiding van zijn areaal en daarmede van zijn inkomsten, onder de huidige omstandigheden zeker van overwegende betekenis is.&#13;
5. Dat de auteur er in gelopen is toen hij dat als een voorbeeld van belangenafweging in en door de jurisprudentie aanmerkte is verre van on-begrijpelijk, wanneer hij, zoals ik aanneem, niet enige tijd in de praktijk van de pachtrechtspraak heeft meegelopen.&#13;
Het lijkt er immers op, dat het belang van de pachter: om door verlies van het gepachte niet ernstig aangetast te worden in de grondslag van zijn maatschappelijk bestaan, wordt o/gewogen tegen het belang van de ver-pachter: om zelf de tot op heden verpachte grond te gaan gebruiken en dat die afweging als uitkomst heeft, dat het belang van de verpachter "overweegt". Maar zo is het niet. In artikel 41 lid 2 sub 2 van de Pachtwet heeft de term "van overwegende betekenis" geen relationele betekenis, gewoon gezegd: zij geeft niet aan, zoals het lijkt, dat het belang van de verpachter groter moet zijn dan dat de pachter, maar dat het groot moet zijn:&#13;
- van overwegende betekenis is, hetgeen volgens vaste rechtspraak aldus moet worden opgevat dat de verpachter of een van de andere genoemde belanghebbenden op de eigen exploitatie van het bedrijf als belangrijkste bron van inkomsten is aangewezen. Is dat laatste het geval dan moet de Pachtkamer het verlengings verzoek afwijzen.... De gezaghebbende auteur Van Andel zegt het aldus: "De term "overwegende betekenis" houdt dus niet in een vergelijking met de betekenis, die het gepachte heeft voor de pachter, doch betekent alleen: een zeer groot belang van de verpachter". (1). Niet anders De Haan: "De betekenis voor de verpachter moet dus door de rechter onafhankelijk van pachters belang worden beoordeeld en van een belangenafweging tussen partijen kan pas sprake zijn, wanneer die betekenis niet bij voorbaat overwegend is gebleken"(2).&#13;
In de aangehaalde beschikking beslist de pachtrechter dat het zelf in gebruik gaan nemen van het verpachte voor de verpachter van overwegende betekenis is en in dat geval verbiedt de wetgever de rechter om de belangen van pachter en verpachter nog af te wegen, om, anders gezegd, met hoe grote belangen van de pachter dan ook nog rekening te houden. De wetgever weegt namelijk zelf af: wil de verpachter (of zijn familie) het verpachte zelf gaan gebruiken en is dat gebruik voor hem (of zijn familie) van (zeer) grote (van overwegende) betekenis dan kan niets de pachter meer redden, ook niet de omstandigheid, dat hij door verlies van het gepachte in de grondslag van zijn maatschappelijk bestaan wordt aangetast.&#13;
Nu kan Snijders erover klagen, dat de beschikking van het Hof dan wat het eerste deel betreft volslagen overbodig is en die klacht is ten dele juist. Ten dele, want te verdedigen valt dat pas nadat is gebleken dat verlies van het gepachte de pachter aantast in de grondslag van zijn maatschappelijk bestaan, de eis gesteld kan worden dat het eigen gebruik van de verpachter voor hem van overwegende betekenis is.&#13;
Géén voorbeeld hier dus van door de wet aan de rechter opgedragen be-langenafweging maar, in tegendeel, van een wettelijk tot de rechter gericht verbod tot afweging welk verbod voor een pachter bijzonder hard aan kan&#13;
1) Assen-serie; Bijzondere overeenkomsten, 4e druk, 1976 blz. 207 waar ook 6e formulering uit de M.v.T. wordt vermeld. (2) Prof. mr. P. de Haan, Pachtrecht, 1969, blz. 398. komen. Ik verlaat het terrein van het kwantitatieve onderzoek een moment als ik zeg, dat wellicht daarom niet zo gemakkelijk door de rechtspraak wordt aangenomen, dat het persoonlijk gebruik voor de verpachter van overwegende betekenis is.&#13;
6. Eén, controleerbaar, geval uit het toch al schamele materiaal van 26 za- ken verdwijnt daarmee in de, verbaal, zo vaak misbruikte mistflarden.&#13;
Ik wil daar nog wat aan toevoegen: echte rechterlijke belangenafweging, komt, hoe vreemd dat ook lijkt, in het pachtrecht bij het onderwerp dat zich daartoe het meest leent: de pachtverlenging, betrekkelijk maar bij uit-zondering voor: Want stel, dat het belang van de verpachter bij eigen ge-bruik van de grond niet van overwegende betekenis is (als dat wel het geval is, is er zonder meer geen sprake van afweging) en stel, dat de pachter door verlies van het gepachte in de grondslag van zijn maatschappelijk bestaan wordt aangetast (is dat niet het geval dan wint de verpachter met eigen ge-bruik het pleit ook zonder meer) wat houdt de afweging "naar billijkheid" die de wet voorschrijft dan in werkelijkheid nog in? Als ik het zo stel: er moeten twee belangen worden afgewogen, waarvan het ene niet (zeer) groot is terwijl het ander een levensbelang is (want aantasting van de maatschap-pelijk grondslag van het bestaan is moeilijk anders te omschrijven), dan weet toch iedereen mét deze gegevens de uitkomst van die afweging, behou-dens in wel zeer uitzonderlijke gevallen. Men ziet dan ook in de rechtspraak amper echte pogingen om deze belangenafweging anders te motiveren dan met een beroep op de billijkheid die meebrengt, dat de pacht verlengd wordt en dat komt hierop neer dat waar de wet belangenafweging toestaat en voorschrijft, die belangen reeds zo in objectieve importantie verschillen, dat de uitkomst (bijna steeds) zonder meer gegeven is.&#13;
Ik zou daarom die tien (althans die negen andere) zaken betreffende ver-lenging van de pachtovereenkomst, waarbij expliciete belangenafweging plaatsvond, best eens willen bestuderen.&#13;
7. Naar ik meen had Snijders de pachtuitspraken van het Arnhemse Hof belist niet op deze wijze in zijn onderzoek moeten betrekken. Over popula-tie en representatieve steekproeven heb ik ook wel eens iets opgestoken en op grond daarvan en van wat ik hiervoor heb betoogd denk ik dat die 26 za-ken uit 1974, bestudeerd door iemand, die niet bijzonder vertrouwd is met pachtwetgeving en pachtrechtspraak - het inzicht in de pachtrechtspraak een heel aparte tak van de rechtspraak - allerminst kunnen verhelderen.&#13;
Tot recht verstand van zaken: ik bespreek een klein deel van het proef-schrift van Snijders, een deel, waarin hij, naar stellig valt aan te nemen, niet het best thuis is, en dat laat onverlet dat ik dat proefschrift als zodanig heel nuttig vind zij het bovendien vooral voor leden van gerechtshoven, nogal ontnuchterend. Kortom, dat mijn oordeel over de in het onderzoek betrokken pachtrechtspraak en de wijze waarop dat gebeurt, duidelijk negatief uitvalt, is niet bepalend voor een oordeel over de studie zelf. Ik wil uitdrukkelijk zeggen, dat dat eindoordeel wel positief uitvalt.&#13;
Het is vervelend voor Snijders, dat misschien straks ook nog iemand gaat studeren op de vraag of in zijn studie de rechtspraak inzake het kwekersrecht volledig tot haar recht is gekomen. Al is dat tóch wel een andere zaak.&#13;
8. Ik denk namelijk, dat de pachtrechtspraak een heel eigen en niet onbe- langrijke plaats inneemt in het geheel van de rechtspraak, een plaats die, ik zeg het met nadruk, mede "politiek" bepaald is. Door het zo te stellen roep ik uiteraard weerstand op. Maar is het gecodificeerde pachtrecht in wezen niet, overal waar het bestaat, een politieke verworvenheid van de pachters? Is dus rechtspraak niet medewerking aan of afbraak van die verworvenheid?&#13;
Hierover nog een opmerking: rechtspraak moet vage normen uitleggen, invullen, zo'n vage norm is: aantasting van de grondslag van het maat-schappelijk bestaan van de pachter. Een andere vage norm is: de overwegende betekenis van het eigen gebruik van het verpachte door de verpachter. Wie nu niet bereid is te erkennen, dat de invulling van deze vage normen op politieke wijze kan gebeuren, en tot op zekere hoogte op politieke wijze mòèt gebeuren, met die persoon wens ik niet meer on speaking terms te verkeren.&#13;
9. Wèl echter met Dr. Snijders, al heeft hij ons voorts over de pacht rechtspraak van het Arnhemse Hof niet zo erg veel (schokkends) meer aan te bieden. Ik vat zijn uitspraken zorgvuldig (hoop ik) samen:&#13;
a) Er zijn grote verschillen tussen de Pachtkamer te Arnhem en de burge- lijk kamers van de Nederlandse gerechtshoven: "Bij de Pachtkamer vindt men regelmatig expliciete belangenafweging en gevalsvergelijking in tegenstelling tot de burgelijke kamers. Omgekeerd doen de laatste veelvuldig een beroep op een bepaald belang sec, hetgeen bij de Pacht kamer niet voorkomt. Deze verschillen berusten niet op een verschil van inzicht tussen de betrokken rechters of op een verschil van aard van de betrokken rechtsinstantie maar vinden hun oorzaak in het type wetge ving dat aan de orde is".&#13;
b) Even later komt de auteur tot deze conclusie: "er zijn tussen de cassabe- le en niet cassabele zaken geen opmerkelijke verschillen aangetroffen. In de practijk valt de indeling namelijk samen met het onderscheid tussen de pachtzaken en de overige burgelijke zaken. Dit resultaat is opmerkelijk want de hypothese leek mij vrij reëel, dat de Pachtkamer te Arnhem meer de rechtsvindingsmodus van de H. R. zou kiezen. Ook bij de Pachtkamer ligt echter het accent op het feitelijk element in de beslissing en niet op het juridische..."&#13;
c) In pachtzaken komt meer expliciete regeltoepassing voor dan in de overige gerechtshofzaken. Volgens Snijders valt dit te verklaren uit de hiërarchische functie van de Pachtkamer als hoogste rechter in pachtza- ken en/of uit de invloed van lekenrechters die wellicht eerder dan de overige rechters geneigd zijn hun uitspraak te motiveren met een regel.&#13;
d) De Pachtkamer te Arnhem neemt veelvuldig beslissingen over vage normbestanddelen.&#13;
10. De eerste vraag die rijst is vanzelfsprekend hoe de uitspraak onder a ("grote verschillen") is te rijmen met die onder b ("geen opmerkelijke ver schillen tussen cassable en niet cassabele zaken").&#13;
Het onder a vermelde, voorzoveel inhoudende, dat de burgelijke kamers der gerechtshoven veelvuldig een beroep doen op een belang sec, hetgeen bij de Pachtkamer niet voorkomt, is als aangetoond, wat de cursief gedrukte zinsnede betreft, zonder meer onjuist: in een groot aantal gevallen is het het belang sec van de verpachter bij eigen gebruik, bij eigen gebruik met overwegende betekenis dat de rechter verplicht in zijn voordeel te beslissen: slechts zelden komt het tot een echte belangenafweging.&#13;
11. Enkele opmerkingen nu over de gevalsvergelijking, die in de pachtrechtspraak meer dan elders zou voorkomen. Wat verstaat Snijders daar onder? Hij gewaagt van een vergelijking met imaginaire gevallen en noemt als fraai schoolvoorbeeld daarvan het derde Schelde-arrest (N.J. 197,55).&#13;
Volgens mij gaat het ongeveer hier om: het echte geval wordt vergeleken met twee andere denkbeeldige gevallen die wereldwijd uit elkaar liggen, in het ene denkbeeldige geval zegt ieder spontaan: natuurlijk heeft de regel daar gèèn betrekking op en even spontaan meent ieder dat de regel wel toepassing vindt in het tegenovergestelde denkbeeldige geval. Het concrete geval ligt ergens op de lijn tussen die twee denkbeeldige gevallen en ik heb de gedachte van Wiarda altijd zo menen te moeten verstaan, dat vervolgens beslissend is of het konkrete geval dichter bij het ene danwel bij het andere denkbeeldige geval ligt.&#13;
Het probleem wordt daarmee echter alleen maar verschoven: het gaat er nu om vast te stellen of de concrete zaak dichter bij het ene dan wel bij het andere uiterste ligt en dat is een kwestie van taxatie, sommigen noemen dat politiek.&#13;
Begrijp ik Snijders goed dan betoogt hij dat in de pachtrechtspraak gevalsvergelijking door de wetgever als het ware aan de rechter is opgedragen waar deze moet nagaan of de pachter als een goed pachter het bedrijf heeft gevoerd (blz. 157).&#13;
De goede pachter en de bonus pater familias ontmoeten elkaar hier, maar zie ik het goed dan is er in het geheel geen sprake van een methode van rechtsvinding maar van een werkwijze binnen elke soort rechtsvinding, die uiterst vanzelfsprekend is: van de werknemer wordt in art. 1639 B. W. verwacht de bedongen arbeid naar beste vermogen te verrichten: is dat niet: handelen als een goed werknemer? En wie iets in bewaring neemt, zou hij de zaak niet als een goed bewaarnemer moeten beheren?&#13;
Kortom van ieder die in enige zakelijke kwaliteit optreedt, eist het recht dat hij dit fatsoenlijk doet en ik zie niet, hoe men die materiele rechtseis binnen de pachtrechtspraak zinvol tot een wijze van rechtspreken kan ombuigen.&#13;
12. Bij de pachtrechtspraak vindt voorts volgens de schrijver meer explicie- te regeltoepassing plaats dan bij de rechtspraak van de hoven in burgelijke zaken. Daarin zou de pachtrechtspraak van het Hof dan op die van de Hoge Raad lijken en dat zou te verklaren zijn uit het feit dat de pachtkamer van het Hof te Arnhem het voor dat soort zaken op de zelfde wijze te zeg gen heeft als de Hoge Raad voor andere zaken. Het is best mogelijk maar ik weet niet wat ik aan dit soort uitspraken heb en vooral niet wat ik ermee moet doen. Dat die grote hoeveelheid expliciete regeltoepassing te wijten (danken) zou zijn aan lekenrechters, die eerder dan beroepsrechters hun uitspraken willen motiveren met een regel, lijkt me in ieder geval onjuist. Allereerst, maar niet voornamelijk, omdat overal waar lekenrechters optreden gebleken is dat zij minder dan beroepsrechters op grond van regels oor delen, maar vervolgens, en beslissend (misschien mag ik het wel niet vertellen) omdat lekenrechters niet of slechts bij hoge uitzondering zich met de conceptie en redactie van uitspraken bezighouden. Dat is namelijk typisch juristenwerk&#13;
13. Juist is dat binnen de pachtrechtspraak veel gewerkt moet worden met vage normen. Veel kwantitatieve betekenis heeft dat geloof ik niet. Want de wijze waarop die normen worden ingevuld is een zaak van kwalificatie. Sommigen noemen het anders.&#13;
14. Mijn slotsom is dat de pachtrechtspraak met de bestudering van die 26 uitspraken die in het onderzoek van Dr. Snijders werden betrokken niet veel, zoal iets, vooruit is gekomen.&#13;
Het blijft onverkort van belang dat iemand zich buigt over de vraag wat het eigene van de pachtrechtspraak is. Ik denk namelijk, dat een onderzoek vanuit dat gezichtspunt opgezet, wèl bijzondere zaken aan het licht kan brengen.</content><legacyfootnotes/><footnotes><footnote/></footnotes><auteurs>J. Leijten.</auteurs><published>1980-11-01 00:00:00</published><modified>1980-11-01 00:00:00</modified><editiondate>1980-11-01</editiondate><htmlpath>https://denhollander.info/artikel/6571</htmlpath></article>
</articles></edition>
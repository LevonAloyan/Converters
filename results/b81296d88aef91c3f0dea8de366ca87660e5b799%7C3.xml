<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1992</searchword><id>6619</id><udhid>UDH:TvAR/6619</udhid><titel>'Hermanus Franciscus Stephanus Maria Harink 1. Bernardus Henricus Maria Scholten Meilink Lenferink, 2. Bernardus Johannes Maria Scholten Meilink Lenferink' (TvAR 1992/4580)</titel><searchwords><searchword>TvAR 10/1992</searchword><searchword>TvAR 1992/4580</searchword><searchword>UDH:TvAR/6619</searchword></searchwords><attachments><attachment><name>1992_nr 10_Rechtspraak_4580.pdf</name><extention>pdf</extention><url>https://denhollander.info/download/6384/ci</url></attachment></attachments><inleiding>Pachtwet, art. 25; Beschikking&#13;
superheffing 1988, art. 19&#13;
Een handelen als goed pachter brengt mee&#13;
dat het een pachter in het algemeen niet vrijstaat&#13;
de grond aan de verpachter op te leveren&#13;
zonder deze in de gelegenheid te stellen&#13;
het daarmee samenhangende melkquotum te&#13;
verwerven.&#13;
Het melkquotum hangt in casu naar evenredigheid&#13;
samen met de grond in geschil. Het&#13;
vorenstaande is niet anders indien de litigieuze&#13;
pachtovereenkomst destijds alleen geëindigd&#13;
is omdat de pachter ten gevolge van&#13;
een misverstand te laat om verlenging heeft&#13;
verzocht, nu zulks - wat daarvan overigens&#13;
ook zij - geheel voor zijn rekening moet komen.</inleiding><content>Pachtkamer Gerechtshof Arnhem, arr. van&#13;
28 oktober 1991&#13;
(Mrs. Kok, Bierman en Van Hijlkema en mr.&#13;
ing. Jansens van Gellicum en Wentink)&#13;
Arrest in de zaak van:&#13;
Hermanus Franciscus Stephanus Maria Harink,&#13;
wonende te Saasveld (gemeente Weerselo),&#13;
appellant, procureur: mr. A.E.J.&#13;
Kuhlmann,&#13;
tegen&#13;
1. Bernardus Henricus Maria Scholten Meilink&#13;
Lenferink, 2. Bernardus Johannes Maria&#13;
Scholten Meilink Lenferink, beiden wonende&#13;
te Saasveld (gemeente Weerselo), geïntimeerden,&#13;
procureur: mr. P.C. Plochg.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Almelo tussen partijen gewezen&#13;
vonnissen van 29 maart 1989 en 10 oktober&#13;
1990, die in fotocopie aan dit arrest zijn gehecht;&#13;
Overwegende:&#13;
Appellant - hierna ook te noemen: Harink - is&#13;
bij exploiten van 31 oktober 1990 in hoger beroep gekomen van voormelde vonnissen,&#13;
met gelijktijdige dagvaarding van geïntimeerden&#13;
- hierna ook te noemen: Schol ten Meilink&#13;
Lenferink c.s. - voor dit hof.&#13;
Bij memorie van grieven zijn na te melden&#13;
grieven aangevoerd met conclusie dat het hof&#13;
de vonnissen, waarvan beroep, zal vernietigen&#13;
en, opnieuw rechtdoende, het op het gepachte&#13;
rustende, door de pachter verworven melkquotum&#13;
bij de beëindiging van de pacht geheel&#13;
of voor een zodanig gedeelte als het hof&#13;
in goede justitie redelijk en billijk acht aan de&#13;
pachter zal toewijzen, kosten rechtens.&#13;
Bij memorie van antwoord is verweer gevoerd&#13;
met conclusie dat het hof Harink in zijn&#13;
vorderingen niet-ontvankelijk zal verklaren&#13;
dan wel hem die zal ontzeggen, onder (lees:)&#13;
bekrachtiging van de vonnissen, waarvan beroep,&#13;
met veroordeling van Harink in de kosten&#13;
van het geding in beide instanties.&#13;
Ter zitting van het hof van 9 september&#13;
1991 is de zaak vervolgens bepleit, voor Harink&#13;
door mr. N.K. van den Dungen, advocaat&#13;
te Hardenberg, en voor Scholten Meilink Lenferink&#13;
c.s. door mr. E.M. Yspeert, advocaat te&#13;
Almelo.&#13;
Daarna hebben partijen de stukken - waaronder&#13;
de pleitnotities van de advocaten - aan&#13;
het hof overgelegd voor het wijzen van arrest.&#13;
De grieven&#13;
De grieven luiden als volgt:&#13;
I. Ten onrechte overweegt de pachtkamer&#13;
van het kantongerecht dat het door appellant&#13;
verkregen melkquotum is aan te merken als&#13;
een verbetering van de grond.&#13;
II. Subsidiair, voor het geval het door de&#13;
verpachter verkregen melkquotum wel moet&#13;
worden beschouwd als verbetering van de&#13;
grond, overweegt de pachtkamer van het kan&#13;
tongerecht ten onrechte dat daarvoor noch&#13;
door de pachter noch door de verpachter of&#13;
fers zijn gebracht.&#13;
III. Ten onrechte overweegt de pachtkamer&#13;
van het kantongerecht dat het in het onderha&#13;
vige geval, waarin zowel de pachter als de&#13;
verpachter een melkveebedrijf uitoefenen,&#13;
naar redelijkheid en billijkheid aan ieder van&#13;
beiden de helft van het op het gepachte rus&#13;
tende melkquotum toekomt.&#13;
IV. Ten onrechte heeft de pachtkamer van&#13;
het kantongerecht overwogen dat op het ge&#13;
pachte een melkquotum rust van 126 463 kg.&#13;
De vaststaande feiten&#13;
Als enerzijds gesteld en anderzijds erkend dan&#13;
wel niet of onvoldoende weersproken staat&#13;
ten processe het navolgende vast:&#13;
- tussen Scholten Meilink Lenferink c.s. als&#13;
verpachters en Harink als pachter heeft een&#13;
pachtovereenkomst bestaan met betrekking&#13;
tot enige percelen grond, kadastraal bekend&#13;
gemeente Saasveld, sectie B, nrs. 3817 en&#13;
3813, en gemeente Weerselo, sectie B, nrs.&#13;
3872 ged. en 3289, totaal groot 11.39.90 ha;&#13;
- bedoelde pachtovereenkomst is geëindigd&#13;
op 1 november 1986;&#13;
- inclusief de grond in geschil exploiteerde&#13;
Harink destijds een melkveebedrijf ter grootte&#13;
van 19.34.80 ha en bedroeg het toen met die&#13;
oppervlakte verband houdende melkquotum&#13;
in totaal 214 651 kilogram.&#13;
Behandeling van het geschil in hoger beroep&#13;
1. Het geschil tussen partijen betreft (zakelijk&#13;
weergegeven) de vraag of de in 1986 ten&#13;
name van Harink staande heffingvrije hoeveelheid&#13;
melk mede verband hield met de&#13;
11.39.90 ha grond die hij toen van Scholten&#13;
Meilink Lenferink c.s. in pacht had, zo ja of&#13;
hij alsdan (een gedeelte van) de met genoemde&#13;
oppervlakte verband houdende heffingvrije&#13;
hoeveelheid melk aan laatstgenoemde moet&#13;
overdragen en hoeveel dat dan moet zijn.&#13;
2. De in art. 25 der Pachtwet neergelegde&#13;
verplichting van de pachter om als een goed&#13;
pachter te handelen en bij het einde van de&#13;
pachtovereenkomst het gepachte in goede&#13;
staat aan de verpachter op te leveren, zal in&#13;
het algemeen medebrengen dat het hem niet&#13;
vrijstaat bij het einde van de pacht of gedurende&#13;
de looptijd daarvan de grond aan de verpachter&#13;
op te leveren zonder deze in de&#13;
gelegenheid te stellen de daarmede samenhangende&#13;
heffingvrije hoeveelheid melk te verwerven.&#13;
De aanspraken op het met het verpachte&#13;
samenhangende melkquotum behoren tot de&#13;
rechtsgevolgen van de pachtovereenkomst,&#13;
welke naar de aard van die overeenkomst uit&#13;
de eisen van redelijkheid en billijkheid voortvloeien.&#13;
Hieraan doet niet af de eventuele omstandigheid&#13;
dat de hoogte van dat quotum&#13;
geheel of gedeeltelijk mede is bepaald door de&#13;
activiteiten van de pachter. Immers, die activiteiten&#13;
konden alsdan, wat het gepachte betreft,&#13;
alleen maar plaatsvinden vanwege de omstandigheid&#13;
dat de pachter op grond van de pachtovereenkomst&#13;
het gepachte kon gebruiken. 3. Uit het ten processe van de zijde van&#13;
Harink aangevoerde volgt, dat de bij het einde&#13;
van de destijds tussen partijen bestaande&#13;
pachtovereenkomst door hem geëxploiteerde&#13;
grond, totaal groot 19.34.80 ha, geheel werd&#13;
gebruikt ten behoeve van zijn melkveebedrijf.&#13;
Weliswaar was een gedeelte van de betreffen&#13;
de grond in gebruik als bouwland, maar dat&#13;
betrof de teelt van snijmaïs, die - blijkens me&#13;
dedeling van Harink ter zitting van het hof -&#13;
geheel werd aangewend als voeder voor het&#13;
melkvee. Zulks brengt mede dat het ten name&#13;
van Harink staande melkquotum mede ver&#13;
band hield met de grond in geschil, dit naar&#13;
evenredigheid. Niet gebleken is immers dat&#13;
een bepaald gedeelte of bepaalde gedeelten&#13;
van de destijds door Harink geëxploiteerde&#13;
grond naar verhouding dusdanig meer dan de&#13;
overige grond heeft/hebben bijgedragen aan&#13;
het hem toegekende melkquotum dat dit met&#13;
inachtneming van alle daarvoor van belang&#13;
zijnde omstandigheden aanleiding zou moeten&#13;
zijn om terzake verschil te maken. Ook de&#13;
bouw van een ligboxenstal door Harink heeft&#13;
bedoelde evenredigheid onverlet gelaten.&#13;
4. Uit het hiervoor overwogene volgt dat&#13;
Harink in verband met het eindigen van de li&#13;
tigieuze pachtovereenkomst gehouden was en&#13;
is om desgevorderd een met de gepachte op&#13;
pervlakte evenredig gedeelte van het per 1 no&#13;
vember 1986 met de toen door hem in totaal&#13;
geëxploiteerde grond samenhangend melk&#13;
quotum aan Scholten Meilink Lenferink c.s.&#13;
over te dragen. De pachtkamer van het kan&#13;
tongerecht heeft toewijzing van de vordering&#13;
van Scholten Meilink Lenferink c.s. beperkt&#13;
tot de helft van dit evenredig gedeelte. Nu&#13;
door Scholten Meilink Lenferink c.s. in hoger&#13;
beroep daartegen geen grief is opgeworpen,&#13;
zal het hof dienovereenkomstig beslissen. In&#13;
verband hiermee is er geen plaats voor het aan&#13;
Harink toekennen van een terzake door Schol&#13;
ten Meilink Lenferink c.s. aan hem te betalen&#13;
vergoeding in geld.&#13;
5. Harink heeft nog aangevoerd dat sprake&#13;
is van bijzondere omstandigheden die in casu&#13;
aanleiding moeten zijn tot een ander oordeel&#13;
dan het vorenstaande. Hij wijst er daarbij op&#13;
dat de destijds tussen partijen bestaande&#13;
pachtovereenkomst alleen is geëindigd omdat&#13;
ten gevolge van een misverstand de opzeg&#13;
gingsbrief niet tijdig door hem is ontvangen&#13;
en hij daarom te laat om verlenging van de&#13;
pachtovereenkomst heeft verzocht. Wat daar&#13;
van overigens ook zij, hij ziet er daarbij ten&#13;
onrechte aan voorbij dat - naar het hof in de&#13;
desbetreffende verlengingsprocedure reeds&#13;
heeft overwogen - de genoemde omstandigheid&#13;
geheel voor zijn rekening moet komen en&#13;
reeds daarom kan het gestelde thans niet leiden&#13;
tot een voor betrokkenen gunstiger beslissing&#13;
inzake (de verdeling van) het melkquotum.&#13;
Ook het - eventuele - feit dat Scholten&#13;
Meilink Lenferink c.s. inmiddels een deel&#13;
(groot 2.26.50 ha) van de grond in geschil&#13;
zonder melkquotum aan Staatsbosbeheer hebben&#13;
verkocht, kan niet leiden tot een andere&#13;
slotsom.&#13;
Van andere feiten of omstandigheden die&#13;
tot een andersluidend oordeel zouden moeten&#13;
leiden, is ten processe niets gesteld of gebleken.&#13;
Slotsom&#13;
Geen der aangevoerde grieven treft doel en de&#13;
vonnissen, waarvan beroep, moeten worden&#13;
bekrachtigd met wijziging van gronden als&#13;
voormeld.&#13;
Harink moet als de ook in hoger beroep in&#13;
het ongelijk gestelde partij worden veroordeeld&#13;
in de kosten van dat hoger beroep.&#13;
Rechtdoende in hoger beroep:&#13;
Bekrachtigt de door de pachtkamer van het&#13;
kantongerecht te Almelo tussen partijen gewezen&#13;
vonnissen van 29 maart 1989 en 10 oktober&#13;
1990, waarvan beroep, met wijziging&#13;
van gronden als voormeld.&#13;
Veroordeelt Harink in de in hoger beroep&#13;
tussen partijen gevallen proceskosten, aan de&#13;
zijde van Scholten Meilink Lenferink c.s. tot&#13;
heden begroot op f 300 voor verschotten en&#13;
f 3600 voor salaris van de procureur. </content><legacyfootnotes/><footnotes><footnote/></footnotes><auteurs>Mrs. Kok, Bierman en Van Hijlkema en mr.&#13;
ing. Jansens van Gellicum en Wentink</auteurs><published>1992-10-01 00:00:00</published><modified>1991-10-04 00:00:00</modified><editiondate>1992-10-01</editiondate><htmlpath>https://denhollander.info/artikel/6619</htmlpath></article>
</articles></edition>
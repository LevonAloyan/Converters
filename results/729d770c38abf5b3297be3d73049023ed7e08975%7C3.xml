<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2008</searchword><id>5878</id><udhid>UDH:TvAR/5878</udhid><titel>NB: Nertsen</titel><searchwords><searchword>TvAR 4/2008</searchword><searchword>UDH:TvAR/5878</searchword></searchwords><attachments><attachment><name>200804_nb_tar_Wet_verbod_nertsenhouderij.pdf</name><extention>pdf</extention><url>https://denhollander.info/download/9507/ci</url></attachment></attachments><inleiding>De kamerleden Van Velzen en Waalkens verdedigen een initiatief wetsvoorstel inzake de pelsdierhouderij: de Wet verbod pelsdierhouderij (Kamerstukken II, 2007/08, 30826, nr. 4/5, brief 17 januari, nr. 6 advies Raad van State en reactie indieners, [200804_nb_tar_Wet_verbod_nertsenhouderij.pdf] nr. 7 gewijzigd wetsvoorstel  , nr. 8 memorie van toelichting). Het wetsvoorstel zit betrekkelijk eenvoudig in elkaar. Het houden, doden of doen doden van een pelsdier is verboden (art. 2). Het verbod gaat – na inwerkingtreding van de wet – in per 17 januari 2008. Uitzonderingen gelden voor bedrijven die op dat moment al pelsdieren hadden of bedrijven die over een milieuvergunning en huisvesting beschikten. Zij moeten zich melden. Voor deze bedrijven geldt het verbod niet tot 17 januari 2018 (art. 4).  Zij mogen niet uitbreiden. Ook een verkrijger van een nertsenbedrijf in verband met ‘bijzondere omstandigheden’ mag zolang blijven. Bijzondere omstandigheden zijn: plotselinge arbeidsongeschiktheid, verdeling van een gemeenschap, 65-jarige leeftijd.  Over schadevergoeding wordt niet gerept. Het oorspronkelijke wetsvoorstel bevatte nog een uitkoopregeling. De Raad van State meende echter dat deze nadere onderbouwing behoefde, waarop de indieners dit – op het eerste gezicht zonder spijt – uit het voorstel haalden. De redenering is dat de nertsenhouders tien jaar de tijd hebben om investeringen terug te verdienen en dat dat genoeg is. Bovendien wordt het onjuist gevonden om geldt uit te geven aan een bedrijfstak die als onethisch werd aangemerkt. De geschiedenis herhaalt zich. Eigenlijk zou men het artikel Nertsenhouderij in de problemen, Agrarisch recht 2000, blz. 590 – 599, er wel weer bij kunnen pakken. </inleiding><content/><legacyfootnotes/><footnotes><footnote/></footnotes><auteurs>W.Bruil</auteurs><published>2008-04-01 00:00:00</published><modified>2017-06-16 16:17:51</modified><editiondate>2008-04-01</editiondate><htmlpath>https://denhollander.info/artikel/5878</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1994</searchword><id>5227</id><udhid>UDH:TvAR/5227</udhid><titel>Poot / minister van Landbouw, Natuurbeheer en Visserij (TvAR 1994/4727)</titel><searchwords><searchword>TvAR 12/1994</searchword><searchword>TvAR 1994/4727</searchword><searchword>UDH:TvAR/5227</searchword></searchwords><attachments><attachment><name>1994_nr 12_Rechtspraak_4727.pdf</name><extention>pdf</extention><url>https://denhollander.info/download/5162/ci</url></attachment></attachments><inleiding>Uitvoeringsregeling EEG-premie schapevleesproducenten 1990, art. 6&#13;
&#13;
Op zowel 13 als 16 april 1992 heeft verzoeker 5 ooien verplaatst. Het op 13 april 1992 door verzoeker aan de districtsbureauhouder toegezonden verklaringsformulier, waarmee verplaatsingen moeten worden gemeld, voorziet echter niet in de mogelijkheid tot het vermelden van het aantal ooien, dat zal worden verplaatst, noch van andere data, dan die van de aanvang van de verplaatsing. De premieaanvraag wordt afgewezen omdat de verplaatsing niet uiterlijk de dag voorafgaand aan die, met ingang waarvan de verplaatsing plaatsvond, is gemeld.&#13;
College: Naar het oordeel van het College heeft verweerder zich ten onrechte op het standpunt gesteld dat verzoeker de verplaatsing van 5 ooien op 16 april 1992 niet tijdig heeft gemeld. (...) Verzoeker kan onder voormelde omstandigheden niet worden tegenge-orpen — zoals verweerder heeft gedaan - dat hij had moeten begrijpen dat hij de twee verplaatsingen slechts kon melden met gebruikmaking van twee afzonderlijke verklaringen.&#13;
Volgt vernietiging wegens motiveringsgebrek.</inleiding><content>Uitspraak in de zaak van:&#13;
C. Poot, wonende te Delft, verzoeker&#13;
tegen&#13;
de minister van Landbouw, Natuurbeheer en Visserij, zetelend te 's-Gravenhage, verweer-der, gemachtigde: mr. J.A. Diephuis, ambte-naar ten departemente.&#13;
1. Het verloop van de procedure&#13;
Bij brief, verzonden op 26 november 1992, heeft verweerder verzoeker mededeling ge-daan van zijn besluit diens bezwaar tegen na te melden besluit van de directeur Landbouw, Natuur en Openluchtrecreatie in de provincie Zuid-Holland (hierna: directeur LNO) onge-grond te verklaren en diens verzoek om pre-mie, als bedoeld in de Uitvoeringsregeling EEG-premie schapevleesproducenten 1990 (Stcrt. 1991, 16; hierna: de Premieregeling), voor het verkoopseizoen 1992, af te wijzen.&#13;
Tegen eerstvermeld besluit heeft verzoeker bij verzoekschrift, ingekomen ter griffie op 21 december 1992, beroep ingesteld bij het Col-lege. Daarbij heeft hij kennelijk beoogd te be-vorderen dat het College het bestreden besluit vernietigt en dat het bepaalt dat verweerder alsnog zijn aanspraak op premie zal erkennen.&#13;
Verweerder heeft op 1 maart 1993 een ver-weerschrift, strekkende tot verwerping van het beroep, ingediend en daarbij de op de zaak betrekking hebbende stukken overgelegd.&#13;
Het College heeft de zaak behandeld ter openbare zitting van 14 januari 1994, waar partijen zijn verschenen en hun standpunt na-der hebben toegelicht, verzoeker in persoon en verweerder bij monde van zijn gemachtig-de.&#13;
2. De vaststaande feiten&#13;
Op grond van de gedingstukken en het ver-handelde ter zitting staan de volgende feiten en omstandigheden ten processe vast.&#13;
- Door middel van een op 14 februari 1992 door hem ondertekend en op 18 februari 1992 door de districtsbureauhouder (hierna: DBH) ontvangen formulier heeft verzoeker de direc teur LNO gevraagd hem in het kader van de Premieregeling voor het verkoopseizoen 1992 in aanmerking te doen komen voor premie voor 62 op de datum van het invullen van het aanvraagformulier die op zijn bedrijf aanwezige ooien. Verzoeker heeft zich daarbij verplicht op ieder moment van de aanhoudperiode van 29 februari 1992 tot en met 7 juni 1992 het opgegeven aantal aan te houden ooien op zijn bedrijf te hebben, verklaard kennis te hebben genomen van en te voldoen aan de bepalingen van de Premieregeling en de hierop betrek king hebbende EEG-verordeningen en zich voorts verplicht de daarin gestelde voorwaar den, vermeld op de achterkant van het formu lier, na te leven.&#13;
- Op 15 april 1992 heeft verzoeker de DBH een op 13 april 1992 door hem, alsmede door C.F. Markus, ondertekende verklaring doen toekomen, waarop hij mededeling doet van verplaatsing met ingang van 13 april 1992 van ooien naar een ander aangeduid per ceel van voornoemde Markus. Verzoeker heeft op het verklaringsformulier in het vak, bestemd voor het zogenoemde ooinummer, in te vullen door de DBH, achter het woord 'ooi', vermeld '10'. Laatstvermeld cijfer is vervolgens door de DBH doorgehaald.&#13;
- Bij brief, verzonden op 19 augustus 1992, heeft de directeur LNO verzoeker mee-gedeeld dat de door hem voor het verkoopsei-zoen 1992 aangevraagde premie ingevolge het bepaalde bij artikel 13, eerste lid, van de Premieregeling, niet aan hem wordt uitbe-taald.&#13;
- Bij brief van 23 augustus 1992 heeft ver zoeker tegen dit besluit bezwaar gemaakt bij verweerder. Daarbij heeft hij het volgende aangevoerd:&#13;
'Hierbij wil ik U verklaren hoe het geko-men is dat de datums niet volgens regels wa-ren. Het land van de heer Markus zijn eilandjes waar je alleen per schouw kan ko-men. Aangezien Markus bij het overvaren hulp nodig heeft is ook hij afhankelijk van derde plus dat hij een geschikte aanhanger moet lenen. Dus Zondag 12-04-92 kwam Markus mij zeggen dat hij voor 13-04-92 en 16-04-92 een trailer had geleend. Zodoende hebben wij 12-04-92 de verklaring ingevuld en op de post gedaan. Maandags heeft Markus de eerste schapen en Donderdags de andere komen halen. Doordat je van verschillende factoren afhankelijk bent is het zo gelopen.&#13;
- Het bestreden besluit is genomen naar aanleiding van voormeld bezwaarschrift.&#13;
3. Het bestreden besluit en het standpunt van verweerder&#13;
Het bestreden besluit is in het bijzonder geba-seerd op de volgende overwegingen:&#13;
'De regelgeving geeft uitvoering aan de EEG-verordeningen 3013-89, 872/84, 3493/90, 3007/84 en 2814/90.&#13;
Ingevolge artikel 6, eerste lid, van de rege-ling moet een producent, indien hij (een ge-deelte van) de aan te houden ooien gaat aanhouden op gronden of in gebouwen waar-van hij niet de eigenaar, erfpachter of pachter (op basis van een door de grondkamer goed-gekeurde pachtovereenkomst) is, daarvan me-dedeling doen aan de districtsbureauhouder en wel uiterlijk vóór de dag waarop de ver-plaatsing plaatsvindt.&#13;
Bij niet-nakoming bestaat geen recht op premie (artikel 13, eerste lid). Als zoals in Uw geval, de mededeling kennelijk per post is toegezonden, beschouw ik als de dag waarop de mededeling is gedaan de datum waarop het stuk ter verzending aan de posterijen is toe-vertrouwd. In beginsel is dat de datum van het poststempel. Als geen (leesbare) poststempel-datum ter beschikking staat, moet die datum aan de hand van de duur van de postbezorging worden afgeleid. Daarbij neem ik in overwe-ging dat onder normale omstandigheden een&#13;
poststuk niet later dan 2 dagen (zon- en feest-dagen niet meegerekend) nadat het aan de posterijen is toevertrouwd, wordt bezorgd. De verzenddatum is echter nooit eerder dan de datum van invulling van de verklaring. Voorts houd ik er rekening mee dat de ontvangst van een poststuk, dat op een zaterdag bij het kan-toor van de districtsbureauhouder wordt be-zorgd, eerst de daarop volgende werkdag wordt geregistreerd. Het vorenstaande bete-kent dat de onderstaande verplaatsing op de in de vierde kolom vermelde datum is gemeld:&#13;
Gelet op de bovenstaande informatie kom ik tot de conclusie dat U één verplaatsingsver-klaring niet tijdig bij de districtsbureauhouder hebt ingediend. Uw stelling dat U de verkla-ring al op 12 april 1992 zou hebben ingediend kan ik, gelet op vorenstaande gegevens, niet volgen.&#13;
U hebt niet aangetoond dat het U redelij-kerwijs onmogelijk was die verklaring tijdig in te dienen. Dat U voor de verplaatsing van de ooien afhankelijk bent van de medewer-king van anderen en van de beschikbaarheid van een trailer, kan U niet baten.'&#13;
Ter zitting heeft verweerder ten slotte naar voren gebracht dat, blijkens de uitspraken van het College in de zaken nr. 92/0069/060/014 en 92/1837/060/014, het betoog van verzoe-ker dat verweerder ten onrechte niet heeft aangenomen dat 5 van de 10 ooien, waarop de verplaatsingsverklaring betrekking heeft, in feite zijn verplaatst op 16 april 1992, geen doel kan treffen, omdat het aldus gestelde niet als zodanig is gemeld en derhalve niet ten tij-de van belang op de voorgeschreven wijze controleerbaar is gemaakt.&#13;
4. De argumenten van verzoeker&#13;
Ter ondersteuning van het beroep heeft ver-zoeker - samengevat weergegeven - aange-voerd dat in zijn geval sprake is van een verplaatsing van 10 ooien, uitgevoerd op 13 april 1992 (5 ooien) en 16 april 1992 (5 ooi-en). Hij heeft dat ter kennis van de DBH ge-bracht door op de verplaatsingsverklaring, achter het woord 'ooi', te vermelden '10'. Aangezien op het verklaringsformulier uit-sluitend de mogelijkheid tot het vermelden van de begindatum van de verplaatsing is gegeven, kon hij in het daartoe bestemde vak niet de datum 16 april 1992 vermelden. Hier-uit blijkt dat verzoeker in elk geval de ver-plaatsing op 16 april 1992 van 5 ooien tijdig heeft gemeld.&#13;
De beslissing om, naar aanleiding van de melding van de verplaatsing op 13 april 1992 van 5 ooien, de premie voor alle 62 ooien niet uit te keren, is, ook indien ze te laat is gedaan, in elk geval onevenredig bezwarend, in ver-houding tot dat verzuim.&#13;
5. De beoordeling van het geschil&#13;
Met ingang van 1 januari 1994 is de Algeme-ne wet bestuursrecht in werking getreden en de Wet administratieve rechtspraak bedrijfs-organisatie gewijzigd. De in dit kader gege-ven wettelijke regels van overgangsrecht brengen mee dat, afgezien van het aspect van de kostenveroordeling, op het onderhavige beroep moet worden beslist met toepassing van laatstgenoemde wet, zoals die luidde vóór 1 januari 1994.&#13;
Bij de Premieregeling is, onder meer, het volgende bepaald:&#13;
'. Artikel 6&#13;
1. De producent is verplicht om, indien hij de aan te houden ooien dan wel een gedeelte daarvan gaat aanhouden op gronden of in ge-bouwen waarvan hij niet de eigenaar, erfpach-ter dan wel pachter op basis van een door de grondkamer goedgekeurde pachtovereen-komst is, hiervan uiterlijk vóór de dag waarop de verplaatsing plaats vindt, door middel van het daartoe bestemde exemplaar van het door de directeur vastgestelde verplaatsingsformu-lier, mededeling te doen aan de districtsbu-reauhouder.&#13;
(...)&#13;
4. Indien de producent de verplichtingen, bedoeld in het eerste en tweede lid, niet is na-gekomen maar met daartoe strekkende be-wijsstukken ten genoege van de directeur LNO aantoont dat het hem redelijkerwijs niet mogelijk was aan deze verplichtingen te vol-doen, wordt de premie uitbetaald onderschei-denlijk niet teruggevorderd.&#13;
Artikel 13&#13;
1. Indien op enig moment blijkt dat de produ-cent:&#13;
a. de verplichtingen bedoeld in de artikelen 4, eerste lid, 5, eerste lid, en 6, eerste en twee-de lid, niet is nagekomen, dan wel&#13;
wordt, onverminderd het bepaalde in het tweede, derde en vierde lid, voor die aanvraag geen premie toegekend dan wel wordt de be-slissing houdende toekenning van een premie ingetrokken en zal de reeds uitbetaalde pre-mie worden teruggevorderd.&#13;
2. In afwijking van het bepaalde in het eer-ste lid wordt, indien het werkelijke aantal aan-wezige ooien tien procent of minder van het voor premie opgegeven aantal Verschilt, voor het werkelijke aantal aanwezige ooien de pre-mie verminderd met driemaal het verschilper-centage uitgekeerd, indien de directeur LNO ervan overtuigd is dat dit verschil niet het ge-volg is van een valse verklaring die doelbe-wust of door grove nalatigheid is afgelegd.&#13;
Naar het oordeel van het College heeft ver-weerder zich ten onrechte op het standpunt gesteld dat verzoeker de verplaatsing van 5 ooien op 16 april 1992 niet tijdig heeft ge-meld. Het College overweegt daartoe als volgt.&#13;
Ingevolge het bepaalde bij artikel 6, eerste lid, van de Premieregeling is de producent verplicht om uiterlijk vóór de dag, waarop de verplaatsing plaatsvindt, daarvan door middel van het daartoe bestemde exemplaar van het door de directeur van de directie Uitvoering Regelingen van het Ministerie van Landbouw, Natuurbeheer en Visserij vastgestelde ver-plaatsingsformulier, mededeling te doen aan de DBH. Op dat formulier is niet voorzien in de mogelijkheid tot het vermelden van het aantal ooien, dat zal worden verplaatst, noch van andere data, dan die van de aanvang van de verplaatsing.&#13;
Verzoeker kan onder voormelde omstan-digheden niet worden tegengeworpen - zoals verweerder heeft gedaan - dat hij had moeten begrijpen dat hij de twee verplaatsingen slechts kon melden met gebruikmaking van twee afzonderlijke verklaringen.&#13;
In deze omstandigheden kan de conclusie geen andere zijn, dan dat de aan het bestreden besluit ten grondslag gelegde motivering dat besluit niet vermag te dragen, zodat het we-gens strijd met het desbetreffend in het alge-meen rechtsbewustzijn levend beginsel van behoorlijk bestuur dient te worden vernietigd met toepassing van het bepaalde bij artikel 5, aanhef en onder d, van de Wet administratie-ve rechtspraak bedrijfsorganisatie.&#13;
Dienovereenkomstig wordt beslist.&#13;
Het College acht voorts termen aanwezig verweerder op de voet van artikel 8:75, eerste&#13;
lid, van de Awb, te veroordelen in de kosten, die verzoeker in verband met de behandeling van het beroep heeft moeten maken, welke met toepassing van het Besluit proceskosten bestuursrecht (besluit van 22 december 1993, Stb. 763) worden begroot op f 6,25.&#13;
6. De beslissing&#13;
Het College:&#13;
- vernietigt de beslissing van de minister van Landbouw, Natuurbeheer en Visserij van 26 november 1992, met het kenmerk J. 9217096 II;&#13;
- bepaalt dat verweerder op het door ver zoeker bij hem ingediend bezwaarschrift op nieuw beslist met inachtneming van hetgeen bij deze uitspraak is overwogen;&#13;
- gelast dat verweerder aan verzoeker het door hem betaalde griffierecht ten bedrage van f 150 (zegge: honderd en vijftig gulden) vergoedt;&#13;
- veroordeelt verweerder in de kosten, die verzoeker in verband met het geschil heeft moeten maken, welke worden begroot op f 6,25 en wijst de Staat der Nederlanden aan als rechtspersoon, die de kosten moet vergoe den;&#13;
- wijst af hetgeen meer of anders is gevor derd.</content><legacyfootnotes/><footnotes><footnote/></footnotes><auteurs/><published>1994-12-01 00:00:00</published><modified>1993-04-05 00:00:00</modified><editiondate>1994-12-01</editiondate><htmlpath>https://denhollander.info/artikel/5227</htmlpath></article>
</articles></edition>
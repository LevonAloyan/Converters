<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1994</searchword><id>5190</id><udhid>UDH:TvAR/5190</udhid><titel>Landbouwonderneming De Princepeel B.V. / Meulepas (TvAR 1994/4690)</titel><searchwords><searchword>TvAR 4/1994</searchword><searchword>TvAR 1994/4690</searchword><searchword>UDH:TvAR/5190</searchword></searchwords><attachments><attachment><name>1994_nr 4_Rechtspraak_4690.pdf</name><extention>pdf</extention><url>https://denhollander.info/download/5125/ci</url></attachment></attachments><inleiding>Pachtwet, art. 25, Beschikking Su-perheffing 1988, art. 19&#13;
&#13;
Ontbindingsprocedure wegens verkoop pachter van zijn gehele melkquotum. Pachter heeft een gemengd bedrijf (melkveehouderij/akkerbouw). Hij teelt mais voor zijn vee op 1/3 gedeelte van zijn areaal bouwland. Om exploitatieve redenen (afstand gebouwen) wint hij dat ruwvoer niet op het pachtland in geschil maar op eigen bouwland. De op het pachtland in geschil geteelde mais wordt verkocht. Eenderde gedeelte van al het bouwland van pachter is daarmee dienstbaar aan de melkproduktie.&#13;
Dan moet in redelijkheid ook 1/3 gedeelte van het pachtland in geschil (bouwland) geacht worden dienstbaar te zijn geweest aan de melkproduktie van pachter. Met het pachtland hing dus melkquotum samen. Berekening waarde melkquotum met het oog op schadevergoeding na ontbinding wegens wanprestatie van pachter.</inleiding><content>Arrest in de zaak van:&#13;
De besloten vennootschap BV Landbouwon-derneming De Princepeel, gevestigd te Mill, appellante, incidenteel geïntimeerde, procu-reur: mr. H.R. Verschuur,&#13;
tegen&#13;
Franciscus Antonius Meulepas, wonende te Mill, geïntimeerde, incidenteel appellant, pro-cureur: mr. D. Knottenbelt.&#13;
Het geding in eerste aanleg&#13;
De pachtkamer van het kantongerecht te Boxmeer heeft op 18 juni 1991, 3 december 1991 en 2 juni 1992 tussen appellante als ei-seres en geïntimeerde als gedaagde vonnissen gewezen, die in fotokopie aan dit arrest zijn gehecht en naar de inhoud waarvan wordt verwezen.&#13;
Het geding in hoger beroep&#13;
Appellante - hierna ook te noemen: verpacht-ster - is bij exploit van 1 juli 1992, met gelijk-tijdige dagvaarding van geïntimeerde - hierna ook te noemen: de pachter - voor dit hof, in hoger beroep gekomen van het tussenvonnis van 3 december 1991 en het eind vonnis van 2&#13;
juni 1992, waarbij zijn afgewezen de vorde-ringen van de verpachtster tot ontbinding van de tussen partijen bestaande pachtovereen-komst en tot betaling van een schadevergoe-ding door de pachter ad f 195 942,- met de wettelijke rente.&#13;
Bij memorie van grieven, tevens aanvul ling/wijziging gronden, heeft verpachtster drie grieven aangevoerd, met conclusie dat het hof&#13;
de vonnissen, waarvan beroep, zal vernietigen en, opnieuw rechtdoende, eventueel onder aanvulling c.q. wijziging van gronden, alsnog zal toewijzen de door verpachtster gevraagde schadevergoeding van f 195 942,-, zijnde de helft van de opbrengst van het door de pachter verkochte quotum, althans zoveel meer of minder als het hof naar goede justitie billijk zal oordelen, het geheel te vermeerderen met de wettelijke rente en voorts met ontbinding van de pachtovereenkomst, een en ander met veroordeling van de pachter in de kosten van beide instanties.&#13;
De pachter heeft bij akte houdende uitla-ting aanvulling/wijziging gronden te kennen gegeven geen bezwaar te maken tegen de aan-vulling/wijziging van gronden door de ver-pachtster.&#13;
De pachter heeft bij memorie van ant-woord de aangevoerde grieven bestreden en onder aanvoering van één grief zijnerzijds voorwaardelijk incidenteel appèl ingesteld, met conclusie dat het hof de vonnissen, waar-van beroep, zal bekrachtigen, zonodig onder verbetering van gronden, met veroordeling van de verpachtster in de proceskosten.&#13;
Bij memorie van antwoord in het voor-waardelijk incidenteel appèl heeft de ver-pachtster daartegen verweer gevoerd.&#13;
Vervolgens hebben partijen hun standpun-ten op 21 juni 1993 doen bepleiten, de ver-pachtster door mr. W.J. van der Stappen, advocaat te Reek, gemeente Schaijk, en de pachter door mr. E. Beele, advocaat te Til-burg.&#13;
Tenslotte hebben partijen de stukken doen&#13;
overleggen voor het wijzen van arrest.&#13;
De grieven De grieven in het principaal appel luiden als volgt:&#13;
Grief I&#13;
Ten onrechte heeft de pachtkamer van het kantongerecht te Boxmeer een tussenvonnis gewezen, waarin de mogelijkheid aan de pachter werd gegeven aan te tonen dat het&#13;
pachtperceel geen bijdrage leverde voor de exploitatie van het melkbedrijf.&#13;
Grief ll&#13;
Ten onrechte is de pachtkamer van het kan-tongerecht ervan uit gegaan dat, zo de mais-opbrengst van het litigieuze land is verzilverd, dat inhoudt dat dan tevens mag worden aan-genomen dat daarvoor niet elders mais is aan-gekocht nu noch meitellingen noch boekhoudkundige bescheiden in het geding zijn gebracht en zelfs de pachtkamer opmerkt dat de geproduceerde cijfers de stellingen van de pachter niet genoegzaam kunnen dragen zonder daaraan nochtans gevolgen toe te ken-nen.&#13;
Grief lII&#13;
Ten onrechte gaat de pachtkamer van het kan-tongerecht voorbij aan het gegeven dat, zo al de maisopbrengsten zijn verkocht, deze op-brengsten behoren tot het totaal exploitatie-beeld van het landbouwbedrijf van de pachter omdat een eventuele aankoop van krachtvoer wordt gefinancierd middels bedrijfsresultaten waartoe de verkoop van mais behoort. Im-mers, aangenomen moet worden dat bewer-ken van de grond, bemesting en oogsten geschieden binnen het raam van de be-drijfsexploitatie met alle daaraan verbonden kosten. Het verkrijgen van melk geschiedt dus wel degelijk door de inbreng van de pacht-gronden van verpachtster. Het geheel past in de uitspraak van het Hof te Luxemburg.&#13;
De grief in het voorwaardelijk incidenteel ho-ger beroep luidt als volgt:&#13;
Ten onrechte heeft de pachtkamer van het kantongerecht de pachter toegelaten om door getuigen of op andere wijze aan te tonen: 'dat bij bepaling van het melkquotum het onderha-vige land niet heeft meegeteld en dat het ge-bruik van dit land direkt noch indirekt enig nut of voordeel voor de melkproduktie in de relevante jaren heeft gehad'. Naar de mening van pachter had het probandum in casu die-nen te luiden: 'dat het onderhavige land niet dienstbaar is geweest aan de melkveehoude-rij'-&#13;
De vaststaande feiten&#13;
Als enerzijds gesteld en anderzijds - mede bij gelegenheid van de pleidooien - erkend dan wel niet of onvoldoende weersproken, staat ten processe het navolgende vast:&#13;
- Pachter heeft volgens een door de grond kamer voor Noordbrabant op 14 mei 1982 goedgekeurd pachtcontract d.d. 17 maart 1982, sedert 15 april 1982 van verpachtster 8.86 ha bouwland, gelegen te Mill en plaatse lijk bekend als 'Maasveld', kadastraal bekend gemeente Mill, sectie E, nr. 2280 ged., in pacht.&#13;
- Pachter heeft in 1990 zijn gehele heffing vrije hoeveelheid melk (melkquotum) van 223 552 kg a f 5,- per kg aan derden verkocht zonder overleg met en toepassing van ver pachtster.&#13;
- Voordien exploiteerde pachter steeds een gemengd bedrijf als melkveehouder en akker bouwer op ruim 34 ha. Hiervan bestond onge veer 12 ha uit bouwland en ongeveer 22 1/4 ha uit grasland. Op het bouwland teelde pach ter mais, aardappelen en suikerbieten. De op het pachtland in geschil geteelde mais ver kocht hij aan derden. Jaarlijks verbouwde hij op 3 1/2 a 4 ha eigen grond mais voor ruw- voer aan zijn (melk)vee. In die tijd beschikte hij jaarlijks over maximaal 40 melkkoeien en ongeveer 30 stuks jongvee.&#13;
Beoordeling van het hoger beroep&#13;
1. Gelet op artikel 182 van de Overgangswet Nieuwe Burgerlijk Wetboek is op het onder-havige geschil, waarin de vorderingen van verpachtster zijn gebaseerd op de door haar gestelde tekortkomingen van pachter van vóór 1 januari 1992, het voor die datum geldende vermogensrecht van toepassing.&#13;
2. Zoals hieronder zal blijken, was het voor de beoordeling van het geschil onnodig de pachter te belasten met het bewijs dat bij be paling van het melkquotum het onderhavige land niet is meegeteld en dat het gebruik van dit land direct noch indirect enig nut of voor deel voor de melkproduktie in de relevante ja ren heeft gehad. Dat en in hoeverre het land in geschil dienstbaar is geweest aan de melkpro duktie van pachter volgt onomstotelijk uit de al vaststaande feiten, ook als ervan wordt uit gegaan dat pachter de op het land in geschil geteelde mais steeds aan derden heeft ver kocht.&#13;
In zoverre is de grief I in het principaal ap-pel gegrond. Het tussenvonnis, waarvan be-roep, kan niet in stand blijven. Het voorwaardelijk incidenteel appel behoeft om die reden geen bespreking.&#13;
3. Zoals hieronder voorts zal blijken is niet van belang de beantwoording van de vraag of&#13;
pachter elders mais (voor zijn melkvee) heeft aangekocht.&#13;
De grief II treft geen doel.&#13;
4. Met de grief III, zoals toegelicht bij ge legenheid van de pleidooien, wordt betoogd dat, ook als de maisopbrengst op het pacht land in geschil is verkocht, dit land volledig heeft bijgedragen aan de exploitatie van het gemengd bedrijf van pachter, waarvan zijn melkveehouderij deel uitmaakt, en dat de schadevergoeding wegens wanprestatie van pachter - de verkoop van zijn gehele melkquotum zonder overleg met en toestem ming van verpachtster - met inachtneming van de gehele oppervlakte van het pachtland in geschil moet worden berekend.&#13;
5. De in artikel 25 van de Pachtwet neerge legde verplichting van de pachter om als een goed pachter te handelen en bij het einde van de pachtovereenkomst het gepachte in goede staat aan de verpachter op te leveren, zal in het algemeen mede brengen dat het hem niet vrijstaat bij het einde van de pacht of gedu rende de looptijd daarvan de grond aan de verpachter op te leveren zonder deze in de ge legenheid te stellen tevens de daarmee samen hangende heffing vrij e hoeveelheid melk te verwerven. Dat impliceert, mede gelet op de uit voornoemd wetsartikel voortvloeiende zorgverplichting van de pachter ook geduren de de looptijd van de pachtovereenkomst, dat het een pachter in het algemeen ook niet vrij staat gedurende de looptijd van de pacht de met het gepachte samenhangende heffingvrije hoeveelheid melk geheel of gedeeltelijk te vervreemden. Zulk een vervreemding zonder toestemming van de verpachter is aan te mer ken als handelen in strijd met artikel 25 van de Pachtwet en mitsdien als wanprestatie.&#13;
6. Uit de vaststaande feiten leidt het hof af dat jaarlijks ongeveer 26 ha grond dienstbaar is geweest aan de melkproduktie op het be drijfsonderdeel van de pachter, de melkvee houderij, Immers, dit bedrijfsonderdeel werd uitgeoefend op ongeveer 22.25 ha grasland (met gebouwen) en op 3.50 a 4 ha werd mais als ruwvoer voor het vee van de pachter ge wonnen. Met iedere ha van die grond hing er derhalve gemiddeld 223.552 kg : 26 = 8.598 kg samen. De grond, waarop voormeld ruw voer werd gewonnen, omvatte ongeveer 1/3 gedeelte van het bouwland van pachter.&#13;
7. Pachter had mitsdien de maisopbrengst van 3.50 a 4 ha van zijn areaal nodig als ruw voer voor zijn (melk)vee. Het ruwvoer voor zijn eigen vee teelde hij kennelijk om exploitatieve redenen (afstand tot de gebouwen) niet op het pachtland in geschil maar op eigen grond. De maisteelt op ongeveer 1/3 gedeelte van zijn bouwland (12 ha) vond dus in het be-lang van de melkproduktie niet op het pacht-land in geschil plaats. Aldus kon de daarop geteelde mais ten behoeve van zijn onderne-ming (waarvan de melkveehouderij een on-derdeel was) worden verkocht. Gelet op een en ander moet in redelijkheid ongeveer 1/3 gedeelte van het bouwland van pachter, waar-op ruwvoerwinning plaatsvond, geacht wor-den dienstbaar te zijn geweest aan de melkproduktie van pachter, ongeacht of de ruwvoerwinning op 'eigen' land plaatsvond dan wel op het pachtland in geschil. Dit bete-kent dat in redelijkheid eveneens ongeveer 1/3 gedeelte van het pachtland in geschil ge-acht moet worden dienstbaar te zijn geweest aan die melkproduktie. Dit komt neer op on-geveer 3 ha. Hiermee hing 3 x 8.598 kg = 25.794 kg melkquotum samen.&#13;
8. De schade, die verpachtster heeft gele den als gevolg van de door pachter gepleegde wanprestatie, dient door laatstgenoemde aan eerstgenoemde te worden vergoed.&#13;
Nu enerzijds appellant als verpachtster van de grond in geschil, die - zoals uit het vo-renoverwogene volgt - geacht moet worden mede te hebben bijgedragen aan de melkpro-duktie in de onderneming van pachter, deze grond ter beschikking heeft gesteld en ander-zijds pachter die melkproduktie tot stand heeft gebracht, acht het hof een redelijke vergoe-ding van bedoelde schade: de helft van de waarde van de vervreemde hoeveelheid melk ten tijde van de wanprestatie, voor zover die hoeveelheid melk met de grond in geschil sa-menhing (25.794 kg).&#13;
9. Verpachtster heeft betoogd dat voor de berekening van de vergoeding door pachter van de waarde van het melkquotum, uitge gaan moet worden van de werkelijk door hem van derden ontvangen prijs, te weten f5,- per kg-&#13;
Het hof overweegt evenwel dat er termen aanwezig zijn om niet de werkelijk ontvangen prijs als uitgangspunt voor de berekening van de schadevergoeding te hanteren. In veel ge-vallen wordt die werkelijk ontvangen prijs immers - en soms zelfs in belangrijke mate -mede bepaald door andere factoren (zoals de grondprijs) die de betreffende partijen van be-lang achten bij het sluiten van hun overeen-komst en die deswege van invloed zijn op de hoogte van de door hen overeengekomen prijs&#13;
voor het melkquotum. Ook fiscale overwegin-gen kunnen daarbij een rol spelen. Al die om-standigheden brengen daarom mede dat het werkelijk door de pachter voor het melkquo-tum ontvangen bedrag veelal geen betrouw-baar uitgangspunt is voor een schadebepaling als waarom het hier gaat.&#13;
De grief III treft slechts ten dele doel.&#13;
10. De waarde van het melkquotum ten tij de van de wanprestatie wordt aan de hand van de gegevens in de notitie bij de brief van de Minister van Landbouw, Natuurbeheer en Visserij van 1 oktober 1991 aan de voorzitter van de Tweede Kamer der Staten Generaal, waarbij voor het gebied waarin de grond in geschil is gelegen in de betreffende periode een prijs van f 4,06 is vermeld, gesteld op f 4,- per kg, gelet ook op de eigen wetenschap van het hof betreffende ontwikkeling van de prijzen voor melkquota als waarom het hier gaat. De schadevergoeding dient met inacht neming van deze waarde te worden becijferd op: (25.794 x f 4,-) : 2 = (afgerond) f51 590,-.&#13;
11. Nu het pachtland in geschil in redelijk heid geacht moet worden slechts voor eender de gedeelte dienstbaar te zijn geweest aan de melkproduktie van verpachtster en het met die grond samenhangende melkquotum slechts een bescheiden gedeelte van het verkochte melkquotum (ongeveer eennegende) uitmaak te, acht het hof, alle overige omstandigheden in aanmerking genomen, de wanprestatie van pachter niet van zodanige betekenis dat deze een pachtontbinding rechtvaardigt.&#13;
Slotsom&#13;
12. Uit het bovenstaande vloeit voort dat de beide vonnissen niet in stand kunnen blijven met dien verstande dat het eindvonnis onder wijziging van gronden behoort te worden be-krachtigd voorzover daarbij de vordering tot ontbinding van de pachtovereenkomst werd afgewezen. De vordering tot schadevergoe-ding zal slechts ten dele worden toegewezen. Nu partijen over en weer in het ongelijk zijn gesteld zullen de kosten van beide instanties worden gecompenseerd.&#13;
Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van het kantongerecht te Boxmeer d.d. 3 de-cember 1991, waarvan beroep;&#13;
vernietigt voorts het vonnis van die pacht-kamer d.d. 2 juni 1992, waarvan beroep, behoudens voorzover daarbij de vordering tot ontbinding van de tussen partijen bestaande pachtovereenkomst werd afgewezen en be-krachtigt dit vonnis onder wijziging van gron-den in zoverre;&#13;
en overigens opnieuw rechtdoende:&#13;
veroordeelt geïntimeerde om aan appellan-te tegen behoorlijk bewijs van kwijting te be-talen f 51 590 (zegge: eenenvijftig duizend vijfhonderdnegentig gulden) met de wettelijke rente daarover vanaf 26 november 1990 tot de dag der algehele voldoening;&#13;
ontzegt het meer of anders gevorderde;&#13;
compenseert de proceskosten van beide in-stanties aldus dat ieder van partijen de hare zal dragen.</content><legacyfootnotes/><footnotes><footnote/></footnotes><auteurs/><published>1994-04-01 00:00:00</published><modified>1993-07-12 00:00:00</modified><editiondate>1994-04-01</editiondate><htmlpath>https://denhollander.info/artikel/5190</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5157</id><udhid>UDH:TvAR/5157</udhid><titel>Alberts / Hervormde Gemeente Eelde (TvAR 1995/4766)</titel><searchwords><searchword>TvAR 8/9/1995</searchword><searchword>TvAR 1995/4766</searchword><searchword>UDH:TvAR/5157</searchword></searchwords><attachments><attachment><name>1995_nr 89_Rechtspraak_4766.pdf</name><extention>pdf</extention><url>https://denhollander.info/download/5095/ci</url></attachment></attachments><inleiding>Pachtwet, art. 20, 22, 24, Faillissementswet art. 37&#13;
&#13;
Pachtwet sluit overeenkomst met derde inzake&#13;
zanddepot op het gepachte; er is sprake van&#13;
een zelfstandige overeenkomst waarin de verpachtster&#13;
geen partij is. Bedoelde overeenkomst&#13;
wordt door faillissement van de derde&#13;
ontbonden. De pachter kan de gevolgen daarvan&#13;
niet afwentelen op de verpachtster. Het&#13;
later door partijen sluiten van een nieuwe&#13;
pachtovereenkomst brengt daarin geen wijziging.&#13;
</inleiding><content>Arrest van 17 mei 1993&#13;
In de zaak van:&#13;
Lucas Alberts, wonende te Eelde, appellant,&#13;
procureur: mr. J. van Dijkhuizen,&#13;
tegen&#13;
De Hervormde Gemeente van Eelde, gevestigd&#13;
te Paterswolde, gemeente Eelde, geïntimeerde,&#13;
procureur: mr. B. Peek.&#13;
Het geding in eerste aanleg&#13;
De pachtkamer van het kantongerecht te Assen&#13;
heeft op 17 september 1991 tussen partijen&#13;
een vonnis gewezen, dat in fotokopie aan&#13;
dit arrest is gehecht en naar de inhoud waarvan&#13;
wordt verwezen.&#13;
Het geding in hoger beroep&#13;
Appellant - hierna ook te noemen: Alberts -&#13;
is bij exploit van 17 oktober 1991, met gelijktijdige&#13;
dagvaarding van geïntimeerde - hierna&#13;
ook te noemen: de Hervormde Gemeente -&#13;
voor dit hof, in hoger beroep gekomen van&#13;
genoemd vonnis, waarbij werd afgewezen&#13;
zijn vordering om de Hervormde Gemeente te&#13;
veroordelen tot het aan hem betalen van een&#13;
schadeloosstelling wegens gemis van het genot&#13;
van enkele door Alberts van de Hervormde&#13;
Gemeente gepachte percelen groenland&#13;
gedurende de periode 1 september 1985 tot en&#13;
met 6 mei 1987.&#13;
Bij memorie van grieven zijn na te melden&#13;
grieven aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, aan Alberts zijn&#13;
vorderingen zoals omschreven in het inleidend&#13;
verzoekschrift in eerste aanleg alsnog&#13;
zal toewijzen, met veroordeling van de Hervormde&#13;
Gemeente in de kosten van beide instanties.&#13;
Bij memorie van antwoord is verweer gevoerd&#13;
met conclusie dat het hof, zo nodig onder&#13;
verbetering en/of aanvulling der gronden,&#13;
het vonnis, waarvan beroep, zal (lees:) bekrachtigen.&#13;
Partijen hebben vervolgens nog een akte&#13;
en een antwoord-akte genomen, waarna zij de&#13;
stukken aan het hof hebben overgelegd voor&#13;
het wijzen van arrest.&#13;
De grieven&#13;
De grieven luiden:&#13;
I. Ten onrechte heeft de pachtkamer van&#13;
het kantongerecht overwogen: 'dat na het faillissement&#13;
van A. Jager B.V. de besloten vennootschap&#13;
Sloop- en Grondwerken Jager B.V.&#13;
te Midwolde te dezen als kontraktpartner van&#13;
eiser is gaan optreden en dat eiser ook die besloten&#13;
vennootschap tweemaal tot betaling&#13;
van schadevergoeding en pacht over de periode&#13;
vanaf september 1985 heeft aangesproken.&#13;
Te dezen is sprake van een overeenkomst tussen&#13;
eiser enerzijds en Jager B.V. te Midwolde&#13;
anderzijds, die geheel los staat van de thans&#13;
geldende pachtovereenkomst tussen eiser&#13;
enerzijds en gedaagde anderzijds. Eiser dient&#13;
derhalve in casu niet gedaagde aan te spreken,&#13;
doch Jager B.V. te Midwolde.'&#13;
II. Ten onrechte heeft de pachtkamer van&#13;
het kantongerecht overwogen: 'Aan dit oor&#13;
deel doet niet af hetgeen is overwogen in&#13;
rechtsoverweging 8 van voormeld vonnis van&#13;
de pachtkamer (het vonnis d.d. 13 september&#13;
1983, rolnr. 1/83) en wel reeds daarom dat de&#13;
feitelijke situatie toen anders was.'&#13;
III. Ten onrechte heeft de pachtkamer van&#13;
het kantongerecht de vordering tot betaling&#13;
van schadevergoeding afgewezen.&#13;
De vaststaande feiten&#13;
In hoger beroep kan van de volgende, als erkend&#13;
of niet (voldoende) betwist, vaststaande&#13;
feiten worden uitgegaan:&#13;
- bij pachtovereenkomsten van 6 november&#13;
1971 respectievelijk van augustus 1974&#13;
heeft Alberts van de Hervormde Gemeente&#13;
gepacht twee percelen groenland, beide ka&#13;
dastraal bekend gemeente Eelde, sectie E, nr.&#13;
236 ged., groot 1.05.00 ha respectievelijk&#13;
1.35.50 ha;&#13;
- deze pachtovereenkomsten zijn geëindigd&#13;
door het aangaan tussen partijen van een&#13;
nieuwe, door de grondkamer voor Drenthe 11&#13;
augustus 1986 goedgekeurde, pachtovereenkomst,&#13;
waarbij door de Hervormde Gemeente&#13;
aan Alberts werden verpacht de percelen&#13;
groenland, kadastraal bekend gemeente Eelde,&#13;
sectie E, nr. 236 ged., groot 2.30.05 ha, nr.&#13;
236 ged., groot 1.35.50 ha, en nr. 1520, groot&#13;
0.09.90 ha, welke pachtovereenkomst is aan&#13;
gegaan voor de duur van zes jaar, ingaande 1&#13;
november 1985;&#13;
- bij akte van 1 december 1980 tussen de&#13;
Hervormde Gemeente enerzijds en Heidemij&#13;
Nederland B.V. anderzijds is overeengekomen&#13;
dat Heidemij Nederland B.V. op (onder&#13;
meer) door Alberts van de Hervormde Gemeente&#13;
gepachte grond een zanddepotplaats&#13;
zal laten inrichten en exploiteren;&#13;
- in artikel 4 van bedoelde akte is onder&#13;
meer bepaald: 'De Heidemij draagt zorg dat&#13;
de pachtgerechtigden van het onderhavige&#13;
perceel op redelijke wijze gecompenseerd&#13;
worden voor het gemis van het perceel. De&#13;
Heidemij vrijwaart de kerk voor aanspraken&#13;
op schadevergoeding van de pachtgerechtigden.';&#13;
- de inrichting en de aanvankelijke exploitatie&#13;
van de zanddepotplaats is geschied door&#13;
Sloop- en Grondwerken A. Jager B.V. te Tolbert;&#13;
-voorafgaand aan een en ander was genoemde&#13;
vennootschap, zulks in opdracht van&#13;
Heidemij Nederland B.V., met Alberts overeengekomen&#13;
(zoals weergegeven in een door&#13;
de betreffende partijen ondertekende brief van&#13;
25 februari 1980), dat A. Jager B.V. ongeveer&#13;
2.50 ha door laatstgenoemde van de Hervormde&#13;
Gemeente gepacht grasland in gebruik&#13;
zal nemen voor het maken van&#13;
opspuitdepots ten behoeve van de naastgelegen&#13;
zandwinplaats, ter zake waarvan A. Jager&#13;
B.V. een overeenkomst van huur zal sluiten&#13;
met de Hervormde Gemeente, en dat Alberts&#13;
ter zake van derving van het gebruik van gemelde&#13;
oppervlakte van A. Jager B.V. een&#13;
schadevergoeding van f 5000 per jaar zal ontvangen;&#13;
- A. Jager B.V. is bij vonnis van de arrondissementsrechtbank&#13;
te Groningen van 12 februari&#13;
1982 in staat van faillissement&#13;
verklaard;&#13;
- de curator in bedoeld faillissement heeft&#13;
niet binnen de bij de sommatie van 30 maart&#13;
1982 aan hem daartoe schriftelijk van de zijde&#13;
van Alberts gestelde termijn zich bereid ver&#13;
klaard de hiervoor genoemde overeenkomst&#13;
gestand te doen;&#13;
- na gemeld faillissement is de exploitatie&#13;
van het zanddepot overgenomen c.q. voortgezet&#13;
door Sloop- en Grondwerken Jager B.V.&#13;
te Midwolde;&#13;
- bij brief van 23 september 1982 is van de&#13;
zijde van Alberts aan de Hervormde Gemeen&#13;
te bericht dat hij de gepachte grond weer in&#13;
gebruik wil nemen en verlangt dat die grond&#13;
op korte termijn ontruimd en weer als gras&#13;
land aan hem ter beschikking zal worden ge&#13;
steld;&#13;
- toen de Hervormde Gemeente niet aan&#13;
die vordering voldeed, heeft Alberts tegen&#13;
haar een procedure aangespannen voor de&#13;
pachtkamer van het kantongerecht te Assen,&#13;
in welke procedure na een tussenvonnis van&#13;
13 september 1983 tussen partijen alsnog&#13;
overeenstemming werd bereikt in dier voege&#13;
dat aan Alberts een schadevergoeding is betaald&#13;
voor gemis van het gebruik van het gepachte&#13;
tot en met augustus 1985, waarna partijen&#13;
de procedure hebben doen royeren;&#13;
- de grond in geschil is op 6 mei 1987&#13;
weer als gebruiksklaar grasland aan Alberts&#13;
ter beschikking gesteld;&#13;
- Alberts vordert thans van de Hervormde&#13;
Gemeente schadevergoeding wegens het ge&#13;
mis van het gebruik van de grond in geschil&#13;
gedurende de periode 1 september 1985 tot en&#13;
met 6 mei 1987 ten bedrage van in totaal f 14&#13;
065,91, vermeerderd met de wettelijke rente&#13;
daarover vanaf 14 juli 1987, alsmede wegens&#13;
de na de opslag van het zand nog optredende&#13;
vermindering van de opbrengst van het land.&#13;
Behandeling van het geschil in hoger beroep&#13;
1. Gelet op artikel 182 van de Overgangswet&#13;
Nieuw Burgerlijk Wetboek is op het onderhavige&#13;
geschil, waarin de vordering van Alberts&#13;
is gebaseerd op door hem gestelde tekortkomingen&#13;
van de Hervormde Gemeente van&#13;
vóór 1 januari 1992, het vóór die datum geldende&#13;
vermogensrecht van toepassing.&#13;
2. Door grief III wordt het geschil in zijn&#13;
volle omvang aan het oordeel van het hof onderworpen.&#13;
3. Het hof heeft, alvorens op het door partijen&#13;
aangevoerde in te gaan, behoefte aan nadere&#13;
inlichtingen. Het zal daarom een&#13;
comparitie van partijen bepalen. Deze zal tevens&#13;
dienstbaar worden gemaakt aan het beproeven&#13;
van een vereniging van partijen op&#13;
één of meer punten.&#13;
4. Aan partijen zal worden verzocht om uiterlijk&#13;
14 dagen vóór de datum van de comparitie&#13;
van partijen aan het hof toe te zenden,&#13;
met afschrift daarvan aan de wederpartij:&#13;
Wat Alberts betreft: een fotokopie van de&#13;
in het verleden met betrekking tot de grond in&#13;
geschil tussen partijen gesloten pachtovereenkomsten,&#13;
alsmede uittreksels uit het betreffende&#13;
handelsregister ten aanzien van de besloten&#13;
vennootschappen Jager,&#13;
en wat de Hervormde Gemeente betreft:&#13;
een fotokopie van de overeenkomst no. 753-&#13;
6-2103B (vermeld in het proces-verbaal van&#13;
opneming van 8 mei 1987) en van de destijds&#13;
tussen Sloop- en Grondwerken A. Jager B.V.&#13;
en ene Huibers, de toenmalige pachter van&#13;
een gedeelte van de grond in geschil, gesloten&#13;
overeenkomst.&#13;
Beslissing&#13;
Het hof, rechtdoende in hoger beroep:&#13;
beveelt dat partijen, vergezeld van hun&#13;
raadslieden, op een nader te bepalen datum en&#13;
tijdstip zullen verschijnen in één der zalen van&#13;
het Paleis van Justitie, Walburgstraat 2 te&#13;
Arnhem, voor het lid van dit hof mr. K. Kok,&#13;
die hierbij tot raadsheer-commissaris wordt&#13;
benoemd, en voor de raad baron de Weichs de&#13;
Wenne, om aan dezen inlichtingen over de&#13;
zaak te geven en om dezen te laten onderzoeken&#13;
of partijen het op één of meer punten met&#13;
elkaar eens kunnen worden;&#13;
Bepaalt dat Alberts dan in persoon aanwezig&#13;
moet zijn en dat de Hervormde Gemeente&#13;
dan vertegenwoordigd dient te zijn door een&#13;
of meer personen die van de zaak op de hoogte&#13;
zijn en hetzij rechtens bevoegd zijn tot het&#13;
geven van inlichtingen en het aangaan van&#13;
een schikking, hetzij tot een en ander speciaal&#13;
schriftelijk zijn gevolmachtigd;&#13;
verzoekt partijen om toezending van de&#13;
stukken als hiervoor in rechtsoverweging 4&#13;
overwogen;&#13;
bepaalt dat datum en tijdstip van de comparitie&#13;
van partijen zullen worden bepaald aan&#13;
de hand van door de wederzijdse procureurs&#13;
vóór 7 juni 1993 aan de griffier van het hof&#13;
schriftelijk op te geven verhinderdata van partijen&#13;
en hun raadslieden;&#13;
houdt iedere verdere beslissing aan.&#13;
Arrest van 25 oktober 1994&#13;
In de zaak van:&#13;
Lucas Alberts, wonende te Eelde, appellant,&#13;
procureur: mr. J. van Dijkhuizen,&#13;
tegen&#13;
De Hervormde Gemeente van Eelde, gevestigd&#13;
te Paterswolde, gemeente Eelde, geïntimeerde,&#13;
procureur: mr. B. Peek.&#13;
Het geding in hoger beroep&#13;
Het hof heeft in deze zaak op 17 mei 1993&#13;
een tussen-arrest gewezen, naar de inhoud&#13;
waarvan wordt verwezen.&#13;
Ter uitvoering van dat tussenarrest heeft&#13;
op 28 juni 1993 een comparitie van partijen&#13;
plaats gevonden. Daarvan is proces-verbaal&#13;
opgemaakt dat zich thans bij de stukken bevindt&#13;
en waarvan de inhoud als hier ingelast&#13;
moet worden beschouwd.&#13;
Partijen hebben vervolgens een memorie&#13;
na comparitie van partijen, een memorie na&#13;
comparitie, een akte houdende uitlating produkties&#13;
en een antwoordakte gewisseld, waarna&#13;
zij andermaal de stukken hebben&#13;
overgelegd ter fine van arrest.&#13;
Nr. 4766&#13;
Voortzetting van de behandeling van het geschil&#13;
in hoger beroep&#13;
1. In het proces-verbaal van de comparitie van&#13;
partijen moet op bladzijde 5 worden gelezen:&#13;
- in de zesde regel van onderen: Jager Be&#13;
heer B.V. in plaats van Jager B.V.;&#13;
- in de tweede regel van onderen: 753-&#13;
6.2103 B in plaats van 753-6.210313. 2. Naar het oordeel van het hof moet de&#13;
door Alberts op 25 februari 1980 met Sloopen&#13;
Grondwerken A. Jager B.V. te Mildwolde&#13;
gesloten overeenkomst worden gezien als een&#13;
afzonderlijke overeenkomst naast de andere&#13;
overeenkomsten die met betrekking tot het&#13;
onderhavige zanddepot zijn afgesloten. Al&#13;
berts heeft bij de overeenkomst van gemelde&#13;
datum zelfstandig het gebruik van de litigieu&#13;
ze 2.50 ha grond voor onbepaalde tijd afge&#13;
staan aan Sloop- en Grondwerken A. Jager&#13;
B.V. te Midwolde, zulks tegen een tussen be&#13;
trokken partijen daarvoor overeengekomen&#13;
vergoeding. Weliswaar sluit ruim 9 maanden&#13;
later, te weten op 1 december 1980, de Her&#13;
vormde Gemeente een overeenkomst met&#13;
Heidemij Nederland B.V. waarbij zij aan deze&#13;
toestaat om - onder meer - genoemde opper&#13;
vlakte als zanddepot te laten inrichten en exploiteren,&#13;
alsmede komt (ongeveer) tegelijkertijd&#13;
een overeenkomst tot stand tussen&#13;
Heidemij Nederland B.V. en Sloop- Grond&#13;
werken A. Jager B.V. inzake de exploitatie&#13;
van het zanddepot, maar dat laat het zelfstandige&#13;
karakter van de overeenkomst van 25 februari&#13;
1980 onaangetast.&#13;
3. Ten processe staat vast dat meerbedoelde&#13;
overeenkomst van 25 februari 1980 door&#13;
het faillissement van Sloop- en Grondwerken&#13;
A. Jager B.V. per 12 februari 1982 en het ver&#13;
volgens niet tijdig reageren van de curator op&#13;
de sommatie ex artikel 37 Faillissementswet&#13;
d.d. 30 maart 1982, gezien de toenmalige&#13;
tekst van dat wetsartikel, is ontbonden. Daar&#13;
aan doet niet af dat - naar blijkt uit een kopie&#13;
van het zich in de stukken bevindende, in een&#13;
eerder geding door de pachtkamer van het&#13;
kantongerecht te Assen tussen partijen gewezen&#13;
vonnis van 13 september 1983 - de curator&#13;
bij schrijven van 14 april 1982 aan de&#13;
raadsman van Alberts heeft medegedeeld in&#13;
elk geval voor 1982 de overeenkomst gestand&#13;
te doen. Immers, bedoeld schrijven is eerst in&#13;
gekomen na de door de raadsman ter zake ge&#13;
stelde termijn en betrof bovendien slechts het&#13;
- in het onderhavige geding niet meer aan de&#13;
orde zijnde -jaar 1982.&#13;
4. Alberts kan de gevolgen van het eindi-&#13;
gen van de overeenkomst van 25 februari&#13;
1980 niet afwentelen op de Hervormde Gemeente,&#13;
die in die overeenkomst geen partij&#13;
was en die voorts niet is tekort geschoten in&#13;
haar verplichting om het verpachte aan Alberts&#13;
ter beschikking te stellen. Laatstgenoemde&#13;
heeft immers zelf de grond voor&#13;
onbepaalde tijd aan een derde (Sloop- en&#13;
Grondwerken A. Jager B.V.) in gebruik afgestaan.&#13;
Het tot een einde komen van de op dit&#13;
laatste betrekking hebbende overeenkomst&#13;
komt geheel voor rekening en risico van Alberts,&#13;
althans niet van de Hervormde Gemeente.&#13;
5. In het vorenstaande is geen wijziging&#13;
gekomen door de enkele omstandigheid dat&#13;
de beide destijds tussen partijen bestaande&#13;
pachtovereenkomsten zijn geëindigd door het&#13;
aangaan van één - onder meer ook de grond,&#13;
waarop de claim van Alberts betrekking heeft,&#13;
betreffende - nieuwe pachtovereenkomst met&#13;
ingang van 1 november 1985. Die nieuwe&#13;
pachtovereenkomst heeft immers hetgeen in&#13;
zake het gebruik van de grond in geschil als&#13;
zanddepot was overeengekomen, onverlet ge&#13;
laten en met name ook geen aansprakelijkheid&#13;
van de Hervormde Gemeente voor de gevolgen&#13;
van het einde van de overeenkomst van&#13;
25 februari 1980 in het leven geroepen.&#13;
6. Uit het vorenoverwogene volgt dat Al&#13;
berts de door hem gestelde schade - wat daar&#13;
van op zichzelf ook moge zijn - niet kan&#13;
verhalen op de Hervormde Gemeente. Aan de&#13;
vraag wie of wat hij ter zake wel kan aanspreken,&#13;
komt het hof in dit geding niet toe.&#13;
Slotsom&#13;
Geen van de aangevoerde grieven treft doel&#13;
en het vonnis, waarvan beroep, moet met gedeeltelijke&#13;
wijziging van de gronden worden&#13;
bekrachtigd. Alberts dient als de ook in hoger&#13;
beroep in het ongelijk gestelde partij te worden&#13;
veroordeeld in de kosten van dat beroep.&#13;
Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht tussen partijen gewezen vonnis&#13;
van 17 september 1991, waarvan beroep, met&#13;
gedeeltelijke wijziging van de gronden als&#13;
hiervoor overwogen;&#13;
veroordeelt Alberts in de in hoger beroep&#13;
gevallen proceskosten, aan de zijde van de&#13;
Hervormde Gemeente tot heden begroot op f&#13;
300 voor verschotten en f 3075 voor salaris&#13;
van de procureur.</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5157</htmlpath></article>
</articles></edition>
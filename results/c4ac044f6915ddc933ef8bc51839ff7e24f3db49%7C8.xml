<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>12</uitgave><aflevering>11</aflevering><searchword>TvAR 12/2018</searchword><id>15288</id><udhid>UDH:TvAR/15288</udhid><titel>Pacht - Hof Arnhem-Leeuwarden, 10 april 2018,  ECLI:NL:GHARL:2018:3305  (Knops/Meens-Knops) (TvAR 2018/5955)</titel><searchwords><searchword>TvAR 12/2018</searchword><searchword>TvAR 2018/5955</searchword><searchword>UDH:TvAR/15288</searchword></searchwords><attachments><attachment><name>20139.pdf</name><extention>pdf</extention><url>https://denhollander.info/download/20139/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, J.H. Lieber en H.L. Wattel en de deskundige leden ing. P. Kerkstra en ir. J.H. Jurrius)&lt;/p&gt;&lt;p class="annotator"&gt;Met noot G.M.F. Snijders&lt;/p&gt;&lt;h3&gt;Pachtovereenkomst. &lt;/h3&gt;&lt;p&gt;[Burgerlijk Wetboek, art. 7:367, art. 7:370; Wetboek van Burgerlijke Rechtsvordering, art. 131]&lt;/p&gt;&lt;p&gt;&lt;span class="italic"&gt;Beëindigingsvordering in conventie en vordering indeplaatsstelling in reconventie. Pachtovereenkomst wordt beëindigd op grond van belangenafweging ook indien daarbij de belangen van de beoogde opvolgers worden betrokken&lt;/span&gt;&lt;span class="bolditalic"&gt; &lt;/span&gt;&lt;/p&gt;&lt;p&gt;arrest van de pachtkamer in de zaak van&lt;/p&gt;&lt;p&gt;Jan Jozef Willem Marie Knops, &lt;/p&gt;&lt;p&gt;wonende te Schinnen, gemeente Onderbanken, &lt;/p&gt;&lt;p&gt;appellant, &lt;/p&gt;&lt;p&gt;in eerste aanleg: eiser in conventie, verweerder in reconventie, &lt;/p&gt;&lt;p&gt;hierna: Knops, &lt;/p&gt;&lt;p&gt;advocaat: mr. J.E. Brands, &lt;/p&gt;&lt;p&gt;tegen: &lt;/p&gt;&lt;p&gt;1. Maria Hubertina Jozefina Henriëtte Meens-Knops, &lt;/p&gt;&lt;p&gt;wonende te Puth, gemeente Schinnen, &lt;/p&gt;&lt;p&gt;2. Jan Matheus Maria Knops, &lt;/p&gt;&lt;p&gt;wonende te Hegelsom, gemeente Horst aan de Maas, &lt;/p&gt;&lt;p&gt;3. Jan Willem Karel Elisabeth Knops, &lt;/p&gt;&lt;p&gt;wonende te Chiang Mai in Thailand, &lt;/p&gt;&lt;p&gt;4. Gerarda Johanna Maria Wilhelmina van Beurden-Knops, &lt;/p&gt;&lt;p&gt;wonende te Oirsbeek, gemeente Schinnen, &lt;/p&gt;&lt;p&gt;5. Yvonne Maria Hubertina Wilhelmina Theresia De la Roy-Knops, &lt;/p&gt;&lt;p&gt;wonende te Doenrade, gemeente Schinnen, &lt;/p&gt;&lt;p&gt;6. Joseph Hubert Antoon Thissen, &lt;/p&gt;&lt;p&gt;wonende te Brunssum, &lt;/p&gt;&lt;p&gt;geïntimeerden, &lt;/p&gt;&lt;p&gt;in eerste aanleg: gedaagden in conventie, eisers in reconventie, &lt;/p&gt;&lt;p&gt;hierna: erven Knops, &lt;/p&gt;&lt;p&gt;advocaat: mr. Th.J.H.M. Linssen.&lt;/p&gt;&lt;h3&gt;1 Het verdere verloop van het geding in hoger beroep&lt;/h3&gt;&lt;p&gt;Het hof neemt de inhoud van het tussenarrest van 2 januari 2018 hier over. &lt;/p&gt;&lt;p&gt;1.1 Het verdere verloop blijkt uit: &lt;/p&gt;&lt;p&gt;- het proces-verbaal van comparitie van partijen van 6 maart 2018. &lt;/p&gt;&lt;p&gt;1.2 Vervolgens heeft het hof arrest bepaald.&lt;/p&gt;&lt;p&gt;1.3 Knops vordert in het hoger beroep - kort samengevat - de vonnissen van 16 november 2016 en 10 mei 2017 te vernietigen en de vordering van Knops tot indeplaatsstelling van zijn dochter en schoonzoon als pachters alsnog toe te wijzen, de vorderingen van erven Knops af te wijzen met veroordeling van hen in de kosten van beide instanties. &lt;/p&gt;&lt;h3&gt;2 De vaststaande feiten &lt;/h3&gt;&lt;p&gt;Het hof gaat in hoger beroep uit van de volgende feiten: &lt;/p&gt;&lt;p&gt;2.1 Knops (thans 74 jaar oud) heeft voorheen van zijn ouders percelen grond gepacht. Door het overlijden van de ouders is ieder van de broers en zussen Knops voor een zevende deel gerechtigd in de eigendom van die gepachte percelen. Partijen hebben in maart 2000 een pachtovereenkomst gesloten met betrekking tot de percelen gemeente Schinnen, sectie G, nummer 597 en gemeente Oirsbeek, sectie D, nummers 1338, 612 en 838, totaal 4.52.85 ha waarbij Knops deze percelen (opnieuw) heeft gepacht. Partijen zijn het erover eens dat de pacht op 31 oktober 2017 zou eindigen, behoudens wettelijke verlenging. &lt;/p&gt;&lt;p&gt;2.2 Rond 18 maart 2000 hebben partijen een zogenoemde afstandsverklaring opgemaakt en ondertekend. In die verklaring heeft Knops verklaard afstand te doen van zijn pachtrechten en eveneens van het voorkeursrecht tot koop, met ingang van uiterlijk 1 november 2011. In de periode februari 2011 tot september 2011 hebben partijen onderhandeld over de beëindiging van de pachtovereenkomst en de verkoop van de percelen. Eén van de gegadigden voor de aankoop van de percelen was de dochter van Knops die met haar echtgenoot E.H.J. Steins (hierna: Steins) op dat moment een loonbedrijf uitoefende, maar voornemens was een akkerbouwbedrijf op te richten. &lt;/p&gt;&lt;h3&gt;3 Het geschil en de beslissing in eerste aanleg &lt;/h3&gt;&lt;p&gt;3.1 Knops heeft in eerste aanleg de indeplaatsstelling van zijn dochter en schoonzoon gevorderd. In reconventie hebben de erven Knops de ontbinding, subsidiair de beëindiging van de pachtovereenkomst gevorderd. &lt;/p&gt;&lt;p&gt;3.2 De pachtkamer heeft bij vonnis van 10 mei 2017 de vorderingen in conventie afgewezen en in reconventie de pachtovereenkomst beëindigd per 31 oktober 2017. &lt;/p&gt;&lt;h3&gt;4 De beoordeling van het hoger beroep &lt;/h3&gt;&lt;p&gt;4.1 Tegen het tussenvonnis van 16 november 2016 staat op grond van artikel 131 van het Wetboek van Burgerlijke Rechtsvordering geen hogere voorziening open, zodat Knops in zoverre in zijn hoger beroep niet-ontvankelijk is. &lt;/p&gt;&lt;p&gt;4.2 In dit hoger beroep ligt de vraag voor of de gronden voor beëindiging, die de pachtkamer in eerste aanleg heeft aangenomen, stand houden. De pachtkamer in eerste aanleg heeft de afstandsverklaring centraal gesteld bij het oordeel over de beëindiging. &lt;/p&gt;&lt;p&gt;4.3 Knops voert allereerst aan dat de indeplaatsstelling eerst moet worden beoordeeld voordat het hof toe kan komen aan de beëindigingsvordering. Nu de beëindigingsvordering verder strekkend is dan de vordering tot indeplaatsstelling, passeert het hof dat betoog. Indien het hof oordeelt dat de vordering tot beëindiging moet worden toegewezen, kan afhankelijk van de resterende duur van de pachtovereenkomst indeplaatsstelling volgen, maar in dit geval is dat niet aan de orde omdat partijen het erover eens zijn dat de pachtovereenkomst dan al op 31 oktober 2017 is geëindigd. &lt;/p&gt;&lt;p&gt;4.4 Vervolgens stelt Knops dat de afstandsverklaring nietig, althans vernietigd is. Desgevraagd heeft de advocaat van Knops ter zitting toegelicht dat de nietigheid voortvloeit uit het feit dat de pachter bij of voor het sluiten van de pachtovereenkomst heeft getekend voor het einde daarvan. Uit artikel 7:367 lid 3 BW, waarop Knops kennelijk doelt, volgt naar het oordeel van het hof niet van rechtswege nietigheid indien de beëindiging is overeengekomen vóórdat de pachtovereenkomst is gesloten, maar hoogstens vernietigbaarheid van de beëindigingsovereenkomst. De strekking hiervan is dat de verpachter niet de pachtbescherming die uitgaat van de regels voor verlenging, opzegging en beëindiging van de pachtovereenkomst, ondergraaft door de pachter bij voorbaat te laten tekenen voor beëindiging. Bij deze veronderstelde ontduiking zal het gaan om afwijking van die regels door de beëindigingsovereenkomst. Dat speelt hier echter nauwelijks een rol. Het hof verwijst naar hetgeen hieronder wordt overwogen. Daarnaast acht het hof de bedoeling van partijen bij de afstandsverklaring een relevante omstandigheid bij de beoordeling van de beëindigingsgronden, wat er ook zij van de vernietigbaarheid. Knops heeft voorts de beweerdelijke afspraken in de afstandsverklaring betwist maar daarbij vooral verwezen naar het door de erven Knops opgemaakte verslag van de onderhandelingen in 2011. Een (gemotiveerde) betwisting van de inhoud van de afstandsverklaring leest het hof daarin niet. Voor vernietiging van de afstandsverklaring op de grond dat sprake is geweest van dwang is geen aanleiding. Knops heeft zijn stelling dat hij de verklaring onder dwang heeft getekend en dat daardoor sprake is van een wilsgebrek immers onvoldoende toegelicht. &lt;/p&gt;&lt;p&gt;4.5 Als onvoldoende weersproken neemt het hof aan dat de bedoeling van partijen bij het tekenen van de afstandsverklaring was dat de erven Knops met Knops ervan uitgingen dat de pachtovereenkomst na het bereiken van de 65-jarige leeftijd van Knops op 8 maart 2008 niet zou worden verlengd en zou eindigen uiterlijk op 1 november 2011, dat wil zeggen na afloop van de pachttermijn van zes jaar waarin Knops 65 jaar zou worden. Deze afspraak komt overeen met de mogelijkheden die het toen geldende recht bood en betreft in zoverre geen ontduiking van de regels voor verlenging, opzegging en beëindiging van de pachtovereenkomst. Op het moment dat de percelen pachtvrij zouden zijn, zouden de percelen worden verkocht en de opbrengst tussen de zeven kinderen Knops worden verdeeld. Op die manier kreeg elk kind (alsnog) een gelijk aandeel in de erfenis van de ouders. Partijen hebben ook uitvoering gegeven aan de afstandsverklaring. Knops heeft vanaf februari 2011 met zijn broers en zussen gesproken over verkoop van de percelen, waarbij ieder het recht had om potentiële kopers voor te dragen, wat ook is gebeurd. Destijds heeft Knops geen beroep op pachtbescherming gedaan. Knops was bovendien al veel eerder begonnen met het inkrimpen en afbouwen van zijn bedrijf. In 2000 had hij reeds de bedrijfsgebouwen en machines verkocht. Na 2000 is het areaal verkleind van 20 tot 16 ha. &lt;/p&gt;&lt;p&gt;4.6 Op enig moment gedurende de onderhandelingen heeft de dochter van Knops zich als potentiële koper gemeld. Zij heeft met haar echtgenoot Steins een bod gedaan dat lag onder de tot dan toe geboden prijzen. De dochter en Steins hebben de percelen na onderhandeling met de erven Knops voor €&amp;nbsp;5,75 per m2 willen kopen, zonder clausule dat een bijbetaling moest volgen indien de percelen binnen een bepaalde periode vervreemd zouden worden. De erven Knops eisten een dergelijke clausule wel, waarop de onderhandelingen zijn stukgelopen. Als onvoldoende weersproken moet worden aangenomen dat andere potentiële kopers zich hadden teruggetrokken, nu er een mogelijke verkoop binnen de familie zou plaatsvinden. Nadien zijn partijen in een impasse geraakt. &lt;/p&gt;&lt;p&gt;4.7 Het komt er dus op neer dat alle partijen de bedoeling van de afstandsverklaring wilden nakomen, ook Knops. Dat de pachtovereenkomst desalniettemin in november 2011 niet is geëindigd, wijt het hof aan een ongelukkige samenloop van omstandigheden, maar brengt niet mee dat Knops is tekortgeschoten en evenmin dat hij zonder meer gerechtigd zou zijn tot een langer gebruik van de pachtpercelen. Beoordeeld moet (dan) worden of de belangenafweging ex artikel 7:370 lid 1 onder c BW de beëindiging van de pachtovereenkomst kan dragen. &lt;/p&gt;&lt;p&gt;4.8 De omstandigheid dat een vordering tot indeplaatsstelling voorligt, kan meewegen bij de vraag of de beëindiging gerechtvaardigd is. In 2014, dus (ver) na de beoogde beëindigingsdatum, heeft Knops met zijn dochter en schoonzoon een maatschap opgericht met ingang van 1 januari 2012, waarin het bedrijf van Knops is ingebracht, maar waarin Knops kennelijk alleen de arbeid verrichtte (met een derde) en de pachtrechten had voorbehouden. Volgens de verklaring van Steins ter zitting heeft hij met de dochter van Knops na het overlijden van zijn vader in 2015 een akkerbouwbedrijf opgericht met door Steins geërfde percelen en voordien verworven en gepachte percelen. Percelen van Knops tot een grootte van 9 ha zijn in 2015/2016 aan dat bedrijf toegevoegd zodat het bedrijf thans een omvang heeft van 30 ha eigendom en 25 ha pacht. &lt;/p&gt;&lt;p&gt;4.9 De ontwikkelingen in het bedrijf van de dochter en Steins hebben aldus plaatsgevonden ná de mislukte onderhandelingen en de beoogde einddatum van de pachtovereenkomst. Gelet op al het vorenoverwogene, in onderling verband bezien, oordeelt het hof dat een redelijke afweging van de belangen van de verpachters bij beëindiging van de overeenkomst tegen die van de pachter bij verlenging van de overeenkomst, in het voordeel van de verpachters uitvalt, ook indien daarbij de belangen van de beoogde opvolgers worden betrokken. &lt;/p&gt;&lt;p&gt;4.10 Het door Knops gedane bewijsaanbod passeert het hof, omdat de te bewijzen aangeboden feiten en omstandigheden, indien bewezen, niet tot een andere conclusie kunnen leiden. &lt;/p&gt;&lt;h3&gt;Slotsom &lt;/h3&gt;&lt;p&gt;4.11 Het hoger beroep faalt en het bestreden vonnis zal worden bekrachtigd. Omdat de tenuitvoerlegging van het vonnis in eerste aanleg is geschorst, zal het hof een nieuwe ontruimingsdatum vaststellen als na te melden. Uit al het vorengaande vloeit voort dat het hof van oordeel is dat het verweer van Knops niet kennelijk ongegrond is. Het hof zal het arrest daarom niet uitvoerbaar bij voorraad verklaren. &lt;/p&gt;&lt;p&gt;4.12 Als de in het ongelijk te stellen partij zal het hof Knops in de kosten van het hoger beroep, inclusief het incident, veroordelen. De kosten voor de procedure in hoger beroep aan de zijde van de erven Knops zullen worden vastgesteld op € 313 aan griffierecht en op € 2.682 aan salaris advocaat (3 punten x tarief II). Als niet weersproken zal het hof ook de gevorderde wettelijke rente over de proceskosten toewijzen zoals hierna vermeld.&lt;/p&gt;&lt;h3&gt;5 De beslissing &lt;/h3&gt;&lt;p&gt;Het hof, recht doende in hoger beroep: &lt;/p&gt;&lt;p&gt;verklaart Knops niet-ontvankelijk in zijn hoger beroep van het tussen partijen gewezen vonnis van de pachtkamer te Roermond (rechtbank Limburg) van 16 november 2016; &lt;/p&gt;&lt;p&gt;bekrachtigt het vonnis van die pachtkamer van 10 mei 2017; &lt;/p&gt;&lt;p&gt;veroordeelt Knops om de gepachte percelen uiterlijk op 1 november 2018 te ontruimen en ontruimd te houden, op straffe van verbeurte van een dwangsom van € 500 voor elke dag vanaf 1 november 2018 dat Knops heeft nagelaten aan deze veroordeling te voldoen, met bepaling dat boven een bedrag van €&amp;nbsp;25.000 geen dwangsom meer wordt verbeurd; &lt;/p&gt;&lt;p&gt;veroordeelt Knops in de kosten van het hoger beroep, tot aan deze uitspraak aan de zijde van de erven Knops vastgesteld op € 313 voor griffierecht en op € 2.682 voor salaris overeenkomstig het liquidatietarief en te voldoen binnen veertien dagen na dagtekening van dit arrest, en - voor het geval voldoening binnen bedoelde termijn niet plaatsvindt - te vermeerderen met de wettelijke rente te rekenen vanaf bedoelde termijn voor voldoening. &lt;/p&gt;&lt;h3&gt;Noot&lt;/h3&gt;&lt;p&gt;In maart 2000 heeft Knops een pachtovereenkomst gesloten met zijn zes broers en zussen. De overeenkomst betrof ongeveer 4,5 ha los land, die Knops eerder had gepacht van zijn ouders. Nadat zij waren overleden, waren hun zeven kinderen (Knops met broers en zussen) mede-eigenaren. Ten tijde van het wijzen van het eindarrest was Knops 74 jaar oud.&lt;/p&gt;&lt;p&gt;Aangenomen dat de overeenkomst voor een periode van zes jaren was aangegaan, had tweemaal verlenging plaatsgevonden (kennelijk per 1 november 2005 en 1 november 2011). Partijen waren het er over eens dat de pacht zou eindigen op 31 oktober 2017, behoudens (een derde) wettelijke verlenging.&lt;/p&gt;&lt;p&gt;In de maand waarin de pachtovereenkomst tot stand kwam, had er nog iets plaatsgevonden. Op 18 maart 2000 hadden partijen een afstandsverklaring opgemaakt en ondertekend, waarbij Knops verklaarde uiterlijk per 1 november 2011 (dus: na afloop van de eerste verlenging) afstand te doen van onder meer zijn pachtrechten. Gedurende het jaar 2011 hebben er onderhandelingen plaatsgevonden over de beëindiging van de overeenkomst en de verkoop van de desbetreffende percelen aan de dochter van Knops en haar echtgenoot. Dochter en echtgenoot waren van plan een akkerbouwbedrijf te starten.&lt;/p&gt;&lt;p&gt;Het is allemaal anders gelopen dan destijds gedacht en verwacht. De onderhandelingen over de verkoop aan dochter en schoonzoon zijn stukgelopen. Andere potentiële kopers hadden zich teruggetrokken, met een impasse als gevolg. De pachtovereenkomst is na 1 november 2011, ondanks de afstandsverklaring, feitelijk voortgezet.&lt;/p&gt;&lt;p&gt;In deze procedure vorderde Knops dat zijn dochter en schoonzoon in zijn plaats als pachter werden gesteld. De broers en zussen stelden tegenvorderingen in; in reconventie eisten zij de ontbinding (wegens wanprestatie), dan wel de beëindiging (na opzegging) van de pacht.&lt;/p&gt;&lt;p&gt;Het hof heeft de tegenvordering tot beëindiging behandeld voorafgaand aan de vordering van Knops tot indeplaatsstelling; indien de overeenkomst zou worden beëindigd, zou de indeplaatsstelling immers slechts tot de einddatum kunnen gelden. &lt;/p&gt;&lt;p&gt;De vordering tot beëindiging was geschoeid op de grond dat een redelijke afweging van de belangen van de verpachters bij het ten einde komen van de pacht tegen die van de pachter bij verlenging, in het voordeel van verpachters uitviel (art. 7:370 lid 1 onder c BW). Bij de beoordeling heeft het hof meegewogen dat Knops indeplaatsstelling wenste (zie r.o. 4.8). Dit heeft dochter en schoonzoon niet kunnen baten. Het echtpaar exploiteerde weliswaar inmiddels een akkerbouwbedrijf, en er was een maatschap tussen hen en Knops tot stand gekomen waarbij Knops zijn bedrijf had ingebracht (onder voorbehoud van zijn pachtrechten), maar de desbetreffende ontwikkelingen hadden plaatsgevonden na de mislukte onderhandelingen, en na de beoogde einddatum van de pacht, 1 november 2011. Tegen deze achtergrond heeft het hof geoordeeld dat een redelijke afweging van belangen in het voordeel van verpachters uitvalt, ‘ook indien daarbij de belangen van de beoogde opvolgers worden betrokken’. &lt;/p&gt;&lt;p&gt;De aangehaalde passage is niet zonder belang, omdat er uit blijkt dat bij de belangenafweging van art. 7:370 lid 1 onder c BW volgens het hof aan pachterszijde niet alleen rekening moet worden gehouden met de belangen van de zittende pachter zelf, maar ook met die van degene(n) ten behoeve waarvan de indeplaatsstelling is gevorderd. Laatstbedoelde belangen kunnen er kennelijk toe leiden dat een pachtovereenkomst niet wordt beëindigd maar wordt verlengd.&lt;/p&gt;&lt;p&gt;In dit geval werd niet tot verlenging besloten. De overeenkomst was bijgevolg ten einde gekomen per 1 november 2017. Over indeplaatsstelling behoefde in april 2018 dan ook niet meer te worden beslist.&lt;/p&gt;&lt;p&gt;Zonder dat hier expliciet een overweging aan is gewijd, is duidelijk dat het hof geen reden zag tot ontbinding. De wanprestatie van Knops zou er in hebben bestaan dat hij niet was nagekomen wat hij met de afstandsverklaring had toegezegd. In r.o. 4.7 is over dit onderwerp slechts min of meer terloops opgemerkt dat het feit dat de pacht in november 2011 niet is geëindigd, is te wijten aan een toevallige samenloop van omstandigheden, maar niet meebrengt dat Knops is tekortgeschoten.&lt;/p&gt;&lt;p&gt;In het arrest is wel uitvoerig stilgestaan bij een ander aspect van afstandsverklaring. Knops had zich op het standpunt gesteld dat de verklaring nietig was, althans (vernietigbaar en inmiddels) vernietigd. Uit de tekst ervan kon weliswaar worden opgemaakt dat sprake was van beëindiging van de pacht met wederzijds goedvinden, maar een dergelijke beëindiging kon slechts rechtsgeldig worden overeengekomen nadat de pachtovereenkomst was gesloten (art. 7:367 lid 3 BW). Aan deze voorwaarde was niet voldaan.&lt;/p&gt;&lt;p&gt;Om te beginnen heeft het hof terecht overwogen dat van nietigheid geen sprake kon zijn. Indien een dwingende wetsbepaling uitsluitend strekt ter bescherming van één der partijen, leidt dat slechts tot vernietigbaarheid (art. 3:40 lid 2 BW). Vernietigbaarheid geldt niet van rechtswege, maar moet door de betrokken partij worden ingeroepen. Zie in dit verband ook art. 7:399 BW ingevolge waarvan niet ten nadele van de pachter van onder meer art. 7:367 BW kan worden afgeweken.&lt;/p&gt;&lt;p&gt;Knops hàd zich subsidiair op vernietigbaarheid beroepen, maar dat bleek op inhoudelijke gronden tevergeefs. Zijn beroep had kunnen slagen indien bij de totstandkoming van de afstandsverklaring de bedoeling voorop had gestaan om de bescherming te ondergraven die hij kon ontlenen aan de wettelijke bepalingen inzake verlenging, opzegging en beëindiging. Maar daarvan was geen sprake.&lt;/p&gt;&lt;p&gt;Om de in r.o. 4.5 gegeven uitwerking hiervan te begrijpen, dient men zich te realiseren dat de verklaring tot stand was gekomen onder het regime van de Pachtwet. Ingevolge deze wet kon een pachtovereenkomst – althans na opzegging op deze grond door de verpachter – niet meer worden verlengd nadat een pachter de 65-jarige leeftijd had bereikt. Knops bereikte deze leeftijd op 8 maart 2008. Bij het tot stand komen van de afstandsverklaring was dan ook voor alle betrokkenen duidelijk dat de pacht per 1 november 2011 niet meer zou worden verlengd, indien verpachters maar tijdig tot opzegging zouden overgaan. Dit in aanmerking genomen was van ontduiking van regels van verlenging, opzegging en beëindiging geen sprake geweest. Men kan zich afvragen of de aanduiding ‘afstandsverklaring’ wel zo gelukkig was gekozen; Knops had in feite geen afstand van enig recht gedaan.&lt;/p&gt;&lt;p&gt;G.M.F. Snijders&lt;/p&gt;</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>2018-12-19 14:42:54</published><modified>2020-10-22 08:37:49</modified><editiondate>2018-12-19</editiondate><htmlpath>https://denhollander.info/artikel/15288</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2000</searchword><id>4775</id><udhid>UDH:TvAR/4775</udhid><titel>Stichting ‘Werkgroep Behoud de Peel’ / Staatssecretaris LNV (TvAR 2000/5044)</titel><searchwords><searchword>TvAR 12/2000</searchword><searchword>TvAR 2000/5044</searchword><searchword>UDH:TvAR/4775</searchword></searchwords><attachments><attachment><name>2000_nr 12_Rechtspraak_5044.pdf</name><extention>pdf</extention><url>https://denhollander.info/download/4717/ci</url></attachment></attachments><inleiding>[Natuurbeschermingswet art. 12]&#13;
&#13;
Appellante heeft gesteld dat verweerder bij&#13;
de vergunningverlening ten onrechte is uitgegaan&#13;
van de bestaande situatie op het&#13;
bedrijf. Voor bestaande situaties geldt –&#13;
evenals bij de Interimwet – in het kader van&#13;
de Natuurbeschermingswet tijdelijk het&#13;
stand still-beginsel. De ammoniakdepositie&#13;
in de nieuwe, gewenste situatie mag niet&#13;
hoger zijn dan in de oude situatie. De beslissende&#13;
datum daarbij is die van de aanwijzing&#13;
tot beschermd of staatsnatuurmonument.&#13;
Uitgangpunt bij de beoordeling zal zijn:&#13;
geen toeneming van de individuele depositie&#13;
van een veehouderij. Verweerder heeft&#13;
zich bij de vergunningverlening gebaseerd&#13;
op beleid zoals geschetst bij het voorstel&#13;
van de Interimwet. Uit oogpunt van rechtszekerheid&#13;
heeft verweerder zich terecht&#13;
gebaseerd op de feitelijke situatie op het&#13;
moment van de aanwijzing. Bovendien is&#13;
het doel van de vergunningverlening van&#13;
de Natuurbeschermingswet niet om een&#13;
bepaalde inrichting van een stal te realiseren&#13;
of een bepaald aantal dieren te houden,&#13;
maar om de schadelijke werking van de&#13;
depositie op het natuurmonument af te&#13;
wegen.</inleiding><content>UITSPRAAK IN HET GEDING TUSSEN:&#13;
de StichtingWerkgroep Behoud de Peel, gevestigd&#13;
te Deurne,&#13;
appellante,&#13;
en&#13;
de Staatssecretaris van Landbouw, Natuurbeheer&#13;
en Visserij,&#13;
verweerder.&#13;
1. Procesverloop&#13;
Bij besluit van 25 mei 1998, nos. 194325/&#13;
198429 hebben gedeputeerde staten van Noord-&#13;
Brabant, namens verweerder, aan H. van Berlo&#13;
(hierna te noemen: Van Berlo) te Assen een&#13;
vergunning als bedoeld in artikel 12 van de&#13;
Natuurbeschermingswet verleend voor zijn&#13;
veehouderij.&#13;
Tegen dit besluit heeft onder meer appellante&#13;
bezwaar gemaakt.&#13;
Bij besluit van 15 januari 1999, kenmerk&#13;
TRCJZ/1999/423, verzonden op dezelfde datum,&#13;
heeft verweerder de bezwaren van appellante&#13;
ongegrond verklaard. (…)&#13;
Tegen dit besluit heeft appellante bij telefaxbericht&#13;
van 25 februari 1999, bij de Raad van&#13;
State ingekomen op dezelfde datum, beroep&#13;
ingesteld. (…)&#13;
Bij brief van 22 december 1999 heeft verweerder&#13;
een verweerschrift ingediend.&#13;
De Afdeling heeft de zaak ter zitting behandeld&#13;
op 13 juli 2000, (…).&#13;
2. Overwegingen&#13;
2.1. In artikel 21, eerste lid, van de Natuurbeschermingswet&#13;
is bepaald dat een natuurmonument&#13;
dat eigendom is van de Staat, kan&#13;
worden aangewezen als staatsnatuurmonument.&#13;
Ingevolge artikel 21, derde lid, van deze wet is&#13;
het beheer van een staatsnatuurmonument&#13;
gericht op het behoud of het herstel van het&#13;
natuurschoon of van de natuurwetenschappelijke&#13;
betekenis.&#13;
Ingevolge artikel 12, eerste lid, van de wet is&#13;
verboden zonder vergunning van de Minister&#13;
(thans) Landbouw, Natuurbeheer en Visserij,&#13;
of in strijd met bij zodanige vergunning&#13;
gestelde voorwaarden, handelingen te verrichten,&#13;
te doen verrichten of te gedogen die&#13;
schadelijk zijn voor het natuurschoon of voor&#13;
de natuurwetenschappelijke betekenis van een&#13;
beschermd natuurmonument of die een beschermd&#13;
natuurmonument ontsieren.&#13;
Ingevolge artikel 12, tweede lid, worden in&#13;
ieder geval als schadelijk voor het natuurschoon&#13;
of voor de natuurwetenschappelijke&#13;
betekenis van een beschermd natuurmonument&#13;
aangemerkt handelingen die de in de&#13;
beschikking tot aanwijzing genoemde wezenlijke&#13;
kenmerken van een beschermd natuurmonument&#13;
aantasten.&#13;
Hoewel de Natuurbeschermingswet daartoe&#13;
niet expliciet de mogelijkheid biedt, kan volgens&#13;
vaste jurisprudentie, mede gezien het&#13;
derde lid van artikel 21, de minister ook voor&#13;
staatsnatuurmonumenten een vergunningplicht&#13;
als bedoeld in artikel 12 opleggen.&#13;
2.2. Verweerder heeft in zijn bestreden besluit&#13;
het primaire besluit van 25 mei 1998 in zoverre&#13;
herroepen dat aan Van Berlo een vergunning&#13;
voor het uitoefenen van een veehouderij aan de&#13;
Peelweg 3 te Asten wordt toegekend, voorzover&#13;
die activiteiten een depositie veroorzaken&#13;
van ten hoogste 648 mol potentieel zuur per&#13;
hectare per jaar. De bezwaren van appellante&#13;
heeft verweerder ongegrond verklaard.&#13;
2.3. Appellante heeft zich op het standpunt&#13;
gesteld dat verweerder ten onrechte is uitgegaan&#13;
van de bestaande situatie op het bedrijf&#13;
en niet van de door de op dat moment geldende&#13;
milieuvergunning legale situatie, zijnde de&#13;
in 1983 verleende revisievergunning ingevolge&#13;
de Hinderwet. De thans toegestane depositie&#13;
betekent een toename ten opzichte van de&#13;
legale situatie ten tijde van de aanwijzing. Als&#13;
er ten tijde van de aanwijzing van het gebied&#13;
als (staats-)natuurmonument meer vee op het&#13;
bedrijf aanwezig was dan ingevolge de hinderwetvergunning&#13;
was toegestaan, dan was dat&#13;
een illegale situatie waarmee bij de nu verleende&#13;
vergunning geen rekening behoort te worden&#13;
gehouden, aldus appellante.&#13;
Voorts is appellante van mening dat ten onrechte&#13;
geen vergunning wordt verleend voor&#13;
een bepaald aantal dieren in een bepaald stalsysteem&#13;
in plaats van een bepaalde depositie.&#13;
2.4. Bij besluit van verweerder van 15 november&#13;
1988 is ten aanzien van het gebied “De&#13;
Groote Peel” een aanwijzing als natuurmonument&#13;
in overweging genomen en is het gebied&#13;
onder de werking van de Natuurbeschermingswet&#13;
gebracht.&#13;
Verweerder heeft bij besluit van 13 november&#13;
1990 het gebied deels aangewezen als beschermd&#13;
natuurmonument en deels als staatsnatuurmonument&#13;
als bedoeld in deze wet.&#13;
2.5. Niet in geschil is dat de depositie van&#13;
ammoniak de wezenlijke kenmerken van het&#13;
natuurmonument “De Groote Peel” in ernstige&#13;
mate kan aantasten. Evenmin is in geschil&#13;
dat voor de door Van Berlo gewenste voorzetting&#13;
van zijn bedrijf in (deels) gewijzigde&#13;
vorm, namelijk de dierbezetting en de huisvesting&#13;
van een aantal van zijn vleesvarkens in&#13;
een groen-labelstal, een vergunning als bedoeld&#13;
in artikel 12 van de Natuurbeschermingswet&#13;
is vereist.&#13;
2.6. Bij de beoordeling van aanvragen om vergunningen&#13;
op grond van artikel 12 van de&#13;
Natuurbeschermingswet tot het exploiteren&#13;
van veehouderijen in de nabijheid van natuurmonumenten&#13;
heeft verweerder als uitgangspunt&#13;
genomen dat de toegestane ammoniakdepositie&#13;
in beginsel niet meer mag bedragen&#13;
dan de zogeheten natuurlijke achtergronddepositie.&#13;
Hiervoor wordt aangesloten bij de Interim-&#13;
wet ammoniak en veehouderij van 9 juni 1994&#13;
(hierna de noemen: de Interimwet). In artikel&#13;
4 van de Interimwet is voor deze achtergronddepositie&#13;
een grenswaarde gesteld van&#13;
ten hoogste 15 mol potentieel zuur per hectare&#13;
per jaar.&#13;
Voor bestaande situatie geldt, evenals bij de&#13;
Interimwet, in het kader van de Natuurbeschermingswet&#13;
tijdelijk het stand still-beginsel.&#13;
Dit beginsel houdt in dat de ammoniakdepositie&#13;
in de nieuwe, gewenste situatie niet&#13;
hoger mag zijn dan in de oude situatie. De&#13;
beslissende datum is daarbij die van de aanwijzing&#13;
van het desbetreffende gebied als&#13;
natuurmonument. Uitgangspunt voor de beoordeling&#13;
van de vergunningaanvraag zal zijn:&#13;
geen toeneming van de individuele depositie&#13;
van een veehouderij. Aan bestaande bedrijven&#13;
waarvoor een milieuvergunning is verleend,&#13;
zal – tijdelijk – in beginsel ook een vergunning&#13;
krachtens de Natuurbeschermingswet&#13;
kunnen worden verleend, tenzij de ammoniakdepositie&#13;
meer bedraagt dan 600 mol&#13;
potentieel zuur per hectare per jaar.&#13;
In een aantal gevallen zal een individuele&#13;
beoordeling plaats moeten blijven vinden om&#13;
invulling te kunnen geven aan het bijzondere&#13;
beschermingsniveau voor de aangewezen beschermde&#13;
natuurmonumenten of staatsnatuurmonumenten.&#13;
Hiervoor is aanleiding indien&#13;
de door het bedrijf veroorzaakte ammoniakdepositie&#13;
groter is dan 600 mol potentieel&#13;
zuur per hectare per jaar. Deze waarde sluit&#13;
aan bij de in het Tweede Nationaal Milieubeleidsplan&#13;
aangegeven richtwaarde voor de&#13;
ammoniakdepositie in het jaar 2010. De beoordeling&#13;
van de vergunningaanvraag op&#13;
grond van de Natuurbeschermingswet zal dan&#13;
plaatsvinden aan de hand van de ter plaatse&#13;
aanwezige achtergronddepositie, de hoogte&#13;
van de individuele depositie van het bedrijf en&#13;
de aanwezige en te beschermen natuurwetenschappelijke&#13;
waarden in het aangewezen gebied.&#13;
Onder meer dit beleid is weergegeven in de&#13;
Memorie van Antwoord aan de Eerste Kamer&#13;
der Staten-Generaal, behorende bij het voorstel&#13;
van de Interimwet (EK, vergaderjaar&#13;
1993-1994, 23 221, nr. 200b).&#13;
De Afdeling acht dit beleid niet onjuist of&#13;
kennelijk onredelijk.&#13;
2.7. Van Berlo oefent een veehouderij uit op&#13;
180 meter, gemeten vanaf het middelpunt van&#13;
het bedrijf, van het natuurmonument “De&#13;
Groote Peel”. In 1983 is een revisievergunning&#13;
ingevolge de Hinderwet verleend voor&#13;
het bedrijf. Op grond van deze vergunning&#13;
was een ammoniakemissie toegestaan van&#13;
4.145 kg per jaar, hetgeen in dit geval resulteert&#13;
in een depositie van 589 mol potentieel&#13;
zuur per hectare per jaar.&#13;
2.7.1. Het verzoek om vergunning als bedoeld&#13;
in artikel 12 van de Natuurbeschermingswet&#13;
van Van Berlo heeft betrekking op 126 melkkoeien,&#13;
63 stuks jongvee, 10 vleesstieren van&#13;
0 tot 6 maanden, 25 vleesstieren van 6 tot&#13;
24 maanden, 855 mestvarkens (traditioneel) en&#13;
300 mestvarkens (groene label). De hierbij behorende&#13;
ammoniakemissie bedraagt 4.565 kg&#13;
per jaar, hetgeen in dit geval neerkomt op een&#13;
depositie van 648 mol potentieel zuur per&#13;
hectare per jaar.&#13;
2.7.2. Uit de stukken blijkt dat Van Berlo feitelijk&#13;
in 1988 beschikte over een veestapel met&#13;
een ammoniakemissie van 4.827,5 kg per jaar.&#13;
De hiermee overeenkomende depositie bedraagt&#13;
686 mol potentieel zuur per hectare per&#13;
jaar. In 1990 bedroeg de emissie 4.981,7 kg per&#13;
jaar, overeenkomende met 707 mol potentieel&#13;
zuur per hectare per jaar.&#13;
2.7.3. Uit het vorenstaande volgt dat de depositie&#13;
op het natuurmonument in de jaren 1988&#13;
en 1990 feitelijk boven de depositie lag die op&#13;
grond van de verleende hinderwetvergunning&#13;
uit 1983 was toegelaten.&#13;
2.8. Verweerder heeft zich op het standpunt&#13;
gesteld dat uit een oogpunt van rechtszekerheid&#13;
ten aanzien van Van Berlo dient te worden&#13;
uitgegaan van de feitelijke situatie ten&#13;
tijde van de aanwijzing van “De Groote Peel”&#13;
als beschermd en staatsnatuurmonument en&#13;
niet van de door de milieuvergunning toegestane&#13;
situatie. In zijn verweerschrift heeft verweerder&#13;
er nog op gewezen dat de feitelijke&#13;
situatie op het moment van aanwijzing het&#13;
bestaande gebruik is, waarvan voorzetting aan&#13;
de orde is.&#13;
2.9. De Afdeling is van oordeel dat verweerder&#13;
in redelijkheid tot zijn besluit kon komen.&#13;
Ten tijde van het aanwijzen van “De Groote&#13;
Peel” tot natuurmonument in 1990 was de&#13;
ammoniakdepositie 707 mol potentieel zuur&#13;
per hectare per jaar. De bij het bestreden&#13;
besluit verleende vergunning ziet op een depositie&#13;
van maximaal 648 mol potentieel zuur&#13;
per hectare per jaar. De individuele depositie&#13;
neemt derhalve niet toe.&#13;
2.10. Voorzover appellante heeft aangevoerd&#13;
dat verweerder ten onrechte geen vergunning&#13;
heeft verleend voor een bepaald aantal dieren&#13;
in een bepaald stalsysteem in plaats van een&#13;
bepaalde depositie, heeft verweerder zich op&#13;
het standpunt gesteld dat bij vergunningverlening&#13;
in het kader van de Natuurbeschermingswet&#13;
niet is voorgeschreven om een&#13;
bepaalde inrichting van een stal te realiseren&#13;
of een bepaald aantal dieren te houden. Verweerder&#13;
heeft hierbij overwogen dat de vergunning&#13;
is verleend voor een maximale depositie&#13;
van 648 mol potentieel zuur per hectare&#13;
per jaar en dat het aan vergunninghouder is&#13;
om zijn veehouderij zodanig in te richten of&#13;
het aantal te houden dieren zodanig te beperken&#13;
dat deze waarde niet wordt overschreden.&#13;
In zijn verweerschrift, zoals ter zitting toegelicht,&#13;
heeft verweerder nog opgemerkt dat&#13;
voor de met de Natuurbeschermingswet te&#13;
beschermen belangen slechts de depositie van&#13;
belang is, aangezien alleen daarvan schadelijke&#13;
werking voor “De Groote Peel” uitgaat.&#13;
Het vorenstaande komt de Afdeling onjuist&#13;
noch onredelijk voor.&#13;
2.11. Gezien het hiervoor overwogene, ziet de&#13;
Afdeling in hetgeen appellante heeft aangevoerd&#13;
geen aanleiding voor het oordeel dat&#13;
het bestreden besluit is voorbereid of genomen&#13;
in strijd met een geschreven of ongeschreven&#13;
rechtsregel, dan wel met enig algemeen&#13;
rechtsbeginsel.&#13;
Het beroep is derhalve ongegrond.&#13;
2.12. Voor een proceskostenveroordeling bestaat&#13;
geen aanleiding.&#13;
3. Beslissing&#13;
De Afdeling bestuursrechtspraak van de Raad&#13;
van State&#13;
Recht doende in naam der Koningin:&#13;
verklaart het beroep ongegrond.&#13;
NOOT&#13;
Langzaam maar zeker begint er, door uitspraken&#13;
van de Raad van State, voor veehouderijen&#13;
duidelijkheid te komen over de vergunningverlening&#13;
op grond van de Natuurbeschermingswet.&#13;
Zo heeft de Raad van State bij&#13;
uitspraak van 7 januari 2000 (E01.99.0111)&#13;
bepaald dat de feitelijke veebezetting ten tijde&#13;
van de aanwijzing als beschermd natuurmonument&#13;
maatgevend is voor de vergunningverlening.&#13;
De vergunde veebezetting op grond&#13;
van de Hinderwet of Wet milieubeheer is dus&#13;
niet van belang als kan worden aangetoond&#13;
dat de werkelijke veebezetting – en bijbehorende&#13;
depositie van ammoniak – ten tijde van&#13;
de aanwijzing hoger was.&#13;
Dit heeft de Raad van State in de hiervoor&#13;
gepubliceerde uitspraak nogmaals bevestigd.&#13;
Verder is hierin bepaald dat de vergunning op&#13;
grond van de Natuurbeschermingswet voor de&#13;
depositie – en niet voor een bepaalde veebezetting&#13;
– moet worden verleend. Aan de ene&#13;
kant is deze uitspraak begrijpelijk; depositie is&#13;
immers het schadelijk effect. Aan de andere&#13;
kant roept deze uitspraak nogal wat vragen&#13;
op. Zo kan de vraag worden gesteld waarom&#13;
de Raad van State in haar uitspraak van&#13;
26 april 1993 (G05.91.1776, Nieuwsbrief&#13;
BABM 2e kwartaal 1993) bij de beoordeling&#13;
van een milieuvergunning, het verlenen van&#13;
deze vergunning voor een vastgelegd emissieplafond&#13;
– en dus ook depositieplafond – niet&#13;
heeft geaccepteerd. Er is immers sprake van&#13;
dezelfde milieugevolgen: depositie ten gevolge&#13;
van ammoniakemissie. In de uitspraak van&#13;
1993 wordt ook gesteld dat het verlenen van&#13;
een bepaalde emissie niet mogelijk is vanwege&#13;
het feit dat emissiefactoren in de loop van de&#13;
tijd aan wijzigingen onderhevig (kunnen)&#13;
zijn. Dit geldt echter ook voor de vergunning&#13;
op grond van de Natuurbeschermingswet.&#13;
Belangrijk is dan ook de vraag hoe omgegaan&#13;
moet worden met toekomstige wijzigingen in&#13;
de emissienormen. Het wijzigen van de emissienormen&#13;
– na de vergunningverlening op&#13;
grond van de Natuurbeschermingswet – betekent&#13;
immers dat de depositie af- of toeneemt,&#13;
terwijl de vergunning voor een vastgesteld&#13;
depositieplafond is verleend. Er zou dan ook&#13;
gesteld kunnen worden dat de veestapel mag&#13;
toenemen om het depositieplafond weer op te&#13;
vullen als de emissienorm wordt verlaagd, of&#13;
moet worden ingekrompen om aan het depositie&#13;
plafond te kunnen blijven voldoen als de&#13;
emissienorm wordt verhoogd. Ik mag aannemen&#13;
dat dit niet de bedoeling van deze uitspraak&#13;
is. Door de Werkgroep Behoud de Peel&#13;
wordt voorgesteld om de natuurbeschermingswetvergunning&#13;
te verlenen voor een in de vergunning&#13;
genoemd aantal dieren, gehouden in&#13;
een bepaald stalsysteem op een bepaalde afstand&#13;
van het voor verzuring gevoelig gebied.&#13;
Los van het feit dat de Raad van State dit&#13;
beroep ongegrond heeft verklaard, zou dit in&#13;
de praktijk ook problemen gaan opleveren. Bij&#13;
wijziging van het aantal dieren, stalsysteem of&#13;
emissiepunt – zonder toename van depositie –&#13;
zal zich namelijk de vraag voordoen of ook de&#13;
natuurbeschermingswetvergunning gewijzigd&#13;
zal moeten worden. Het probleem zou opgelost&#13;
kunnen worden door het verlenen van de&#13;
natuurbeschermingswetvergunning voor depositie&#13;
met daarbij de toevoeging dat deze depositie&#13;
in de toekomst kan toe- of afnemen&#13;
indien de emissienormen of de factoren voor&#13;
de omrekening van ammoniakemissie naar&#13;
ammoniakdepositie wijzigen. De tekst zou als&#13;
volgt kunnen luiden: “De gevraagde vergunning&#13;
wordt verleend voor een depositie van x&#13;
mol. Deze depositie wordt geacht af of toe te&#13;
nemen als door wijziging van emissienormen&#13;
of wijziging van de factoren voor de omwisseling&#13;
van ammoniakemissie naar ammoniakdepositie,&#13;
de depositie af- of toeneemt”.&#13;
Als de Natuurbeschermingswet 1998 voor dit&#13;
onderdeel in werking zal treden, is er vooralsnog&#13;
een afstemming geregeld tussen de milieuen&#13;
de natuurbeschermingswetvergunning. De&#13;
milieuvergunning kan dan pas worden verleend&#13;
als door het bevoegd gezag krachtens de&#13;
Natuurbeschermingswet 1998 is verklaard dat&#13;
het tegen de verlening geen bedenkingen&#13;
heeft. De dan verleende milieuvergunning&#13;
treedt in de plaats van de natuurbeschermingswetvergunning&#13;
en daarmee lijkt dan het&#13;
bovenbeschreven probleem opgelost. Hoe dit&#13;
in de praktijk zal gaan werken is nog de&#13;
vraag, omdat deze verklaring de milieuvergunning&#13;
wel kan beïnvloeden. Hierin kan&#13;
namelijk worden bepaald dat de milieuvergunning,&#13;
in het belang van natuur en landschap,&#13;
onder bepaalde beperkingen of onder&#13;
oplegging van voorschriften wordt verleend.&#13;
Bovendien heeft het bevoegd gezag krachtens&#13;
de Natuurbeschermingswet 1998 de mogelijkheid&#13;
om – alleen in het belang van natuur en&#13;
landschap – deze verklaring te weigeren.&#13;
R.A.M. Verkoijen&#13;
Jurist bij de Stichting Rechtsbijstand&#13;
te Roermond</content><legacyfootnotes/><footnotes><footnote/></footnotes><auteurs/><published>2000-12-01 00:00:00</published><modified>1999-05-11 00:00:00</modified><editiondate>2000-12-01</editiondate><htmlpath>https://denhollander.info/artikel/4775</htmlpath></article>
</articles></edition>
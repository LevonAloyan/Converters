<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2001</searchword><id>4714</id><udhid>UDH:TvAR/4714</udhid><titel>V.d. Bosch / V.d. Bosch (TvAR 2001/5080)</titel><searchwords><searchword>TvAR 9/2001</searchword><searchword>TvAR 2001/5080</searchword><searchword>UDH:TvAR/4714</searchword></searchwords><attachments><attachment><name>2001_nr 9_Rechtspraak_5080.pdf</name><extention>pdf</extention><url>https://denhollander.info/download/4656/ci</url></attachment></attachments><inleiding>[Pachtwet art. 38, 39, 41]&#13;
&#13;
Niet aannemelijk geworden dat slechte&#13;
verstandhouding tussen partijen in overwegende&#13;
mate aan pachter is te wijten.&#13;
De aan hem gemaakte verwijten zijn onvoldoende&#13;
onderbouwd.&#13;
In verlengingsprocedure geen plaats voor&#13;
een beslissing ten gronde over het melkquotum.&#13;
Vooralsnog moet ervan uitgegaan&#13;
worden dat het melkquotum destijds geheel&#13;
aan pachter is overgedragen.&#13;
Eigen gebruik voldoende aannemelijk en&#13;
uitvoerbaar wat een van beide verpachters&#13;
betreft, maar niet van overwegende betekenis.&#13;
Verlies gepachte is ernstige aantasting&#13;
van grondslag van maatschappelijk bestaan&#13;
van pachter. Billijkheid, mede gelet op&#13;
mogelijkheid voor verpachter om deel van&#13;
het verpachte via ruil aansluitend aan zijn&#13;
huiskavel te krijgen, weegt zijn belang in&#13;
zoverre het zwaarst; voor het overige geeft&#13;
het belang van pachter de doorslag. Volgt&#13;
gedeeltelijke verlenging.</inleiding><content>BESCHIKKING VAN 22 JUNI 1999 IN&#13;
DE ZAAK VAN:&#13;
1 Jacobus Johannes Gijsbertus van den Bosch,&#13;
2 Theodorus Maria van den Bosch, beiden te&#13;
Waverveen, gemeente De Ronde Venen,&#13;
appellanten,&#13;
procureur: mr. D.M.H.M. van Dijk,&#13;
tegen&#13;
Adrianus Wilhelmus van den Bosch te Waverveen,&#13;
gemeente De Ronde Venen,&#13;
geïntimeerde,&#13;
procureur: mr. G. Janssen.&#13;
1 Het geding in eerste aanleg&#13;
De pachtkamer van het kantongerecht te&#13;
Utrecht heeft op 14 december 1998 tussen&#13;
partijen een beschikking gegeven, waarbij de&#13;
tussen appellanten als verpachters en geïntimeerde&#13;
als pachter bestaande en behoudens&#13;
verlenging op 30 april 1999 eindigende pachtovereenkomst&#13;
met betrekking tot de percelen&#13;
land kadastraal bekend gemeente Vinkeveen,&#13;
sectie B, nrs. 1788 en 1823, totaal groot&#13;
12.54.00 ha, is verlengd met een termijn van&#13;
zes jaar, eindigende 30 april 2005.&#13;
2 Het geding in hoger beroep&#13;
2.1 Verpachters zijn bij op 13 januari 1999 ter&#13;
griffie van het hof ingekomen beroepschrift in&#13;
hoger beroep gekomen van voormelde beschikking,&#13;
met verzoek om die beschikking te&#13;
vernietigen en, opnieuw beschikkende, het&#13;
door pachter ingediende pachtverlengingsverzoek&#13;
af te wijzen, met veroordeling van pachter&#13;
in de proceskosten van beide instanties.&#13;
2.2 Pachter heeft bij op 12 maart 1999 ter griffie&#13;
van het hof ingekomen verweerschrift verweer&#13;
gevoerd, met conclusie dat het hof het&#13;
hoger beroep niet-ontvankelijk dan wel ongegrond&#13;
zal verklaren en aldus de beschikking,&#13;
waarvan beroep, zal bevestigen, kosten rechtens.&#13;
2.3 Op 17 mei 1999 heeft ter zitting van het&#13;
hof een mondelinge behandeling van het&#13;
hoger beroep plaats gehad, waarbij aanwezig&#13;
waren appellanten in persoon, bijgestaan door&#13;
hun procureur, alsmede geïntimeerde in persoon,&#13;
eveneens bijgestaan door zijn procureur.&#13;
2.4 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, beiden mede aan de hand&#13;
van pleitnotities.&#13;
3 De grief&#13;
De grief luidt:&#13;
Ten onrechte heeft de pachtkamer van het&#13;
kantongerecht de tussen partijen vigerende&#13;
pachtovereenkomst met zes jaren verlengd en&#13;
de proceskosten gecompenseerd.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – onder meer verklaard&#13;
(zakelijk weergegeven):&#13;
door pachter:&#13;
dat hij bijna 35 jaar is, gehuwd is en vier kinderen&#13;
heeft in de leeftijd van 4 tot 9 jaar; dat&#13;
hij het diploma van de Lagere Landbouwschool&#13;
bezit en voorts met goed gevolg een&#13;
E.V.T.O.-cursus, een A.V.T.O.-cursus en een&#13;
cursus schapenverloskunde heeft gevolgd; dat&#13;
hij een bedrijf heeft van ongeveer 27.50 ha,&#13;
waarvan ongeveer 15 ha zijn eigendom is en&#13;
de rest (de grond in geschil) wordt gepacht;&#13;
dat op zijn eigen grond een ligboxenstal staat&#13;
met plaats voor 75 stuks vee en hij bezig is om&#13;
daar ook een schuur van 12 x 20 meter te bouwen&#13;
voor de opslag van hooi en stro, het stallen&#13;
van schapen en kantineruimte; dat de&#13;
woning en de overige bedrijfsgebouwen op de&#13;
grond in geschil staan; dat laatstbedoelde&#13;
bedrijfsgebouwen bestaan uit een wintermelkstal&#13;
(grupstal) met plaats voor 25 stuks vee,&#13;
een zomermelkstal, een ruimte voor hooiopslag,&#13;
twee schapenschuren, een loods en een&#13;
kalverschuur; dat alle grond wordt gebruikt&#13;
als grasland behalve ongeveer 0,20 h die in&#13;
gebruik is voor de boomkwekerij, zij het dat&#13;
daar alleen nog enkele rijtjes buxus staan; dat&#13;
hij 25 stuks melkvee heeft, 50 stuks jongvee,&#13;
40 stuks vleesvee en 150 schapen; dat hij over&#13;
een melkquotum van ongeveer 100.000 kilogram&#13;
(vetpercentage 3,77%) beschikt; dat zijn&#13;
echtgenote gedurende 14 uur per week werkzaam&#13;
is voor een bakker en daarmee ongeveer&#13;
ƒ 15.000,– à ƒ 20.000,– bruto per jaar verdient;&#13;
dat het op zijn bedrijf betrekking hebbende&#13;
boekhoudoverzicht over 1998 nog niet gereed&#13;
is, maar hij al wel kan zeggen dat het bedrijfsresultaat&#13;
in dat jaar beter is geweest dan in de&#13;
jaren 1996 en 1997; dat hij geen inkomen buiten&#13;
zijn bedrijf heeft;&#13;
door verpachters:&#13;
dat Jacobus 37 jaar is en ongehuwd; dat hij&#13;
een diploma bezit van de Lagere Technische&#13;
School (richting houtbewerking), alsmede een&#13;
getuigschrift van een twee-jarige opleiding&#13;
gedurende één dag per week aan de Lagere&#13;
Landbouwschool; dat hij voorts met goed&#13;
gevolg een A.V.T.O.-cursus heeft gevolgd; dat&#13;
hij een bedrijf exploiteert van ongeveer 19 ha,&#13;
dat geheel zijn eigendom is; dat alle grond&#13;
wordt gebruik als grasland; dat hij 30 stuks&#13;
melkvee heeft, 30 stuks jongvee, 30 fokzeugen&#13;
en 10 schapen; dat hij voor de hem ter&#13;
beschikking staande bedrijfsgebouwen verwijst&#13;
naar de door hem gemaakte, zich bij de&#13;
stukken bevindende schets; dat in 1994 sprake&#13;
is geweest van een vergroting van een stal en&#13;
in 1998 een machineloods is gebouwd; dat hij&#13;
beschikt over een melkquotum van ongeveer&#13;
100.000 kilogram (vetpercentage 3,62%) en&#13;
hij voorts nog zo’n 15.000 à 20.000 kilogram&#13;
melk per jaar least; dat het op zijn bedrijf&#13;
betrekking hebbende boekhoudoverzicht over&#13;
1998 nog niet gereed is maar hij al wel weet&#13;
dat het bedrijfsresultaat in dat jaar ongeveer&#13;
hetzelfde is geweest als in 1997;&#13;
dat Theodorus 30 jaar is, eveneens ongehuwd&#13;
is en samen met zijn vader woont in een gedeelte&#13;
van de boerderij in geschil dat niet&#13;
mede verpacht is; dat hij een zwakke rug heeft&#13;
en in verband daarmee voor 50 à 60%&#13;
arbeidsongeschikt is; dat hij een WAO-uitkering&#13;
heeft van ongeveer ƒ 700,– netto per&#13;
maand.&#13;
5 Beoordeling van het geschil in&#13;
hoger beroep&#13;
5.1 De door verpachters opgeworpen grief&#13;
heeft de kennelijke strekking het geschil tussen&#13;
partijen in zijn volle omvang aan het hof&#13;
voor te leggen.&#13;
5.2 In prima is van de zijde van verpachters,&#13;
althans door Theodorus, ook verweer gevoerd&#13;
tegen inwilliging van het verlengingsverzoek&#13;
van pachter omdat het optreden van laatstgenoemde&#13;
jegens Theodorus in de afgelopen&#13;
pachtperiode aanleiding zou hebben gegeven&#13;
tot gegronde klachten. Hoewel dit verweer in&#13;
hoger beroep niet opnieuw is gevoerd, gaat&#13;
het hof ervan uit dat het niet is prijsgegeven.&#13;
5.3 Uit het ten processe aangevoerde is duidelijk&#13;
geworden dat de verstandhouding tussen&#13;
partijen te wensen overlaat, maar niet (genoegzaam)&#13;
aannemelijk is geworden dat zulks&#13;
in overwegende mate aan pachter is te wijten.&#13;
De aan zijn adres gemaakte verwijten zijn,&#13;
mede gelet op de gemotiveerde betwisting&#13;
daarvan, onvoldoende onderbouwd. Ten processe&#13;
is in elk geval niet voldoende komen&#13;
vast te staan dat sprake is geweest van dusdanig&#13;
onjuiste en ontoelaatbare gedragingen van&#13;
pachter jegens verpachters c.q. één van hen&#13;
dat deze op de voet van het bepaalde in artikel&#13;
39 der Pachtwet aan verlenging van de onderhavige&#13;
pachtovereenkomst in de weg zouden&#13;
moeten staan.&#13;
5.4 Partijen verschillen voorts van mening&#13;
over het antwoord op de vraag of het met de&#13;
grond in geschil samenhangende melkquotum&#13;
destijds door hun vader al dan niet geheel aan&#13;
pachter is overgedragen.&#13;
5.5 Te dezen aanzien overweegt het hof allereerst&#13;
dat in een procedure buiten eigenlijk&#13;
rechtsgeding als de onderhavige geen plaats is&#13;
voor een beslissing ten gronde over het melkquotum&#13;
en het hof zal zich daarom beperken&#13;
tot een voorlopig oordeel voor zover dat voor&#13;
de beslissing op de gevraagde pachtverlenging&#13;
van belang is.&#13;
5.6 Bij koopovereenkomst van 28 april 1987&#13;
heeft de vader van partijen aan pachter verkocht&#13;
zijn veehouderijbedrijf met de gehele&#13;
daartoe behorende levende have alsmede de&#13;
gehele agrarische inventaris en klein gereedschap.&#13;
Onder punt 3 van de desbetreffende&#13;
overeenkomst is opgenomen: “Verkoper verklaart&#13;
hiermede tevens zijn gehele melkquotum&#13;
te hebben overgedragen om niet aan&#13;
koper. Verkoper verbindt zich alle medewerking&#13;
te geven dat genoemd quotum zo spoe-&#13;
dig mogelijk overgeschreven zal worden op&#13;
naam van koper. Koper aanvaardt het melkquotum&#13;
onder voorwaarde, dat bij tussentijdse&#13;
pachtbeëindiging genoemde quotum niet&#13;
verkoopbaar is.”&#13;
5.7 Gelet op de inhoud van de aangehaalde&#13;
contractsbepalingen, met name de eerste zin&#13;
daarvan, moet er naar het oordeel van het hof&#13;
vooralsnog van worden uitgegaan dat het&#13;
melkquotum destijds geheel aan pachter is&#13;
overgedragen. De door verpachters nog in het&#13;
geding gebrachte verklaringen van de vader&#13;
van partijen en van diens boekhouder J. Kruiswijk&#13;
kunnen hieraan onvoldoende afdoen nu&#13;
deze staan tegenover de gemotiveerde, daaraan&#13;
tegenovergestelde stellingname van pachter.&#13;
Dit klemt te meer nu deze, gevraagd naar&#13;
de betekenis van de – op zichzelf niet zonder&#13;
meer duidelijke – derde zin van de aangehaalde&#13;
passage, heeft verklaard dat deze zin ertoe&#13;
strekt om te voorkomen dat hij bij een eventuele&#13;
bedrijfsbeëindiging het melkquotum&#13;
zonder meer vrij zou kunnen verkopen. Zulks&#13;
komt het hof niet onaannemelijk voor en&#13;
brengt in elk geval mede dat vooralsnog&#13;
onvoldoende grond bestaat om in dit geding&#13;
anders te oordelen dan dat het melkquotum&#13;
destijds in zijn geheel aan pachter is overgedragen,&#13;
hetgeen medebrengt dat bij een eventuele&#13;
pachtbeëindiging dat quotum niet ter&#13;
beschikking van verpachters zou behoeven te&#13;
worden gesteld.&#13;
5.8 Het hof acht eigen gebruik van het verpachte&#13;
land door appellant sub 1 uitvoerbaar&#13;
en voldoende aannemelijk dat sprake is van&#13;
een serieus voornemen daartoe.&#13;
Zulks is anders ten aanzien van het persoonlijk&#13;
gebruik van de tot de litigieuze hoeve&#13;
behorende gebouwen door appellant sub 2,&#13;
nu deze in aanmerkelijke mate arbeidsongeschikt&#13;
is en – naar ten processe is gebleken –&#13;
iedere relevante landbouwkundige opleiding&#13;
en ervaring mist.&#13;
5.9 Nu, gezien het vorenoverwogene, er vooralsnog&#13;
van moet worden uitgegaan dat afwijzing&#13;
van het verlengingsverzoek van pachter&#13;
er niet toe leidt dat appellant sub 1 kan gaan&#13;
beschikken over het met de grond in geschil&#13;
samenhangende melkquotum, acht het hof het&#13;
persoonlijk gebruik van die grond voor hem&#13;
niet van overwegende betekenis. Het hof&#13;
neemt daarbij mede in aanmerking dat het&#13;
huidige bedrijfsareaal van betrokkene meer&#13;
dan voldoende is om het melkquotum waarover&#13;
hij thans beschikt, te kunnen volmelken.&#13;
5.10 Verlies van het gepachte zou voor pachter&#13;
meebrengen het verlies van zijn woning,&#13;
een aanmerkelijk deel van zijn bedrijfsgebouwen&#13;
en ongeveer 45% van zijn bedrijfsoppervlakte.&#13;
Zulks moet zonder meer worden aangemerkt&#13;
als een ernstige aantasting van de&#13;
grondslag van zijn maatschappelijk bestaan.&#13;
De omstandigheid dat zijn echtgenote een&#13;
part-time betrekking elders heeft en daarmee&#13;
inkomsten verwerft als ter zitting van het hof&#13;
verklaard, doet hieraan onvoldoende af. Hetzelfde&#13;
geldt voor de omstandigheid dat pachter&#13;
beschikt over ongeveer 0.20 ha boomkwekerijgrond&#13;
nu dit, naar ter zitting van het hof&#13;
bleek, een extensief beteeld perceelsgedeelte&#13;
van beperkte omvang betreft dat in het bedrijf&#13;
van betrokkene van bijkomstige betekenis is.&#13;
5.11 Het vorenstaande brengt mee dat op het&#13;
onderhavige verlengingsverzoek op de voet&#13;
van artikel 38 jo. 41, lid 2 sub b der Pachtwet&#13;
naar billijkheid moet worden beslist.&#13;
5.12 Naar die maatstaf de belangen van partijen&#13;
tegen elkaar afwegend, komt het hof tot de&#13;
conclusie dat appellant sub 1, mede gelet op&#13;
de beperkte omvang van zijn bedrijf, zeker&#13;
belang heeft bij een vergroting daarvan. Met&#13;
name geldt dit, indien hij – zoals ter zitting&#13;
van het hof betoogd – middels ruil van een&#13;
deel van de grond in geschil met een perceel&#13;
van een derde een oppervlakte van ongeveer&#13;
4.50 ha aansluitend aan zijn huidige bedrijfskavel&#13;
in gebruik zou kunnen krijgen. Bedoelde&#13;
derde is, zo hebben verpachters ter zitting&#13;
van het hof doen aanvoeren, tot zulk een ruil&#13;
bereid; het zou dan gaan om de twee percelen&#13;
van de grond in geschil die aan weerszijden&#13;
van de thans al bij bedoelde derde in gebruik&#13;
zijnde huiskavel zijn gelegen.&#13;
5.13 Ervan uitgaande dat een ruil als bedoeld&#13;
doorgang kan vinden, is het hof van oordeel&#13;
dat, voor zover het de beide aan het slot van&#13;
de vorige rechtsoverweging bedoelde percelen&#13;
betreft, het belang van appellant sub 1 bij het&#13;
eigen gebruik daarvan zwaarder weegt dan dat&#13;
van pachter bij het kunnen blijven gebruiken&#13;
van die percelen.&#13;
5.14 Voor het overige gepachte land – dat&#13;
betreft dan nog ongeveer 8 ha – acht het hof&#13;
het belang van pachter bij continuering van de&#13;
pacht daarvan zwaarder wegen dan dat van&#13;
appellant sub 1 bij beëindiging van die pacht.&#13;
Ook wat betreft woning en bedrijfsgebouwen&#13;
geeft het belang van pachter de doorslag;&#13;
appellant sub 2 heeft bij het eigen gebruik&#13;
daarvan slechts een beperkt belang, hetgeen te&#13;
meer klemt nu hij de verpachte varkensschuren&#13;
niet zelf zou gaan gebruiken maar deze&#13;
aan appellant sub 1 in gebruik zou geven; zijn&#13;
belang weegt in elke geval niet op tegen dat&#13;
van pachter bij het kunnen blijven gebruiken&#13;
van woning en bedrijfsgebouwen, die mede&#13;
het hart van zijn bedrijf vormen.&#13;
5.15 Het hof komt op grond van al het vorenoverwogene&#13;
tot de slotsom dat de pachtovereenkomst&#13;
moet worden verlengd voor wat&#13;
betreft woning, erf, bedrijfsgebouwen en de&#13;
drie daarnaast en -achter gelegen percelen&#13;
(totaal groot ongeveer 8 ha), zulks met een&#13;
termijn van zes jaar, zijnde niet gebleken van&#13;
bijzondere omstandigheden die tot verlenging&#13;
met een kortere termijn aanleiding zouden&#13;
moeten zijn. Voor het overige moet, indien de&#13;
door appellanten genoemde ruil uitvoerbaar&#13;
is, het pachtverlengingsverzoek worden afgewezen;&#13;
de door appellanten opgeworpen grief&#13;
is dan in zoverre gegrond.&#13;
5.16 Alvorens verder te beslissen, verzoekt het&#13;
hof aan appellanten om vóór 1 augustus 1999&#13;
aan het hof toe te zenden, met afschrift daarvan&#13;
aan de wederpartij:&#13;
a) een duidelijke kadastrale kaart waarop de&#13;
hoeve in geschil alsmede het perceel van de&#13;
derde waarmee geruild kan worden, staan aangegeven&#13;
met de kadastrale kenmerken;&#13;
b) een opgave van de kadastrale oppervlakte&#13;
van alle sub a bedoelde percelen;&#13;
c) een opgave van de per 1 mei 1999 ten aanzien&#13;
van de hoeve in geschil geldende pachtprijs,&#13;
zulks gespecificeerd naar woning, bedrijfsgebouwen&#13;
en land;&#13;
d) een ondertekende overeenkomst, waaruit&#13;
blijkt dat appellanten, althans appellant sub 1,&#13;
met de door hen bedoelde derde de hierboven&#13;
bedoelde ruil van land zijn overeengekomen.&#13;
Pachter zal binnen één maand na ontvangst&#13;
van voornoemde stukken daarop naar het hof&#13;
mogen reageren, met afschrift daarvan aan de&#13;
wederpartij.&#13;
Beslissing&#13;
Het hof, beschikkende in hoger beroep:&#13;
verzoekt verpachters als hierboven sub 5.16&#13;
overwogen;&#13;
stelt pachters in de gelegenheid om binnen de&#13;
sub 5.16 genoemde termijn op de door verpachters&#13;
toe te zenden stukken te reageren;&#13;
houdt iedere verdere beslissing aan.&#13;
BESCHIKKING VAN 9 NOVEMBER 1999&#13;
1 Voortzetting van het geding in&#13;
hoger beroep&#13;
1.1 Dienaangaande wordt verwezen naar hetgeen&#13;
in de tussenbeschikking van dit hof van&#13;
22 juni 1999, gegeven in het onderhavige&#13;
pachtverlengingsgeschil, werd overwogen.&#13;
1.2 Naar aanleiding van gemelde tussenbeschikking&#13;
heeft de procureur van verpachters&#13;
bij schrijven van 23 augustus 1999 in copie&#13;
aan het hof doen toekomen (met afschrift&#13;
daarvan aan de wederpartij):&#13;
– een vijftal kadastrale kaarten,&#13;
– een tekening inzake een door het kadaster&#13;
uitgevoerde meting,&#13;
– een overeenkomst van ruiling.&#13;
In gemeld schrijven is een nadere toelichting&#13;
gegeven met betrekking tot de overgelegde&#13;
kaarten en tekening en is voorts opgave&#13;
gedaan van de oppervlakte van de bij overeenkomst&#13;
van ruiling betrokken percelen alsmede&#13;
van de thans tussen partijen geldende pachtprijs,&#13;
zulks gespecificeerd naar woning, bedrijfsgebouwen&#13;
en land.&#13;
1.3 Bij schrijven van 20 september 1999 is&#13;
hierop gereageerd door mr W.F. van Oostveen,&#13;
advocaat te Deventer, zulks eveneens&#13;
met afschrift daarvan aan de wederpartij.&#13;
2 Verdere beoordeling van het&#13;
geschil in hoger beroep&#13;
2.1 Het hof verwijst naar en volhardt bij hetgeen&#13;
in zijn hiervoor genoemde tussenbeschikking&#13;
is overwogen en beslist, zulks met dien&#13;
verstande dat de kadastrale aanduiding van&#13;
het onderhavige pachtobject gebleken is thans&#13;
te zijn: gemeente Waverveen, sectie B, nrs.&#13;
2773, 2774 en 1823.&#13;
2.2 Ten overvloede overweegt het hof daarenboven&#13;
nog het volgende:&#13;
a) Het stond verpachters vrij om eerst bij de&#13;
mondelinge behandeling van 17 mei 1999 met&#13;
een op een eventuele gedeeltelijke pachtverlenging&#13;
gericht voorstel te komen zoals door&#13;
hen is gedaan. Dit voorstel is ter zitting van&#13;
het hof duidelijk toegelicht en de toen aanwezige&#13;
raadsman van pachter heeft daarop in&#13;
genoegzame mate kunnen reageren; hij heeft&#13;
van die mogelijkheid ook gebruik gemaakt.&#13;
Voor een thans alsnog buiten beschouwing&#13;
laten van bedoeld voorstel omdat dit tardief&#13;
zou zijn gedaan, acht het hof geen gronden&#13;
aanwezig.&#13;
b) Het voorstel van verpachters is ter gelegenheid&#13;
van de mondelinge behandeling in voldoende&#13;
mate onderbouwd; ook toen was&#13;
reeds bekend welke derde bij de voorgenomen&#13;
ruiling partij zou zijn en is medegedeeld&#13;
dat betrokkene daaraan zijn medewerking&#13;
wilde verlenen.&#13;
c) Nu pachter ter zitting van 17 mei 1999 in&#13;
voldoende mate in de gelegenheid is geweest&#13;
om zich over het voorstel van verpachters uit&#13;
te laten en voorts op de brief van de raadsman&#13;
van verpachters en op de daarbij gevoegde&#13;
stukken heeft kunnen reageren – hetwelk door&#13;
zij raadsman ook is gedaan – is geen sprake&#13;
van schending van de beginselen van een&#13;
goede procesorde, met name ook niet van het&#13;
beginsel van hoor en wederhoor.&#13;
2.3 Het hof wijst er voor de goede orde nog&#13;
op dat de in zijn tussenbeschikking ten aanzien&#13;
van het verlengingsverzoek gegeven&#13;
beslissing is gebaseerd op de daar nader gemotiveerde,&#13;
naar de maatstaf van de billijkheid&#13;
gedane afweging van de wederzijdse belangen&#13;
van partijen; voor zover nodig wordt&#13;
daarnaar verwezen.&#13;
2.4 De bij schrijven van 23 augustus 1999 van&#13;
de zijde van verpachters verstrekte gegevens&#13;
en van de bij dat schrijven gevoegde stukken&#13;
zijn door pachter niet, althans onvoldoende&#13;
bestreden, weshalve het hof van de juistheid&#13;
daarvan zal uitgaan.&#13;
De door pachter nog gedane suggestie voor&#13;
een alternatieve ruiling laat het hof onbesproken;&#13;
bedoelde suggestie gaat ten onrechte&#13;
voorbij aan de door het hof bij zijn tussenbeschikking&#13;
reeds gegeven beslissing, waarbij&#13;
– zoals reeds overwogen – het hof volhardt.&#13;
2.5 Gelet op al het vorenoverwogene, moet&#13;
het pachtverlengingsverzoek van pachter worden&#13;
afgewezen voor wat betreft een gedeelte&#13;
van het perceel Waverveen, sectie B, nr. 2774,&#13;
te weten een westelijk gedeelte daarvan, na&#13;
uitmeting door het kadaster aan te duiden als&#13;
Waverveen, sectie B, nr. 2786, groot 2.57.10&#13;
ha, alsmede voor wat betreft het perceel&#13;
Waverveen, sectie B, nr. 1823, groot 2.48.00&#13;
ha, tezamen mitsdien 5.05.10 ha. Voor het&#13;
overige, te weten het resterende gedeelte van&#13;
perceel Waverveen, sectie B, nr. 2774, na uitmeting&#13;
van het kadaster aan te duiden als&#13;
Waverveen, sectie B, nr. 2787, alsmede voor&#13;
wat betreft het perceel Waverveen, sectie B,&#13;
nr. 2773, tezamen groot 7.48.90 ha, moet de&#13;
pachtovereenkomst tussen partijen worden&#13;
verlengd, zulks met een periode van zes jaar,&#13;
zijnde niet gebleken van bijzondere omstandigheden&#13;
die tot verlenging met een kortere&#13;
periode aanleiding zouden moeten zijn.&#13;
2.6 Gelet op het bepaalde in artikel 47 Pachtwet&#13;
vermindert het hof de tegenprestatie,&#13;
thans in totaal ƒ 12.580,– per jaar bedragende&#13;
(waarvan ƒ 7.135,– voor de grond), met een&#13;
bedrag van 50510/125400 x ƒ 7.135,– =&#13;
ƒ 2.873,– (afgerond), weshalve een pachtprijs&#13;
voor het bij pachter in pacht verblijvende&#13;
gedeelte van het pachtobject in geschil resteert&#13;
van ƒ 9.706,– in totaal per jaar, zulks ingaande&#13;
1 mei 1999, onverminderd de eventuele herziening&#13;
van dat bedrag op grond van het bij&#13;
Koninklijk Besluit van 22 oktober 1998 gewijzigde&#13;
Pachtnormenbesluit 1995 en behoudens&#13;
eventuele verdere wijzigingen in de toekomst.&#13;
3 Slotsom&#13;
3.1 De beschikking, waarvan beroep, moet&#13;
worden vernietigd en beslist moet worden als&#13;
na te melden.&#13;
3.2 Nu partijen in een nauwe familierelatie tot&#13;
elkaar staan en zij voorts elk voor een gedeelte&#13;
in het gelijk worden gesteld, acht het hof termen&#13;
aanwezig de in beide instanties tussen&#13;
hen gevallen proceskosten te compenseren in&#13;
die zin dat iedere partij haar eigen kosten draagt.&#13;
Beslissing&#13;
Het hof, beschikkende in hoger beroep:&#13;
vernietigt de door de pachtkamer van het kantongerecht&#13;
te Utrecht tussen partijen gegeven&#13;
beschikking van 14 december 1998, waarvan&#13;
beroep,&#13;
en opnieuw beschikkende:&#13;
wijst het pachtverlengingsverzoek van pachter&#13;
af voor wat betreft een gedeelte van het perceel&#13;
Waverveen, sectie B, nr. 2774, te weten&#13;
een westelijk gedeelte daarvan, na uitmeting&#13;
door het kadaster aan te duiden als Waverveen,&#13;
sectie B, nr. 2786, groot 2.57.10 ha, alsmede&#13;
voor wat betreft het perceel Waverveen,&#13;
sectie B, nr. 1823, groot 2.48.00 ha, tezamen&#13;
mitsdien 5.05.10 ha (een en ander nader aangegeven&#13;
op de aan deze beschikking gehechte&#13;
kaartjes; niet opgenomen, red.);&#13;
verlengt de onderhavige pachtovereenkomst&#13;
voor het overige, te weten voor wat betreft het&#13;
resterende gedeelte van perceel Waverveen,&#13;
sectie B, nr. 2774, na uitmeting van het kadaster&#13;
aan te duiden als Waverveen, sectie B. nr. 2787,&#13;
alsmede voor wat betreft het perceelWaverveen,&#13;
sectie B. nr. 2773, tezamen groot 7.48.90 ha&#13;
(eveneens zoals nader aangegeven op de aan&#13;
deze beschikking aangehechte kaartjes; niet&#13;
opgenomen, red.), zulks met een periode van&#13;
zes jaar, eindigende op 30 april 2005;&#13;
vermindert de tegenprestatie met een bedrag&#13;
van ƒ 2.874,–, weshalve een pachtprijs voor&#13;
het bij pachter in pacht verblijvende gedeelte&#13;
van het pachtobject in geschil resteert van&#13;
ƒ 9.706,– in totaal per jaar, zulks ingaande&#13;
1 mei 1999, onverminderd de eventuele herziening&#13;
van dat bedrag op grond van het bij&#13;
Koninklijk Besluit van 22 oktober 1998 gewijzigde&#13;
Pachtnormenbesluit 1995 en behoudens&#13;
eventuele verdere wijzigingen in de toekomst;&#13;
compenseert de in eerste aanleg en in hoger&#13;
beroep tussen partijen gevallen proceskosten&#13;
des dat iedere partij haar eigen kosten draagt.</content><legacyfootnotes/><footnotes><footnote/></footnotes><auteurs/><published>2001-09-01 00:00:00</published><modified>1999-10-19 00:00:00</modified><editiondate>2001-09-01</editiondate><htmlpath>https://denhollander.info/artikel/4714</htmlpath></article>
</articles></edition>
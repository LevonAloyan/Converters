<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1991</searchword><id>7016</id><udhid>UDH:TvAR/7016</udhid><titel>'Alida Johanna van Ginkel / Cornelis van den Brandhof' (TvAR 1991/4487)</titel><searchwords><searchword>TvAR 6/1991</searchword><searchword>TvAR 1991/4487</searchword><searchword>UDH:TvAR/7016</searchword></searchwords><attachments><attachment><name>1991_nr 6_Rechtspraak_4487.pdf</name><extention>pdf</extention><url>https://denhollander.info/download/6626/ci</url></attachment></attachments><inleiding>Pachtwet, art. 38a-2&#13;
Het voornemen van verpachtsters echtgenoot&#13;
en haar zoon tot het eigen gebruik van&#13;
het verpachte is ernstig gemeenden uitvoerbaar.&#13;
Door verlies van een gedeelte van het&#13;
gepachte zal de grondslag van het maatschappelijk&#13;
bestaan van de pachter niet&#13;
ernstig worden aangetast, mede omdat hij&#13;
niet behoeft mede te werken aan de overgang&#13;
van enig gedeelte van het melkquotum op de&#13;
opvolgende gebruikers. De verpachtster&#13;
heeft immers doen toezeggen dat de pachter&#13;
bij niet-verlenging van de pachtovereenkomst&#13;
het met de gepachte grond samenhangende&#13;
melkquotum om niet mag behouden,&#13;
aan welke toezegging het hof haar gebonden&#13;
acht.&#13;
Wat deze grond betreft komt de pachtovereenkomst&#13;
dus niet voor verlenging in aanmerking.&#13;
Anders is het met de rest van het gepachte&#13;
dat naast resp. tegenover 's pachters huisperceel&#13;
is gelegen. Verlies hiervan zou wel&#13;
leiden tot ernstige aantasting.&#13;
Het persoonlijk gebruik van deze percelen&#13;
door de echtgenoot en de middelste zoon van&#13;
verpachtster is naar het oordeel van het hof&#13;
voor hen niet van overwegende betekenis.&#13;
Tegenprestatie aangepast.</inleiding><content>Pachtkamer Gerechtshof Arnhem, beschikking&#13;
van 24 januari 1991&#13;
(Mr. Mans, mr. Spoor, mr. Kok, baron De&#13;
Weichs de Wenne en De Wolf)&#13;
Het gerechtshof te Arnhem, pachtkamer;&#13;
Gezien:&#13;
het op 15 november 1990 ter griffie van het&#13;
hof ingekomen beroepschrift van Alida&#13;
Johanna van Ginkel, echtgenote van Jan&#13;
Wouter Breedijk, - hierna te noemen: de&#13;
verpachtster - wonende te Renswoude, procureur:&#13;
mr. HJ. Diepeveen, tegen een beschikking&#13;
van de pachtkamer van het kantongerecht&#13;
te Amersfoort van 16 oktober&#13;
1990, waarbij is verlengd met een duur van&#13;
zes jaren, - bedoeld is kennelijk: - eindigend&#13;
14 mei 1997, de pachtovereenkomst met&#13;
Cornelis van den Brandhof, wonende te&#13;
Renswoude, als de pachter, behoudens verlenging&#13;
eindigend op 14 mei 1991, betreffende&#13;
de percelen grasland gelegen in de&#13;
gemeente Renswoude en kadastraal bekend&#13;
in die gemeente sectie G nrs. 223,157 ged. en&#13;
232 ged., tezamen groot 7.50.00 ha; de beschikking&#13;
vermeldt ten onrechte het perceel&#13;
nr. 217 en niet het perceel nr. 232 ged.,&#13;
hoewel bij de overgelegde op 26 april 1989&#13;
goedgekeurde wijzigingsovereenkomst het&#13;
perceel nr. 232 ged. mede is verpacht en het&#13;
perceel nr. 217 aan de pacht is onttrokken;&#13;
Mede gezien:&#13;
- het op 18 december 1990 ter griffie ingekomen&#13;
verweerschrift van de pachter, procureur:&#13;
mr. A.W.J.Th. Marres,&#13;
- de overige stukken, waaronder een af&#13;
schrift van voormelde beschikking;&#13;
Gelet op:&#13;
de behandeling van het hoger beroep in raadkamer&#13;
van het hof op 7 januari 1991, waarbij&#13;
aanwezig waren appellante, vergezeld van&#13;
haar man J.W. Breedijk en haar zoon A.W.&#13;
Breedijk en bijgestaan door haar procureur,&#13;
en geïntimeerde, bijgestaan door mr. WJ.M.&#13;
Gitmans, advocaat te Nijmegen;&#13;
Overweegt:&#13;
De stukken&#13;
De voormelde beschikking is gegeven uit de&#13;
volgende overwegingen:&#13;
Aan de hand van de door partijen in het&#13;
geding gebrachte bescheiden en mede gelet&#13;
op de verklaringen van partijen ter terechtzitting&#13;
van 22 mei 1990 is voldoende aannemelijk&#13;
geworden dat Van den Brandhof voor de&#13;
uitoefening van het veebedrijf dat hij met hulp van zijn zoon Theo uitoefent, kan beschikken&#13;
over 22.87 ha en dat de 9.62.16 ha&#13;
aan de Postweg 152 te Lunteren, eigendom&#13;
van de heer H. Bakkenes, niet tot dit bedrijf&#13;
behoort nu de grond is verpacht aan de zoons&#13;
Hendrik en Theo van den Brandhof, ieder&#13;
voor een deel.&#13;
Rekening houdend met het melkquotum&#13;
voor 1989/1990 dat blijkens zijn opgave&#13;
voor Van den Brandhof 251.396 kg bedraagt&#13;
en voor Breedijk 254.657 kg, het aantal stuks&#13;
rundvee van Van den Brandhof, te weten 128&#13;
en van Van Breedijk dat, afgezien van&#13;
52 kalveren, 122 bedraagt, is de pachtkamer&#13;
van oordeel dat gelet op het mestquotum en&#13;
de aan Breedijk voor de uitoefening van zijn&#13;
bedrijf ter beschikking staande oppervlakte&#13;
van 41 ha, het verlies van het gepachte - dat&#13;
immers een derde deel van de totale aan Van&#13;
den Brandhof ter beschikking staande oppervlakte&#13;
uitmaakt - de grondslag van zijn&#13;
maatschappelijk bestaan zal aantasten en dat&#13;
daarentegen het persoonlijk gebruik van&#13;
Breedijk en diens zoon niet van overwegende&#13;
betekenis is.&#13;
Daaruit vloeit voort dat naar billijkheid&#13;
moet worden besloten tot toewijzing van het&#13;
verzoek tot verlenging van de pachtovereenkomst&#13;
met zes jaren.&#13;
Appellante heeft volgende grieven aangevoerd:&#13;
Grief I&#13;
Ten onrechte heeft de pachtkamer te&#13;
Amersfoort de tussen partijen bestaande&#13;
pachtovereenkomst verlengd met zes jaren;&#13;
Grief II&#13;
Ten onrechte heeft de pachtkamer te&#13;
Amersfoort overwogen dat de pachter uitsluitend&#13;
kan beschikken over 22.87 ha;&#13;
Grief III&#13;
Ten onrechte heeft de pachtkamer te&#13;
Amersfoort in 3.2 van de bestreden beschikking&#13;
overwogen dat gelet op het melken&#13;
mestquotum en het aantal runderen van&#13;
partijen en de aan Breedijk voor de uitoefening&#13;
van zijn bedrijf ter beschikking staande&#13;
oppervlakte van 41 ha, het verlies van het&#13;
gepachte - dat immers een derde deel van de&#13;
totale aan Van den Brandhof ter beschikking&#13;
staande oppervlakte uitmaakt - de grondslag&#13;
van zijn maatschappelijk bestaan zal aantasten&#13;
en dat daartegenover het persoonlijk gebruik&#13;
van Breedijk en diens zoon niet van&#13;
overwegende betekenis is,&#13;
met verzoek de beschikking van de pachtkamer&#13;
te Amersfoort, gegeven tussen partijen&#13;
onder Pr 3/90 op 16 oktober 1990, te&#13;
vernietigen en, opnieuw rechtdoende,&#13;
primair: alsnog bij (arrest, lees:) beschikking&#13;
het verlengingsverzoek af te wijzen;&#13;
subsidiair: de tussen partijen bestaande&#13;
pachtovereenkomst te verlengen, gelet op&#13;
het bepaalde in art. 45, lid 3, Pachtwet, tot het&#13;
einde van het pachtjaar waarin pachter de&#13;
leeftijd van 65 jaar zal hebben bereikt, zijnde&#13;
20 maart 1995, met bepaling dat pachter geen&#13;
verlenging van de overeenkomst kan verzoeken&#13;
zulks conform het bepaalde in art. 45, lid&#13;
5, Pachtwet en behoudens het bepaalde in art.&#13;
38a, lid 2, Pachtwet;&#13;
tertiair: te bepalen de termijn waarbinnen de&#13;
pachter verlenging kan verzoeken, alles&#13;
kosten rechtens.&#13;
De mondelinge behandeling&#13;
Niet of onvoldoende weersproken is verklaard&#13;
door&#13;
de man van de verpachtster:&#13;
dat zijn vrouw en hij, oud 65 jaar, drie kinderen&#13;
- zoons - hebben, van wie de oudste&#13;
kweker van beroep is, de jongste bankmedewerker&#13;
en de middelste, 34 jaar oud,&#13;
gehuwd en vader van twee kinderen, veehouder;&#13;
dat de middelste zoon na de basisschool&#13;
een avondcursus voor de landbouw&#13;
heeft gevolgd; dat hij en deze zoon al 15 jaar&#13;
in het verband van een vennootschap onder&#13;
firma - huidige winstverdeling 70:30 - een&#13;
veehouderij beoefenen, groot 41.50 ha; dat&#13;
daarvan een kavel van 5 ha voor de wettelijke&#13;
duur is gepacht en de rest met de gebouwen&#13;
aan hem en zijn vrouw in eigendom toebehoort;&#13;
dat 38.50 ha grond in gebruik is als&#13;
grasland en 3 ha grond voor de maisteelt; dat&#13;
voorts jaarlijks voor rond ƒ 3 000,- ruwvoeder&#13;
wordt bijgekocht; dat op het bedrijf&#13;
59 melkkoeien, 10 zoogkoeien, 13 weidekoeien&#13;
en 74 stuks jongvee worden gehouden,&#13;
benevens 20 stieren en 45 fokzeugen;&#13;
dat echter de zeugenhouderij niet rendabel is&#13;
en dus zal worden beëindigd; dat het&#13;
melkquotum rond 255.000 kg bedraagt; dat&#13;
het bedrijf op korte afstand van een natuurgebied is gelegen; dat bij uitbreiding van het&#13;
bedrijf de rundveestapel zal worden vergroot&#13;
en een nieuwe stal moet worden bijgebouwd;&#13;
dat dan een wijziging van de Hinderwetvergunning&#13;
noodzakelijk zal zijn; dat een&#13;
3 ha groot gedeelte van het huisperceel volgens&#13;
mondelinge mededeling van de zijde&#13;
van de provincie Gelderland is vervuild door&#13;
stortingen door Philips-Duphar en dat het&#13;
grondwater tot een diepte van 60 m is&#13;
verontreinigd; dat hij verwacht, dat de grond&#13;
binnen afzienbare tijd op last van de provincie&#13;
zal worden gesaneerd en dat hij gedurende&#13;
de daarmee samenhangende tijd het&#13;
gebruik ervan zal moeten missen; dat hij&#13;
financiële rapporten over de jaren 1986 t/m&#13;
1988 heeft overgelegd, die een flinke stijging&#13;
van de winst van de vennootschap te zien&#13;
geven; dat hij verwacht, dat de jaren 1989 en&#13;
1990 ook goed zullen zijn geweest; dat indien&#13;
de pachtovereenkomst niet wordt verlengd,&#13;
het melkquotum, samenhangend met&#13;
de grond in geschil ten name van de pachter&#13;
kan blijven en dat hij terzake geen aanspraak&#13;
op enige vergoeding maakt; dat na het overlijden&#13;
van de oorspronkelijke verpachter&#13;
Willem van Ginkel op 26 november 1988 de&#13;
pachter een noordelijk gedeelte, groot plm.&#13;
1.50 ha, van het perceel nummer 157 heeft&#13;
laten liggen op grond van overleg tussen zijn&#13;
vrouw, de enig erfgename van de heer&#13;
Willem van Ginkel, en de pachter;&#13;
en door de pachter:&#13;
dat hij 60 jaar oud is, dat zijn vrouw en hij&#13;
twee dochters hebben, die buiten de landbouw&#13;
op eigen benen staan, en twee zoons&#13;
van resp. 33 en 30 jaar, Henk en Theo, dat&#13;
Henk de MLS heeft gevolgd en varkensmester-&#13;
chauffeur is, en Theo de LAS en de&#13;
Lagere Tuinbou wschool heeft afgelopen; dat&#13;
hij een veehouderij exploiteert op een bedrijf&#13;
van 22.87 ha; dat rond 14.60 ha land met de&#13;
gebouwen zijn eigendom zijn en dat hij behalve&#13;
de grond in geschil nog 0.77 ha grond&#13;
van de Nederlandse Spoorwegen N.V. in&#13;
pacht heeft; dat de zoons ieder bij een&#13;
goedgekeurd pachtcontract sedert 1 december&#13;
1986 van zijn schoonvader Bakkenes in&#13;
pacht hebben kavels land van resp. 4.70.00&#13;
ha en 5.00.00 ha; dat Henk op de grond maïs&#13;
teelt - met behulp van de machines van zijn&#13;
vader - en deze mais verkoopt aan hem voor&#13;
ƒ 1 250,-; dat Theo op de grond - grasland -&#13;
mest van zijn varkensmesterij verspreidt en&#13;
hij, de vader, daar rundvee laat grazen; dat hij&#13;
67 melkkoeien en 47 stuks jongvee houdt;&#13;
dat hij een groepstal met mestketting en&#13;
melkleiding gebruikt, benevens een jongveestal,&#13;
een loods voor machines en een&#13;
berghok; dat zijn melkquotum 251.396 kg&#13;
bedraagt; dat bij het aangaan van de pacht in&#13;
1985 door wijlen de heer Van Ginkel (de&#13;
vader van verpachtster) aan ieder van partijen&#13;
7.5 ha land in gebruik is gegeven en&#13;
daarbij een melkquotum, groot 80.000 kg,&#13;
gelijkelijk tussen hen is verdeeld en dat zijn&#13;
deel dus 40.000 kg heeft bedragen;&#13;
dat hij terzake daarvan naast de pachtprijs&#13;
jaarlijks een vergoeding aan de verpachtster&#13;
betaalt; dat hij financiële rapporten over de&#13;
jaren 1987 en 1988 en een voorlopig rapport&#13;
over 1989 heeft overgelegd; dat in 1988 een&#13;
flinke winst is behaald en in 1989, althans&#13;
voorlopig, een lagere; dat naar zijn indruk de&#13;
winst in 1990 iets minder zal zijn geweest&#13;
dan in 1989; dat hij niet betwist, dat hij na het&#13;
overlijden van de heer Willem van Ginkel&#13;
een 1.50 ha groot gedeelte van het perceel nr.&#13;
157 niet meer heeft gebruikt; dat hij dus nu&#13;
nog slechts 6 ha van het gepachte gebruikt;&#13;
dat de familieverhouding is verstoord; dat hij&#13;
niet heeft bewilligd in beëindiging van de&#13;
pacht betreffende het perceelsgedeelte van&#13;
1.50 ha.&#13;
De raadslieden hebben de standpunten van&#13;
partijen toegelicht en daarbij op tekeningen&#13;
de verpachte percelen, de boerderij en de&#13;
landerijen van de pachter, benevens enige&#13;
landerijen van de verpachtster aangewezen.&#13;
Zij hebben voorts verklaard dat beide ervan&#13;
uitgaan dat de in 1989 aangegane pachtwijzigingsovereenkomst&#13;
voor wat de verpachtster&#13;
betreft voor en namens deze door&#13;
haar echtgenoot is ondertekend. Mr. Gitmans&#13;
deelt nog mede dat van de zijde van de&#13;
pachter niet langer wordt betwist dat de&#13;
verpachtster onder algemene titel de eigendom&#13;
van de grond in geschil heeft verkregen.&#13;
Het oordeel van het hof&#13;
1. Hoewel de grieven niet zijn toegelicht,&#13;
wordt het ervoor gehouden, mede op grond&#13;
van hetgeen bij verweerschrift is aangevoerd,&#13;
dat door de grieven de zaak in volle&#13;
omvang aan het oordeel van het hof is onderworpen. 2. Op grond van hetgeen door de verpachtster&#13;
onweersproken is gesteld, wordt ervan uitgegaan,&#13;
dat de wil van haar echtgenoot en haar&#13;
middelste zoon, het verpachte persoonlijk&#13;
voor de landbouw in gebruik te nemen, ernstig&#13;
gemeend en uitvoerbaar is.&#13;
3. Het perceel nr. 232 grenst aan 's pachters&#13;
huisperceel, eigendom, en heeft een grootte&#13;
van ongeveer 2.00 ha. Tegenover zijn aan de&#13;
Kooiweg gelegen boerderij is het perceel&#13;
nr. 223 gelegen. Dit is 1.04.50 ha groot en&#13;
grenst aan twee eigendomspercelen van de&#13;
pachter.&#13;
Aan de overzijde van de spoorlijn Utrecht-&#13;
Arnhem is het perceel nr. 157 ged. gelegen.&#13;
Het hiervan door Brandhof gepachte gedeelte&#13;
is dus rond 4.50 ha groot.&#13;
4. Ten processe staat vast, dat de pachter van&#13;
laatstbedoelde grond een gedeelte van rond&#13;
1.50 ha sedert eind 1988, dus ruim twee jaar,&#13;
niet meer in gebruik heeft. Uit hetgeen partijen&#13;
bij de mondelinge behandeling hebben&#13;
verklaard, valt af te leiden, dat de pachter&#13;
tegen het staken van het gebruik wel bezwaar&#13;
had, maar dat hij geen maatregelen heeft&#13;
genomen, teneinde het gebruik van die grond&#13;
voort te zetten dan wel deze opnieuw in&#13;
gebruik te nemen. In verband hiermede kan&#13;
niet worden volgehouden, dat door het ver&#13;
lies van deze grond als onderdeel van het&#13;
gepachte de grondslag van het maatschap&#13;
pelijk bestaan van de pachter ernstig zou&#13;
worden aangetast. De pachtovereenkomst&#13;
zal dus wat dit gedeelte van plm. 1.50 ha&#13;
betreft niet worden verlengd.&#13;
5. Tot het verpachte behoort overigens een&#13;
gedeelte van bijna 3 ha van het perceel&#13;
nr. 157. Dit perceelsgedeelte is onregelmatig&#13;
van vorm.&#13;
Ook door verlies van dit gedeelte van het&#13;
gepachte dat op een, zij het geringe, afstand&#13;
van de gebouwen is gelegen en onregelmatig&#13;
is gevormd, zal de grondslag van 's pachters&#13;
bestaan niet ernstig worden aangetast. Weliswaar&#13;
is zijn bedrijfsgrootte slechts rond&#13;
23 ha, maar de pachter geniet niet te verwaarlozen&#13;
voordelen van de 9.62.16 ha grond die&#13;
zijn zoons hebben gepacht.&#13;
Bovendien worden voor de pachter de nadelen&#13;
van het verlies van het gebruik van de&#13;
grond beperkt, doordat hij niet behoeft mede&#13;
te werken aan de overgang van enig gedeelte&#13;
van het melkquotum op de opvolgende gebruikers.&#13;
De verpachtster heeft immers doen&#13;
toezeggen dat de pachter bij niet verlenging&#13;
van de pachtovereenkomst het met de gepachte&#13;
grond samenhangende melkquotum&#13;
om niet mag behouden, aan welke toezegging&#13;
het hof haar gebonden acht.&#13;
Ook wat deze grond betreft komt de pachtovereenkomst&#13;
dus niet voor verlenging in&#13;
aanmerking.&#13;
6. Anders is het met de overige gepachte&#13;
percelen. Deze zijn naast, resp. tegenover het&#13;
huisperceel gelegen; zij zijn regelmatig van&#13;
vorm en door de ligging van de openbare&#13;
Kooiweg goed ontsloten.&#13;
Het verlies van dit gepachte zal, zowel&#13;
gelet op de al geschetste ligging ervan als in&#13;
aanmerking genomen de oppervlakte waarover&#13;
de pachter verder nog kan beschikken,&#13;
leiden tot ernstige aantasting als voormeld&#13;
ook als rekening wordt gehouden met de&#13;
mogelijkheid, dat de pachter het melkquotum,&#13;
voorzover samenhangend met het&#13;
gehele gepachte, kan behouden. Het persoonlijk&#13;
gebruik van deze percelen door de&#13;
echtgenoot en de middelste zoon van verpachtster&#13;
is naar het oordeel van het hof voor&#13;
hen niet van overwegende betekenis.&#13;
7. In verband hiermede zal de pachtkamer&#13;
ambtshalve, op grond van de billijkheid de&#13;
pachtovereenkomst verlengen voor de per&#13;
celen, kadastraal bekend gemeente Renswoude,&#13;
sectie G, nrs. 232 en 223, tezamen&#13;
groot 3.04.50 ha.&#13;
8. De geldende tegenprestatie zal dienovereenkomstig&#13;
worden verminderd als volgt:&#13;
Bij beschikking van 9 oktober 1985 heeft&#13;
de grondkamer voor Utrecht de overeengekomen&#13;
pachtprijs verlaagd tot ƒ 3300,- per&#13;
jaar. Daarbij is het taxatierapport gevolgd,&#13;
dat van 1.5 ha met een nogal oneffen ligging&#13;
de pachtprijs heeft vastgesteld op ƒ 400,- per&#13;
ha en van de overige 6 ha op ƒ 450,- per ha.&#13;
Er wordt vanuitgegaan, dat de grond van 1.5&#13;
ha het noordelijke gedeelte van het perceel&#13;
nr. 157 betreft. Partijen hebben verklaard, dat&#13;
de pachtprijs sedert 1985 niet is herzien.&#13;
De pachtprijs van het gedeelte waarvan de&#13;
pachtovereenkomst wordt verlengd, bedraagt&#13;
dus: 3.04.50 x ƒ 450,- = ƒ 1370,-.&#13;
9. De pachter zal op 20 maart 1995 de 65-&#13;
jarige leeftijd bereiken. De verpachtster&#13;
heeft, zij het eerst in appèl, verzocht - sub&#13;
sidiair -, de pachtovereenkomst slechts te&#13;
verlengen tot het einde van dat jaar, dus&#13;
uiterlijk tot 14 mei 1995. 10. Zij heeft voorts verzocht, te bepalen, dat&#13;
behoudens in het geval van art. 38a, lid 2,&#13;
Pachtwet geen verdere verlenging van de&#13;
pachtovereenkomst kan worden verzocht.&#13;
11. Aangezien zulks slechts de huidige pachter&#13;
betreft, zal voor een eventuele opvol&#13;
gende pachter worden bepaald, dat deze&#13;
binnen de termijn van 14 mei 1993 tot 14 mei&#13;
1994 aan de pachtkamer kan verzoeken de&#13;
pachtovereenkomst wederom te verlengen.&#13;
Slotsom&#13;
De beschikking waarvan beroep zal worden&#13;
vernietigd. Er zal worden beslist als na te&#13;
melden.&#13;
Voor een kostenveroordeling is in een verzoekschrift-&#13;
procedure als deze geen plaats.&#13;
Beschikkende in hoger beroep:&#13;
Vernietigt de beschikking waarvan beroep én&#13;
opnieuw beschikkende:&#13;
Verlengt de tussen partijen bestaande&#13;
pachtovereenkomst met vijfjaar, eindigend&#13;
14 mei 1995, echter slechts voor de percelen,&#13;
kadastraal bekend gemeente Renswoude,&#13;
sectie G, nrs. 232 en 223, groot resp. 2.00.00&#13;
ha en 1.04.50 ha;&#13;
Vermindert de geldende tegenprestatie tot&#13;
ƒ 1370,- in totaal per jaar;&#13;
Bepaalt, dat behoudens in het geval van&#13;
art. 38a, lid 2, Pachtwet, de huidige pachter&#13;
geen verdere verlenging kan verzoeken;&#13;
Bepaalt, dat ingeval van opvolging van de&#13;
huidige pachter door een of meer jongere&#13;
pachters, deze(n) binnen de termijn van&#13;
14 mei 1993 tot 14 mei 1994 aan de pachtkamer&#13;
kan (kunnen) verzoeken de pachtovereenkomst&#13;
wederom te verlengen.&#13;
Wijst af het meer of anders verzochte.</content><legacyfootnotes/><footnotes><footnote/></footnotes><auteurs>Mr. Mans, mr. Spoor, mr. Kok, baron De&#13;
Weichs de Wenne en De Wolf</auteurs><published>1991-06-01 00:00:00</published><modified>1991-06-01 00:00:00</modified><editiondate>1991-06-01</editiondate><htmlpath>https://denhollander.info/artikel/7016</htmlpath></article>
</articles></edition>
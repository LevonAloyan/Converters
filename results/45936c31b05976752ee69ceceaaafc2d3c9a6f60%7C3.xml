<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2010</searchword><id>8395</id><udhid>UDH:TvAR/8395</udhid><titel>Rechtsvormen in de agrarische sector Preadvies Vereniging voor Agrarisch Recht 2010</titel><searchwords><searchword>TvAR 3/2010</searchword><searchword>UDH:TvAR/8395</searchword></searchwords><attachments><attachment><name>TvAR2010-3_3_Rechtsvormen_in_de.pdf</name><extention>pdf</extention><url>https://denhollander.info/download/7521/ci</url></attachment></attachments><inleiding>1. Algemeen&#13;
In het kader van afbakening van de fiscale aspecten van de&#13;
agrarische onderneming en de verschillende rechtsvormen&#13;
heb ik mij beperkt tot de personenvennootschap en de besloten&#13;
vennootschap met beperkte aansprakelijkheid. Een&#13;
enkele keer maak ik een kleine uitstap naar andere rechtsvormen&#13;
waarvan in de agrarische sector gebruik wordt gemaakt.&#13;
Iedere rechtsvorm heeft zijn eigen specifieke kenmerken&#13;
met zijn eigen fiscale regels. Naast de verschillende fiscale&#13;
regels die gelden voor de diverse rechtsvormen, is er ook een&#13;
aantal fiscale regels dat voor de diverse rechtsvormen gelijk&#13;
is.&#13;
</inleiding><content>Voor de belastingheffing kent de personenvennootschap een&#13;
ambivalente positie. Voor de loonbelasting en de omzetbelasting&#13;
wordt de personenvennootschap als een afzonderlijke&#13;
entiteit aangemerkt. Voor de inkomstenbelasting en de&#13;
vennootschapsbelasting zijn echter de vennoten in de personenvennootschap&#13;
de belastingplichtigen. De personenvennootschap&#13;
is voor de inkomstenbelasting en vennootschapsbelasting&#13;
een transparante fiscale rechtsvorm. Niet de personenvennootschap&#13;
is belastingplichtige, maar ieder van de&#13;
vennoten. Daaraan zal na de inwerkingtreding van het art.&#13;
7.13 Burgerlijk Wetboek niet veel veranderen. De enige relevante&#13;
verandering in de belastingheffing zijn de regels betreffende&#13;
de overdrachtsbelasting. Daar zal een verschil ontstaan&#13;
in fiscale behandeling tussen de openbare personenvennootschap&#13;
zonder rechtspersoonlijkheid en de openbare&#13;
vennootschap met rechtspersoonlijkheid. Of de agrarische&#13;
sector veelvuldig gebruik zal maken van de openbare personenvennootschap&#13;
met rechtspersoonlijkheid trek ik in twijfel,&#13;
tenzij er in de toekomst een ontwikkeling ontstaat waar&#13;
als gevolg van de schaalvergroting vennootschappen ontstaan&#13;
tussen derden, niet zijnde familieleden, waarbij meerdere&#13;
bedrijven samengaan (‘meermanvennootschappen’).&#13;
Bij de agrarische ondernemers zijn de maatschap, vennootschap&#13;
onder firma en commanditaire vennootschap al decennia&#13;
lang favoriete rechtsvormen. De samenwerking in&#13;
een maatschapvorm is in de agrarische sector eigenlijk niet&#13;
op zijn plaats. Toch hebben adviseurs deze rechtsvorm jarenlang&#13;
geadviseerd.&#13;
In de agrarische praktijk vindt er niet of nauwelijks een bedrijfsoverdracht&#13;
plaats zonder dat de potentiële bedrijfsopvolger&#13;
eerst een aantal jaren heeft samengewerkt in de onderneming&#13;
van de overdrager. Aanvankelijk gebeurde dit in&#13;
een maatschapsvorm. De voorkeur voor het gebruik van de&#13;
maatschapsvorm in plaats van een vennootschap onder&#13;
firma kan worden verklaard uit het feit dat voor een maatschap&#13;
- anders dan voor de vennootschap onder firma -&#13;
geen inschrijvingsplicht gold in het Handelsregister. Een&#13;
andere reden kan gevonden worden in het aansprakelijkheidsvraagstuk.&#13;
De maten in een maatschap zijn alleen aansprakelijk&#13;
voor hun eigen aandeel. De vennoten in een vennootschap&#13;
onder firma zijn hoofdelijk aansprakelijk voor de&#13;
gehele schuld van de vennootschap. Door de jaren heen kan&#13;
men echter een verschuiving waarnemen van de maatschapsvorm&#13;
naar de vennootschap onder firma; adviseurs in&#13;
de agro-sector zijn de laatste tien jaar steeds vaker een vennootschap&#13;
onder firma als rechtsvorm gaan adviseren. De&#13;
vennootschap onder firma sluit voor de agrarische onderneming&#13;
immers beter aan bij de werkelijkheid dan een maatschap.&#13;
In 2001 is de eerste aanzet daartoe gedaan doordat&#13;
met de invoering van de Wet inkomstenbelasting 2001 het&#13;
ondernemersbegrip is aangescherpt. In 2009 is het laatste&#13;
duwtje gegeven doordat vereist werd dat iedere ondernemer&#13;
en iedere rechtsvorm vóór 1 januari 2010 moest worden ingeschreven&#13;
in het Handelsregister. Deze verplichte inschrijving&#13;
heeft in het bijzonder in de agro-sector voor de nodige&#13;
commotie gezorgd bij de registratie van zogenoemde ‘stille&#13;
maatschappen’. Al deze commotie ten spijt, in fiscaalrechtelijke&#13;
zin gaat het bij de inkomsten- en vennootschapsbelasting&#13;
om de subjectieve ondernemer en is de registratie als&#13;
‘stille maatschap’ of ‘openbare vennootschap’ met of zonder&#13;
rechtspersoonlijkheid in beginsel niet van belang. Bij de&#13;
‘stille maatschap’ dient echter nog wel de opmerking geplaatst&#13;
te worden dat de niet naar buiten optredende maat&#13;
zich niet kwalificeert als ondernemer voor de inkomstenbelasting.&#13;
Voor de loonheffing en omzetbelasting ligt dit wat genuanceerder&#13;
omdat voor deze belastingen wordt aangesloten bij&#13;
de afzonderlijke entiteit. Doordat de voorheen in een maatschapvorm&#13;
samenwerkende agrarische ondernemers zich in&#13;
2009 bij de Kamer van Koophandel als vennootschap onder&#13;
firma in het Handelsregister lieten inschrijven, ging de administratieve&#13;
molen draaien en werden er door de Belastingdienst nieuwe fiscale nummers aangemaakt voor entiteiten&#13;
die al lang een fiscaal nummer hadden.&#13;
Ondernemers die daadwerkelijk de onderneming in de&#13;
vorm van een ‘stille maatschap’ willen exploiteren moeten&#13;
zich realiseren dat zij in principe hun onderneming fiscaal&#13;
gezien in de vorm van een eenmanszaak exploiteren en voor&#13;
de omzetbelasting en loonheffing als twee afzonderlijke entiteiten&#13;
worden aangemerkt.&#13;
Naast de maatschap en de vennootschap onder firma wordt&#13;
er in de agrarische praktijk ook gebruik gemaakt van de&#13;
commanditaire vennootschap. In het bijzonder in het kader&#13;
van de bedrijfsopvolgings-techniek wordt de commanditaire&#13;
vennootschap geregeld van de figuurlijke stal gehaald.&#13;
Door de rechtsvorm van commanditaire vennootschap te&#13;
hanteren, kan de overdrager min of meer terugtreden zonder&#13;
dat er meteen sprake is van een belastingheffing over de&#13;
stakingswinst. Verder geeft de commanditaire vennootschap&#13;
de ruimte om productierechten, zoals melkquotum en varkensrechten&#13;
geruisloos door te schuiven van de ene ondernemer&#13;
naar een andere ondernemer.1&#13;
De samenwerkingsverbanden in de agrarische sector kwam&#13;
men aanvankelijk alleen tegen als voorloper op de bedrijfsoverdrachten&#13;
tussen vader en zoon of dochter. Nadat de&#13;
zoon of dochter de middelbare of hogere agrarische school&#13;
had doorlopen, kwam deze vaak thuis op het agrarische bedrijf&#13;
werken. Op relatief jonge leeftijd2 werd met de zoon of&#13;
dochter, als potentiële bedrijfsopvolger, een overeenkomst&#13;
inzake een maatschap of een vennootschap onder firma&#13;
aangegaan. Door met de zoon of dochter een maatschap- of&#13;
firmacontract af te sluiten, kon er optimaal van de ondernemersfaciliteiten&#13;
gebruik worden gemaakt. Denk hier in het&#13;
bijzonder aan de zelfstandigenaftrek en de optimale benutting&#13;
van de investeringsaftrek. Verder had een dergelijke samenwerkingsovereenkomst&#13;
als voordeel dat de potentiële&#13;
bedrijfsopvolger al in bepaalde mate een eigen vermogen&#13;
kon opbouwen.&#13;
Midden jaren tachtig zag men schoorvoetend de eerste&#13;
man-vrouw firma haar intrede doen in de agro-sector. De&#13;
man-vrouw firma kreeg een extra stimulans toen met ingang&#13;
van 1 januari 1990 ook het fiscaal geruisloos doorschuiven3&#13;
tussen man en vrouw mogelijk werd. Naast de&#13;
normale man-vrouw firma werden er ook overeenkomsten&#13;
van ondermaatschappen tussen echtgenoten gesloten. Bij de&#13;
ondermaatschap werd het aandeel van een van de vennoten&#13;
in de hoofdmaatschap4 over vennootschap onder firma ingebracht&#13;
in een ondermaatschap die deze vennoot met zijn&#13;
partner/echtgenote overeen kwam. Door het aantal subjectieve&#13;
ondernemers uit te breiden, kon er per vennoot aanspraak&#13;
worden gemaakt op de ondernemersfaciliteiten.&#13;
Omdat tot de invoering van de Wet inkomstenbelasting&#13;
2001 de investeringsaftrek per vennoot werd berekend, was&#13;
een verdeling van het investeringsbedrag over de vennoten&#13;
bijzonder aantrekkelijk. Bij de invoering van de Wet inkomstenbelasting&#13;
2001 is de toepassing van de faciliteiten&#13;
wel in enige mate ingeperkt, doch grosso modo is een manvrouw&#13;
firma in fiscaalrechtelijke zin nog steeds aantrekkelijk.&#13;
In de praktijk blijkt het ondernemerschap fiscaal zo&#13;
aantrekkelijk te zijn dat menig agrarisch ondernemer zich&#13;
door de adviseur laat overhalen op basis van fiscale argumenten&#13;
een samenwerkingsovereenkomst met zijn partner&#13;
aan te gaan. Hierbij worden lang niet altijd de civielrechtelijke&#13;
gevolgen voor de levenspartners in het oog gehouden.&#13;
In het kader van de zorgplicht van de adviseur zou dit uitdrukkelijk&#13;
met de ondernemer en zijn partner moeten worden&#13;
besproken bij het aangaan van de samenwerkingsovereenkomst.&#13;
Doen huwelijkspartners bij het opstellen van de&#13;
huwelijkse voorwaarden er nog alles aan om het vermogen&#13;
gescheiden te houden, wanneer er een fiscaal voordeel&#13;
wenkt gelden deze regels blijkbaar niet langer en brengt&#13;
men de vermogensbestanddelen bij elkaar die men kort&#13;
daarvoor bij het sluiten van het huwelijk nog zo indringend&#13;
afgescheiden wilden houden. Als aandachtpunt bij de keuze&#13;
van de rechtsvorm is dit belangrijk, maar fiscaalrechtelijk&#13;
echter minder interessant.&#13;
Het interessante van de vennootschap onder firma, in het&#13;
bijzonder in de inkomstenbelasting, is dat de daaraan verbonden&#13;
problematiek als moeilijk en specifiek pleegt te&#13;
worden ervaren. Bij een nadere beschouwing van de vennootschap&#13;
onder firma en de fiscale vraagstukken die hierbij&#13;
spelen blijkt dat de uitgangspunten in de inkomstenbelasting&#13;
zonder veel complicaties ook bij de vennoten in een&#13;
personenvennootschap kunnen worden toegepast. Het probleem&#13;
steekt meestal in het zoekplaatje dat de overeenkomst&#13;
van vennootschap onder firma oplevert. Wanneer men een&#13;
juiste samenwerkingsovereenkomst wil opstellen, dan vergt&#13;
dit naar mijn opvatting een samenspel tussen de jurist en de&#13;
belastingadviseur. Ieder moet vanuit zijn discipline er op gefocust&#13;
zijn dat er geen tegenstrijdige afspraken worden gemaakt&#13;
en dat er consistentie zit tussen de verschillende bepalingen.&#13;
Daarnaast moet ook in de gaten worden gehouden&#13;
dat de overeenkomst van vennootschap onder firma, in&#13;
het bijzonder bij een man-vrouw firma, moet zijn afgestemd&#13;
met de huwelijkse voorwaarden en met het testament.&#13;
In fiscaalrechtelijke zin wordt veel van de firmaproblematiek&#13;
al inzichtelijk, indien men zich realiseert dat de algemene&#13;
leerstukken zijn ingebed in twee van hun centrale kaders,&#13;
te weten het subjectieve ondernemersbegrip en de economische&#13;
eigendom. Veel problemen en gangbare technieken&#13;
laten zich rechtstreeks verklaren en oplossen vanuit een&#13;
beschouwing langs de lijnen van het subjectieve ondernemerschap,&#13;
in combinatie met de voor deze subjectieve ondernemer&#13;
in aanmerking te nemen economische eigendom van de vermogensbestanddelen van de vennootschap onder&#13;
firma.&#13;
Ook na de invoering van het regime van titel 7.13 Burgerlijk&#13;
Wetboek wordt de personenvennootschap voor rekening&#13;
en risico van de firmant gedreven en blijven de vennoten&#13;
dusdoende subjectieve ondernemers voor de inkomstenbelasting.&#13;
Voor de commanditaire vennootschap heeft de Wet inkomstenbelasting&#13;
2001 een wijziging gebracht ten aanzien van&#13;
het begrip ondernemer. Het ondernemerschap heeft mede&#13;
als criterium gekregen, dat naast het voor rekening van de&#13;
ondernemer drijven van een onderneming, deze ondernemer&#13;
rechtstreeks wordt verbonden voor verbintenissen betreffende&#13;
de onderneming. Dit is voor de commanditaire&#13;
vennoot, zolang hij zich aan de regels houdt niet het&#13;
geval.5,6 De fiscaalrechtelijke positie van de commanditaire&#13;
vennoot is met de invoering van de Wet inkomstenbelasting&#13;
2001 ingeperkt tot die van zogenaamde medegerechtigde.&#13;
Op de medegerechtigde in de zin van art. 3.3 van de Wet&#13;
inkomstenbelasting 2001 is het winstregime weliswaar van&#13;
toepassing maar een aantal ondernemersfaciliteiten is buiten&#13;
zijn bereik komen te liggen. De normale investeringsaftrek&#13;
is nog wel op commanditaire vennoot van toepassing&#13;
maar ter zake van de andere ondernemers gerelateerde investeringfaciliteiten&#13;
kan een commanditaire vennootschap&#13;
nadelig uitpakken; een commanditaire vennoot is uitgesloten&#13;
van deze faciliteit, terwijl zijn aandeel in de investering&#13;
wel aan hem wordt toegerekend. De vennoten missen daardoor&#13;
een gedeelte van de faciliteit.&#13;
2. Inkomstenbelasting&#13;
2.1 De subjectieve belastingplicht en economische&#13;
eigendom van de vennoot.&#13;
Bij het subjectieve ondernemingsbegrip is voor de inkomstenbelasting&#13;
niet de ondernemer die de vennootschap exploiteert&#13;
van belang, doch de betrokkenheid van de vennoot&#13;
in de vennootschap onder firma, die voor hem het&#13;
aanzien geeft aan zijn subjectieve onderneming. Het is de&#13;
opbrengst van deze subjectieve onderneming, die voor hem&#13;
te gelden heeft als het object van zijn winst uit onderneming,&#13;
zoals dat voor hem voor de inkomstenbelasting als te&#13;
belasten bron van inkomen functioneert.&#13;
Dit uitgangspunt heeft belangrijke consequenties. Het&#13;
brengt mee dat iedere vennoot in zijn relatie tot de fiscus&#13;
zijn eigen beleid kan bepalen binnen de ruimte die goedkoopmansgebruik&#13;
hem biedt. Iedere vennoot kan in beginsel&#13;
zijn eigen keuzes maken wanneer het gaat om de toepassing&#13;
van het afschrijvingsregime, de herinvesteringsreserve&#13;
en de vermogensetikettering. Dit laatste geldt voor zover&#13;
het vermogensbestanddelen betreffen die tot het keuzevermogen&#13;
kunnen worden gerekend.&#13;
In theorie zou iedere vennoot zijn eigen balans aan de fiscus&#13;
kunnen presenteren. Het is doorgaans omwille van de administratieve&#13;
inzichtelijkheid dat accountants er voor pleiten&#13;
om het gehele firmavermogen op een balans en resultatenrekening&#13;
te presenteren. In de agrarische praktijk is er&#13;
echter nog een andere administratieve reden waarom alle&#13;
vermogensbestanddelen op een firmabalans worden gepresenteerd.&#13;
De belangrijkste reden om een balans en resultatenrekening&#13;
op te stellen voor de objectieve onderneming is om de bedrijfseconomische&#13;
cijfers binnen een bepaalde bedrijfstak te&#13;
kunnen vergelijken. Door de balansen en resultatenrekeningen&#13;
op een gelijke wijze voor iedere vennootschap onder&#13;
firma te definiëren, kunnen op een eenvoudige wijze bedrijfsvergelijkingen&#13;
worden gemaakt, waardoor ondernemers&#13;
ook meer inzicht krijgen hoe de bedrijfseconomische&#13;
resultaten in hun eigen onderneming zich verhouden met&#13;
de resultaten die door collega-ondernemers worden behaald.&#13;
Wanneer voor iedere vennoot in een vennootschap&#13;
onder firma afzonderlijke keuzes worden gemaakt op fiscale&#13;
grondslagen, kost het meer inspanningen om deze cijfers&#13;
met elkaar te vergelijken.&#13;
Ik ben echter van oordeel dat de bedrijfseconomische vergelijkingen&#13;
de fiscale keuze van de subjectieve ondernemer&#13;
niet zouden moeten beïnvloeden.&#13;
Doordat de resultaatbepaling per vennoot uiteindelijk leidt&#13;
tot zijn belastbare inkomen is de firmabalans in fiscaalrechtelijk&#13;
zin irrelevant.&#13;
De centrale positie die het subjectieve ondernemerschap&#13;
voor de inkomstenbelasting inneemt, is aan te treffen in het&#13;
arrest van de Hoge Raad van 27 januari 1988.7 Hierin overwoog&#13;
ons hoogste rechtscollege dat bij een geruisloze inbreng&#13;
in een besloten vennootschap het niet gaat om de objectieve&#13;
onderneming, maar om de subjectieve onderneming&#13;
van de individuele belastingplichtige.&#13;
Hiermee is ook duidelijkheid gekomen over de mogelijkheid&#13;
voor de verschillende vennoten in een vennootschap&#13;
onder firma hun aandeel in de vennootschap geruisloos in&#13;
te brengen in een besloten vennootschap met beperkte aansprakelijkheid,&#13;
ongeacht wat hun medevennoten doen.&#13;
Het bovenstaande wil echter niet zeggen dat er geen aandacht&#13;
hoeft te worden geschonken aan de objectieve onderneming.&#13;
Zonder dat er sprake is van een objectieve onderneming&#13;
kan er immers ook geen sprake zijn van een subjectieve&#13;
ondernemer voor de inkomstenbelasting. Voor de individuele&#13;
vennoot gaat het erom in welke mate hij betrokken&#13;
is bij de onderneming. In de meeste gevallen zijn er bij&#13;
agrarische ondernemingen geen twijfels of sprake is van een&#13;
objectieve onderneming. Een doorsnee agrarisch bedrijf dat&#13;
in een samenwerkingsverband wordt gedreven, heeft doorgaans&#13;
een bepaalde oppervlakte grond, bedrijfsgebouwen,&#13;
productierechten, veestapel, machines en werktuigen.&#13;
De discussie ontstaat eerder over de vraag of de individuele&#13;
vennoot over een subjectieve onderneming beschikt.&#13;
In de agro-sector komen twee vormen van samenwerking&#13;
het meeste voor: de ouder-kind vennootschap en de manvrouw&#13;
vennootschap. Doordat er steeds meer man-vrouw&#13;
vennootschappen worden aangegaan, ontstaan er ook steeds&#13;
meer vader-moeder-kind-vennootschappen. Vanwege de gelieerdheid&#13;
van de personen moet iedere overeenkomst kritisch&#13;
tegen het licht worden gehouden en moet ook worden gekeken naar de feitelijke invulling van de samenwerking.&#13;
Neem bijvoorbeeld het kind dat op 18 jarige leeftijd met&#13;
zijn vader een vennootschap onder firma aangaat en die&#13;
voor zijn inbreng aan arbeid beloond wordt met € 20.000,-&#13;
per jaar, 10% van de winst en volledig uitgesloten is van het&#13;
verlies. Vader brengt van alle zaken het gebruik en genot in.&#13;
Een dergelijk opzet kan tot de conclusie leiden dat er misschien&#13;
sprake is van een loondienstverhouding. Er zal bij&#13;
een dergelijke opzet getoetst moeten worden of aan de vereisten&#13;
van een samenwerkingsverband wordt voldaan.&#13;
De belangrijkste vereisten zijn:&#13;
a. de vennoten nemen min of meer een gelijkwaardige positie&#13;
in;&#13;
b. de onderneming wordt voor gemeenschappelijke rekening&#13;
geëxploiteerd;&#13;
c. de samenwerking is gericht op het behalen van vermogensrechtelijk&#13;
voordeel;&#13;
d. het vermogensrechtelijke voordeel strekt ten behoeve&#13;
van alle vennoten;&#13;
e. er is sprake van inbreng door ieder van de vennoten.&#13;
Bij de vraag of een samenwerkingsverband voldoet aan deze&#13;
vereisten, ontstaat bij de vereiste gelijkwaardige positie van&#13;
de vennoten (onder a) mogelijk de eerste twijfel. Wordt&#13;
deze situatie niet overschaduwd door de ouderlijke gezagverhouding?&#13;
Of het samenwerkingsverband voldoet aan de onder b genoemde&#13;
eis, is afhankelijk van welke zijde men dit vraagstuk&#13;
benadert. Het kind/de vennoot wordt weliswaar uitgesloten&#13;
van het verlies, maar dit wil niet zeggen dat de onderneming&#13;
niet mede voor zijn rekening en risico wordt gedreven.&#13;
De onder c. en d. genoemde eisen leiden in de praktijk niet&#13;
tot discussie. Hetzelfde geldt voor de vereiste inbreng door&#13;
ieder van de vennoten; daaraan is al voldaan als sprake is&#13;
van inbreng van arbeid.&#13;
Wanneer echter in de overeenkomst is bepaald dat het kind&#13;
geen enkele rechtshandeling mag doen die de vennootschap&#13;
bindt, roept de vraag op of wel sprake is van een ondernemer&#13;
in de zin van de Wet inkomstenbelasting 2001.&#13;
Onder een ondernemer wordt immers volgens art. 3.4 Wet&#13;
inkomstenbelasting 2001 verstaan: ‘de belastingplichtige&#13;
voor rekening van wie een onderneming wordt gedreven en&#13;
die rechtstreeks wordt verbonden voor verbintenissen betreffende&#13;
die onderneming.’&#13;
In de praktijk levert de beantwoording van deze vraag bij&#13;
een ouder-kind vennootschap in de agrarische sector weinig&#13;
problemen op. Het kind dat met zijn vader een overeenkomst&#13;
van vennootschap onder firma aangaat, heeft in&#13;
negen van de tien gevallen een agrarische opleiding genoten&#13;
en neemt al relatief snel zelfstandig beslissingen ten behoeve&#13;
van de onderneming. Doorgaans is de overeenkomst van&#13;
vennootschap onder firma dusdanig geredigeerd dat er weliswaar&#13;
een beperking is aangebracht tot welk bedrag het&#13;
kind bepaalde rechtshandelingen mag doen, maar dat betekent&#13;
nog niet dat hij niet voor rechtshandelingen ten behoeve&#13;
van de vennootschap wordt gebonden.&#13;
Bij de vennootschap onder firma tussen man en vrouw kan&#13;
de beantwoording van de vraag of sprake is van een ondernemer&#13;
in de zin van de Wet Inkomstenbelasting 2001 in&#13;
sommige situaties wat complexer liggen. Tegenwoordig&#13;
huwen partners doorgaans onder huwelijkse voorwaarden.&#13;
Op het punt van inbreng zien we dan dat degene die de&#13;
agrarische onderneming heeft verkregen, die onderneming&#13;
vaak tot zijn persoonlijk bedrijfsvermogen blijft rekenen.&#13;
Van deze goederen wordt dan het gebruik en genot in het&#13;
samenwerkingsverband ingebracht. Dit hoeft het ondernemerschap&#13;
van de vrouw nog niet in de weg te staan. Het&#13;
wordt echter moeilijker wanneer blijkt dat de vrouw in de&#13;
praktijk nog een loondienstfunctie heeft en haar inbreng&#13;
beperkt blijft tot werkzaamheden van ondersteunende aard.&#13;
Onder zulke omstandigheden wordt door de fiscus het ondernemerschap&#13;
in twijfel getrokken. De vraag of de vrouw&#13;
al dan niet als ondernemer in de zin van de Wet inkomstenbelasting&#13;
2001 moet worden aangemerkt, staat in mijn optiek&#13;
los van het antwoord op de vraag of zij alleen werkzaamheden&#13;
van ondersteunende aard verricht. Dit laatste is&#13;
echter wel van belang voor het antwoord op de vraag of zij&#13;
aan het urencriterium8 voldoet, waardoor de partner geen&#13;
toegang krijgt tot een aantal ondernemersfaciliteiten.&#13;
De Staatssecretaris van Financiën heeft in zijn besluit van&#13;
12 april 19999 duidelijkheid proberen te scheppen over de&#13;
beantwoording van de vraag of in een maatschap of in een&#13;
vennootschap samenwerkende echtgenoten moeten worden&#13;
aangemerkt als ‘ondernemer’ in de zin van de Wet Inkomstenbelasting&#13;
2001. In dit besluit wordt omschreven wat&#13;
een onderneming is en wie er winst uit onderneming geniet.&#13;
De criteria voor het ondernemerschap worden hierbij&#13;
als volgt omschreven:&#13;
‘Een ondernemer is degene die (mede) voor zijn rekening&#13;
een objectieve onderneming drijft, alsmede degene&#13;
die anders dan een aandeelhouder medegerechtigde is&#13;
tot het vermogen van een objectieve onderneming. In&#13;
de praktijk is gebleken dat de grens tussen ondernemer&#13;
en genieter van inkomsten uit vermogen of inkomsten&#13;
uit arbeid daar waar het gaat om personenvennootschappen&#13;
niet helder te trekken is. Of sprake is van een&#13;
ondernemer zal dan ook van geval tot geval moeten&#13;
worden beoordeeld. Om in geval van deelname in een&#13;
personenvennootschap tussen echtgenoten als ondernemer&#13;
te kunnen worden aangemerkt moet voldaan zijn&#13;
aan de volgende eisen:&#13;
a. Tussen de echtgenoten (maten/vennoten) bestaat&#13;
een maatschaps- of vennootschapsovereenkomst.&#13;
Deze overeenkomst kan mondeling, schriftelijk of&#13;
stilzwijgend zijn aangegaan. Op de echtgenoten&#13;
rust evenwel de bewijslast dat en op welk tijdstip de&#13;
overeenkomst tot stand is gekomen. Overtuigend&#13;
bewijs kan bijvoorbeeld worden geleverd met een schriftelijke maatschaps- of vennootschapsovereenkomst&#13;
bij voorkeur gevolgd door een registratie&#13;
daarvan. Indien een schriftelijke overeenkomst ontbreekt,&#13;
meen ik dat de echtgenoten aan deze bewijslast&#13;
kunnen voldoen als naar buiten toe op enigerlei&#13;
wijze van het bestaan van de maatschap of&#13;
vennootschap kennis is gegeven. Hierbij denk ik&#13;
bijvoorbeeld aan een mededeling bij een bank dat&#13;
er een maatschap tussen hen bestaat of aan een inschrijving&#13;
van een vennootschap onder firma in het&#13;
Handelsregister. Is niet van het bestaan van de&#13;
maatschap of vennootschap kennisgegeven dan ligt&#13;
de bewijslast dat tussen echtgenoten een maatschaps-&#13;
of vennootschapsovereenkomst tot stand is&#13;
gekomen, moeilijker. Het feitelijk handelen van&#13;
echtgenoten kan immers ook een andere juridische&#13;
grondslag dan het bestaan van een maatschaps- of&#13;
vennootschapsovereenkomst hebben.&#13;
b. De economische werkelijkheid weerspiegelt hetgeen&#13;
is overeengekomen.&#13;
c. […].’&#13;
De fiscale invulling van het ondernemerschap heeft ook&#13;
nog civielrechtelijke gevolgen. Het adviseren over samenwerkingsverbanden&#13;
tussen man en vrouw wordt precair&#13;
wanneer bijvoorbeeld van het melkquotum het economische&#13;
belang is ingebracht en de stille reserves worden doorgeschoven&#13;
naar de vrouw. Onder die omstandigheid ontstaat&#13;
bij huwelijkse voorwaarden een schuld van de vrouw&#13;
aan de man ter grootte van bijvoorbeeld het winstaandeel.&#13;
Bij een latere daling van de waarde van het melkquotum&#13;
dalen de stille reserves, doch de schuld blijft. Zolang het&#13;
huwelijk in stand blijft, is dit geen onoverkomelijk probleem.&#13;
Dit wordt echter anders wanneer het huwelijk door&#13;
een duurzame ontwrichting ten einde loopt.&#13;
2.2 Aandeel in de vennootschap&#13;
Dit brengt mij op de vraag wat nu in wezen ieders aandeel&#13;
is in de vennootschap. Voor het gemak neem ik als uitgangspunt&#13;
dat de gehele objectieve onderneming in de vennootschap&#13;
onder firma wordt ingebracht. Als voorbeeld&#13;
neem ik een onderneming die door vader in een vennootschap&#13;
onder firma met een kind wordt ingebracht. De onderneming&#13;
vertegenwoordigd in het vrije economische verkeer&#13;
een waarde van € 2.000.000,- en heeft een boekwaarde&#13;
van € 800.000,-. Partijen zijn een winstverdeling&#13;
overeengekomen van 65% - 35%.&#13;
Hierbij kunnen zich in eerste aanleg verschillende benaderingen&#13;
laten denken.&#13;
Allereerst zou men kunnen denken dat het financiële belang&#13;
een rol zou kunnen spelen. Ik verwijs hierbij naar art.&#13;
7A:1670 BW doordat de inbrenger doorgaans wordt gecrediteerd&#13;
voor zijn ingebrachte vermogen. Onder deze omstandigheid&#13;
zou gesteld kunnen worden dat het gehele firmavermogen&#13;
van vader is en het kind in beginsel geen enkele&#13;
aanspraak daarop zou hebben. Hierbij dienen echter&#13;
ook nog enkele opmerkingen te worden geplaatst. Allereerst&#13;
zijn de vennoten in het voorbeeld een winstverdeling overeengekomen,&#13;
als tweede geldt dat het kind zijn arbeid inbrengt&#13;
en als derde geldt dat een vennoot voorts niet mag&#13;
worden uitgesloten van de winst.10 Fiscaalrechtelijk blijkt&#13;
deze opvatting ook niet de oplossing te zijn.&#13;
Een andere denkmogelijkheid zijn de goederenrechtelijke&#13;
verhoudingen. Goederenrechtelijk zou men kunnen stellen&#13;
dat vader en kind gelijkelijk in het vennootschapsvermogen&#13;
gerechtigd zijn, zodat de subjectieve onderneming telkens&#13;
een zelfde deel als het aantal vennoten van de onderneming&#13;
van de vennootschap zou betreffen. Uit de rechtspraak&#13;
blijkt dat dit voor de inkomstenbelasting ook niet de juiste&#13;
denkrichting is. In de rechtspraak wordt namelijk aangesloten&#13;
bij de winstverhouding. In het arrest van de Hoge Raad&#13;
van 26 juni 1957 heeft de Hoge Raad overwogen dat de&#13;
winstverdeling zoals deze tussen firmanten overeen is gekomen,&#13;
beslissend is. De Hoge Raad sluit hiermee aan bij de&#13;
fiscale jaarwinstbepaling. Als het gaat om het antwoord op&#13;
de vraag welke vermogensbestanddelen voor de ondernemer&#13;
tot zijn ondernemingsvermogen behoren, is voor de fiscale&#13;
jaarwinstberekening in het algemeen niet de juridische,&#13;
maar de economische eigendom beslissend.&#13;
Onder het komend recht wordt de verdeelsleutel van art.&#13;
7A:1670 BW verlaten. Het uitgangspunt voor de winstverdeling&#13;
wordt dat iedere vennoot voor een gelijk deel in de&#13;
winst en het verlies is gerechtigd, ongeacht de waarde van&#13;
ieders inbreng in de vennootschap.11 In mijn optiek brengt&#13;
dit echter in fiscale zin geen wijziging ten opzichte van de&#13;
huidige rechtspraak. In de vennootschapsovereenkomst&#13;
kunnen de vennoten immers van de winstverdeling afwijken.&#13;
2.3 Inbreng in de personenvennootschap&#13;
Wanneer een ondernemer zijn bestaande onderneming inbrengt&#13;
in een personenvennootschap doemen er vele vragen&#13;
op.&#13;
Allereerst komt de vraag aan de orde of de tot de onderneming&#13;
behorende goederen in gebruik en genot worden ingebracht&#13;
of in economisch belang. Naast de inbreng van het&#13;
economische belang zou ook nog de vraag van de juridische&#13;
inbreng kunnen spelen, doch voor onroerende zaken wordt&#13;
doorgaans volstaan met de inbreng van het economische&#13;
belang. In fiscale zin maakt het voor de inkomstenbelasting&#13;
geen verschil of het economische belang of de juridische eigendom&#13;
wordt ingebracht. Bij de inbreng van het gebruik&#13;
en genot van de tot de onderneming behorende zaken vindt&#13;
er geen overdracht plaats en vindt er voor de inkomstenbelasting&#13;
geen realisatie van de stille reserves plaats.&#13;
Het feit dat bij de inbreng van het gebruik en genot van&#13;
cultuurgronden en ondergrond van de bedrijfsgebouwen de&#13;
inbrenger niet meer het volledige gebruik van deze grond&#13;
heeft, heeft geen negatieve gevolgen voor de toepassing van&#13;
de landbouwvrijstelling. Doordat de grond mede in zijn&#13;
eigen subjectieve onderneming in gebruik blijft, blijft de inbrenger&#13;
ook aanspraak kunnen maken op de toepassing van de landbouwvrijstelling12. Het nadeel van de inbreng van&#13;
het gebruik en genot is dat de medevennoot geen aanspraak&#13;
kan maken op de waardeontwikkeling van de grond. In&#13;
hoeverre dit werkelijk als een nadeel wordt ervaren is maar&#13;
de vraag, nu bij de bedrijfsoverdrachten de gronden gemiddeld&#13;
genomen tegen de waarde in verpachte staat worden&#13;
overgedragen. Dit komt natuurlijk in een ander daglicht te&#13;
staan wanneer gedurende de samenwerking de grond een&#13;
andere bestemming krijgt waardoor een grote meerwaarde&#13;
ontstaat. Het verschil tussen de overdrachtsprijs en de&#13;
waarde in het economische verkeer wordt in beginsel in fiscaalrechtelijke&#13;
zin wel als een schenking aangemerkt, doch&#13;
door de toepassing van de bedrijfsopvolgingsfaciliteiten kan&#13;
dit probleem in financiële en in fiscale zin worden omzeild.&#13;
Bij de inbreng van het economische belang zijn er meerdere&#13;
aandachtspunten te onderkennen, die zich niet alleen tot de&#13;
inkomstenbelasting beperken. Op de aandachtspunten bij&#13;
de andere belastingen kom ik verderop terug.&#13;
De vraagstukken in de inkomstenbelasting worden complexer&#13;
naarmate er in de onderneming stille reserves aanwezig&#13;
blijken te zijn. Bij de inbreng van het economische belang&#13;
kan men een tweetal denkrichtingen onderscheiden:&#13;
a. de inbrengende ondernemer staakt zijn volledige onderneming&#13;
en begint een nieuwe onderneming, te weten&#13;
zijn aandeel in de firma;&#13;
b. de inbrengende ondernemer zet zijn onderneming&#13;
voort, zij het dat hij deze gedeeltelijk staakt voor zover&#13;
hij door de inbreng een gedeelte van zijn onderneming&#13;
overdraagt aan zijn medevennoot.&#13;
De Hoge Raad heeft al in het arrest van 28 september&#13;
195513, voor de laatst vermelde denkrichting gekozen. Hierbij&#13;
wordt wel de voorwaarde gesteld dat de identiteit van de&#13;
onderneming dezelfde is gebleven. Hiermee wordt bedoeld&#13;
dat door het aangaan van de overeenkomst van vennootschap&#13;
niet een nieuwe onderneming is ontstaan.14 Het inbrengen&#13;
van een onderneming - voor wat betreft het vermogen&#13;
van die onderneming - in een vennootschap onder&#13;
firma en daarmee het beginnen van een samenwerking levert&#13;
dan wel een gedeeltelijke staking van de onderneming&#13;
op. Hierbij kan nog wel de vraag worden gesteld in hoeverre&#13;
de nieuwe onderneming de identiteit van de oude onderneming&#13;
heeft behouden, in het geval er twee vennoten A&#13;
en B zijn, die bijvoorbeeld ieder een melkveehouderij inbrengen&#13;
met 700.000 kilogram melkquotum met de daarbij&#13;
behorende veestapel, bedrijfsgebouwen en gronden. In het&#13;
samenwerkingsverband zal dan een melkveehouderij ontstaan&#13;
met 1,4 miljoen melkquotum. Is er nu sprake van het&#13;
staken van de twee bestaande ondernemingen en het starten&#13;
van een nieuwe onderneming of is er in principe in het geheel&#13;
geen sprake van een staking? De subjectieve ondernemingen&#13;
van zowel ondernemer A en ondernemer B zijn bij&#13;
een gelijke winstverdeling immers gelijk gebleven. De inbrengende&#13;
vennoot A is weliswaar zijn halve onderneming&#13;
kwijtgeraakt doch daar staat tegenover dat hij van vennoot&#13;
B een halve onderneming heeft verworven. Per saldo heeft&#13;
hij dus nog steeds dezelfde onderneming. Economisch gezien&#13;
heeft hij een onderneming met dezelfde omvang overgehouden.&#13;
De stakingsfaciliteiten zouden dan niet van toepassing&#13;
zijn op de stakingswinst ter zake van de inbreng van&#13;
zijn onderneming in de vennootschap onder firma. De&#13;
vraag is echter of deze conclusie getrokken moet worden. Er&#13;
valt natuurlijk veel voor te zeggen, doch dit leidt ook weer&#13;
tot andere vraagstukken. Zolang de delen gelijk zijn, is er&#13;
natuurlijk weinig aan de hand. De problemen ontstaan op&#13;
het moment dat de delen niet gelijk zijn. Stel ondernemer&#13;
A uit het voorbeeld brengt 700.000 kilogram melkquotum&#13;
in en ondernemer B brengt 500.000 kilogram melkquotum&#13;
in. Bij een 50-50% winstverdeling heeft ondernemer A per&#13;
saldo 100.000 kilogram melkquotum vervreemdt aan ondernemer&#13;
B. Over dit gedeelte zal A dan toch moeten afrekenen.&#13;
Wanneer er geen sprake is van een staking van de onderneming,&#13;
zou A natuurlijk gebruik kunnen maken van de toepassing&#13;
van de herinvesteringsreserve in de zin van art. 3.54&#13;
Wet inkomstenbelasting 2001. Ondernemer A zal dan wel&#13;
binnen de daartoe gestelde termijn van drie jaren vervangende&#13;
investeringsverplichtingen aan moeten gaan, wat&#13;
weer leidt tot extra complicaties wanneer deze investeringen&#13;
in de vennootschap onder firma worden ingebracht.15&#13;
De inbreng van een onderneming met stille reserves in een&#13;
personenvennootschap,kan de nodige problemen opleveren&#13;
, in het bijzonder in de agrarische onderneming bij de bepaling&#13;
van de waarde van melkquotum en varkensrechten en&#13;
de daaraan gekoppelde stille reserves. Het melkquotum en&#13;
de varkensrechten zijn bedrijfsmiddelen/vermogensrechten&#13;
die zijn ontstaan als gevolg van productiebeperkende maatregelen&#13;
van de overheid en als zodanig ook weer zullen verdwijnen&#13;
als deze maatregelen worden ingetrokken.&#13;
Als voorbeeld ga ik uit van vader met een melkveehouderij&#13;
met 1,5 miljoen kilogram melkquotum die hij inbrengt in&#13;
het samenwerkingsverband met zijn zoon. Het melkquotum&#13;
heeft een boekwaarde van € 200.000,- en een waarde&#13;
in het economische verkeer van € 1.200.000,-. De boekwaarde&#13;
van de overige bedrijfsmiddelen en overige vermogensbestanddelen&#13;
bedraagt € 1.300.000,- en de waarde in&#13;
het economische verkeer € 2.800.000,-&#13;
De balans van vader is dan als volgt:&#13;
Balans vader&#13;
Melkquotum € 200.000 Vermogen € 1.500.000&#13;
Overigen € 1.300.000&#13;
Totaal € 1.500.000 € 1.500.000&#13;
De openingsbalans van de vennootschap onder firma is dan&#13;
als volgt:&#13;
Melkquotum € 1.200.000 Vermogen vader € 4.000.000&#13;
Overigen € 2.800.000 Vermogen zoon € 0&#13;
Totaal € 4.000.000 € 4.000.000&#13;
De winst verdeling in de vennootschap onder firma zal zijn,&#13;
vader 60% en zoon 40%. Voor de uitwerking moeten we&#13;
naar het arrest van Hoge Raad van 16 december 1959.16 Uit&#13;
dit arrest moeten we concluderen dat er bij de inbreng twee&#13;
soorten winst zijn te onderscheiden:&#13;
a. Vader maakt een overdrachts/stakingswinst van 40%&#13;
van € 2.500.000,- is € 1.000.000,-.&#13;
b. Vader maakt een herwaarderingswinst van 60% van&#13;
€ 2.500.000,- is € 1.500.000,-.&#13;
Op de herwaarderingswinst zijn geen stakingsfaciliteiten&#13;
van toepassing, aangezien deze niet als stakingswinst is aan&#13;
te merken. Wel zal er voor de boekwinst behaald op de&#13;
grond - als aan de voorwaarden is voldaan - een beroep&#13;
kunnen worden gedaan op de toepassing van de landbouwvrijstelling.&#13;
17 Dit laatste geldt uiteraard ook bij de stakingswinst.&#13;
In eerste instantie is het vreemd dat vader ook over&#13;
de herwaarderingswinst moet afrekenen. Dit deel van zijn&#13;
subjectieve onderneming heeft hij immers niet vervreemd&#13;
en voor de fiscale behandeling van zijn subjectieve onderneming&#13;
is de balans van de vennootschap onder firma irrelevant.&#13;
Toch heeft vader door deze wijze van presenteren aangegeven&#13;
wat hij civielrechtelijk met zijn zoon is overeengekomen&#13;
met betrekking tot de onderlinge verdeling.&#13;
Je kunt je wel afvragen in hoeverre dit in de praktijk realistisch&#13;
is. Als we kijken naar de verhaalsmogelijkheden die de&#13;
vader op de zoon heeft, kunnen daar grote vraagtekens bij&#13;
worden gezet. De vraag in hoeverre daar voor de inkomstenbelasting&#13;
bij het aangaan van een samenwerkingsverband&#13;
rekening mee mag worden gehouden, is moeilijk te&#13;
beantwoorden. Bij de vaststelling van de waarde moet men&#13;
voor de inkomstenbelasting immers rekening houden met&#13;
het feit dat de onderneming aan de beste gegadigde tegen&#13;
de beste prijs moet worden verkocht. Men kan zich natuurlijk&#13;
afvragen of de zoon in dit geval de beste gegadigde is.&#13;
Uit de rechtspraak blijkt dat de Hoge Raad voor de inkomstenbelasting&#13;
nog niet van het standpunt wil afwijken dat&#13;
het goed onder de beste voorbereidingen tegen de beste&#13;
prijs moet worden verkocht.18 Toch zou ik de stelling aandurven&#13;
dat de zoon in veel gevallen voor de vader de beste&#13;
gegadigde is. Hierbij neem ik als uitgangspunt dat vader op&#13;
het moment dat hij de samenwerking aangaat, doorgaans in&#13;
een levensfase zit dat hij behoefte heeft aan een extra arbeidskracht.&#13;
Op dat moment heeft de vader twee keuzes, te&#13;
weten hij neemt zijn zoon in loondienst tegen een CAOloon&#13;
of hij gaat een samenwerkingsverband aan waarbij de&#13;
zoon een winstafhankelijke vergoeding krijgt die gezien de&#13;
rendementen die in de agrarische sector worden behaald&#13;
doorgaans onder het minimumloon zal liggen. Met deze&#13;
wetenschap zal de zoon uit zakelijke overweging nooit tegen&#13;
het bedrag van € 4.000.000,- willen contracteren. Er moet&#13;
dus sprake zijn van een bepaalde marge tussen de waarde in&#13;
het economische verkeer bij vrije verkoop en de redelijke&#13;
prijs waartegen de zoon het bedrijf lonend kan exploiteren.&#13;
Hoe groot deze marge moet zijn, is moeilijk aan te geven.&#13;
Voor de vader is de keuze om met zijn zoon in een personenvennootschap&#13;
samen te werken op dat moment volkomen&#13;
legitiem en zakelijk.&#13;
De praktijk heeft echter door de jaren heen een scala aan&#13;
oplossingen bedacht om de scherpe kanten van de gevolgen&#13;
van het arrest19 te ontlopen.&#13;
Een van de mogelijkheden om de herwaarderingswinst te&#13;
ontlopen, is door de stille reserves die aan de medevennoot&#13;
zijn overgedragen ‘buiten de balans van de personenvennootschap’&#13;
te laten betalen. Voor de medevennoot wordt dit&#13;
bedrag dan aangemerkt als een deel van zijn kostprijs, dat&#13;
hij op de balans van zijn subjectieve onderneming kan activeren&#13;
en waarop hij kan afschrijven als aan de daarvoor geldende&#13;
voorwaarden is voldaan. Voor de inbrenger/vader is&#13;
het gerealiseerde bedrag dan stakingswinst.&#13;
De balans van vader en zoon zien er bij een betaling buiten&#13;
de balans als volgt uit&#13;
Balans vader&#13;
Melkquotum € 200.000 Vermogen € 1.500.000&#13;
Overigen € 1.300.000 €&#13;
Totaal € 1.500.000 € 1.500.000&#13;
De openingsbalans van de vennootschap onder firma is dan&#13;
als volgt:&#13;
Melkquotum € 200.000 Vermogen vader € 1.500.000&#13;
Overigen € 1.300.000 Vermogen zoon € 0&#13;
Totaal € 2.500.000 € 1.500.000&#13;
De persoonlijke balans van vader is dan als volgt:&#13;
Balans vader&#13;
Aandeel vof € 1.500.000 Vermogen € 2.500.000&#13;
Vordering zoon € 1.000.000&#13;
Totaal € 2.500.000 € 2.500.000&#13;
De persoonlijke balans van de zoon is dan als volgt:&#13;
Balans zoon&#13;
Aandeel vof € 0 Vermogen € 0&#13;
Melkquotum&#13;
(extra comptabel) € 400.000 Schuld vader € 1.000.000&#13;
Overigen&#13;
(extra comptabel) € 600.000&#13;
Totaal € 1.000.000 € 1.000.000&#13;
Een andere mogelijkheid om aan de gevolgen van het voornoemde&#13;
arrest van de Hoge Raad te ontkomen, is het inbrengen&#13;
van de onderneming tegen de boekwaarde onder&#13;
het voorbehoud van de stille reserves. Om te voorkomen&#13;
dat de stille reserves meteen moeten worden afgerekend,&#13;
moet er echter nog wel een onzekerheid aanwezig zijn. Bij&#13;
de inbreng wordt dan de bepaling opgenomen dat de stille&#13;
reserves door de inbrenger worden voorbehouden voor&#13;
zover deze op het moment van beëindiging van de samenwerking&#13;
nog aanwezig zijn. Deze vorm van voorbehoud is&#13;
door de staatssecretaris van Financiën geaccordeerd in voormelde&#13;
Resolutie van 31 mei 1955.20 Geheel zuiver is deze&#13;
vorm niet, omdat de medevennoot meeprofiteert van de lagere&#13;
afschrijvingen, waardoor mogelijk een gedeelte van de&#13;
stille reserves stilzwijgend naar hem overgaan. Volgens de&#13;
Resolutie heeft de staatssecretaris dit onderkend maar de&#13;
staatsecretaris heeft zich hier kennelijk bij neergelegd om te&#13;
voorkomen dat een administratief monster ontstaat, wat de&#13;
administratieve lasten voor de ondernemer alleen maar zou&#13;
verhogen. Overigens kan het ‘weglekken’ gemakkelijk worden&#13;
voorkomen door dit weer in de winstverdeling te ondervangen.&#13;
Ik teken daarbij aan dat hier in de praktijk niet&#13;
altijd even zorgvuldig mee wordt omgegaan. Een lager&#13;
winstaandeel voor de medevennoot leidt immers weer tot&#13;
een lagere overdracht.&#13;
Interessant is de constatering dat een voorbehoud van de&#13;
stille reserves per bedrijfsmiddel kan plaatsvinden. Met andere&#13;
woorden de ondernemer kan op het moment van inbreng&#13;
voor ieder bedrijfsmiddel een afzonderlijke keuze&#13;
maken. Dit biedt in de agrarische sector mogelijkheden om&#13;
de boekwinst op grond voor zover deze onder de landbouwvrijstelling&#13;
valt naar voren te halen. In eerste instantie is dit&#13;
onschuldig, omdat ook bij latere realisatie de boekwinst op&#13;
grond voor zover deze onder de landbouwvrijstelling valt&#13;
onbelast blijft. Een afschaffing van de landbouwvrijstelling&#13;
is weliswaar op dit moment niet aan de orde, doch in het&#13;
laatste rapport van het LEI21 betreffende het bestaansrecht&#13;
van de landbouwvrijstelling wordt geconcludeerd dat er op&#13;
basis van het gelijkheidsbeginsel geen grondslag meer zou&#13;
zijn voor de handhaving van de landbouwvrijstelling. Het&#13;
kabinet heeft echter besloten om de landbouwvrijstelling&#13;
vooralsnog te handhaven omdat eerst de gevolgen voor de&#13;
grondprijzen bij afschaffing daarvan in beeld moeten worden&#13;
gebracht. Dit laat echter onverlet dat dit rapport menig&#13;
adviseur weer munitie geeft om agrarisch Nederland te&#13;
waarschuwen voor de gevolgen van het vervallen van deze&#13;
vrijstellingregeling.&#13;
Los van deze bespiegelingen kan het - afhankelijk van de&#13;
omstandigheden - toch zinvol zijn om bij het aangaan van&#13;
een samenwerkingsverband de stille reserves op landbouwgrond&#13;
te activeren. Door de stille reserves op cultuurgronden&#13;
te activeren tot de werkelijke waarde bij voortgezet&#13;
agrarisch gebruik wordt voorkomen dat latere verliezen op&#13;
deze gronden - voor zover zij niet onder de landbouwvrijstelling&#13;
vallen- in aftrek kunnen worden gebracht.22 Vooral&#13;
in de tuinbouw kan er een aanzienlijk verschil zijn tussen de&#13;
boekwaarde en de waarde in het economische verkeer bij&#13;
voortgezet agrarisch gebruik. Uiteraard worden alle stille reserves&#13;
boven de waarde in het economische verkeer bij&#13;
voortgezet agrarisch gebruik in de belastingheffing betrokken.&#13;
Door de overeenkomst tussen de samenwerkende partijen&#13;
dusdanig te redigeren dat het voorbehoud dat voor de&#13;
stille reserves wordt gemaakt beperkt blijft tot de stille reserves&#13;
die de waarde bij voortgezet agrarisch gebruik overschrijden&#13;
kan optimaal gebruik worden gemaakt van de&#13;
toepassing van de landbouwvrijstelling. Het verschil tussen&#13;
de boekwaarde van de grond en de waarde in het economische&#13;
verkeer bij voortgezet agrarisch gebruik vormt dan stakingswinst&#13;
of herwaarderingswinst en valt voor zover er aan&#13;
de overige voorwaarden voor de toepassing van de landbouwvrijstelling&#13;
wordt voldaan onder de landbouwvrijstelling&#13;
De activering hoeft hierbij niet beperkt te blijven tot de cultuurgronden&#13;
maar er kan ook een herwaardering van de ondergrond&#13;
van de gebouwen aan de orde komen, wat weer&#13;
nieuwe vraagstukken en mogelijkheden oplevert. Het herwaarderen&#13;
van de ondergrond van een bedrijfsgebouw verhoogt&#13;
immers indirect het afschrijvingpotentieel. Hierbij&#13;
moet evenwel niet uit het oog worden verloren dat het bedrijfsgebouw&#13;
met de daarbij behorende ondergrond één geheel&#13;
vormt en dat een eventuele winstneming naar rato&#13;
moet worden toegerekend. Dit probleem is te omzeilen&#13;
door de ondergrond belast met een recht van opstal, in de&#13;
personenvennootschap in te brengen en de opstal in gebruik&#13;
en genot in te brengen. Het gaat in dit kader te ver&#13;
om deze problematiek in deze bijdrage verder uit te diepen.&#13;
Naast de vraagstukken in de inkomstenbelasting dient men&#13;
zich te realiseren dat er ook nog gevolgen aan deze constructies&#13;
kunnen kleven voor andere belastingen, zoals overdrachtsbelasting.&#13;
Gezien de diversiteit aan fiscale aspecten bij de verwerking&#13;
van de stille reserves heeft de Staatssecretaris van Financiën&#13;
het antwoord op een aantal vraagstukken in het Besluit van&#13;
31 augustus 2001 vastgelegd.23&#13;
Uit het besluit blijkt dat wanneer bij het aangaan van een&#13;
vennootschap onder firma een vennoot zich de stille reserves in een bepaald activum voorbehoudt en de vennoten in&#13;
het kader van de winstverdeling onder meer een rentevergoeding&#13;
over het kapitaal overeenkomen naar de werkelijke&#13;
waarde, dit geen gevolgen heeft voor de vaststelling van de&#13;
stakingswinst of de herwaarderingswinst. De rentevergoeding&#13;
is namelijk een onderdeel van de winstverdeling. In dit&#13;
kader is het zakelijk om uit te gaan van de werkelijke waarden&#13;
van de vermogensbestanddelen. Dit betekent dat de&#13;
rentevergoeding ook betrekking kan hebben op de stille reserves&#13;
ook al zijn deze als zodanig niet gerealiseerd. In dat&#13;
geval moeten zowel op de persoonlijke balans als op de vennootschappelijke&#13;
balans de activa blijven staan op de lagere&#13;
boekwaarde, dus zonder de voorbehouden stille reserves. De&#13;
stille reserves mogen slechts extracomptabel een rol vervullen&#13;
in het kader van de winstverdeling. Er is dan ook geen&#13;
sprake van een creditering tegen de werkelijke waarde.&#13;
Uit het voornoemde besluit blijkt verder dat er voor de&#13;
vaststelling van de stille reserves geen onbeperkte vrijheid is.&#13;
Wanneer bij het opstellen van de samenwerkingsovereenkomst&#13;
de stille reserves niet eenduidig worden vastgelegd&#13;
omdat de adviseur van mening is dat de voorbehouden&#13;
stille reserves op dat moment niet kunnen worden bepaald,&#13;
dan stelt de staatssecretaris zich op het standpunt dat de inspecteur&#13;
ervan uit moet gaan dat de stille reserves niet zijn&#13;
voorbehouden. Dit heeft als gevolg dat de afrekening over&#13;
de stille reserves dient plaats te vinden voor zover het belang&#13;
is overgegaan naar de andere vennoten in het samenwerkingsverband.&#13;
Daarnaast zal de inspecteur volgens de staatssecretaris&#13;
moeten onderzoeken of er sprake is van een&#13;
schenking.&#13;
Dit uitgangspunt is gebaseerd op de volgende beschouwing.&#13;
Voorop staat dat dergelijke overeenkomsten nauwelijks&#13;
denkbaar zijn tussen onafhankelijke derden (partijen die&#13;
geen familieleden zijn), indien er inderdaad stille reserves&#13;
aanwezig zijn ten tijde van het aangaan van of toetreding&#13;
tot een samenwerkingsverband. In dat geval zal de omvang&#13;
namelijk altijd worden geschat of worden benaderd. Als&#13;
wordt gesteld dat de omvang van de stille reserves ten tijde&#13;
van de toetreding niet kan worden vastgesteld, wordt feitelijk&#13;
geen uitvoering gegeven aan de tussen partijen gesloten&#13;
samenwerkingsovereenkomst.&#13;
Het moet er daarom voor worden gehouden dat, naar rato&#13;
van het in de overeenkomst met betrekking tot de liquidatiewinst&#13;
bepaalde, stille reserves zijn overgedragen aan de&#13;
overige vennoten aan het samenwerkingsverband. In zoverre&#13;
dient te worden afgerekend. De keerzijde hiervan is uiteraard&#13;
dat de andere vennoten bij de jaarlijkse winstbepaling&#13;
met het bedrag waarover door de inbrenger wordt afgerekend&#13;
in bedoelde zin, rekening mogen houden.&#13;
In principe is dit een a contrario redenering. Indien de inbrenger&#13;
een voorbehoud maakt waarvan de omvang is vastgelegd,&#13;
doch waarbij de onzekerheid van realisatie is ingebouwd&#13;
bij afrekening, wordt het moment van fiscale afrekening&#13;
verschoven naar het moment van daadwerkelijke realisatie.&#13;
Indien men echter een voorbehoud maakt waarbij de&#13;
omvang niet is bepaald of vastgelegd, dan wordt geredeneerd&#13;
dat de aanwezige stille reserves op dat moment worden&#13;
gerealiseerd. In dat geval wordt het gemaakte voorbehoud&#13;
als het ware weggedacht. Hoewel men in theorie lang&#13;
zou kunnen discussiëren over de juistheid van deze stelling&#13;
is dit wel praktisch bedacht. Deze denkwijze voorkomt dat&#13;
er op een later moment allerlei discussies ontstaan over het&#13;
moment van heffing.&#13;
2.4 Geruisloos doorschuiven&#13;
Bij de inbreng van de onderneming in een personenvennootschap&#13;
is in beginsel sprake van een staking van een&#13;
evenredig deel van de onderneming. Dit evenredige deel&#13;
wordt gerelateerd aan de mate waarin de medevennoot&#13;
wordt gerechtigd in winstverdeling. Uit het arrest van de&#13;
Hoge Raad van 16 december 195924 moeten we afleiden&#13;
dat dit deel als stakingswinst moet worden aangemerkt en&#13;
samen met de herwaarderingswinst in de heffing wordt betrokken.&#13;
Het is echter ook mogelijk dat bij de overdracht&#13;
van een evenredig deel van de onderneming een beroep&#13;
wordt gedaan op de toepassing van art. 3.63 Wet inkomstenbelasting&#13;
2001. Art. 3.63 Wet inkomstenbelasting 2001&#13;
biedt de mogelijkheid om stille reserves geruisloos door te&#13;
schuiven naar de opvolger c.q. medevennoot. Hierbij geldt&#13;
volgens art. 3.63 lid 4 Wet inkomstenbelasting 2001 als eis&#13;
dat de over te dragen onderneming gedurende 36 maanden&#13;
die onmiddellijk voorafgaan aan het tijdstip van de overdracht&#13;
deel uitmaakte van een samenwerkingsverband met&#13;
degene die de onderneming gaat voortzetten en degene die&#13;
voortzet met betrekking tot de onderneming gedurende die&#13;
36 maanden als ondernemer winst 25 heeft genoten. Het geruisloos&#13;
doorschuiven is overigens ook mogelijk wanneer de&#13;
overnemer gedurende 36 maanden voorafgaand aan het&#13;
tijdstip van overdracht als werknemer in die onderneming&#13;
werkzaam is geweest.26&#13;
Het geruisloos doorschuiven is bij het aangaan van een personenvennootschap&#13;
niet mogelijk, tenzij de medevennoot&#13;
eerst gedurende 36 maanden in de onderneming als werknemer&#13;
werkzaam is geweest.&#13;
Deze problematiek kan in de zin van de inkomstenbelasting&#13;
worden omzeild door eerst een samenwerking aan te gaan&#13;
waarbij op de ingebrachte bedrijfsmiddelen de stille reserves&#13;
worden voorbehouden of. door van bepaalde bedrijfsmiddelen&#13;
het gebruik en genot in te brengen.&#13;
Vervolgens kan na 36 maanden van samenwerking de&#13;
winstverdeling worden gewijzigd. Op dat moment is er&#13;
sprake van een overdracht waarbij een beroep kan worden&#13;
gedaan op de toepassing van art. 3.63 Wet inkomstenbelasting&#13;
2001. Deze kwestie is aan de orde geweest in het arrest&#13;
van de Hoge Raad van 5 januari 2007.27 In de in het arrest&#13;
aan de orde zijnde casus dreef X samen met zijn vrouw een&#13;
bakkersbedrijf in de vorm van een maatschap. Bij het aangaan&#13;
van de maatschap is door X alleen het gebruik en genot van het bedrijfspand ingebracht. Het pand vormde&#13;
voor X buitenvennootschappelijk ondernemingsvermogen.&#13;
Na een periode van samenwerken van 13 jaar draagt X de&#13;
helft van de gerechtigdheid in het pand over aan zijn echtgenote&#13;
met als doel dat zij beiden gelijk tot de vermogensbestanddelen&#13;
van de onderneming zijn gerechtigd. In het&#13;
geschil is of de overdracht van de gerechtigdheid in het&#13;
pand met toepassing van art. 17 Wet op de inkomstenbelasting&#13;
1964 (thans art. 3.63 Wet op de inkomstenbelasting&#13;
2001) geruisloos kan gebeuren. Net als de A-G Overgauw&#13;
acht de Hoge Raad de doorschuiffaciliteit van toepassing op&#13;
de overdracht van het 50%-belang in het pand. De Hoge&#13;
Raad oordeelt anders dan het gerechtshof te ’s-Hertogenbosch&#13;
dat de gedeeltelijke overdracht van het pand door X&#13;
aan diens echtgenote onderdeel uitmaakt van de overdracht&#13;
van een gedeelte van de onderneming van X aan diens echtgenote.&#13;
Die gedeeltelijke overdracht vond immers plaats in&#13;
samenhang en in het kader van een overdracht van een deel&#13;
van de onderneming, dat erop was gericht dat de onderneming&#13;
elk van beide echtgenoten voortaan voor de helft aanging.&#13;
De staatssecretaris stelt in zijn besluit van 18 juli 200828, ter&#13;
zake van de reikwijdte van voormeld arrest het volgende:&#13;
’Hoewel het arrest is gewezen voor de toepassing van&#13;
art. 17 van de Wet IB 1964 ben ik van mening dat het&#13;
arrest ook kan worden toegepast bij de beoordeling van&#13;
de faciliteit van art. 3.63 Wet IB 2001. Anders dan&#13;
door sommige wordt aangenomen, biedt dit arrest echter&#13;
niet de ruimte voor een gefaseerde geruisloze bedrijfsoverdracht.&#13;
De Hoge Raad stelt in rechtsoverweging&#13;
3.3 dat een geruisloze overgang van buitenvennootschappelijk&#13;
vermogen of voorbehouden stille reserves&#13;
mogelijk is indien deze heeft plaatsgevonden in duidelijke&#13;
samenhang met en in het kader van een overdracht&#13;
van een deel van de onderneming. Ik stel mij op&#13;
het standpunt dat er sprake is van de overdracht ‘in samenhang&#13;
met’ en ‘in het kader van’ in de zin van genoemd&#13;
arrest indien na overdracht van een deel van de&#13;
onderneming en de overdracht van buitenvennootschappelijk&#13;
vermogen of voorbehouden stille reserves,&#13;
het belang bij de gezamenlijk gedreven onderneming&#13;
overeen komt met het belang in de overgedragen zaken.&#13;
Wellicht ten overvloede merk ik op dat het belanghebbende&#13;
vrijstaat situaties die niet overeenkomen met het&#13;
voorgaande voor te leggen aan de bevoegde inspecteur’.&#13;
De opvatting van de staatssecretaris dat er geen ruimte is&#13;
voor een gefaseerde geruisloze overdracht kan ik moeilijk&#13;
plaatsen. In mijn optiek kan bij iedere gedeeltelijke overdracht&#13;
van de onderneming weer een beroep worden gedaan&#13;
op de toepassing van art. 3.63 Wet IB 2001, mits dit&#13;
maar plaatsvindt ‘in samenhang met’ en ‘in het kader van’&#13;
de overdracht van een deel van de onderneming.&#13;
2.5 De winstbepaling&#13;
De bepaling van het resultaat binnen de onderneming die&#13;
in een samenwerkingsverband wordt geëxploiteerd, wordt&#13;
evenals de bepaling van het resultaat in een eenmanszaak en&#13;
een besloten vennootschap met beperkte aansprakelijkheid&#13;
in beginsel bepaald op basis van art. 3.8 e.v. van de Wet inkomstenbelasting&#13;
2001.29&#13;
Bij de winstbepaling kan iedere vennoot in beginsel binnen&#13;
het ‘goedkoopmansbegrip’ zijn eigen fiscale beleid voeren.&#13;
In administratieve zin kan dit echter tot complexe situaties&#13;
leiden wanneer iedere vennoot zijn eigen fiscale beleid&#13;
voert. In het geval dat iedere vennoot ten aanzien van zijn&#13;
eigen subjectieve onderneming een eigen fiscaal beleid&#13;
voert, heeft men twee mogelijkheden.&#13;
De eerste mogelijkheid is dat iedere vennoot zijn eigen balans&#13;
en resultatenrekening heeft voor zijn subjectieve onderneming.&#13;
Een tweede mogelijkheid bestaat eruit dat iedere&#13;
vennoot de afwijkingen van de balans en de resultatenrekening&#13;
van de personenvennootschap extracomptabel in zijn&#13;
persoonlijke bedrijfsbalans en resultatenrekening bijhoudt.&#13;
De afwijkingen spitsten zich in de agrarische sector vooral&#13;
toe op de afschrijvingen. Door de WASO30, de Vamil31 en&#13;
de crisismaatregel32 kunnen de afschrijvingen afwijken.&#13;
Hetzelfde geldt bij de toepassing van de herinvesteringsreserve.&#13;
De economische eigenaar mag op zijn eigen aandeel afschrijven.&#13;
De wijze waarop de afschrijving moet worden bepaald&#13;
levert sinds de invoering van de Wet Werken aan&#13;
Winst per 1 januari 2007 in theorie de nodige vragen op.&#13;
Bij de invoering van de Wet Werken aan Winst is de afschrijving&#13;
op gebouwen op grond van art. 3.30a beperkt tot&#13;
de bodemwaarde. Uit de voorbeelden opgenomen in de&#13;
parlementaire stukken blijkt dat er drie methodieken mogelijk&#13;
zijn. Voor de vaststelling van de toepassing van de afschrijving&#13;
geldt dat per vennoot moet worden herrekend&#13;
wat zijn aandeel is in de bodemwaarde. Bij deze vaststelling&#13;
moet rekening worden gehouden met ieders aandeel in de&#13;
stille reserves. Natuurlijk kan eenieder met enig rekenkundig&#13;
inzicht een dergelijke berekening maken, doch in mijn&#13;
optiek levert dit een onnodige rekenexercitie op die aanleiding&#13;
geeft tot hoge administratieve lasten terwijl de uitkomst&#13;
aan het einde niet hoeft te verschillen met een rekenmethodiek&#13;
die voor een ieder gemakkelijk te volgen is. Het&#13;
gaat immers om de winstbepaling waarbij de regels van art.&#13;
3.30a Wet inkomstenbelasting 2001 in acht moeten worden&#13;
genomen en vervolgens om een zakelijke winstverdeling.&#13;
Bij de winstbepaling moet per bedrijfsgebouw met de&#13;
daarbij behorende ondergrond en aanhorigheden worden afgeschreven tot de bodemwaarde. Zodra de boekwaarde&#13;
lager wordt dan de bodemwaarde, stopt de afschrijving.&#13;
Wanneer bij de berekening van de afschrijving een gesplitste&#13;
balans per vennoot wordt gemaakt, zal men voor ieders&#13;
aandeel een afzonderlijke berekening moeten maken en kan&#13;
de afschrijving per vennoot afwijken. Wanneer men echter&#13;
het bedrijfsgebouw op de balans van de vennoot onder&#13;
firma verantwoordt, kan in mijn optiek een beroep worden&#13;
gedaan op de toepassing van de Resolutie van 31 mei&#13;
1955.33 In deze Resolutie is bepaald dat de inbrengende&#13;
vennoot de aanwezige stille reserves mag voorbehouden. In&#13;
de balans van de vennootschap onder firma wordt dan verder&#13;
gegaan met dezelfde boekwaarde als bij de inbrenger.&#13;
Inherent aan deze systematiek is dat de andere vennoot mee&#13;
profiteert van de lagere afschrijving. Volgens de staatssecretaris&#13;
moeten vennoten dit voordeel van de ene vennoot ten&#13;
opzichte van de andere vennoot binnen de zakelijke winstverdeling&#13;
onderling verrekenen.&#13;
2.6 Winstverdeling&#13;
De winstverdeling binnen een samenwerkingsverband&#13;
wordt doorgaans in de overeenkomst vastgelegd. Wanneer&#13;
er niets is vastgelegd, wordt naar huidig recht, voor de gerechtigdheid&#13;
in de winst en het verlies, aangesloten bij ieders&#13;
inbreng. Deze verdeelsleutel wordt in het komend&#13;
recht verlaten. Uitgangspunt is dat iedere vennoot voor een&#13;
gelijk deel in de winst wordt gerechtigd, ongeacht de&#13;
waarde van ieders inbreng. De vennoten zijn echter vrij om&#13;
hier bij overeenkomst van af te wijken.&#13;
In het besluit van de Staatssecretaris van Financiën van 12&#13;
april 199934 wordt aangegeven aan welke vereisten de&#13;
winstverdeling moet voldoen. De Staatssecretaris stelt in het&#13;
besluit dat als echtgenoten in een personenvennootschap als&#13;
ondernemer worden gekwalificeerd, de winstverdeling tussen&#13;
hen op zakelijkheid moet worden getoetst. Bij de toets&#13;
aan de zakelijkheid van de winstverdeling wordt gesteld dat&#13;
een zakelijke winstverdeling een winstverdeling die ook tussen&#13;
van elkaar onafhankelijke derden tot stand zou zijn gekomen.&#13;
Een dergelijke winstverdeling moet gebaseerd zijn&#13;
op de bijdrage van iedere echtgenoot/echtgenote in de&#13;
winst. Hierbij kan rekening worden gehouden met eventuele&#13;
arbeid- en rentevergoedingen. In dat kader zijn onder&#13;
meer de volgende factoren van belang:&#13;
– ingebrachte arbeid;&#13;
– de interne draagplicht voor verliezen;&#13;
– de grootte van het ingebrachte vermogen;&#13;
– de externe aansprakelijkheid voor de schulden.&#13;
Indien blijkt dat de winstverdeling tussen echtgenoten niet&#13;
overeenstemt met een winstverdeling die tot stand zou zijn&#13;
gekomen tussen van elkaar onafhankelijke derden, moet&#13;
voor de belastingheffing die winstverdeling met een zakelijke&#13;
verdeling in overeenstemming worden gebracht. Dit is&#13;
overigens niet anders indien sprake is van een personenvennootschap&#13;
tussen anderen dan echtgenoten.&#13;
Het begrip zakelijke winstverdeling is een ruim begrip. In&#13;
het bijzonder in de agrarische sector waar, naar werkelijke&#13;
waarde gerekend, grote kapitalen worden ingebracht moet&#13;
men zich realiseren dat er niet altijd ruimte is voor een rentevergoeding.&#13;
Stel dat de vader in het eerder genoemde&#13;
voorbeeld over een bedrag van € 4.000.000,- een rentevergoeding&#13;
zou bedingen van 4% dan zou hij bij de winstverdeling&#13;
een vergoeding vooraf krijgen van € 160.000,-. Stel&#13;
dat de zoon nog een extra arbeidsvergoeding krijgt van&#13;
€ 20.000,- Uitgaande van een resultaat van € 100.000,-&#13;
per jaar zou er na aftrek van de rentevergoeding en arbeidsvergoeding&#13;
alleen verlies resteren voor de zoon, te weten&#13;
€ 100.000,- minus € 160.000,- minus € 20.000,- is negatief&#13;
€ 80.000,- waarin de zoon voor 40% in participeert.&#13;
De zoon heeft in dit voorbeeld dus per saldo een verlies van&#13;
€ 16.000,-. Een rentevergoeding van 4% zou onder deze&#13;
omstandigheden ook onrealistisch zijn omdat het werkelijke&#13;
rendement op het vermogen geïnvesteerd in een agrarische&#13;
onderneming ver beneden dit percentage ligt.&#13;
De jaarlijkse winstverdeling kan tussentijds worden aangepast&#13;
wanneer de verhoudingen tussen de vennoten wijzigen&#13;
en op zakelijke basis een andere verdeling van de&#13;
(over)winst wenselijk is. Om te voorkomen dat bij iedere&#13;
tussentijdse wijziging ook sprake is van een gedeeltelijke&#13;
staking, wordt in de meeste overeenkomsten een scheiding&#13;
aangebracht tussen de jaarwinstverdeling en de verdeling&#13;
van de stakingswinst c.q. liquidatiewinst.35 Met deze werkwijze&#13;
wordt voorkomen dat er bij de wijziging van de jaarwinstverdeling&#13;
een verschuiving in de stille reserves plaatsvindt.&#13;
2.7 Investeringfaciliteiten&#13;
Met ingang van 1 januari 2001 worden voor de vaststelling&#13;
van de investeringsaftrek alle investeringen die ten behoeve&#13;
van het samenwerkingsverband worden gedaan bij elkaar&#13;
opgeteld. De aftrek wordt daardoor over het totale investeringsbedrag&#13;
berekend.&#13;
2.8 Investeringsaftrek en inbrengperikelen&#13;
Op grond van jurisprudentie kan een toetredende vennoot&#13;
slechts aanspraak maken op investeringsaftrek indien en&#13;
voor zover hij ter zake van de toetreding ten opzichte van&#13;
zijn medevennoten een verplichting tot betaling aangaat&#13;
wegens verwerving van bedrijfsmiddelen.36&#13;
Bij de keuze tussen de verschillende vormen van het inbreng&#13;
van de onderneming in een personenvennootschap&#13;
moet ook rekening worden gehouden met de toepassing&#13;
van de desinvesteringsbijtelling en de investeringsaftrek.&#13;
a. Inbreng onderneming tegen creditering voor de&#13;
werkelijke waarde&#13;
Als de vennoot die de onderneming inbrengt, voor zijn inbreng&#13;
volledig gecrediteerd wordt op de kapitaalrekening&#13;
op de vennootschapsbalans ontstaat er geen vervreemding.&#13;
Voor de andere vennoten zal er ook geen aanspraak zijn op&#13;
de investeringsaftrek. Deze hebben geen formele betalingsverplichting&#13;
tegenover de inbrengende vennoot voor de ingebrachte&#13;
vermogensbestanddelen. Dit uitgangspunt is in&#13;
verscheidene uitspraken bevestigd door de Hoge Raad.37,38,39&#13;
Voorbeeld 40:&#13;
Een ondernemer gaat op 1 januari 2009 een VOF aan&#13;
met zijn zoon. De vader brengt zijn onderneming in&#13;
tegen creditering voor de werkelijke waarde. Beide vennoten&#13;
brengen tevens hun arbeid, kennis en vlijt in.&#13;
Vader deelt voor 70% in de winsten en verliezen en de&#13;
zoon voor 30%. Tot de door vader ingebrachte bedrijfsmiddelen&#13;
behoren een machine en een fabriekshal. De&#13;
machine is in 2007 aangeschaft voor € 50.000. Ter&#13;
zake van die aanschaf heeft vader stel € 10.000 (20%)&#13;
investeringsaftrek genoten. Op het moment van de inbreng&#13;
heeft de machine een waarde van € 40.000. In&#13;
2011 wordt de machine verkocht voor € 20.000.&#13;
De fabriekshal is in 2008 aangeschaft voor € 70.000.&#13;
Ter zake van die aanschaf heeft vader stel € 12.000&#13;
(12%) investeringsaftrek genoten. Op het moment van&#13;
de inbreng heeft de fabriekshal een waarde van&#13;
€ 60.000. In 2012 wordt de fabriekshal verkocht voor&#13;
€ 80.000.&#13;
Uitwerking:&#13;
De inbreng van de bedrijfsmiddelen in de VOF tegen&#13;
creditering kan niet worden aangemerkt als een vervreemding&#13;
tegen overdrachtsprijzen, zodat vader op dat&#13;
moment geen desinvesteringsbijtelling in aanmerking&#13;
hoeft te nemen. De zoon heeft geen recht op investeringsaftrek,&#13;
omdat hij geen verplichtingen is aangegaan.&#13;
Bij de verkoop van de bedrijfsmiddelen wordt vader wel&#13;
geconfronteerd met desinvesteringsbijtelling over het&#13;
bedrag van de creditering vermeerderd met 70% van&#13;
wat eventueel meer wordt ontvangen dan die creditering,&#13;
waarbij de aanschafprijs als maximum geldt. Over&#13;
de andere 30% van deze ‘meeropbrengst’ hoeft de zoon&#13;
geen desinvesteringsbijtelling in aanmerking te nemen,&#13;
omdat hij geen investeringsaftrek heeft genoten. Voor&#13;
de machine wordt een bedrag ontvangen van € 20.000.&#13;
Dit is minder dan de creditering ter zake, zodat de desinvesteringsbijtelling&#13;
bij vader 20% van € 20.000 is&#13;
€ 4000 bedraagt.&#13;
Voor de fabriekshal wordt een bedrag ontvangen van&#13;
€ 80.000. Dat is € 20.000 meer dan de creditering ter&#13;
zake, en € 10.000 meer dan de oorspronkelijke aanschafprijs&#13;
waarover investeringsaftrek is verkregen. Het&#13;
surplus dat evenredig aan de winstverdeling aan de&#13;
beide vennoten moet worden toegerekend, bedraagt dus&#13;
€ 10.000 en niet € 20.000. Dit betekent dat vader ter&#13;
zake van de vervreemding van de fabriekshal een desinvesteringsbijtelling&#13;
in aanmerking moet nemen van&#13;
12% over (€ 60.000 + 70% van € 10.000) = € 8040.&#13;
b. Inbreng onderneming tegen creditering voor de&#13;
boekwaarde met voorbehoud stille reserves&#13;
Dit is een situatie vergelijkbaar met de bovenstaande situatie.&#13;
Het bedrijfsmiddel blijft verbonden aan de inbrengende&#13;
vennoot en de andere vennoten gaan geen verplichtingen&#13;
aan ten aanzien van het ingebrachte bedrijfsmiddel.&#13;
‘Wordt een bedrijfsmiddel dat met een voorbehoud van&#13;
stille reserves is ingebracht later door de personenvennootschap&#13;
vervreemd, dan kan de inbrenger worden geconfronteerd&#13;
met een desinvesteringsbijtelling waarbij tot de overdrachtsprijs&#13;
ook wordt gerekend de voorbehouden stille reserve&#13;
indien en voor zover deze wordt gerealiseerd.’41&#13;
c. Inbreng onderneming tegen creditering voor de&#13;
boekwaarde; betaling stille reserves buiten de&#13;
personenvennootschap om&#13;
Voor het bedrag dat de toetredende vennoot betaalt, ook&#13;
buiten de boeken om, kan er een aanspraak geclaimd worden&#13;
op de investeringsaftrek. Hij is een verplichting aangegaan&#13;
tot verwerving van bedrijfsmiddelen.42 Ter zake van&#13;
het deel waarover de zoon investeringsaftrek kan claimen,&#13;
moet worden beoordeeld in hoeverre vader hierover nog een&#13;
desinvesteringsbijtelling moet doen.&#13;
d. Personenvennootschap tussen echtgenoten&#13;
Bij een personenvennootschap tussen echtgenoten geldt een&#13;
strenger beleid. Hier wordt wel een desinvestering in aanmerking&#13;
genomen op het moment dat een echtgenoot toetreedt&#13;
tot de personenvennootschap en voor de helft, of een&#13;
ander gekozen winstverdeling, wordt gecrediteerd in het ondernemingsvermogen.&#13;
In deze situatie wordt het afgestane&#13;
vermogen gezien als een onttrekking waar dan een desinvesteringsbijtelling&#13;
in aanmerking moet worden genomen. Het&#13;
huwelijksvermogensregime is verder niet van belang. Dit is&#13;
bepaald door de Hoge Raad in 1995.43&#13;
Bij ontbinding van een personenvennootschap kan er wel&#13;
een investeringsverplichting ontstaan voor de resterende&#13;
vennoten. Als er door de resterende vennoten een verplichting&#13;
wordt aangegaan om het ondernemingsvermogen, de&#13;
bedrijfsmiddelen, over te nemen van de uittredende vennoot&#13;
is er recht op de investeringsaftrek.&#13;
In de zaak die voor de Hoge Raad kwam in 1996 is er besloten&#13;
dat er gekeken moet worden naar het vermogen waar&#13;
de uittredende vennoot nog recht op had plus zijn aandeel&#13;
in de meerwaarde die in de resterende(?) jaren is ontstaan.44&#13;
Bij de toepassing van een geruisloze doorschuiving of een&#13;
geruisloze terugkeer wordt de overnemer geacht in de plaats&#13;
te zijn getreden van </content><legacyfootnotes>* Mr. ing. H.J. van den Kerkhof is hoofd Vaktechniek Belastingadvies&#13;
bij ABAB Belastingadvies en Juristen BV.&#13;
1. Besluit van 22 december 2000, nr. CPP2000/2442M, Infobulletin&#13;
2001/600.&#13;
2. Minimaal 18 jaar ter voorkoming van het aanvragen van handlichting.&#13;
3. Bij de inbreng van een bedrijf in een vennootschap is sprake van een&#13;
gedeeltelijke staking, waarbij de inbrenger met de fiscus moet afrekenen&#13;
over de stille reserves. Vanaf 1990 bestaat ook de mogelijkheid&#13;
om de fiscale claim door te schuiven. Dit wordt ook wel ‘geruisloos&#13;
doorschuiven’ genoemd.&#13;
4. Hoofdmaatschap is een aanduiding om het onderscheid met de ondermaatschap&#13;
aan te geven.&#13;
5. Besluit 6 februari 2010, nr. DGB2010/671 M, Stcrt. 2010, 2094.&#13;
6. Hoge Raad 23 januari 2009, BNB 2009/99 en V-N 2009/6.17.&#13;
7. Hoge Raad 27 januari 1988, BNB 1988/218.&#13;
8. Het urencriterium is in art. 3.6 Wet IB 2001 opgenomen. Een ondernemer&#13;
moet minimaal 1225 uren en meer dan 50% van zijn werkzame&#13;
tijd in de onderneming werkzaam zijn om van een aantal ondernemersfaciliteiten&#13;
gebruik te kunnen maken.&#13;
9. Besluit Staatssecretaris van Financiën, 12 april 1999, nr.&#13;
DB99/1140M.&#13;
10. Burgerlijk Wetboek, art. 7A:1672.&#13;
11. Vergelijk Wetsvoorstel 7.13 BW, art. 815, eerste lid.&#13;
12. Hoge Raad 20 oktober 1983, nr. 589/79, BNB 1985/132.&#13;
13. Hoge Raad 28 september 1955, nr. 12 496, BNB 1955/343.&#13;
14. Als een bedrijf wordt ingebracht in een vennootschap blijft dit hetzelfde&#13;
bedrijf. Als er twee bedrijven worden ingebracht kan dit tot gevolg&#13;
hebben dat door de samenvoeging een nieuw bedrijf ontstaat.&#13;
15. Van de toepassing van de herinvesteringsreserve kan sinds 1 januari&#13;
2008 overigens ook gebruik worden gemaakt wanneer er wel sprake is&#13;
van een staking art. 3.64 Wet inkomstenbelasting 2001.&#13;
16. Hoge Raad 16 december 1959, BNB 1960/34.&#13;
17. Wet Inkomstenbelasting 2001, art. 3.12.&#13;
18. Hoge Raad 18 oktober 1995 BNB 1996/50.&#13;
19. Hoge Raad 16 december 1959, nr. 14 092, BNB 1960/34.&#13;
20. Resolutie van 31 mei 1955, nr. 2, V-N 1955, p. 376/377.&#13;
21. Rapport Evaluatie Landbouwvrijstelling, 26 september 2008.&#13;
22. HR 17 maart 1965, nr. 15 349, BNB 1965/160.&#13;
23. Besluit Staatssecretaris van Financiën 31 augustus 2001, nr.&#13;
CPP2001/2374.&#13;
24. Hoge Raad 16 december 1959, nr. 14 092, BNB 1960/34.&#13;
25. In fiscaalrechtelijke zin kan ook sprake zijn van negatieve winst (verlies).&#13;
26. Wet Inkomstenbelasting 2001, art. 3.63, lid 5 Wet Inkomstenbelasting&#13;
2001.&#13;
27. Hoge Raad 5 januari 2007, nr. 42 683, BNB 2007/139.&#13;
28. Besluit van 18 juli 2008, nr. CPP2008/163M, Stcrt 2008,146.&#13;
29. De winstbepaling in de inkomstenbelasting is vastgelegd in paragraaf&#13;
3.2.2.&#13;
30. Willekeurige afschrijving voor startende ondernemers.&#13;
31. Vrije afschrijving voor milieu investeringen.&#13;
32. Nota van toelichting bij Ministeriële regeling van 10 december 2010,&#13;
nr. DB2008/697M, Stcrt. 2008, 246, ‘De maatregel geldt zowel voor&#13;
IB- als voor Vpb-ondernemingen. Hij houdt in dat ondernemingen&#13;
de mogelijkheid krijgen investeringen die in het kalenderjaar 2009&#13;
plaatsvinden, in twee jaar af te schrijven; maximaal 50 procent in&#13;
2009 en maximaal 50 procent in 2010.’&#13;
33. Resolutie van 31 mei 1955, nr. 2, V-N 1955, p. 376/377.&#13;
34. Besluit 12 april 1999, nr. DB99/1140, BNB 1999/241.&#13;
35. De verdeling van de jaarwinst ziet op de verdeling van het normale&#13;
resultaat dat in een jaar wordt behaald. De verdeling van de stakingswinst&#13;
ziet op de stille reserves. Wanneer een wijziging in de aanspraak&#13;
op de stille reserves ontstaat dan is dat een gedeeltelijke staking.&#13;
36. Hoge Raad 9 januari 1985, nr. 22633, BNB 1985/141.&#13;
37. Hoge Raad 9 december 1959, nr. 14 059, BNB 1960/32.&#13;
38. Hoge Raad 10 maart 1982, nr. 20 942, BNB 1982/128.&#13;
39. Hoge Raad 9 januari 1985, nr. 22 633, BNB 1985/141.&#13;
40. Cursus Belastingrecht, Inkomstenbelasting 2001, 3.2.23.A.e7&#13;
41. Hof ’s-Gravenhage 20 januari 1998, nr. 95/3899, V-N 1998/26.11.&#13;
42. Hoge Raad 2 november 1960, nr. 14 357, BNB 1961/72.&#13;
43. Hoge Raad 24 augustus 1995, nr. 20 138, BNB 1995/320.&#13;
44. Hoge Raad 19 juni 1996, nr. 30 223, BNB 1997/52.&#13;
45. Besluit 15 september 2009, nr. CPP 2009/1116M, Stcrt. 2009,&#13;
14052.&#13;
46. Energie-investeringsaftrek.&#13;
47. Milieu-investeringsaftrek.&#13;
48. Nota naar aanleiding van het nader verslag Wet IB 2001, Kamerstukken&#13;
II 1999/2000, nr. 26 727, nr. 17.&#13;
49. Wet Inkomstenbelasting 2001, art. 3.12.&#13;
50. Wet Inkomstenbelasting 2001, art. 3.79.&#13;
51. Wet Inkomstenbelasting 2001, art. 3.79a.&#13;
52. Wet Inkomstenbelasting 2001, art. 3.128.&#13;
53. Wet Inkomstenbelasting 2001, art. 3.129.&#13;
54. Wet Inkomstenbelasting 2001, art. 3.63 lid 6&#13;
55. Wet Inkomstenbelasting 2001, art. 3.58&#13;
56. Besluit van de Staatssecretaris van Financiën van 22 januari 2004, nr.&#13;
CPP2003/602M met betrekking tot de intrekking van ‘Mededeling&#13;
12’.&#13;
57. Hoge Raad, 5 januari 1983, nr. 208 08, BNB 1983/76.&#13;
58. Besluit van 20 oktober 1993, nr. VB93/2749, Mededeling 12.&#13;
59. Hof van Justitie EG, 27 januari 2000, BNB 2000/297, ‘Heerma-arrest’.&#13;
60. Hoge Raad, 7 juni 2000, BNB 2000/298.&#13;
61. Besluit van 28 augustus 2002, nr. DGB2002/4619M.&#13;
62. Zie noot 56.&#13;
63. Vóór 28 februari 2000.&#13;
64. Art. 15 eerste lid, onderdeel e, 1, Wet BRV juncto art. 4 Uitvoeringsbesluit&#13;
BRV.&#13;
65. Art. 15, vijfde lid, BVR.&#13;
66. Vrijstelling geldt voor de overdracht aan kinderen, kleinkinderen,&#13;
broers, zusters of hun echtgenoten.&#13;
67. Besluit van 9 augustus 2007, nr. CPP2006/1883M, Stcrt. 2007,166.&#13;
68. WFR 6729, 23 augustus 2007, p. 832.&#13;
69. Hof Arnhem 3 juni 2009, nr. 08/00213, V-N 2009/42.1.3.&#13;
70. Besluit van 10 oktober 2007, nr. CPP2007/383M, Stcrt. 2007, 202.&#13;
71. Wet Inkomstenbelasting 2001, art. 4.17c.&#13;
72. Besluit van 12 juli 2001, gewijzigd 11 augustus 2004.&#13;
73. Hoge Raad 29 augustus 1997, nr. 31 597, BNB 1997/374.&#13;
74. Hoge Raad 12 december 2003, nr. 38 538, BNB 2004/117c&#13;
75. Hoge Raad 12 december 2003, nr. 37 490, BNB 2004/116c.&#13;
76. AG Niessen 10 november 2009, nr. 08/01 448, V-N 2009/65.13.&#13;
77. Vrijstelling bosbedrijf.&#13;
78. Landbouwvrijstelling.&#13;
79. Ieder DGA moet een bepaald minimum loon als salaris bij zijn BV&#13;
bedingen. Wanneer hij dit niet doet, wordt dit bedrag als fictief loon&#13;
toch aangemerkt als uitbetaald loon.&#13;
80. J.F. Giele in WFR 1974/5184 volgens de fiscus bevestigd in de uitspraak&#13;
van de Rechtbank Arnhem van 6 april 2007, nr. 06/221, LJN&#13;
BA4433, V-N 2007/.41.6.&#13;
81. Besluit 31 augustus 2001,nr. CPP2001-2374.&#13;
82. Wet Inkomstenbelasting 2001, art. 4.17.&#13;
83. Wet Inkomstenbelasting 2001, art. 4.17a.&#13;
84. Wet Inkomstenbelasting 2001, art. 4.17b.&#13;
85. Wet Inkomstenbelasting 2001, art. 4.17c.&#13;
86. Uitvoeringsregeling Inkomstenbelasting, art. 26c.&#13;
87. Uitvoeringsregeling Inkomstenbelasting, art. 26d.</legacyfootnotes><footnotes><footnote/></footnotes><auteurs>mr. ing. H.J. van den Kerkhof FB</auteurs><published>2010-03-01 00:00:00</published><modified>2010-03-01 00:00:00</modified><editiondate>2010-03-01</editiondate><htmlpath>https://denhollander.info/artikel/8395</htmlpath></article>
</articles></edition>
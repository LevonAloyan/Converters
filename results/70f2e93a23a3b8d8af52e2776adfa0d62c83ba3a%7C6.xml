<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2019</searchword><id>15751</id><udhid>UDH:TvAR/15751</udhid><titel>Fosfaatrechten; een stand van zaken in de zomer van 2019</titel><searchwords><searchword>TvAR 9/2019</searchword><searchword>UDH:TvAR/15751</searchword></searchwords><attachments><attachment><name>20576.pdf</name><extention>pdf</extention><url>https://denhollander.info/download/20576/ci</url></attachment></attachments><inleiding>&lt;p&gt;De invoering van het stelsel van fosfaatrechten per 1 januari 2018 heeft tot veel rechtspraak geleid. De keuzes die de wetgever gemaakt heeft, hebben daartoe in belangrijke mate bijgedragen. In dit artikel geven we een overzicht van de stand van zaken van wetgeving, literatuur en rechtspraak.&lt;/p&gt;</inleiding><content>&lt;h3&gt;1. Inleiding&lt;/h3&gt;&lt;p&gt;Tot april 2015 gold in Nederland, net als in de andere landen in de Europese Unie, een melkquotum. Dit melkquotum kon worden aangekocht of worden gehuurd (lease). Boeren konden boetevrij maximaal de hoeveelheid melk leveren die overeenkwam met hun quotumreferentie. Op 1 april 2015 is het melkquotum afgeschaft en bestond dit dus niet langer. Het melkquotum was ingevoerd als een instrument van de Europese marktordening. Toen het daarbij behorende stelsel van prijsondersteuning wegviel, was het logisch dat ook het melkquotum zou vervallen. Het melkquotum functioneerde in de praktijk ook als een beperking van de melkveestapel en had daarom, evenals varkens- en pluimveerechten, belangrijke milieueffecten. In aanloop naar de afschaffing van het melkquotum hebben veel melkveebedrijven geïnvesteerd in nieuwe stallen en schaalvergroting. Deze trend heeft zich vanaf 2010 voorgedaan. Omdat de aanschaf van het melkquotum tot 2015 nodig was om te groeien – en deze aanschaf kosten met zich meebracht – hebben veel boeren gewacht met het daadwerkelijk benutten van deze capaciteit, totdat het quotum zou worden afgeschaft. Mede door deze ontwikkeling is Nederland de afgelopen jaren geconfronteerd met een te hoge fosfaatproductie door de Nederlandse agrarische sector. In 2015 en 2016 is het nationale fosfaatproductieplafond – dat voortvloeit uit de zgn. derogatie - overschreden. Op 2 juli 2015 heeft de toenmalige staatssecretaris van Economische Zaken aangekondigd dat productiebeperkende maatregelen zouden worden ingevoerd met als peildatum 2 juli 2015. De overheid heeft per sector in de landbouw (melkvee, pluimvee, varkens etc.) een apart fosfaatplafond vastgesteld. Dit plafond is opgenomen in de Meststoffenwet (hierna: Msw).[2] De melkveesector mag niet meer fosfaat produceren dan het vastgestelde fosfaatplafond. Vergelijkbaar met de bestaande productierechtensystemen bij varkens en pluimvee, is in 2018 het fosfaatrechtenstelsel ingevoerd voor de melkveehouderij. Het fosfaatrechtenstelsel dient er vanaf 1 januari 2018 toe te zorgen dat de fosfaatproductie van de melkveehouderij in Nederland onder het sectorale fosfaatproductie-plafond blijft.[3]&lt;/p&gt;&lt;h3&gt;2. Wetgeving&lt;/h3&gt;&lt;h4&gt;2.1. Fosfaatreductieplan&lt;/h4&gt;&lt;p&gt;Na de brief van 2 juli 2015, waarin het fosfaatrechtenstelsel werd aangekondigd[4] ,bleek het niet mogelijk om het stelsel snel in te voeren. Daarom werd er een Fosfaatreductieplan 2017 geïntroduceerd. In het daaraan voorafgaande fosfaatakkoord zijn drie maatregelen afgesproken: een reductie van fosfor in veevoer, een stoppersregeling en een reductie van melk of koeien op bedrijven die doorgaan.[5] Juridische problemen rond het Fosfaatreductieplan (is er wel een wettelijke grondslag voor, is er geen sprake van staatssteun, het ontbreken van een afdoende knelgevallenregeling) bleken in de rechtspraak niet te worden gehonoreerd. Hetzelfde gold voor de vraag of de inhouding van geldsommen op melkgeld juridisch wel toelaatbaar was.[6] Over de vraag of de regeling in strijd was met art. 1 EP EVRM is nog tot aan de Hoge Raad geprocedeerd. Terwijl de Rechtbank Den Haag de regeling daarom buiten werking stelde,[7]&lt;span class="superscript"&gt; &lt;/span&gt;oordeelden Hof Den Haag[8]&lt;span class="superscript"&gt; &lt;/span&gt;en Hoge Raad[9] anders. Ook het CBB was van oordeel dat de regeling voldoende grondslag vond in de Landbouwwet.[10]&lt;span class="superscript"&gt; &lt;/span&gt;&lt;/p&gt;&lt;p&gt;Bij het Fosfaatreductieplan speelde ook ‘de individuele buitensporige last’.[11] De heffingen die zijn opgelegd op grond van de Regeling Fosfaatreductieplan 2017 zijn niet in strijd met het in art. 1 van het EP gewaarborgde recht op het ongestoord genot van eigendom. De verrekening van de heffingen met het melkgeld heeft een privaatrechtelijk karakter, zodat deze handeling buiten de bevoegdheid van de bestuursrechter valt.[12] &lt;/p&gt;&lt;p&gt;Wat is nu het resultaat geweest van de maatregelen uit het Fosfaatreductieplan? Uit de vierde en laatste kwartaalrapportage blijkt dat de Subsidieregeling bedrijfsbeëindiging melkveehouderij een reductie van 1,3 miljoen kilogram fosfaat heeft opgeleverd. Met de Regeling fosfaatreductieplan 2017 is een reductie van 6,6 miljoen kilogram gerealiseerd. De voerleveranciers hebben met een reductie van 3,6 miljoen kilogram fosfaat via het voerspoor een grote bijdrage geleverd. Om het succes van het voerspoor niet verloren te laten gaan wordt de fosfaatbeperkende maatregel in het veevoer door de voerleveranciers ook in 2018 voortgezet. In totaal heeft het plan een reductie opgeleverd van 11,4 mln. kg. Dat is ruimschoots meer dan het doel.[13]&lt;span class="superscript"&gt; &lt;/span&gt;&lt;/p&gt;&lt;h4&gt;2.2. Meststoffenwet&lt;/h4&gt;&lt;p&gt;De Wet invoering fosfaatrechten is in werking getreden op 1 januari 2018.[14] In verband met deze wet is het Uitvoeringsbesluit Meststoffenwet toen ook gewijzigd: het kortingspercentage is daarin vastgesteld (8,3%) en er zijn twee nieuwe categorieën knelgevallen opgenomen.[15] De beschikkingen voor de vaststelling van de fosfaatrechten zijn voor het overgrote deel in januari 2018 afgegeven. De ondernemers zijn met deze beschikkingen op de hoogte gesteld van de omvang van het op hun bedrijf rustende fosfaatrecht, gebaseerd op de peildatum en, indien van toepassing, verrekend met het kortingspercentage. Tot eind maart was er met ruim 22.000 beschikkingen voor zo’n 85 miljoen kilogram aan fosfaatrechten toegekend.[16] &lt;/p&gt;&lt;p&gt;In 2019 is een spoedwijziging van de Meststoffenwet door het parlement gejaagd. Het wetsvoorstel strekte tot tijdelijke verhoging van het afromingspercentage dat wordt toegepast bij de overgang van (een gedeelte van) het op een bedrijf rustende fosfaatrecht tot 20%. Beoogd wordt op die manier de totale hoeveelheid fosfaatrechten in de melkveehouderij nog in 2019 terug te brengen tot onder het sectorplafond van 84,9 miljoen kilogram fosfaat, teneinde te borgen dat de productie van fosfaat en stikstof door melkvee het desbetreffende sectorale plafond niet zal overschrijden.[17] &lt;/p&gt;&lt;h3&gt;Jurisprudentie over fosfaatrechten&lt;/h3&gt;&lt;h4&gt;2.3. Algemeen&lt;/h4&gt;&lt;p&gt;Per 19 juni 2019 waren de volgende gegevens bekend over zaken die in bezwaar of beroep aan de orde waren:[18]&lt;/p&gt;&lt;p&gt;Stand van zaken bezwaar fosfaatrechtenstelsel per 19 juni 2019 aantallen&lt;/p&gt;&lt;p&gt;Bezwaren &lt;/p&gt;&lt;p&gt;Ingediende bezwaren 8.638&lt;/p&gt;&lt;p&gt;Afgehandelde bezwaren 6.966&lt;/p&gt;&lt;p&gt;Bezwaren nog in behandeling 1.672&lt;/p&gt;&lt;p&gt;Beroepen &lt;/p&gt;&lt;p&gt;Ingediende beroepen 1.395&lt;/p&gt;&lt;p&gt;Afgehandelde beroepen 399&lt;/p&gt;&lt;p&gt;Beroepen nog in behandeling 996&lt;/p&gt;&lt;p&gt;Knelgevallen&lt;/p&gt;&lt;p&gt;Aantal bedrijven aangemeld 2.820&lt;/p&gt;&lt;p&gt;Aantal bedrijven geheel of gedeeltelijk toegekend 708&lt;/p&gt;&lt;p&gt;Te beoordelen aanvragen 7&lt;/p&gt;&lt;p&gt;Over het aantal lopende of afgehandelde civielrechtelijke procedures zijn geen exacte gegevens bekend.&lt;/p&gt;&lt;h4&gt;2.4. Invoering: biologische melkveehouders&lt;/h4&gt;&lt;p&gt;De biologische melkveehouders waren steeds van mening dat zij buiten het fosfaatrechtenstelsel moesten blijven, omdat zij niet zouden hebben bijgedragen aan overschrijding van het fosfaatplafond en omdat zij geen derogatie nodig hebben. De biologische melkveehouders hebben daarin geen gelijk gekregen in de procedures rond het fosfaatreductieplan.[19] Ook bij het CBB is een voorziening gevraagd, in de vorm van een ontheffing: &lt;/p&gt;&lt;blockquote&gt;Appellante verlangt een voorziening in de Msw die inhoudt dat biologische bedrijven om niet fosfaatrechten kunnen krijgen als zij hun bedrijf uitbreiden en vordert (ook) dat het College verweerder zal veroordelen om een ministeriële regeling te treffen als bedoeld in art 38a Msw. Art 38a Msw maakt ontheffing ter bevordering van de grondgebondenheid mogelijk, maar de daarvoor benodigde ministeriële regeling is nog niet getroffen. Dat biedt appellante dus geen soelaas. Het College heeft niet de bevoegdheid om de minister opdracht te geven een ministeriële regeling te slaan. Art 12 Wet algemene bepalingen verbiedt de rechter ‘bij wege van algemene verordening, dispositie of reglement, uitspraak te doen’. Het pleidooi voor een knelgevallenregeling voor biologische landbouw hoort thuis in het politieke domein. De rechter moet volgens de wet recht spreken en hij onthoudt zich van een oordeel over de innerlijke waarde of billijkheid van de wet (artikel 11 Wet algemene bepalingen). Het College heeft al eerder geoordeeld dat het behoud van de derogatie het belang van de melkveesector als geheel dient en dat grondgebonden (biologische) melkveehouders tegemoetgekomen worden doordat zij zijn vrijgesteld van de generieke korting. Zie de uitspraken van 17 oktober 2018 (ECLI:NL:CBB:2018:522) en 9 januari 2019 (ECLI:NL:CBB:2019:7).[20] &lt;/blockquote&gt;&lt;p&gt;Ook bij de bestuursrechter werd derhalve bot gevangen.&lt;/p&gt;&lt;h4&gt;2.5. Invoering: peildatum&lt;/h4&gt;&lt;p&gt;De peildatum is 2 juli 2015. Als in de loop van die dag vee is in- of uitgeschreven bij het I&amp;R-register, geldt het hoogste aantal. Volgens het CBB heeft te gelden dat ‘melkvee dat op 2 juli 2015 op het bedrijf is gehouden’ betekent: melkvee dat op enig moment op 2 juli 2015 op het bedrijf is gehouden.[21] Het spreekt bijna vanzelf dat investeringen die na de peildatum zijn gedaan niet leiden tot erkenning als knelgeval.[22]&lt;/p&gt;&lt;h4&gt;2.6. Invoering: grondgebondenheid&lt;/h4&gt;&lt;p&gt;Op de aantallen gehouden dieren en het daarop gebaseerde fosfaatrecht werd een korting toegepast van 8,3%.[23] Deze korting gold niet voor grondgebonden melkveebedrijven[24] en in mindere mate voor de gedeeltelijk grondgebonden bedrijven.[25] Voor bedrijven is het derhalve van belang te bepalen welke grond bij het bedrijf hoort en dus meetelt voor de fosfaatruimte. Ook daarover zijn zaken aangebracht bij het CBB.[26] Relevant is in de eerste plaats dat de grond kan worden aangemerkt als ‘tot het bedrijf behorende oppervlakte landbouwgrond’. Als men over bepaalde percelen niet de feitelijke beschikkingsmacht had, tellen deze niet mee bij het vaststellen van de fosfaatruimte.[27] Een ander voorbeeld:&lt;/p&gt;&lt;blockquote&gt;Vaststaat dat appellant geen eigenaar is van het natuurlijk grasland. De gras op stam overeenkomst behelst de koop van het gras van de percelen, maar geeft appellant geen titel om de percelen te gebruiken. Dit blijkt ook uit het door appellant bij brief van 6 mei 2019 overgelegd e-mailbericht van de stichting, waarin deze verklaart dat appellant in 2015 het gewas van haar kocht dat door hem was gewonnen. Uit wat appellant aanvoert blijkt ook niet dat hij het teelt- en bemestingsplan op elkaar kan afstemmen. Hij kan slechts na overleg met de terreinbeheerder de betreffende percelen beweiden met runderen of schapen. Daarmee is in overeenstemming dat niet appellant, maar de stichting deze percelen heeft opgegeven in de Gecombineerde Opgave 2015. De conclusie is dat appellant in 2015 niet de feitelijke beschikkingsmacht had over het natuurlijk grasland. Verweerder heeft deze landbouwgrond dus terecht niet meegenomen bij het bepalen van de fosfaatruimte van appellant. Dit betekent dat de beroepsgrond faalt.[28]&lt;/blockquote&gt;&lt;p&gt;Appellanten moeten bewijzen dat hun melkvee in 2015 minder mest produceerde dan de fosfaatruimte in dat kalenderjaar. Als dat bewijs niet wordt geleverd, dan vloeit uit het systeem van de wet voort dat voor het bepalen van de fosfaatruimte wordt uitgegaan van een hoge fosfaattoestand van de grond.[29] Tegenbewijs is ook op dit punt mogelijk. Daarvoor kunnen grondmonsters worden overgelegd. Bij de toepassing van art. 72b, tweede lid, van het Uitvoeringsbesluit Msw kunnen naast de tussen 15 mei 2011 en 15 mei 2015 gestoken grondmonsters ook op en na 15 mei 2015 gestoken grondmonsters aan het bewijs bijdragen.[30] De grondmonsters moeten wel representatief zijn.[31]&lt;/p&gt;&lt;p&gt;Een bijzonder geval betrof een melkveehouder die grond tijdelijk had verpacht: &lt;/p&gt;&lt;blockquote&gt;Appellante draagt door de korting op haar fosfaatrecht vanwege het niet grondgebonden zijn in dit geval een individuele en buitensporige last. Appellante heeft grond verpacht en is, als gevolg van de keuze van de wetgever om bij het vaststellen van de fosfaatruimte aan te sluiten bij peildatum 15 mei 2015, uitsluitend door deze verpachting gekort. Appellante heeft de grond, behalve tijdens de verpachting, steeds zelf in gebruik gehad. De verpachting was eenmalig en tijdelijk. Appellante wordt, ook ten opzichte van vergelijkbare gevallen waarin vanwege het niet voldoen aan de grondgebondeneis een korting is toegepast, fors geraakt. De voordelen bij de pachtovereenkomst staan niet in verhouding tot het nadeel. Daarbij is van belang dat appellante bij het aangaan van de pachtovereenkomst weliswaar kon verwachten dat vanwege de afschaffing van het melkquotum maatregelen zouden volgen, maar niet kon voorzien dat de verpachting zou leiden tot een grote verliespost. Hierbij komt nog dat appellante in 2015 mest van haar bedrijf op de verpachte grond heeft afgezet en zij daarmee feitelijk in lijn met de grondgebondenheid handelde, terwijl de pachter als akkerbouwer geen fosfaatrechten voor die grond heeft verkregen. Gelet op al deze specifieke omstandigheden is het College van oordeel dat sprake is van een individuele en buitensporige last en de vaststelling van het fosfaatrecht zonder enige vorm van compensatie in strijd is met artikel 1 van het EP.[32] &lt;/blockquote&gt;&lt;p&gt;Het bedrijf wordt dus niet direct ‘grondgebonden’, maar moet wel gecompenseerd worden, via de individuele buitensporige last.&lt;/p&gt;&lt;p&gt;Slimmigheden leiden niet altijd tot een gewenst resultaat:&lt;/p&gt;&lt;blockquote&gt;Appellante exploiteert twee, gescheiden bedrijven: een melkveehouderij en een varkenshouderij. Zij voert afzonderlijke boekhoudingen, doet afzonderlijk een gecombineerde opgave en telkens een deel van haar grond exclusief toegeschreven aan één van beide bedrijven. Art 1, lid 1, sub i, Msw definieert het begrip bedrijf en vertoont gelijkenis met de definitie van het begrip bedrijf in art 1, sub c, Wet herstructurering varkenshouderij, waarover het College uitspraak deed in ECLI:NL:CBB:2008:BC2480. Daaruit komt naar voren dat hetzelfde rechtssubject verschillende landbouwbedrijven (naast elkaar) kan exploiteren. De feitelijke situatie in de bedrijfsvoering bepaalt of sprake is van één of meerdere bedrijven en aan die vaststelling kunnen allerhande, voor de ondernemer gunstige én ongunstige, rechtsgevolgen zijn verbonden. De (negatieve) gevolgen van haar keuze om twee afzonderlijke bedrijven te voeren, kan appellante niet ontlopen door, nadat die consequenties tot haar zijn doorgedrongen, eenvoudigweg de tot haar varkenshouderij behorende landbouwgrond achteraf toe te schrijven aan haar melkveehouderij en, zonder enige onderbouwing, te suggereren dat de door haar over de gescheiden bedrijfsvoering gegeven voorstelling van zaken niet aansloot bij de feitelijke situatie.[33]&lt;/blockquote&gt;&lt;p&gt;Een feitelijke onderbouwing viel waarschijnlijk niet te geven.&lt;/p&gt;&lt;h4&gt;2.7. Invoering: melkproductie&lt;/h4&gt;&lt;p&gt;Op grond van art. 23, derde lid, van de Meststoffenwet stelt de minister het op een bedrijf rustende fosfaatrecht per 1 januari 2018 vast in overeenstemming met de productie van dierlijke meststoffen in een kalenderjaar door melkvee dat op 2 juli 2015 op het bedrijf is gehouden. De door het vee geproduceerde hoeveelheid dierlijke meststoffen wordt bepaald op basis van de daarbij behorende forfaitaire productienormen. De forfaitaire productienorm per melkkoe is afhankelijk van de gemiddelde melkproductie per koe per jaar binnen het bedrijf. De gemiddelde melkproductie per koe wordt bepaald door de hoeveelheid in het desbetreffende kalenderjaar op het bedrijf geproduceerde koemelk te delen door het gemiddeld aantal in het desbetreffende kalenderjaar op het bedrijf gehouden melkkoeien. Voor de productie van meststoffen is dus de totale melkproductie in 2015 van belang. Dit wordt in beginsel gebaseerd op leveringen aan melkfabrieken. Het kan zijn dat een melkveehouder aantoont dat de hoeveelheid geproduceerde melk groter is dan de hoeveelheid geleverde melk. Hierbij kan gedacht worden aan situaties waarbij geproduceerde melk is vervoederd aan kalveren, sprake is van huisverkoop of van het door omstandigheden laten wegvloeien van melk.[34] Ook over dit onderwerp zijn de nodige zaken aangebracht bij het CBB.[35] Bij de berekening van de melkproductie moet worden aangesloten bij een voor de betrokkene representatieve periode die aansluit bij de gestelde bijzondere omstandigheden.[36] Art. 23, zesde lid, van de Msw verzet zich er niet tegen dat de dieraantallen van een alternatieve peildatum in 2013 en de melkproductie van 2015 worden gehanteerd.[37] Het excretieforfait wordt berekend op grond van art. 74, tweede lid, van de Msw. Het wettelijk kader biedt geen aanknopingspunt voor het standpunt dat verweerder in een situatie waarin appellant houder van de dieren was ten tijde van de peildatum het excretieforfait van de uitschaarder moet toepassen.[38] In een enkel geval werd zelfs de melkproductie van 2008 tot uitgangspunt genomen:&lt;/p&gt;&lt;blockquote&gt;Ter zitting heeft verweerder erkend dat hij bij het vaststellen van de totale melkproductie 2008 ten onrechte geen rekening heeft gehouden met aan kalveren vervoerde melk en in de mestput afgevloeide melk zoals beschreven in het overzicht van appellant van 22 mei 2019. Wat betreft medicijnmelk die ook in de mestput is afgevloeid heeft appellant ter zitting aan de hand van door hem overgelegde stukken (medicijnmelk 2008 en facturen met daarop het diergeneesmiddel, het aantal, de dosering en de maand), zoals verweerder ter zitting ook heeft erkend, inzichtelijk gemaakt dat medicijnmelk in 2008 in de mestput is afgevloeid. Verweerder heeft ook daarmee ten onrechte geen rekening gehouden bij het vaststellen van de melkproductie in 2008. In zijn uitspraak van 25 juni 2019 (ECLI:NL:CBB:2019:248) heeft het College over de vraag aan de hand van welke periode de gemiddelde melkproductie per koe moet worden bepaald, verweerder niet gevolgd in diens betoog dat moet worden uitgegaan van een kalenderjaar, omdat de wet hiertoe niet dwingt. Het moet gaan om een periode (waar dat kan van een jaar) die representatief is voor het bedrijf en aansluit bij de gestelde bijzondere omstandigheden. In het geval van appellant is dat niet januari 2008 tot en met december 2008, omdat vanwege de ziekte van de vader van appellant het bedrijf in december 2008 is afgebouwd en in die maand geen melkproductie heeft plaatsgevonden. Het vervangingsbesluit is in zoverre dus onzorgvuldig voorbereid.[39]&lt;/blockquote&gt;&lt;p&gt;Er hoeft dus niet steeds te worden uitgegaan van een kalenderjaar.&lt;/p&gt;&lt;p&gt;Ook in deze zaken is bewijs cruciaal.[40] Bij de bepaling van de grondgebondenheid hoeft geen rekening te worden gehouden met de bedrijfsspecifieke excretie (BEX). De wetgever heeft er expliciet voor gekozen om de daadwerkelijke fosfaatproductie niet tot uitgangspunt te nemen in de regelgeving.[41] &lt;/p&gt;&lt;h4&gt;2.8. Overname na peildatum&lt;/h4&gt;&lt;p&gt;Voor bedrijfsovername na de peildatum biedt art 23, vierde lid van de Meststoffenwet een regeling: de fosfaatrechten worden dan aangepast. Dat is niet altijd goed gegaan.[42]&lt;/p&gt;&lt;h4&gt;2.9. Knelgevallen&lt;/h4&gt;&lt;h5&gt;2.9.1. Algemeen&lt;/h5&gt;&lt;p&gt;Tijdens de parlementaire behandeling van de wijziging van de Meststoffenwet is vaak gesproken over de behandeling van knelgevallen.[43] Het wetsvoorstel kende zelf in art. 23 lid 5[44] een vijftal limitatief opgesomde knelgevalsituaties, te weten a) bouwwerkzaamheden, b) diergezondheidsproblemen, c) ziekte, d) ziekte of overlijden van een persoon van het samenwerkingsverband van de landbouwer of een bloed- of aanverwant in de eerste graad, of e) vernieling van de melkveestallen.[45] Het amendement Geurts strekte tot een mogelijke verruiming van de knelgevallenvoorziening. Op basis van dit amendement Geurts is een nieuw lid, lid 9, aan art. 23 Meststoffenwet toegevoegd, dat het mogelijk maakt om, kort gezegd, ter vermijding van onbillijkheden van overwegende aard bij AMvB voor meer knelgevallensituaties een voorziening te treffen voor verhoging van het fosfaatrecht.&amp;nbsp;Naderhand zijn nog twee categorieën knelgevallen toegevoegd: nieuw gestarte bedrijven[46] en realisatie van natuurgebieden of infrastructuur.[47] Starters die op de peildatum nog bezig waren met de opbouw van hun veestapel en daarom uitsluitend jongvee hadden, kunnen in aanmerking komen voor een verhoging van hun fosfaatrecht. Er is een beperkte groep van bedrijven die vóór 2 juli 2015 is gestart en op die datum nog niet volledig operationeel was. Specifiek worden genoemd bedrijven die op de peildatum nog geen volledige stalbezetting hadden of waarvan de stalbezetting uitsluitend of hoofdzakelijk uit jongvee bestond. Bedrijven die gebruik willen maken van deze uitbreiding van de knelgevallenvoorziening moeten wel voor 1 januari 2018 zijn gestart met de productie van melk en moeten voldoen aan de overige criteria van art. 72. De verhoging van het fosfaatrecht bedraagt 50% van het verschil tussen het aantal kilogrammen fosfaat dat is vastgesteld op grond van art. 23, derde lid, van de wet en het aantal kilogrammen fosfaat dat redelijkerwijs geproduceerd had kunnen worden met de op 2 juli 2015 aanwezige stalcapaciteit voor melkvee. Daarbij geldt dat het moet gaan om stalruimte waarvan de bouw is voltooid. Stallen in aanbouw gelden niet als aanwezige stalcapaciteit.&lt;/p&gt;&lt;p&gt;Voorlopige voorzieningen zijn, vooruitlopend op het beroep, niet toegewezen.[48] Ook niet voor starters.[49]&lt;/p&gt;&lt;p&gt;Opgemerkt wordt dat om in aanmerking te komen als erkend knelgeval veelal aan zware eisen moet worden voldaan. Het CBB overweegt dan: ‘de wetgever heeft de regeling voor knelgevallen bewust beperkt gehouden, mede om te voorkomen dat de benodigde generieke korting groter zou uitvallen (onder meer Kamerstukken II, 2015-2016, 34 532, nr. 3, p. 20)’.[50] In veel van de in dit artikel opgenomen uitspraken komt dan vervolgens aan de orde of er dan een individuele buitensporige last is.&lt;/p&gt;&lt;h5&gt;2.9.2. Erkende knelgevallen&lt;/h5&gt;&lt;p&gt;De wetgever heeft dus enkele situaties officieel als knelgeval aangemerkt. Wel moet de drempel van 5% minder dieren worden genomen, dat wil zeggen dat het aantal dieren dat is geregistreerd op 2 juli 2015 ten minste 5% lager moet zijn dan wat het aantal dieren zou zijn geweest zonder de in de wet aangeduide situatie. Daarvoor moet een voor het bedrijf representatieve periode worden gezocht.[51] Die drempel werd niet gehaald in een geval van aardbevingsschade.[52]&lt;/p&gt;&lt;p&gt;Bouwwerkzaamheden&lt;/p&gt;&lt;p&gt;Hier is een enkele zaak te noemen, waarin een veehouder zich beroept op de knelgevallenregeling van art. 23, zesde lid, van de Msw in verband met de verbouwing van een stal. Vast staat echter dat betrokkene op of voor 2 juli 2015 de stal niet heeft verbouwd zodat geen sprake is van een omstandigheid als genoemd in dit artikel. Er is op grond daarvan dus geen aanspraak op een verhoging van het fosfaatrecht.[53]&lt;/p&gt;&lt;p&gt;Dierziekten&lt;/p&gt;&lt;p&gt;In deze categorie zijn enkele uitspraken te vermelden:&lt;/p&gt;&lt;ul&gt;&lt;li class="streepjes"&gt;Appellant heeft gesteld dat de totale hoeveelheid geproduceerde melk, gelet op de dierziekte subklinische mastitis, hoger was dan door verweerder is aangenomen. Verweerder moet een nieuw besluit op bezwaar nemen.[54]&lt;/li&gt;&lt;li class="streepjes"&gt;Appellante voert aan dat vanwege diergezondheidsproblemen vanaf juni 2014 ten opzichte van de periode daarvoor een forse daling van het aantal melkkoeien is waar te nemen. Ook daalt vanaf juni 2014 de gemiddelde melkproductie per koe. Haar fosfaatrecht is dientengevolge minimaal 5% lager door dierziekte (de 5%-drempel). Zij verzoekt bij de berekening van het aantal fosfaatrechten 9 juni 2014 als alternatieve peildatum te hanteren voor het aantal dieren en daarnaast te rekenen met de gemiddelde melkproductie per koe over de maanden oktober 2013 tot en met september 2014. Verweerder erkent in het verweerschrift dat door dierziekte minder dieren op het bedrijf van appellante aanwezig waren en dat zij een lagere melkproductie realiseerde. Hij heeft daarom het fosfaatrecht opnieuw berekend aan de hand van de dieraantallen op de alternatieve peildatum van 9 juni 2014. Voor de gemiddelde melkproductie heeft verweerder aanleiding gezien om uit te gaan van het jaar 2013. Hij betoogt dat voor de berekening van het fosfaatrecht moet worden uitgegaan van de gemiddelde melkproductie per koe over een heel kalenderjaar. De periode van oktober 2013 tot en met september 2014, zoals door appellant wordt voorgesteld, kan om die reden niet worden gebruikt. Uitgaande van voornoemde gegevens stelt verweerder het fosfaatrecht van appellant vast op 2.842,8 kg. Gelet op het voorgaande staat vast dat het fosfaatrecht in het bestreden besluit te laag is vastgesteld. Het beroep is gegrond.[55]&lt;/li&gt;&lt;li class="streepjes"&gt;Vaststaat dat diergezondheidsproblemen buitengewone omstandigheden zijn als bedoeld in art. 23, zesde lid, van de Msw. In gevallen als het onderhavige waar een bedrijfsgroei (tijdelijk) stagneert ten gevolge van een dergelijke buitengewone omstandigheid, is het de vraag in hoeverre het hanteren van een referentiedatum (alternatieve peildatum) voor de bepaling van de situatie ‘die voor een bedrijf in redelijkheid mocht worden verwacht’ liggend vóór de peildatum, aangewezen is. Immers, een bedrijf in uitbreiding zal veelal niet voldoen aan de 5%-drempel als het na een dip ten gevolge van een buitengewone omstandigheid de ingezette groei weer voortzet en dus een stijgende lijn laat zien in plaats van de min of meer horizontale lijn die bedrijven met een stabiel aantal dieren karakteriseert. In zijn uitspraak van 11 juni 2019, ECLI:NL:CBB:2019:232 heeft het College geoordeeld dat voor de invulling van de 5%-drempel van de knelgevallenregeling, niet gerealiseerde uitbreidingen op of na 2 juli 2015 niet worden betrokken. Het College heeft in deze uitspraak daartoe het volgende overwogen. ‘In zijn uitspraak van 9 januari 2019 (ECLI:NL:CBB:2019:4) heeft het College over art. 23, zesde lid, van de Msw geoordeeld dat ook in geval van (deels gerealiseerde) uitbreidingsplannen, een vergelijking tussen de bedrijfssituatie op het moment van het intreden van de buitengewone omstandigheid en de bedrijfssituatie op de peildatum moet plaatsvinden. Dat dit tot gevolg kan hebben dat de stagnatie in de groei ten gevolge van de buitengewone omstandigheid, niet meer kan worden gecompenseerd, heeft het College in die uitspraak onder ogen gezien en aanvaard. Het College heeft hiermee aangesloten bij de uitdrukkelijke wens van de wetgever om niet gerealiseerde uitbreidingen niet in aanmerking te nemen bij de vaststelling van het fosfaatrecht (zie de door verweerder aangehaalde &lt;span class="italic"&gt;Kamerstukken II&lt;/span&gt; 2015/16, 34532, nr.3, p. 40 ‘De knelgevallenvoorziening die in het wetsvoorstel is opgenomen betrekt bewust niet wat in de toekomst met de op 2 juli 2015 beschikbare productiemiddelen mogelijk zou zijn, maar kijkt naar het verleden…’ en &lt;span class="italic"&gt;Kamerstukken II&lt;/span&gt; 2016/17, 34532, nr.7, p.47…’ Het gaat er nadrukkelijk niet om een vergelijking met de toekomst te maken. Ondernemers die voornemens waren hun bedrijf uit te breiden maar die uitbreiding nog niet hadden gerealiseerd, komen niet in aanmerking voor de knelgevallenregeling’). Dat verweerder dit uitgangspunt niet alleen hanteert voor (beoogde en gerealiseerde) uitbreidingen na 2 juli 2015, maar ook van toepassing acht op niet gerealiseerde uitbreidingen op de peildatum, heeft het College in die uitspraak in lijn geacht met de bedoeling van de wetgever in het kader van de vaststelling van de situatie die in redelijkheid op het bedrijf mocht worden verwacht. De wetgever zag geen plaats om toekomstige ontwikkelingen te betrekken, teneinde verhoging van het fosfaatrecht door (nog niet verwezenlijkte) uitbreidingsplannen te voorkomen.’ Het College ziet geen aanleiding om in deze zaak anders te oordelen.[56]&lt;/li&gt;&lt;li class="streepjes"&gt;Zoals het College heeft overwogen in de uitspraak van 11 juni 2019 (ECLI:NL:CBB:2019:232) wordt bij toepassing van de knelgevallenregeling geen rekening gehouden met niet gerealiseerde uitbreidingen op 2 juli 2015. Bij de beoordeling of het fosfaatrecht van appellante minimaal 5% lager is door dierziekte (de 5%-drempel), is verweerder dus terecht uitgegaan van de dieraantallen in 2013 en niet, zoals door appellante bepleit, van die van 2015. Dat appellante geen uitbreider is maar bij haar slechts sprake is van geringe groei, maakt dit niet anders (zie ook de uitspraak van 9 juli 2019, ECLI:NL:CBB:2019:278, r.o. 4). Verweerder heeft dan ook terecht de 12 afgevoerde melkkoeien en de 7 stuks jongvee in zoverre niet in genoemde beoordeling meegenomen. Overigens heeft verweerder in het verweerschrift gemotiveerd uiteengezet dat, voor zover ervan moet worden uitgegaan dat de dierziekte in februari 2015 heerste op het bedrijf van appellante en van de alternatieve peildatum 1 februari 2015 moet worden uitgegaan, appellante evenmin aan evenbedoelde 5%-drempel voldoet. Deze beroepsgrond slaagt niet.[57]&lt;/li&gt;&lt;li class="streepjes"&gt;Appellant heeft aangevoerd dat verweerder zijn beroep op de knelgevallenregeling ten onrechte niet heeft gehonoreerd. Appellant heeft in 2013 twee nieuwe melkrobots in gebruik genomen. Na een software-update van die robots in mei 2014 is het aantal dieren met mastitis toegenomen. De problemen rondom de melkrobots en daarmee ook de diergezondheidsproblemen zijn pas in 2017 opgelost. Vanwege de diergezondheidsproblemen zijn melkkoeien afgevoerd en is de gemiddelde melkproductie op het bedrijf gedaald. Appellant betoogt primair dat verweerder had moeten uitgaan van de gemiddelde melkproductie in 2014 en rekening had moeten houden met de dieraantallen die hij in 2015 zou hebben gehad als de dierziekte niet was ingetreden (120 melk- en kalfkoeien en 107 stuks jongvee). Subsidiair betoogt hij dat verweerder had moeten uitgaan van de gemiddelde melkproductie in 2015 en – ook weer – rekening had moeten houden met de dieraantallen die hij in 2015 zou hebben gehad als de dierziekte niet was ingetreden. Zoals het College heeft overwogen in de uitspraak van 11 juni 2019 (ECLI:NL:CBB:2019:232) wordt bij toepassing van de knelgevallenregeling geen rekening gehouden met niet gerealiseerde uitbreidingen op 2 juli 2015. Bij de beoordeling of het fosfaatrecht van appellant minimaal 5% lager is door dierziekte, is verweerder dus terecht uitgegaan van de dieraantallen in 2014 en niet, zoals door appellant bepleit, van de dieraantallen die hij in 2015 zou hebben gehad. Dat appellant geen uitbreider is maar bij hem slechts sprake is van geringe groei, maakt dit niet anders (zie de uitspraak van het College van 9 juli 2019, ECLI:NL:CBB:2019:278, r.o. 4). Verweerder heeft dan ook terecht de afgevoerde melkkoeien in zoverre niet in genoemde beoordeling meegenomen. De beroepsgrond slaagt niet.[58]&lt;/li&gt;&lt;li class="streepjes"&gt;Appellant heeft zelf aangegeven dat hij per 23 februari 2014 te maken kreeg met de paratuberculose en hij heeft geen bewijs bijgebracht dat de gevolgen van die ziekte zich vóór die datum op zijn bedrijf deden gevoelen. Dit betekent dat verweerder voor de berekening van het fosfaatrecht is uitgegaan van het juiste aantal dieren. Verweerder ging in het bestreden besluit uit van een excretieforfait van 41,5, maar erkende ter zitting dat hij had moeten uitgaan van 43,5. Het fosfaatrecht bedraagt dan 3.136 kg. Daarmee staat vast dat verweerder het fosfaatrecht te laag heeft vastgesteld. Het beroep is gegrond.[59]&lt;span class="superscript"&gt; &lt;/span&gt;&lt;/li&gt;&lt;li class="streepjes"&gt;Ter beoordeling ligt voor of, en zo ja op welke wijze, verweerder bij de toekenning van het aantal fosfaatrechten gehouden was rekening te houden met de door appellant gemelde bijzondere omstandigheden, waaronder de aan appellant onterecht opgelegde last onder bestuursdwang. Gelet op die melding en de ter zitting door verweerder gegeven nadere toelichting dat de last is opgelegd in het licht van diergezondheidsproblemen en dat daarom is aangeknoopt bij de knelgevallenregeling, acht het College navolgbaar. De door verweerder daarbij gehanteerde peildatum van 1 april 2014 acht het College juist. Niet aannemelijk geworden dat van een andere peildatum uitgegaan moet worden. Niet is gebleken dat verweerder appellant binnen het kader van deze procedure onvoldoende heeft gecompenseerd voor de gestelde gevolgen voortvloeiend uit de onterecht opgelegde last onder bestuursdwang.[60]&lt;span class="superscript"&gt; &lt;/span&gt;&lt;/li&gt;&lt;/ul&gt;&lt;p&gt;Het blijkt nogal lastig om via dierziekten tot een hoger fosfaatrecht te komen. Toch is dat in enkele van de hier beschreven gevallen wel gelukt.&lt;/p&gt;&lt;p&gt;Ziekte of dood van een persoon&lt;/p&gt;&lt;p&gt;Ingevolge art. 23, zesde lid, van de Msw, verhoogt de minister het fosfaatrecht, indien een melkveehouder aantoont dat het reguliere fosfaatrecht minimaal 5% lager is door ziekte van een van haar vennoten. Dat moet dan wel worden aangetoond. Zo was een vraag of een amputatie van een teen van een vennoot van invloed is geweest op de situatie per 2 juli 2015. In beroep stelt appellante dat dit oorzakelijk verband wel aannemelijk is. De betrokken vennoot kan namelijk zelf geen werkzaamheden meer verrichten en moet de verzorging van het vee en het melken overlaten aan ingehuurd personeel. Appellante heeft als bewijs medische gegevens ingebracht. Die bewijsstukken hebben ertoe geleid dat verweerder ter zitting heeft erkend dat de ziekte van de vennoot (wel) van invloed is geweest op de omvang van de door appellante op 2 juli 2015 gehouden veestapel. Verweerder gaat daarom nu uit van de omvang van de veestapel op 6 maart 2013. Op zich kan appellante zich daarin vinden. Het enige dat partijen nu nog verdeeld houdt, is de vraag of verweerder terecht uitgaat van de gemiddelde melkproductie in 2013 of, zoals appellante meent, moet uitgaan van de gemiddelde melkproductie in 2015. Bij de forfaitaire melkproductie wordt in de wettelijke regeling gerekend met de gemiddelde melkproductie over kalenderjaar 2015. Er is geen reden om aan te nemen dat de ziekte van de vennoot de gemiddelde melkproductie heeft beïnvloed. Dat betekent naar het oordeel van het College dat er evenmin reden is om af te wijken van het voor de gemiddelde melkproductie aangewezen wettelijk peiljaar 2015. Deze beroepsgrond slaagt. Het bestreden besluit komt voor vernietiging in aanmerking. Partijen zijn het erover eens dat dan het fosfaatrecht van appellante vóór de generieke korting 6.507,4 kg bedraagt.[61]&lt;/p&gt;&lt;p&gt;Ook in deze situaties kan het zijn dat een veestapel groter geweest zou zijn als niet iemand ziek was geworden. Ook hier geldt dat niet gerealiseerde groei niet wordt meegenomen:&lt;/p&gt;&lt;p&gt;De uiteindelijke beoordeling gebeurt op basis van een volledig beeld van de specifieke situatie op zijn bedrijf. In zijn uitspraak van 11 juni 2019 (ECLI:NL:CBB:2019:232) heeft het College gewezen op zijn uitspraak van 9 januari 2019 (ECLI:NL:CBB:2019:4) waarin over artikel 23, zesde lid, van de Msw is geoordeeld dat ook in geval van (deels gerealiseerde) uitbreidingsplannen, een vergelijking tussen de bedrijfssituatie op het moment van het intreden van de buitengewone omstandigheid en de bedrijfssituatie op de peildatum moet plaatsvinden. Dat dit tot gevolg kan hebben dat de stagnatie in de groei door de buitengewone omstandigheid, niet meer kan worden gecompenseerd, heeft het College onder ogen gezien en aanvaard.[62]&lt;/p&gt;&lt;p&gt;In een ander geval richtte de vrouw zich op de melkveehouderij, terwijl de man zich bezig hield met de varkenshouderij. Hartproblemen van de vrouw waren de reden dat de veehouderij moest worden ingekrompen. Betoogd werd dat de ziekte van de vrouw wel noopte tot het terugbrengen van het aantal melkkoeien, maar geen (enkele) invloed had op het aantal stuks jongvee. Dat zou kunnen, volgens het CBB, maar is niet aangetoond. Dat appellante op 1 april 2007 geen 57, maar 72 melkkoeien hield, blijkt uit de door haar overgelegde rundveestaat. Dat aantal sluit aan bij het aantal dat verweerder zelf in zijn besluit van 19 oktober 2018 hanteerde en waarvan hij nadien, zonder adequate toelichting, is afgeweken. In de rundveestaten over (delen van) 2017 valt te lezen dat appellante op 31 maart 2007 een groot aantal melkkoeien heeft aangekocht en dat verklaart waarom het aantal melkkoeien op 1 april 2007 het aantal melkkoeien aanzienlijk groter was dan in de eerste maanden van 2007.[63]&lt;/p&gt;&lt;p&gt;Startende bedrijven&lt;/p&gt;&lt;p&gt;In sommige kringen is veel discussie geweest of de instemming van de Europese Commissie met het fosfaatrechtenstelsel[64] wel op alle aspecten van dat stelsel en op alle categorieën van bedrijven betrekking had. De bewering van een melkveehouder dat de Europese Commissie weliswaar heeft ingestemd met het fosfaatrechtenstelsel, maar dat de verhoging van zijn fosfaatrecht buiten die instemming valt, is niet onderbouwd. Anderzijds kan ook de minister op dit document geen beroep doen: ‘Het College kan verweerder niet volgen in zijn betoog dat het Europese recht hem dwingt de eerdere verhoging ongedaan te maken.’ In dit geval ging het om een nieuw gestart bedrijf, maar niet een bedrijf dat in de desbetreffende categorie viel onder te brengen. Betrokkene heeft grote investeringen gedaan in een melkveehouderij en het fosfaatrechtstelsel rijdt de moderniseringsplannen stevig in de wielen. Het melkveebedrijf is gekocht voor ruim 2,7 miljoen euro er zijn vernieuwingsinvesteringen gedaan. Op 2 juli 2015 had betrokkene een deel van de plannen gerealiseerd. De stal had op dat moment 169 stalplaatsen voor melkkoeien. Op 2 juli 2015 hield appellante daadwerkelijk 56 melkkoeien. Haar voorganger mocht 93 melkkoeien houden. Verweerder erkent dat de financiële gevolgen van het fosfaatrechtstelsel voor appellante zo ingrijpend zijn dat gedwongen liquidatie dreigt. Het College is van oordeel dat mede gelet op de hoogte van de investeringen, het moment waarop appellante tot de aankoop van het bedrijf is overgegaan en alle overige omstandigheden van dit geval, het fosfaatrechtstelsel voor appellante een individuele en buitensporige last vormt. Zonder compensatie in enigerlei vorm levert de situatie van appellante strijd op met art. 1 van het EP en art. 17 van het Handvest. Dit betekent niet dat alle gevolgen van het fosfaatrechtstelsel voor appellante ongedaan moeten worden gemaakt. Een deel van de gevolgen zal zij op grond van haar ondernemersrisico zelf moeten dragen. Een compensatie die een gelijke omvang heeft als de toepassing van de zogenoemde startersregeling van art. 72 van het Uitvoeringsbesluit Meststoffenwet, volstaat in dit geval. Dat betekent dat geen compensatie hoeft te worden geboden, zolang op grond van het bestreden besluit het fosfaatrecht 6.024 kg bedraagt.[65]&lt;/p&gt;&lt;p&gt;In een ander geval was niet voldaan aan alle in art. 72, tweede lid, van het Uitvoeringsbesluit Msw genoemde voorwaarden, maar werd ook geen individuele en buitensporige last aangenomen.[66]&lt;/p&gt;&lt;h5&gt;2.9.3. Investeerders&lt;/h5&gt;&lt;p&gt;Algemeen&lt;/p&gt;&lt;p&gt;In algemene zin[67] heeft het CBB in oktober 2018 in een tussenuitspraak geoordeeld over een eventuele strijd van het fosfaatrechtenstelsel met art. 1 EP EVRM: het fosfaatrechtenstelsel vormt een inmenging in het door art. 1 van het van het Eerste Protocol bij het Europees Verdrag tot bescherming van de rechten van de mens en de fundamentele vrijheden (EP) gewaarborgde eigendomsrecht van appellanten. De Nederlandse wetgever heeft het behouden van de derogatie in het algemeen belang van de sector kunnen achten en daarvoor de hier aan de orde zijnde maatregelen kunnen treffen, zoals de invoering van het fosfaatrechtenstelsel en de generieke korting. Dat de wetgever grondgebonden bedrijven ontziet bij het opleggen van deze korting is gerechtvaardigd, omdat deze bedrijven de geproduceerde fosfaat op eigen landbouwgrond kunnen plaatsen en zij daardoor niet bijdragen aan de druk op de nationale mestmarkt en op de naleving van het stelsel van gebruiksnormen. Hierbij zijn ook nevendoelstellingen zoals verduurzaming van belang. De generieke korting voor niet-grondgebonden bedrijven van 8,3% is naar het oordeel van het College niet onevenredig. Het is in zijn algemeenheid acceptabel dat varkensrechten niet kunnen worden omgezet in fosfaatrechten, gelet op onder meer de sectorale fosfaatplafonds en de geringe ruimte die dit biedt. De keuze van de wetgever om niet meer knelgevallenvoorzieningen op te nemen, onder meer voor bedrijven die zijn uitgebreid, komt niet in strijd met art. 1 van het EP. Mede in het licht van de ‘margin of appreciation’ die de wetgever toekomt, is het College van oordeel dat er op regelingsniveau daarom geen strijd is met art. 1 van het EP. De keuze voor een beperkte knelgevallenvoorziening, verleende vergunningen, (het ontbreken van) een overgangsperiode, flankerende maatregelen en (het al dan niet) aanbieden van compensatie moeten worden betrokken bij de individuele beoordeling of sprake is van een buitensporige last. Het gekozen systeem leidt enerzijds tot waardevermeerdering van een groot dele van de melkveebedrijven. Daarentegen zijn er ook bedrijven die zwaar getroffen kunnen zijn door de gekozen systematiek. De waarde van de fosfaatrechten maakt voor hen dat een tekort aan rechten niet eenvoudig kan worden aangevuld. Dat treft ook bedrijven die, zoals appellanten stellen, vergunningen hebben verkregen voor de start of uitbreiding van het bedrijf en op die basis investeringen hebben gedaan. In die omstandigheden is het College van oordeel, in lijn met het oordeel van het College in de uitspraken van 21 augustus 2018 (onder meer ECLI:NL:CBB:2018:414) en 15 juni 2016 (ECLI:NL:CBB:2016:149), dat de gevolgen niet per se categoriaal op grond van ondernemersrisico voor rekening van bedrijven komen. Verweerder zal alsnog een afweging in het individuele geval moeten maken en daarbij alle omstandigheden moeten betrekken. De conclusie dat iemand in het bijzonder geraakt wordt kan daarbij gerechtvaardigd worden door de bijzonder zware financiële last die het gevolg is van de ingevoerde maatregel. Het is naar het oordeel van het College niet op voorhand categoriaal uit te sluiten dat dergelijke omstandigheden op zichzelf, zonder enige compensatie, strijd kunnen opleveren met art. 1 van het EP. Daarnaast kunnen andere bijzondere omstandigheden leiden tot het oordeel dat in dat bijzondere geval het niet toekennen van fosfaatrechten of compensatie disproportioneel is. Op verzoek van partijen geeft het College appellanten de gelegenheid hun omstandigheden nog nader toe te lichten en verweerder om op basis daarvan tot een nadere afweging over te gaan.[68]&lt;/p&gt;&lt;p&gt;Deze genuanceerde benadering kreeg geen gevolg in de uitspraken van het CBB in januari 2019.[69] Bij deze zeven uitspraken liep het slechts in een enkel geval goed af voor de melkveehouder, en dan ook nog eens om onduidelijke redenen.[70] Opnieuw bleek de ‘voorzienbaarheid’ een groot struikelblok. In de annotatie werd geconcludeerd dat bij de beoordeling van knelgevallen de volgende factoren van belang zijn:&lt;/p&gt;&lt;ul&gt;&lt;li class="streepjes"&gt;Het beschikbaar hebben van alle vergunningen voor de peildatum lijkt nu een harde eis. Ooit was het voldoende dat er een vergunningaanvraag lag (Interimwet beperking varkens- en pluimveehouderijen).&lt;/li&gt;&lt;li class="streepjes"&gt;Hoe verder terug de investeringsbeslissing lag, hoe meer kans er is op genoegdoening.&lt;/li&gt;&lt;li class="streepjes"&gt;De hoogte van de schade lijkt niet relevant.&lt;/li&gt;&lt;li class="streepjes"&gt;Er is veel aandacht voor mogelijke alternatieven voor het bedrijf.&lt;/li&gt;&lt;li class="streepjes"&gt;De grote uitbreiders krijgen weinig clementie.&lt;/li&gt;&lt;li class="streepjes"&gt;De vermogenspositie van het bedrijf speelt een rol.&lt;/li&gt;&lt;/ul&gt;&lt;p&gt;In latere uitspraken kwam het CBB in elk geval met een uitgebreidere motivering van uitspraken, maar ook met een nuancering van de ‘voorzienbaarheid’. In een uitspraak van 23 juli 2019[71] werd overwogen:&lt;/p&gt;&lt;blockquote&gt;Verder is het College van oordeel dat voor melkveehouders als professionele ondernemers in redelijkheid was te verwachten en in zoverre voorzienbaar was dat na afschaffing van het melkquotum andere, ook productiebeperkende, maatregelen, zouden kunnen volgen (zie de hiervoor aangehaalde uitspraken van het College van 15 juni 2016, r.o. 5.5.3 en 21 augustus 2018, r.o. 9.6.6, en de heropeningsbeslissing, r.o. 5.9.1). Meer in het bijzonder overweegt het College hierover als volgt. Het fosfaatrechtenstelsel moet worden gezien tegen de achtergrond van het door Nederland gevoerde mestbeleid. Al sinds de jaren tachtig van de vorige eeuw zijn verschillende maatregelen getroffen om de milieubelasting door mest terug te dringen. Voor varkenshouders en pluimveehouders gelden al sinds respectievelijk 1998 en 2001 varkens- en pluimveerechten die de mestproductie maximeren. Voor rundveehouders en meer in het bijzonder melkveehouders werd de mestproductie van rundvee indirect begrensd door middel van de melkquota. Melkveehouders opereren dus binnen een bedrijfstak die al sinds lange tijd sterk is gereguleerd. De overheid heeft, in het licht van de bekendwording van de afschaffing van het melkquotum per 1 april 2015, vanaf 2009 achtereenvolgens de maatregelen geïnitieerd van verplichte mestverwerking, de verantwoorde groei melkveehouderij en grondgebondenheid, het fosfaatreductieplan en het stelsel van fosfaatrechten. De overheid ging er aanvankelijk van uit dat het stelsel van mestverwerking een belangrijke bijdrage kon leveren aan het behalen van de doelen van het mestbeleid en de verplichtingen van de Nitraatrichtlijn. Uit de eerder genoemde brief van 12 december 2013 spreekt dat er toen vertrouwen bestond dat ook in een situatie zonder dierrechten de kaders van het mestbeleid zouden worden gerespecteerd. De overheid heeft de groei van melkveebedrijven aldus toegestaan en heeft er niet voor gekozen om voor melkvee een stelsel van dierrechten te introduceren. Eerst bij brief van 2 juli 2015 is gekozen voor het fosfaatrechtenstelsel zoals dat thans geldt. &lt;/blockquote&gt;&lt;p&gt;Deze opeenvolging van overheidsmaatregelen, die met de wijsheid achteraf een grotere consistentie hadden kunnen laten zien, hebben tot onzekerheid binnen de bedrijfstak geleid. Daarom kan niet worden volgehouden dat iedere uitbreiding altijd volledig voor rekening en risico van de melkveehouder komt en een beroep op artikel 1 van het EP steeds op de voorzienbaarheid van het fosfaatrechtenstelsel afstuit. Dat neemt niet weg dat voor melkveehouders al vanaf het moment dat bekend werd dat het melkquotum zou worden afgeschaft en bijgevolg een einde zou komen aan de begrenzing van mestproductie voor rundvee, redelijkerwijs duidelijk had moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren.&lt;/p&gt;&lt;p&gt;Met deze overweging – niet alles was voorzienbaar – zet men wellicht de deur open voor ‘maatschappelijk - of bedrijfsrisico’ hetgeen neerkomt op een korting op de compensatie (en niet op een volledig wegvallen van die compensatie).[72] In het aangehaalde geval leverde dat trouwens voor de betrokkene niets op.&lt;/p&gt;&lt;p&gt;Rechtspraak&lt;/p&gt;&lt;p&gt;Er is een flink aantal uitspraken over deze knelgevallen. De volgende uitspraken leverden voor de melkveehouder niets op:&lt;/p&gt;&lt;ul&gt;&lt;li class="streepjes"&gt;Beroep op art. 1 van het EP in verband met uitbreiding van het bedrijf waarvoor investeringen zijn gedaan maar die op de peildatum nog niet volledig gerealiseerd was. Dit beroep slaagt niet. Appellant heeft een keuze gemaakt voor gefaseerde groei, middels eigen aanwas. In een dergelijk geval is er geen grond om, in weerwil van de voorzienbaarheid van maatregelen om de mestproductie te beperken, te concluderen tot een schending van art. 1 van het EP. Daarnaast is onvoldoende gebleken dat appellant buitensporig getroffen is door het fosfaatrechtenstelsel.[73]&lt;/li&gt;&lt;li class="streepjes"&gt;Knelgevallenregeling, omvang melkproductie: verweerder is ten onrechte van gemiddelde melkproductie over 2014 uitgegaan, gezien de gestelde bijzondere omstandigheden in dat jaar; beroep op art. 1 van het EP in verband met uitbreiding van het bedrijf waarvoor investeringen zijn gedaan maar die op de peildatum nog niet gerealiseerd was, slaagt niet. Appellant beschikte op de peildatum nog niet over de voor het beoogde aantal dieren vereiste omgevingsvergunning. Voor zover appellant varkensrechten wilde inruilen en dat uiteindelijk niet mogelijk was, geldt dat dit op zichzelf een onvoldoende bijzondere omstandigheid vormt. Gesteld noch gebleken is dat appellant in weerwil van de voorzienbaarheid van maatregelen ter beperking van de mestproductie feitelijk (om bedrijfseconomische redenen) gedwongen was zijn bedrijf uit te breiden. Verder heeft appellant zijn stelling dat zijn bedrijf door het fosfaatrechtenstelsel ernstig in de problemen komt onvoldoende onderbouwd en blijft onduidelijk in hoeverre alternatieve aanwending van de reeds gedane investeringen verlichting van de gestelde financiële last kan geven.[74]&lt;/li&gt;&lt;li class="streepjes"&gt;Deze financiële stukken bieden daarmee onvoldoende inzicht in de mate waarin appellante wordt getroffen door het fosfaatrechtenstelsel en in hoeverre sprake is van causaliteit tussen dit stelsel en de door appellante gestelde onzekerheid omtrent de voortgang van haar bedrijf. Verder is van belang dat de beoogde uitbreiding van appellante van 100 à 110 melkkoeien in 2013 naar uiteindelijk 180 melkkoeien fors is, terwijl appellante juist ten tijde van die uitbreidingsbeslissingen een zekere mate van voorzichtigheid had moeten betrachten en zich had moeten realiseren dat een dergelijke uitbreiding voor haar meer dan de gebruikelijke ondernemersrisico’s met zich zou brengen. Dit geldt te meer voor het moment dat appellante de aanneemovereenkomst aanging, op 23 januari 2015. Dat de stal oud was en aan vervanging toe en dat ook de bank achter die uitbreiding stond, poetst een en ander niet weg. De in dit verband door appellante overgelegde begroting van DLV Rundvee Advies van 2 juni 2014 behelst niet meer dan een financiële onderbouwing voor de keuze voor de bouw van een stal met 180 melkkoeien, verkent geen andere, kleinere opties voor een nieuwe stal en biedt geen inzicht in de bedrijfseconomische risico’s op dat moment. Ook acht het College van belang dat aan appellante voor een deel van de beoogde uitbreiding (11 à 21 melkkoeien) wel fosfaatrechten zijn toegekend en haar in totaal 7.589 kg fosfaatrecht met de daaraan verbonden economische waarde is toegekend. De conclusie is dat het vervangingsbesluit niet in strijd is met art. 1 van het EP.[75]&lt;/li&gt;&lt;li class="streepjes"&gt;Appellant is met het aangaan van de door hem gestelde financiële verplichtingen vooruitgelopen op het verkrijgen van de benodigde vergunning voor rechtsgeldige uitbreiding. Verwijzing naar ECLI:NL:CBB:2019:7. CBB 30-07-2019, ECLI:NL:CBB:2019:321. Appellante is er niet in geslaagd aan de bewijslast dat sprake is van een individuele en buitensporige last te voldoen. Op 2 juli 2015 beschikte appellante niet over de vereiste vergunningen voor de beoogde uitbreiding van haar veestapel. Appellante is met de door haar gedane investeringen vooruitgelopen op de voor de uitbreiding benodigde vergunning. Verwijzing naar ECLI:NL:CBB:2019:7. Appellante kon aan de ontheffing in het kader van de Wvgm niet de in rechte te honoreren verwachting ontlenen dat toekomstige maatregelen haar niet zouden treffen. Dat verweerder in het kader van de Wvgm heeft geoordeeld dat in het geval van appellante sprake was van een individuele en buitensporige last, maakt niet dat ook in het kader van het fosfaatrechtenstelsel tot dat oordeel moet worden gekomen.[76]&lt;/li&gt;&lt;li class="streepjes"&gt;De financiële gevolgen van de invoer van het fosfaatrechtenstelsel moeten op grond van haar ondernemersrisico voor rekening van appellante blijven.[77]&lt;/li&gt;&lt;li class="streepjes"&gt;Naar het oordeel van het College draagt appellante geen individuele en buitensporige last ten gevolge van het fosfaatrechtenstelsel. Op 2 juli 2015 beschikte zij namelijk niet over de vereiste vergunningen voor de beoogde uitbreiding van haar veestapel. Verwijzing naar de uitspraak van 9 januari 2019, ECLI:NL:CBB:2019:7.[78]&lt;/li&gt;&lt;li class="streepjes"&gt;Appellante voert aan dat het in haar geval niet verhogen van het fosfaatrecht op grond van de knelgevallenregeling voor het overgenomen bedrijf leidt tot een individuele en buitensporige last. Het College volgt appellante hierin niet. Appellante heeft het bedrijf gekocht inclusief de bijbehorende fosfaatrechten, waarvan de waarde is verrekend in de koopprijs. De invoering van het fosfaatrechtenstelsel heeft op die koopprijs geen invloed gehad en tast het eigendomsrecht van appellante dus niet aan. Voor zover appellante beoogd te stellen dat zij een te hoge koopprijs heeft betaald, omdat zij veronderstelde dat het door haar overgenomen bedrijf over meer fosfaatrechten beschikte, merkt het College op dat dit niet het gevolg is van het fosfaatrechtenstelsel, maar een misrekening door appellante. Het beroep slaagt niet.[79]&lt;/li&gt;&lt;li class="streepjes"&gt;Voor de niet gerealiseerde uitbreiding staat wel beroep open op art. 1 van het Eerste Protocol bij het Verdrag tot bescherming van de rechten van de mens en de fundamentele vrijheden (EP). In dit geval heeft appellante echter niet betoogd dat sprake is van een individuele en buitensporige last. Het College ziet derhalve evenmin aanleiding voor een toetsing aan art. 1 EP. Het beroep is ongegrond.[80] &lt;/li&gt;&lt;li class="streepjes"&gt;Niet in geschil is dat appellante in maart 2015 een melkveebedrijf heeft overgenomen dat beschikte over een vergunning voor het houden van melkvee en waar door de vorige eigenaar ook is gemolken. Van het oprichten van een nieuw gestart bedrijf is dus geen sprake. Het College neemt daarbij in aanmerking dat in de toelichting op het Besluit van 20 december 2017 tot wijziging van het Uitvoeringsbesluit (Stb. 2017, 521) uitdrukkelijk het volgende is vermeld: ‘(…) Voorwaarde om in aanmerking te komen voor de voorziening is dat op het moment van het indienen van het verzoek door de landbouwer er sprake moet zijn van een actief bedrijf in de zin van de Meststoffenwet. Daarnaast dient het bedrijf te beschikken over een voor 2 juli 2015 aan de landbouwer verleende omgevingsvergunning of melding Activiteitenbesluit voor het oprichten van een bedrijf voor het houden van melkvee (Art. 2.1 van de Wet algemene bepalingen omgevingsrecht en art. 1.10 van het Activiteitenbesluit Milieubeheer). Een omgevingsvergunning die voor 2 juli 2015 is verleend aan een andere (rechts)persoon of een melding die is gedaan door een andere (rechts)persoon is niet voldoende om aan deze voorwaarde te voldoen. (…)’ De beroepsgrond van appellante dat het bestreden besluit in strijd is met art. 1 van het (Eerste) Protocol bij het Verdrag tot bescherming van de rechten van de mens en de fundamentele vrijheden slaagt evenmin. Appellante heeft weliswaar gesteld dat zij niet in staat is de toekomst van haar bedrijf te waarborgen als haar fosfaatrecht niet wordt verhoogd, maar appellante heeft geen begin van bewijs geleverd dat het fosfaatrechtenstelsel een individuele en buitensporige last op haar legt. Beroep ongegrond.[81]&lt;/li&gt;&lt;li class="streepjes"&gt;Appellant voert aan dat hij beschikt over een vergunning voor de bouw van een nieuwe stal die geschikt is voor 198 melkkoeien en bijbehorend jongvee. Omdat de stal nog niet gereed was, de bouw is pas afgerond in 2016, was de veebezetting op 2 juli 2015 ten minste 5% lager dan de aan appellant vergunde situatie. Beroep ongegrond.[82]&lt;/li&gt;&lt;li class="streepjes"&gt;Beroep op art. 1 van het EP in verband met uitbreiding van het bedrijf waarvoor investeringen zijn gedaan maar die op de peildatum nog niet volledig gerealiseerd was. Dit beroep slaagt niet. Appellant heeft een keuze gemaakt voor gefaseerde groei, middels eigen aanwas. In een dergelijk geval is er geen grond om, in weerwil van de voorzienbaarheid van maatregelen om de mestproductie te beperken, te concluderen tot een schending van art. 1 van het EP. Daarnaast is onvoldoende gebleken dat appellant buitensporig getroffen is door het fosfaatrechtenstelsel.[83]&lt;/li&gt;&lt;li class="streepjes"&gt;Knelgevallenregeling, omvang melkproductie: verweerder is ten onrechte van gemiddelde melkproductie over 2014 uitgegaan, gezien de gestelde bijzondere omstandigheden in dat jaar; beroep op art. 1 van het EP in verband met uitbreiding van het bedrijf waarvoor investeringen zijn gedaan maar die op de peildatum nog niet gerealiseerd was, slaagt niet. Appellant beschikte op de peildatum nog niet over de voor het beoogde aantal dieren vereiste omgevingsvergunning. Voor zover appellant varkensrechten wilde inruilen en dat uiteindelijk niet mogelijk was, geldt dat dit op zichzelf een onvoldoende bijzondere omstandigheid vormt. Gesteld noch gebleken is dat appellant in weerwil van de voorzienbaarheid van maatregelen ter beperking van de mestproductie feitelijk (om bedrijfseconomische redenen) gedwongen was zijn bedrijf uit te breiden. Verder heeft appellant zijn stelling dat zijn bedrijf door het fosfaatrechtenstelsel ernstig in de problemen komt onvoldoende onderbouwd en blijft onduidelijk in hoeverre alternatieve aanwending van de reeds gedane investeringen verlichting van de gestelde financiële last kan geven.[84]&lt;/li&gt;&lt;li class="streepjes"&gt;Geen strijd met art 1 van het EP aangenomen. Het is aan appellanten om te bewijzen dat de gestelde last door het fosfaatrechtenstelsel op hun schouders is komen te rusten. Er is onvoldoende duidelijk geworden in hoeverre de gedane investeringen een (financiële) last vormen en in welke mate die last wordt veroorzaakt door de invoering van het fosfaatrechtenstelsel. Een vergunning op grond van de Natuurbeschermingswet 1998 voor uitbreiding is pas na de peildatum van 2 juli 2015 aangevraagd en verkregen. Gezien de mate waarin het fosfaatrechtenstelsel voorzienbaar was op dat moment in de tijd, hebben appellanten een risico genomen dat voor hun rekening dient te blijven. Er is dan ook niet aannemelijk geworden dat sprake is van een individuele en buitensporige last.[85]&lt;/li&gt;&lt;li class="streepjes"&gt;Het beroep op art. 1 van het EP slaagt niet; appellante heeft niet aannemelijk gemaakt dat op haar een individuele en buitensporige last rust. Door fors uit te breiden en daartoe grote investeringen aan te gaan heeft appellante een (groot) risico genomen dat voor haar eigen rekening dient te komen. Ook de keuze om de veestapel geleidelijk te laten groeien met aanwas van eigen jongvee, komt voor risico van appellante. Aan de verleende omgevingsvergunning kon zij evenmin het vertrouwen ontlenen dat geen productiebeperkende maatregelen als het fosfaatrechtenstelsel zouden worden getroffen.[86]&lt;/li&gt;&lt;li class="streepjes"&gt;Het beroep op art. 1 van het EP slaagt niet, alleen al omdat een dergelijke nadere toelichting over de feitelijke gevolgen van het toekenningsbesluit voor het bedrijf van appellante ontbreekt. Appellante kon aan de in het kader van de AMvB verleende vrijstelling niet een in rechte te honoreren verwachting ontlenen dat toekomstige maatregelen ter beperking van de mestproductie haar niet zouden treffen.[87]&lt;/li&gt;&lt;li class="streepjes"&gt;Niet is gebleken dat verweerder de gemiddelde melkproductie per koe in 2015 en het daarop gebaseerde excretieforfait onjuist heeft vastgesteld. Er bestaat geen grond om te concluderen tot een schending van art. 1 van het EP. Een (in beroep overgelegde) nadere toelichting over de feitelijke gevolgen van het toegekende aantal fosfaatrechten voor het bedrijf van appellant ontbreekt. Uit de in de bezwaarfase door appellant overgelegde liquiditeitsbegroting blijkt een positief bedrijfsresultaat. Onder deze omstandigheden ziet het College geen aanleiding om aan te nemen dat appellant buitensporig is getroffen door het fosfaatrechtenstelsel.[88] &lt;/li&gt;&lt;li class="streepjes"&gt;Het betoog van appellante dat bij de bepaling van de grondgebondenheid geen rekening is gehouden met de bedrijfsspecifieke excretie (BEX) wordt niet gevolgd nu uit relevante kamerstukken blijkt dat de wetgever er expliciet voor heeft gekozen om de daadwerkelijke fosfaatproductie niet tot uitgangspunt te nemen in de regelgeving. Verweerder heeft eveneens terecht geconcludeerd dat de knelgevallenregeling niet van toepassing is op de bedrijfssituatie van appellante. Het beroep op art. 1 van het EP slaagt niet, reeds omdat een nadere toelichting over de feitelijke gevolgen van het fosfaatrechtenstelsel voor het bedrijf van appellante ontbreekt.[89] &lt;/li&gt;&lt;li class="streepjes"&gt;Verweerder heeft terecht gesteld dat de muizenplaag en de gestelde gevolgen daarvan niet vallen onder de knelgevallenregeling van art. 23, zesde lid, van de Msw. Het beroep op art. 1 van het EP slaagt evenmin. Niet is aangetoond wat de impact van de lager dan gewenste hoeveelheid fosfaatrecht op de bedrijfsvoering van appellant is. Het betoog dat de individuele omstandigheden onvoldoende zijn betrokken in het bestreden besluit wordt niet gevolgd. In het bestreden besluit is ingegaan op de door appellant gestelde omstandigheden, met name de muizenplaag en de gevolgen daarvan, en is gemotiveerd dat die omstandigheden, noch op grond van de knelgevallenregeling, noch op grond van art. 1 van het EP, kunnen leiden tot verhoging van het fosfaatrecht.[90]&lt;/li&gt;&lt;li class="streepjes"&gt;Geen schending van art. 1 van het EP. Door appellante is geen inzicht verschaft in of, en zo ja waarom, de beoogde uitbreiding om bedrijfseconomische redenen noodzakelijk was. Aan het feit dat de voor de uitbreiding benodigde Nbw-vergunning al voor de peildatum is verleend, kon appellante niet het vertrouwen ontlenen dat na afschaffing van het melkquotum per 1 april 2015 geen nadere productiebeperkende maatregelen zouden worden genomen. Voorts biedt ook de keuze die appellante heeft gemaakt om de uitbreiding middels eigen opfok te realiseren, met als gevolg dat (nog) niet alle aanwezige stalruimte op de peildatum van 2 juli 2015 benut werd, geen grond om tot een schending van art. 1 van het EP te concluderen.[91]&lt;/li&gt;&lt;/ul&gt;&lt;p&gt;In een enkel geval werd een beroep op art 1 EP wel gehonoreerd, zoals in de casus hierboven al genoemd over startende bedrijven, waarvan we de cruciale overweging hier herhalen:&lt;/p&gt;&lt;blockquote&gt;Het College is van oordeel dat mede gelet op de hoogte van de investeringen, het moment waarop appellante tot de aankoop van het bedrijf is overgegaan en alle overige omstandigheden van dit geval, het fosfaatrechtstelsel voor appellante een individuele en buitensporige last legt. Zonder compensatie in enigerlei vorm levert de situatie van appellante strijd op met artikel 1 van het EP en artikel 17 van het Handvest.&lt;/blockquote&gt;&lt;p&gt;Al met al een zeer magere oogst.&lt;/p&gt;&lt;p&gt;De korting van 8,3%&lt;/p&gt;&lt;p&gt;Het CBB is van oordeel dat de wetgever redelijkerwijs heeft kunnen oordelen dat het stelsel van fosfaatrechten, waarmee de productie van fosfaat wordt beperkt, en de generieke korting voor niet grondgebonden bedrijven, het algemeen belang dienen. Dat de generieke korting voor niet grondgebonden bedrijven zoals dat van appellanten hoger wordt, levert op zichzelf niet reeds een individuele en buitensporige last op. De korting van 8,3% is naar het oordeel van het College niet onevenredig. Het percentage biedt gelegenheid om de veestapel via natuurlijk verloop te laten krimpen.[92]&lt;/p&gt;&lt;h4&gt;2.10. Vleesveehouders&lt;/h4&gt;&lt;p&gt;Bij de introductie van het stelsel van fosfaatrechten is geconstateerd dat er onduidelijkheden waren over de reikwijdte van het stelsel. Meer in het bijzonder ontstond discussie over het begrip ‘melkvee’, zoals dat in art. 1, eerste lid, onderdeel kk, van de Msw is opgenomen.&lt;/p&gt;&lt;p&gt;Het ging daarbij om de afbakening ten aanzien van jongvee in de vleesveehouderij. Deze afbakening biedt ruimte voor interpretatie. Om aan deze situatie een eind te maken is de Beleidsregel fosfaatrechten jongvee vastgesteld.[93] Het op een bedrijf rustende fosfaatrecht is bij de introductie van het fosfaatrechtenstelsel door de Minister van Landbouw, Natuur en Voedselkwaliteit vastgesteld op grond van art. 23, derde lid, van de Msw. Omdat de verduidelijking die de genoemde beleidsregel biedt over het begrip melkvee op dat moment niet beschikbaar was, is dit begrip in eerste instantie anders toegepast.&lt;/p&gt;&lt;p&gt;Concreet zijn fosfaatrechten toegekend voor jongvee voor de vleesveehouderij dat geen zoogkoe is geworden en ook niet bestemd was om zoogkoe te worden. Dat is echter volgens de minister niet juist. Daarom bepaalt art. 4 van de Beleidsregel fosfaatrechten jongvee dat een fosfaatrecht dat niet overeenkomstig de art. 2 en 3 is vastgesteld, wordt gecorrigeerd met toepassing van het begrip melkvee zoals uitgelegd in deze beleidsregel: reeds verleende beschikkingen zijn hierop bezien en zo nodig ook herzien. Het bestreden besluit is hiervan het gevolg. De correctie leidt tot vaststelling van een fosfaatrecht dat lager is dan het bij introductie van het stelsel vastgestelde fosfaatrecht, de teveel toegekende rechten komen te vervallen. De beleidsregel is in de literatuur bekritiseerd.[94] Kort gezegd waren er twee bezwaren: de beleidsregel voorziet in intrekking van fosfaatrechten en dat is een bevoegdheid die de Meststoffenwet niet kent; een beleidsregel kan geen verandering brengen in een wettelijke definitie. Het College van Beroep was op grond van dat laatste punt van oordeel dat de beleidsregel inderdaad buiten beschouwing moest blijven: ‘Uit het voorgaande volgt dat de interpretatie van het begrip ‘melkvee’ die verweerder in de Beleidsregel en, in vervolg hierop, in het bestreden besluit heeft gegeven, een beperking is van de in de Msw vastgelegde definitie. Dat sprake was van een aanvankelijk onduidelijk begrip, zoals verweerder stelt, blijkt niet uit de wetsgeschiedenis. Bovendien geldt dat de Beleidsregel slechts betrekking heeft op de toepassing van de voor het fosfaatrechtenstelsel relevante bepalingen van de Msw en dus niet op de overige bepalingen daarvan. Dit gegeven duidt er veeleer op dat verweerder in de loop van de tijd een gewijzigde visie heeft ontwikkeld op de gewenste reikwijdte van het fosfaatrechtenstelsel. Voor zover dat het geval is, is de aangewezen weg om dat inzicht te effectueren die van een wijziging van de wet. Uit de tekst van de wet, noch uit de wetsgeschiedenis kan immers worden afgeleid dat de wetgever heeft beoogd ruimte te scheppen voor een nadere invulling van de term ‘melkvee’ bij (wetsinterpreterende) beleidsregel. Het College zal zich bij de beslechting van voorliggend geschil dan ook niet baseren op art. 3 van de Beleidsregel maar vasthouden aan de tekst van de wet.’[95]&lt;/p&gt;&lt;p&gt;Voor de zoogkoeien was eerder al een aparte vrijstellingsregeling gepubliceerd. De regeling heeft tot doel bedrijven die uitsluitend vlees produceren, maar als onderdeel van de bedrijfsvoering jongvee houden dat zoogkoe wordt, vrij te stellen van de verplichting om fosfaatrechten te hebben. Vanzelfsprekend dient hierbij te worden gegarandeerd dat vrouwelijke runderen van deze bedrijven niet op melkveebedrijven terecht komen, aldus de toelichting.[96]&lt;/p&gt;&lt;p&gt;Ook inzake vleesvee werden verzoeken om voorlopige voorzieningen niet toegewezen.[97]&lt;/p&gt;&lt;h4&gt;2.11. In- en uitscharing&lt;/h4&gt;&lt;p&gt;De Meststoffenwet bevat een regeling voor in- en uitschaarders.[98] Degene op wiens bedrijf het vee gehouden werd op de peildatum kreeg de fosfaatrechten ook toegekend. In- en uitschaarder konden gezamenlijk melden dat dat anders moest.[99] In veel gevallen was de inschaarder niet de eigenaar van de dieren, maar wel de houder. Het hoeft niet te verbazen dat ook hierover (civiele) procedures zijn gevoerd, waarbij de uitschaarder vorderde dat de inschaarder zou meewerken aan zo’n melding. In de meeste gevallen ging de rechter niet mee in de vordering van de uitschaarder, met de mededeling dat de wetgever het nu eenmaal zo geregeld heeft dat de fosfaatrechten bij de inschaarder terecht komen.[100] In enkele gevallen heeft de rechtbank de fosfaatrechten verdeeld naar rato van de periode in 2015 gedurende welke het vee bij de uitschaarder dan wel de inschaarder heeft gestaan: &lt;/p&gt;&lt;blockquote&gt;Onder de gegeven omstandigheden kan van [C] dan ook verlangd worden dat hij (opnieuw) zijn instemming verleend aan een gedeeltelijke verlaging van zijn fosfaatrechten en wel voor 7/12de deel van de 38 runderen. Dit komt overeen met (afgerond) 22 runderen. Nu [C] zijn instemming wenst te onthouden, wordt hij geacht onrechtmatig jegens [A] te handelen en zal hij worden veroordeeld zijn medewerking te verlenen.[101] &lt;/blockquote&gt;&lt;p&gt;In een situatie waarbij een opfokker vee voor een ander hield was in de opfokovereenkomst een bepaling opgenomen over dierrechten. De fosfaatrechten moesten daarom aan de eigenaar worden overgedragen.[102] Niet altijd zijn overeenkomsten helder en daarom kan het ook anders uitvallen.[103] In sommige gevallen was er geen overeenkomst en kan ook de aanvullende werking van de redelijkheid en billijkheid de opfokker niet verplichten tot medewerking aan de overdracht.[104] Ook het stellen van een pachtovereenkomst helpt niet, als dat niet kan worden aangetoond.[105] Evenmin is sprake van ongerechtvaardigde verrijking.[106] Als de inschaarder geen rechten heeft ontvangen, doet zich een situatie zoals omschreven in het vijfde lid van art. 23 van de Msw niet voor en ontbreekt aldus de wettelijke grondslag om met toepassing van laatstgenoemd artikellid het fosfaatrecht van de uitschaarder te verhogen.[107] &lt;/p&gt;&lt;p&gt;Tenslotte nog een opfokovereenkomst. De vergelijking met pacht gaat niet op. Geen ongerechtvaardigde verrijking. Ten slotte heeft [eisers] zich op het standpunt gesteld dat zijn belang bij het kunnen beschikken over de fosfaatrechten groter is dan dat van [gedaagden]. Hoewel de rechtbank met [eisers] van oordeel is dat de gewijzigde Meststoffenwet bijzonder zuur voor hem uitpakt, is dit geen omstandigheid die aan [gedaagden] kan worden toegerekend. Weliswaar heeft het niet overdragen van de fosfaatrechten door [gedaagden] aan [eisers] nadelige gevolgen voor de exploitatie van het bedrijf van [eisers], maar het wel overdragen van de fosfaatrechten heeft vergelijkbare gevolgen voor [gedaagden]. [Gedaagden] heeft immers voldoende onderbouwd dat ook hij de fosfaatrechten nodig heeft voor het houden van jongvee en dat hij schade zal lijden als hij niet langer over de fosfaatrechten beschikt, omdat hij in dat geval fosfaatrechten van een derde zal moeten kopen of vee zal moeten verkopen. Daar komt bij dat [eisers] als gevolg van zijn keuze om het jongvee voortaan zelf op te fokken – anders dan in het verleden – fosfaatrechten nodig heeft. Dit betekent echter niet dat [eisers] aanspraak kan maken op de aan [gedaagden] toegekende fosfaatrechten. Onder die omstandigheden leidt een belangenafweging er naar het oordeel van de rechtbank evenmin toe dat [gedaagden] gehouden is om de fosfaatrechten aan [eisers] over te dragen. [108]&lt;/p&gt;&lt;h4&gt;2.12. Fosfaatrechten en pacht&lt;/h4&gt;&lt;p&gt;Al direct na de aankondiging van het fosfaatrechtenstelsel kwam er een discussie op gang over de verhouding pachter-verpachter met betrekking tot de fosfaatrechten. Sommigen pleitten voor de pachters, sommigen voor de verpachters en sommigen ‘iets’ er tussen in.[109] Inmiddels heeft het Gerechtshof Arnhem-Leeuwarden[110] in een tussenarrest geoordeeld dat de fosfaatrechten in beginsel van de pachter zijn en dat er geen reden is de rechten aan de verpachter over te dragen bij het einde van de pacht. De rechten zijn niet gebonden aan en hangen niet samen met grond of gebouwen. Alleen in het geval de verpachter langdurig bedrijfsmiddelen aan de pachter ter beschikking heeft gesteld die voor het bedrijf van de pachter van overwegend belang zijn om zijn bedrijf te kunnen exploiteren, heeft de verpachter een aanspraak op fosfaatrechten. De eisen van redelijkheid en billijkheid brengen mee dat onder bepaalde voorwaarden een verplichting tot overdracht bestaat; de wet en de gewoonte dwingen hier niet toe. De rechtvaardiging hiervoor bestaat uit drie samenhangende redenen: bedrijfsmiddelen van overwegend belang, waarde van het pachtobject na einde pacht en langdurige pachtverhouding.&lt;/p&gt;&lt;p&gt;Onder de volgende vier (cumulatieve) voorwaarden is de pachter verplicht tot overdracht van fosfaatrechten aan de verpachter:&lt;/p&gt;&lt;ul&gt;&lt;li class="streepjes"&gt;tussen verpachter en pachter bestond op 2 juli 2015 een reguliere pachtovereenkomst of een geliberaliseerde pachtovereenkomst die bij het aangaan 12 jaar of langer duurt;&lt;/li&gt;&lt;li class="streepjes"&gt;het betreft hoevepacht of pacht van minimaal 15 ha grond of pacht van een gebouw; het gebouw moet specifiek zijn ingericht voor de melkveehouderij en voor de uitoefening daarvan noodzakelijk zijn en door de verpachter ten behoeve van het bedrijf van de pachter aan de pachter ter beschikking zijn gesteld;&lt;/li&gt;&lt;li class="streepjes"&gt;de fosfaatrechten worden voor 50% toegerekend aan de gebouwen en 50% aan de grond die de pachter op 2 juli 2015 ten behoeve van het gehouden vee ten dienste stonden en naar verhouding toegerekend aan het gepachte; en &lt;/li&gt;&lt;li class="streepjes"&gt;de verpachter dient aan de pachter 50% van de marktwaarde van de over te dragen fosfaatrechten per datum einde pachtovereenkomst te betalen.&lt;/li&gt;&lt;/ul&gt;&lt;h3&gt;3. Slot&lt;/h3&gt;&lt;p&gt;Fosfaatrechten hebben, zoals blijkt uit dit overzicht, veel rechtspraak opgeleverd en zullen ook nog veel rechtspraak opleveren. Enerzijds komt dat doordat het stelsel ingrijpende gevolgen heeft voor melkveehouders en anderzijds door keuzes die de wetgever heeft gemaakt.&lt;/p&gt;</content><legacyfootnotes/><footnotes><footnote>1 Mieke Vos is jurist bij ZLTO en Willem Bruil is werkzaam bij het Instituut voor Agrarisch Recht.</footnote><footnote>2 Hoofdstuk 3 (Gebruiksnormen) van de Meststoffenwet.</footnote><footnote>3 Zie voor de voorgeschiedenis o.a. J.J.J. de Rooij, ‘Van verantwoorde groei naar een nieuw plafond’, &lt;span class="italic"&gt;TvAR&lt;/span&gt; 2015/11.</footnote><footnote>4 &lt;span class="italic"&gt;Kamerstukken II&lt;/span&gt; 2014/15, 339979, nr. 98.</footnote><footnote>5 Zie over het fosfaatreductieplan: D.W. Bruil, ‘Onder het fosfaatplafond!’ &lt;span class="italic"&gt;TvAR&lt;/span&gt; 2017/3. De aanvankelijk gekozen weg, via het verbindend verklaren van regels van de brancheorganisatie bleek niet haalbaar, althans niet op de gewenste termijn. Zie daarover H.C.E.P.J. Janssen, ‘De verbindend verklaring van landbouwvoorschriften: het heeft nogal wat voeten in de aarde’, &lt;span class="italic"&gt;TvAR&lt;/span&gt; 2017/5.</footnote><footnote>6 P. Stehouwer, ‘Het fosfaatreductieplan: inhouding geldsommen op melkgeld juridisch toelaatbaar?’, &lt;span class="italic"&gt;TvAR &lt;/span&gt;2018/1 beantwoordt deze vraag negatief. Zie: CBB 28 juni 2017, ECLI:NL:CBB:2017:294.</footnote><footnote>7 Rechtbank Den Haag 4 mei 2017, ECLI:NL:RBDHA:2017:4638, &lt;span class="italic"&gt;TvAR &lt;/span&gt;2017/5885 m.nt. D.W. Bruil. Als gevolg van deze uitspraak werden beschikkingen (onder voorbehoud) herroepen. Zie: CBB 26-04-2018, ECLI:NL:CBB:2018:207 e.a.</footnote><footnote>8 Hof Den Haag 31-10-2017, ECLI: NL: GHDHA: 2017: 3067,&lt;span class="italic"&gt; TvAR&lt;/span&gt; 2017/5905 met noot H.A. Verbakel-Van Bommel. Hierbij speelde de voorzienbaarheid van de regeling een grote rol; zie daarover: D.W. Bruil, ‘Voorzienbaarheid’, &lt;span class="italic"&gt;TvAR&lt;/span&gt; 2018/5.</footnote><footnote>9 HR 21-12-2018, ECLI:NL:HR:2018:2375, &lt;span class="italic"&gt;TvAR&lt;/span&gt; 2019/7986 m.nt. W.J.E. Van der Werf.</footnote><footnote>10 CBB 21-08-2018, ECLI:NL:CBB:2018:421.</footnote><footnote>11 CBB 21-08-2018, ECLI:NL:CBB:2018:414 e.a.</footnote><footnote>12 CBB 21-08-2018, ECLI:NL:CBB:2018:420.</footnote><footnote>13 &lt;span class="italic"&gt;Kamerstukken II&lt;/span&gt; 2017/18, 33037, nr. 252</footnote><footnote>14 &lt;span class="italic"&gt;Stb&lt;/span&gt;. 2017, 522.</footnote><footnote>15 Nieuwe bedrijven, overheidsmaatregelen (&lt;span class="italic"&gt;Stb.&lt;/span&gt; 2017, 521). Een melding moest worden gedaan voor 1 april 2018 (&lt;span class="italic"&gt;Stcrt&lt;/span&gt;. 2017, nr. 69891).</footnote><footnote>16 &lt;span class="italic"&gt;Kamerstukken II&lt;/span&gt; 2017/18, 33037, nr. 281. Op dat moment hadden zich zo’n 800 knelgevallen gemeld.</footnote><footnote>17 &lt;span class="italic"&gt;Kamerstukken II&lt;/span&gt; 2018/19, 35208, nr. 2. De Wet van 5 juni 2019 tot wijziging van de Meststoffenwet in verband met tijdelijke verhoging van het afromingspercentage bij overgang van een fosfaatrecht (&lt;span class="italic"&gt;Stb.&lt;/span&gt; 2019, 212) is op 13 juni 2019 in werking getreden.</footnote><footnote>18 Voortgangsrapportage Handhaving en Uitvoering Mestbeleid 2018. Bijlage bij &lt;span class="italic"&gt;Kamerstukken II&lt;/span&gt; 2018/19, 33037, nr. 358.</footnote><footnote>19 Hof Den Haag, 31-10-2017, ECLI:NL:GHDHA:2017:3072 en HR 21-12-2018, ECLI:NL:HR:2018:2374.</footnote><footnote>20 CBB 27-08-2019, ECLI:NL:CBB:2019:375.</footnote><footnote>21 CBB 17-10-2018, ECLI:NL:CBB:2018:523.</footnote><footnote>22 Appellante heeft na 2 juli 2015 grote investeringen van circa € 870.000, - gedaan in vergaande uitbreiding van haar melkveebedrijf. Zij zag geen aanleiding om af te zien van haar plannen ondanks het voorzienbare risico dat de op 2 juli 2015 publiekelijk aangekondigde productiebeperkende maatregelen het rendement van de investering in de (toen nog) te realiseren stal onder druk zou zetten. Dat appellante zich al sinds 2006 in een traject bevond om de verplaatsing en uitbreiding te realiseren en dat zij hiervoor al circa € 100.000, - aan advieskosten heeft gemaakt, maakt dit niet anders. Dat zij uit bedrijfsmatig oogpunt gehouden was te investeren in een nieuwe, grotere stal na 2 juli 2015, heeft zij niet onderbouwd. CBB 06-08-2019, ECLI:NL:CBB:2019:330.</footnote><footnote>23 Art. 72b, eerste lid, Uitvoeringsbesluit Meststoffenwet.</footnote><footnote>24 Het eerste lid is niet van toepassing op een bedrijf waarvan de productie van dierlijke meststoffen door melkvee in kilogrammen fosfaat in het kalenderjaar 2015, verminderd met de fosfaatruimte in dat kalenderjaar, negatief of nul is. (tweede lid). Voor de definitie van fosfaatruimte zie art. 1, eerste lid, onder kk, Meststoffenwet.</footnote><footnote>25 Art. 72b, derde lid.</footnote><footnote>26 CBB 14-05-2019, ECLI:NL:CBB:2019:198 (overloopparkeerterrein telt niet mee); Grondmonster deels afkomstig van bouwland derde maakt de analyse onbruikbaar als bewijs. CBB 14-05-2019, ECLI:NL:CBB:2019:199.</footnote><footnote>27 CBB 20-08-2019, ECLI:NL:CBB:2019:361.</footnote><footnote>28 CBB 20-08-2019, ECLI:NL:CBB:2019:362</footnote><footnote>29 Art. 1, eerste lid, onder w, Msw.</footnote><footnote>30 CBB 25-06-2019, ECLI:NL:CBB:2019:254; zie ook: ECLI:NL:CBB:2019:255.</footnote><footnote>31 CBB 06-08-2019, ECLI:NL:CBB:2019:339</footnote><footnote>32 CBB 13-08-2019, ECLI:NL:CBB:2019:341.</footnote><footnote>33 CBB 27-08-2019, ECLI:NL:CBB:2019:376.</footnote><footnote>34 Zie de annotatie van H.A. Verbakel-Van Bommel bij College van Beroep voor het bedrijfsleven 14 mei 2019. ECLI:NL:CBB:2019:197. Mts/Staat, &lt;span class="italic"&gt;TvAR &lt;/span&gt;2019/7991.</footnote><footnote>35 Zie: CBB 13-08-2019, ECLI:NL:CBB:2019:355; medicijngebruik: CBB 14-05-2019, ECLI:NL:CBB:2019:197; separatiemelk: CBB 14-05-2019, ECLI:NL:CBB:2019:200; verkoop aan huis: CBB 29-04-2019, ECLI:NL:CBB:2019:252; antibiotica: CBB 02-07-2019, ECLI:NL:CBB:2019:258.</footnote><footnote>36 CBB 09-07-2019, ECLI:NL:CBB:2019:278 (beroep gegrond).</footnote><footnote>37 Beroep gegrond. CBB 09-07-2019, ECLI:NL:CBB:2019:280.</footnote><footnote>38 Beroep gegrond. CBB 09-07-2019, ECLI:NL:CBB:2019:282</footnote><footnote>39 CBB 23-07-2019, ECLI:NL:CBB:2019:297. Zie ook CBB 25-06-2019, ECLI:NL:CBB:2019:248.</footnote><footnote>40 Appellante voert aan dat verweerder bij het berekenen van de fosfaatrechten is uitgegaan van een te lage totale melkproductie in 2015. Vaststaat evenwel dat bij de vaststelling van de totale melkproductie in 2015 reeds rekening is gehouden met de vervoederde melk. Voor een (verdere) verhoging van de totale melkproductie in 2015 is door appellante onvoldoende bewijs overgelegd. CBB 20-08-2019, ECLI:NL:CBB:2019:359.</footnote><footnote>41 CBB 27-08-2019, ECLI:NL:CBB:2019:367; CBB 27-08-2019, ECLI:NL:CBB:2019:368; CBB 27-08-2019, ECLI:NL:CBB:2019:371.</footnote><footnote>42 CBB 28-05-2019, ECLI:NL:CBB:2019:220; CBB 30-07-2019, ECLI:NL:CBB:2019:319.</footnote><footnote>43 Zie: J.J.J. de Rooij, ‘Knelgevallen en fosfaatrechten: tussen hoop en vrees’, &lt;span class="italic"&gt;TvAR&lt;/span&gt; 2018/2.</footnote><footnote>44 Nu art. 23, zesde lid.</footnote><footnote>45 Van deze laatste categorie zijn geen uitspraken bekend.</footnote><footnote>46 Art. 72 Uitvoeringsregeling Meststoffenwet.</footnote><footnote>47 Art. 72a. Van de tweede categorie zijn ons geen uitspraken bekend.</footnote><footnote>48 Bijvoorbeeld: CBB 07-06-2018, ECLI:NL:CBB:2018:253; CBB 30-05-2018, ECLI:NL:CBB:2018:280; CBB 02-05-2018, ECLI:NL:CBB:2018:135. Voorts: CBB 25-04-2018, ECLI:NL:CBB:2018:133. Zie ook ECLI:NL:CBB:2018:132, inzake de omzetting van varkensrechten.</footnote><footnote>49 CBB 30-08-2018, ECLI:NL:CBB:2018:494.</footnote><footnote>50 CBB 9-01-2019, ECLI:NL:CBB:2019:2, &lt;span class="italic"&gt;TvAR&lt;/span&gt; 2019/5969 – 5974, m.nt. D.W. Bruil, inzake de eisen aan startende bedrijven.</footnote><footnote>51 CBB 16-07-2019, ECLI:NL:CBB:2019:285.</footnote><footnote>52 CBB 25-06-2019, ECLI:NL:CBB:2019:246.</footnote><footnote>53 CBB 21-06-2019, ECLI:NL:CBB:2019:290.</footnote><footnote>54 CBB 22-05-2019, ECLI:NL:CBB:2019:226.</footnote><footnote>55 CBB 25-06-2019, ECLI:NL:CBB:2019:248.</footnote><footnote>56 CBB 09-07-2019, ECLI:NL:CBB:2019:273. Zie ook ECLI:NL:CBB:2019:274, ECLI:NL:CBB:2019:276, ECLI:NL:CBB:2019:277; CBB 16-07-2019, ECLI:NL:CBB:2019:289.</footnote><footnote>57 CBB 23-07-2019, ECLI:NL:CBB:2019:295.</footnote><footnote>58 CBB 06-08-2019, ECLI:NL:CBB:2019:332.</footnote><footnote>59 CBB 06-08-2019, ECLI:NL:CBB:2019:337.</footnote><footnote>60 CBB 27-08-2019, ECLI:NL:CBB:2019:373.</footnote><footnote>61 Zelf in de zaak voorzien door onder herroeping van het primaire besluit het fosfaatrecht vast te stellen op 5.968 kg. CBB 06-08-2019, ECLI:NL:CBB:2019:336.</footnote><footnote>62 CBB 06-08-2019, ECLI:NL:CBB:2019:335.</footnote><footnote>63 CBB 27-08-2019, ECLI:NL:CBB:2019:376.</footnote><footnote>64 C(2017) 8483 definitief.</footnote><footnote>65 CBB 23-07-2019, ECLI:NL:CBB:2019:301.</footnote><footnote>66 CBB 20-08-2019, ECLI:NL:CBB:2019:360.</footnote><footnote>67 Zie in algemene zin ook: R. Ligtvoet, ‘Eigendom in de agrarische sector: geen rustig bezit’, &lt;span class="italic"&gt;TvAR&lt;/span&gt; 2019/3.</footnote><footnote>68 CBB 17-10-2018, ECLI:NL:CBB:2018:522.</footnote><footnote>69 CBB, 9 januari 2019, ECLI:NL:CBB:2019:1-7, &lt;span class="italic"&gt;TvAR&lt;/span&gt; 2019/5968 – 5974, m.nt. D.W. Bruil.</footnote><footnote>70 Een van de punten was dat er geen mogelijkheid bestaat om varkensrechten om te zetten in fosfaatrechten (art., 33A Mw). In een ander geval werd deze onmogelijkheid als gegeven aanvaard door het CBB: CBB 16-07-2019, ECLI:NL:CBB:2019:288 (geen vertrouwen).</footnote><footnote>71 ECLI:NL:CBB:2019:291</footnote><footnote>72 Zie D.W. Bruil, ‘Voorzienbaarheid’,&lt;span class="italic"&gt; TvAR &lt;/span&gt;2018/5.</footnote><footnote>73 CBB 13-08-2019, ECLI:NL:CBB:2019:354.</footnote><footnote>74 CBB 13-08-2019, ECLI:NL:CBB:2019:355.</footnote><footnote>75 CBB 23-07-2019, ECLI:NL:CBB:2019:291.</footnote><footnote>76 CBB 30-07-2019, ECLI:NL:CBB:2019:320.</footnote><footnote>77 CBB 30-07-2019, ECLI:NL:CBB:2019:325.</footnote><footnote>78 CBB 3-07-2019, ECLI:NL:CBB:2019:326.</footnote><footnote>79 CBB 06-08-2019, ECLI:NL:CBB:2019:334.</footnote><footnote>80 CBB 06-08-2019, ECLI:NL:CBB:2019:333.</footnote><footnote>81 CBB 06-08-2019, ECLI:NL:CBB:2019:331.</footnote><footnote>82 CBB 06-08-2019, ECLI:NL:CBB:2019:338.</footnote><footnote>83 CBB 13-08-2019, ECLI:NL:CBB:2019:354.</footnote><footnote>84 CBB 13-08-2019, ECLI:NL:CBB:2019:355.</footnote><footnote>85 CBB 20-08-2019, ECLI:NL:CBB:2019:358.</footnote><footnote>86 CBB 27-08-2019, ECLI:NL:CBB:2019:367; CBB 27-08-2019, ECLI:NL:CBB:2019:368.</footnote><footnote>87 CBB 27-08-2019, ECLI:NL:CBB:2019:369.</footnote><footnote>88 CBB 27-08-2019, ECLI:NL:CBB:2019:370.</footnote><footnote>89 CBB 27-08-2019, ECLI:NL:CBB:2019:371.</footnote><footnote>90 CBB 27-08-2019, ECLI:NL:CBB:2019:372.</footnote><footnote>91 Met een verwijzing naar ECLI:NL:CBB:2019:6; CBB 27-08-2019, ECLI:NL:CBB:2019:374.</footnote><footnote>92 CBB 17-10-2018, ECLI:NL:CBB:2018:523.</footnote><footnote>93 &lt;span class="italic"&gt;Stcrt&lt;/span&gt;. 2018, nr. 38996.</footnote><footnote>94 D.W. Bruil, ‘Fosfaatrechten blijven lastig’, &lt;span class="italic"&gt;TvAR&lt;/span&gt; 2018/9 en (uitgebreider) R. Ligtvoet, ‘Fosfaatrechten voor vleesveehouders: trek de keutel maar weer in’, &lt;span class="italic"&gt;TvAR&lt;/span&gt; 2018/11.</footnote><footnote>95 CBB 16 april 2019, ECLI:NL:CBB:2019:139 (Jongvleesvee) &lt;span class="italic"&gt;TvAR&lt;/span&gt; 2019/7987 m.nt. R. Ligtvoet. Zie voorts: CBB 16 april 2019, ECLI:NL:CBB:2019:140, CBB 16 april 2019 en ECLI:NL:CBB:2019:141. CBB 25-06-2019, ECLI:NL:CBB:2019:244: De bestemming die een dier op de peildatum had, is dus bepalend voor de vraag of het dier moet worden aangemerkt als melkvee en meer in het bijzonder als vrouwelijk opfokkalf voor de vleesveehouderij, en bijgevolg moet worden betrokken bij het vaststellen van het fosfaatrecht. Of die bestemming na de peildatum wijzigt, is niet relevant. In beginsel geldt daarbij de registratie van het dier op de peildatum als uitgangspunt, mits de dieren krachtens de art. 4, 96 en 111 van de Gezondheids- en welzijnswet voor dieren zijn geregistreerd.</footnote><footnote>96 &lt;span class="italic"&gt;Stcrt&lt;/span&gt;. 2018, nr. 60129.</footnote><footnote>97 CBB 12-11-2018, ECLI:NL:CBB:2018:589, ECLI:NL:CBB:2018:590, ECLI:NL:CBB:2018:591, ECLI:NL:CBB:2018:592.</footnote><footnote>98 Ook de Fosfaatreductieregeling had er een (art. 11 Regeling fosfaatreductieplan 2017): zie CBB 15-12-2017, ECLI:NL:CBB:2017:485 (te laat ingediend).</footnote><footnote>99 Art. 23, vijfde lid, Mw.</footnote><footnote>100 Zie Rechtbank Noord-Nederland, 14 maart 2018, ECLI:NL:RBNNE:2018:1150 (In-/uitscharing) (&lt;span class="italic"&gt;TvAR&lt;/span&gt; 2018/5928 m.nt. D.W. Bruil.</footnote><footnote>101 Rechtbank Noord-Nederland 28-03-2018, ECLI:NL:RBNNE:2018:1107, &lt;span class="italic"&gt;TvAR&lt;/span&gt; 2018/5929 m.nt. D.W. Bruil. Zie ook: Rechtbank Noord-Nederland 18-07-2018, ECLI:NL:RBNNE:2018:2809; Rechtbank Noord-Holland, 16-10-2018, ECLI:NL:RBNHO:2018:8921; Rechtbank Gelderland 20-12-2018, ECLI:NL:RBGEL:2018:5761.</footnote><footnote>102 Rechtbank Noord-Nederland, 29 maart 2018, ECLI:NL:RBNNE:2018:1221 (Opfokovereenkomst) &lt;span class="italic"&gt;TvAR &lt;/span&gt;2018/5930 m.nt. D.W. Bruil.</footnote><footnote>103 Rechtbank Midden-Nederland 30-07-2018, ECLI:NL:RBMNE:2018:3645.</footnote><footnote>104 Rechtbank Oost-Brabant 03-10-2018, ECLI:NL:RBOBR:2018:4806.; Rechtbank Gelderland 01-10-2018, ECLI:NL:RBGEL:2018:4154; Rechtbank Overijssel 03-10-2018, ECLI:NL:RBOVE:2018:4113; Rechtbank Overijssel 20-09-2018, ECLI:NL:RBOVE:2018:2711.</footnote><footnote>105 Rechtbank Noord-Nederland 07-11-2018, ECLI:NL:RBNNE:2018:4703.</footnote><footnote>106 Rechtbank Overijssel 09-01-2019, ECLI:NL:RBOVE:2019:565.</footnote><footnote>107 CBB 02-07-2019, ECLI:NL:CBB:2019:260. Zie ook: CBB 02-07-2019, ECLI:NL:CBB:2019:265; CBB 02-07-2019, ECLI:NL:CBB:2019:268 en CBB 02-07-2019, ECLI:NL:CBB:2019:269.</footnote><footnote>108 Rechtbank Den Haag 14-08-2019, ECLI:NL:RBDHA:2019:8409.</footnote><footnote>109 Zie: D.W. Bruil, ‘Pacht en fosfaatrechten’, &lt;span class="italic"&gt;TvAR&lt;/span&gt; 2016/9; H.A. Verbakel-Van Bommel en G.M.F. Snijders, ‘Fosfaatrechten en pacht; een eerste verkenning’, &lt;span class="italic"&gt;TvAR&lt;/span&gt; 2018/1; P.J. van der Eijk en J.G. Meijer, ‘Pacht en fosfaatrechten; een eerste reactie’, &lt;span class="italic"&gt;TvAR&lt;/span&gt; 2018/3; F. A. van Lynden, ‘Reactie op artikel ‘Fosfaatrechten en pacht; een eerste verkenning’, &lt;span class="italic"&gt;TvAR&lt;/span&gt; 2018/3, met een nawoord van Verbakel en Snijders; J.J. Morra, ‘Een alternatieve verdeling van fosfaatrechten tussen pachters en verpachters’, &lt;span class="italic"&gt;TvAR&lt;/span&gt; 2018/7-8.</footnote><footnote>110 Gerechtshof Arnhem-Leeuwarden 26 maart 2019, ECLI:NL:GHARL:2019:2544. &lt;span class="italic"&gt;TvAR&lt;/span&gt; 2019/5982.</footnote></footnotes><auteurs>mr. dr. W.A.M. Vos-van der Linden en prof. mr. D.W. Bruil</auteurs><published>2019-10-08 12:45:10</published><modified>2019-10-08 16:34:06</modified><editiondate>2019-10-08</editiondate><htmlpath>https://denhollander.info/artikel/15751</htmlpath></article>
</articles></edition>
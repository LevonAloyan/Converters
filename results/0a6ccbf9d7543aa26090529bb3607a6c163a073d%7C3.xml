<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2000</searchword><id>4783</id><udhid>UDH:TvAR/4783</udhid><titel>Zuyderduin / Van Ravensteyn c.s. (TvAR 2000/5027)</titel><searchwords><searchword>TvAR 7/8/2000</searchword><searchword>TvAR 2000/5027</searchword><searchword>UDH:TvAR/4783</searchword></searchwords><attachments><attachment><name>2000_nr 78_Rechtspraak_5027.pdf</name><extention>pdf</extention><url>https://denhollander.info/download/4725/ci</url></attachment></attachments><inleiding>[Pachtwet art. 11]&#13;
&#13;
Schriftelijke pachtovereenkomst met betrekking&#13;
tot hoeve van 4 ha sinds 6 februari&#13;
1961 en ingebruikgeving van 2.59.00 ha&#13;
ernaast gelegen land met ingang van 1965.&#13;
Indien een object dat voorwerp is van een&#13;
mondelinge pacht(wijzigings)overeenkomst&#13;
een andere eigenaar krijgt, kan de pachter&#13;
een vordering tot schriftelijke vastlegging&#13;
van die overeenkomst of tegen de oude&#13;
eigenaar of tegen de nieuwe eigenaar of&#13;
tegen beiden aanhangig maken.&#13;
In casu is de omstandigheid dat de tegenprestatie&#13;
op een gegeven moment is&#13;
verhoogd, op zichzelf onvoldoende om de&#13;
conclusie te kunnen dragen dat die verhoging&#13;
geacht moet worden betrekking te&#13;
hebben op een vergroting van het pachtobject.&#13;
Pachter heeft op een gegeven moment&#13;
de overeenkomst inzake de hoeve van 4 ha&#13;
ter goedkeuring ingezonden omdat, zo voert&#13;
hij aan, hij zekerheid wilde hebben waar hij&#13;
met die hoeve aan toe was. Tegen die achtergrond&#13;
is niet logisch dat hij die zekerheid&#13;
dan ook niet zou hebben gewild ten aanzien&#13;
van de 2.59.00 ha; hij heeft toen echter niet&#13;
alleen geen schriftelijke vastlegging gevorderd&#13;
van de thans door hem gestelde pachtwijzigingsovereenkomst&#13;
(vergroting met die&#13;
2.59.00 ha) en zelfs niet aan de toenmalige&#13;
eigenaar gevraagd of deze aan die opschriftstelling&#13;
wilde meewerken.&#13;
Meer blijven betalen dan de door de grondkamer&#13;
goedgekeurde pachtprijs is op zichzelf&#13;
onvoldoende voor de conclusie dat dit&#13;
meerdere gold voor 2.59.00 ha, laat staan&#13;
dat dit is overeengekomen. Een afspraak tot&#13;
een pachtwijzigingsovereenkomst volgt niet&#13;
uit het door appellant aangevoerde; hij&#13;
draagt de bewijslast van zijn stellingen&#13;
maar heeft slechts een (te) vaag bewijsaanbod&#13;
gedaan waaraan het hof voorbijgaat.</inleiding><content>ARREST IN DE ZAAK VAN:&#13;
Jacob Zuyderduin te Leidschendam,&#13;
appellant,&#13;
procureur: mr. J.M. Bosnak,&#13;
tegen:&#13;
1 Catharina Elisabeth van Ravesteyn te&#13;
Leidschendam,&#13;
geïntimeerde,&#13;
procureur: mr. B. Peek,&#13;
2 Adriaan Hendrik van Ravesteyn te Delft,&#13;
geïntimeerde,&#13;
niet verschenen,&#13;
3 Willem van Ravesteyn te Leidschendam,&#13;
geïntimeerde,&#13;
procureur: mr. J.M.J. Huver.&#13;
1 Het geding in eerste aanleg&#13;
De pachtkamer van het kantongerecht te&#13;
’s-Gravenhage heeft op 7 november 1995 tussen&#13;
partijen een vonnis gewezen, dat in fotokopie&#13;
aan dit arrest is gehecht en naar de&#13;
inhoud waarvan wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: Zuyderduin&#13;
– is bij exploten van 27 en 28 november&#13;
1995, met gelijktijdige dagvaarding van&#13;
geïntimeerden – hierna ook te noemen: Van&#13;
Ravesteyn c.s. – voor dit hof, in hoger beroep&#13;
gekomen van genoemd vonnis, waarbij de&#13;
vordering van Zuyderduin tot schriftelijke&#13;
vastlegging van een pachtovereenkomst is afgewezen.&#13;
2.2 Bij memorie van grieven zijn na te melden&#13;
grieven aangevoerd, met conclusie dat het hof&#13;
het vonnis, waarvan beroep, zal vernietigen en&#13;
de vorderingen van Zuyderduin alsnog zal toewijzen,&#13;
met veroordeling van Van Ravesteyn&#13;
c.s. in de proceskosten van beide instanties.&#13;
2.3 Geïntimeerde sub 2 is in hoger beroep niet&#13;
verschenen; tegen hem is verstek verleend.&#13;
Geïntimeerde sub 3 is wel in hoger beroep&#13;
verschenen, doch heeft niet van antwoord&#13;
gediend.&#13;
2.4 Door geïntimeerde sub 1 is bij memorie&#13;
van antwoord verweer gevoerd met conclusie&#13;
dat het hof het vonnis, waarvan beroep, zal&#13;
bekrachtigen, met veroordeling van Zuyderduin&#13;
in de kosten van het hoger beroep.&#13;
2.5 Daarna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
De grieven luiden:&#13;
I. Ten onrechte heeft de pachtkamer van het&#13;
kantongerecht overwogen zoals zij heeft gedaan&#13;
in rechtsoverweging 4 van het vonnis,&#13;
waarvan beroep.&#13;
II. Ten onrechte heeft de pachtkamer van het&#13;
kantongerecht overwogen zoals zij heeft gedaan&#13;
in rechtsoverweging 5 van het vonnis,&#13;
waarvan beroep.&#13;
III. Ten onrechte heeft de pachtkamer van het&#13;
kantongerecht overwogen zoals zij heeft&#13;
gedaan in de rechtsoverwegingen 6 en 7 van&#13;
het vonnis, waarvan beroep.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– Van Ravesteyn c.s. zijn samen gerechtigd in&#13;
de onverdeelde nalatenschap van hun op&#13;
24 maart 1971 overleden vader Adriaan&#13;
Hendrik van Ravesteyn senior;&#13;
– tot die nalatenschap behoren de volgende&#13;
percelen grond:&#13;
gemeente Stompwijk, sectie H, nr. 1647,&#13;
groot 0.33.00 ha;&#13;
gemeente Stompwijk, sectie H, nr. 1648,&#13;
groot 2.26.00 ha;&#13;
gemeente Stompwijk, sectie H. nrs. 1720,&#13;
1645 (thans 2358) en 1850 gedeeltelijk,&#13;
tezamen groot ongeveer 4 ha;&#13;
– wijlen Van Ravesteyn heeft laatstgenoemde&#13;
oppervlakte van ongeveer 4 ha met daarop&#13;
staande woning en overige opstallen bij notariële&#13;
akte van 3 februari 1961 verhuurd aan&#13;
Zuyderduin, zulks om gebruikt te worden&#13;
overeenkomstig de bestemming daarvan, te&#13;
weten woning, stalling voor paarden, moestuin,&#13;
weidegrond en paardentrainingscentum,&#13;
zulks voor een huurprijs van ƒ 3.600 per jaar&#13;
vermeerderd met de helft van de door Zuyderduin&#13;
te behalen netto-winst voor zover&#13;
uitgaande boven ƒ 5.000,– per jaar;&#13;
– deze overeenkomst is aangegaan voor het&#13;
tijdvak van 6 februari 1961 tot en met&#13;
31 december 1964, doch nadien verlengd;&#13;
– Zuyderduin heeft op 26 juli 1977 voormelde&#13;
overeenkomst ter toetsing en goedkeuring&#13;
ingezonden aan de grondkamer voor Zuid-&#13;
Holland, die de overeenkomst heeft aangemerkt&#13;
als een pachtovereenkomst, deze bij&#13;
beschikking van 2 juni 1978 op een aantal&#13;
punten (waaronder de overeengekomen tegenprestatie)&#13;
bindend heeft gewijzigd, alsmede de&#13;
pachtduur heeft bepaald op 12 jaar en de&#13;
pachtovereenkomst vervolgens heeft goedgekeurd,&#13;
daarbij verstaande dat de duur van&#13;
12 jaar is ingegaan op 6 februari 1978;&#13;
– Van Ravesteyn c.s. hebben in verband met&#13;
het door Zuyderduin bereiken van de 65-jarige&#13;
leeftijd voormelde pachtovereenkomst bij&#13;
deurwaardersexploot van 30 juni 1994 opgezegd&#13;
per 6 februari 1996;&#13;
– de percelen H 1647 en 1648 liggen aansluitend&#13;
aan de overige hiervoor genoemde percelen;&#13;
wijlen Van Ravesteyn heeft deze twee&#13;
percelen eerst later – waarschijnlijk in 1963 –&#13;
in eigendom verworven en deze op diens verzoek&#13;
met ingang van 1965, althans in 1965,&#13;
ook aan Zuyderduin in gebruik gegeven.&#13;
5 Beoordeling van het geschil in&#13;
hoger beroep&#13;
5.1 Geïntimeerde sub 1 voert bij memorie van&#13;
antwoord aan dat de grond in geschil op&#13;
29 oktober 1996 in het openbaar is verkocht&#13;
en dat, nu Van Ravesteyn c.s. na de levering&#13;
van de grond aan de koper geen eigenaren van&#13;
die grond meer zijn, Zuyderduin zijn vordering&#13;
tot schriftelijke vastlegging van een pachtovereenkomst&#13;
tegen de nieuwe eigenaar moet&#13;
instellen; om die reden, aldus appellante sub 1,&#13;
moet Zuyderduin niet-ontvankelijk in zijn&#13;
tegen Van Ravesteyn c.s. ingestelde vordering&#13;
worden verklaard, althans moet hem deswege&#13;
die vordering worden ontzegd.&#13;
5.2 Het hof kan geïntimeerde sub 1 in vorenbedoelde&#13;
redenering evenwel niet volgen. Het&#13;
staat een eiser in zulk een geval vrij om zijn&#13;
vordering hetzij tegen de oude, hetzij tegen de&#13;
nieuwe eigenaar, hetzij tegen beiden aanhangig&#13;
te maken. In casu had Zuyderduin zijn&#13;
litigieuze vordering al aanhangig gemaakt&#13;
toen Van Ravesteyn c.s. nog eigenaren van de&#13;
grond in geschil waren en de enkele omstan-&#13;
digheid dat laatstgenoemden gedurende het&#13;
geding die grond in eigendom aan een derde&#13;
hebben overgedragen, brengt in zijn ontvankelijkheid&#13;
geen enkele verandering.&#13;
5.3 Het hof is met de pachtkamer van het kantongerecht&#13;
van oordeel dat de omstandigheid&#13;
dat de in 1961 overeengekomen tegenprestatie&#13;
van ƒ 3.600,– in 1965 in forse mate is verhoogd,&#13;
zulks tot ƒ 5.280,– per jaar, op zichzelf&#13;
onvoldoende is om de conclusie te kunnen&#13;
dragen dat die verhoging geacht moet worden&#13;
betrekking te hebben op de vergroting van het&#13;
pachtobject met de percelen H 1647 en 1648.&#13;
Dit klemt te meer, nu op 31 december 1964 de&#13;
overeengekomen gebruiksduur was verstreken&#13;
en het op zichzelf niet onaannemelijk is&#13;
dat wijlen Van Ravesteyn een verlenging van&#13;
die gebruiksduur gepaard wilde laten gaan&#13;
met een (forse) verhoging van de tegenprestatie.&#13;
Grief I is mitsdien ongegrond.&#13;
5.4 Ook grief II faalt. Zuyderduin geeft zelf&#13;
aan dat hij de op 3 februari 1961 gesloten&#13;
overeenkomst aan de grondkamer ter goedkeuring&#13;
heeft ingezonden omdat hij zekerheid&#13;
wilde hebben met betrekking tot de vraag&#13;
waar hij met de percelen H 1720, 1645 en&#13;
1850 aan toe was. Tegen de achtergrond daarvan&#13;
komt het dan onlogisch voor dat hij die&#13;
zekerheid niet ook ten aanzien van de percelen&#13;
H 1647 en 1648 zou hebben gewild indien&#13;
hij van oordeel was dat de overeenkomst ook&#13;
op die percelen betrekking had. Hij heeft echter&#13;
toen niet alleen ter zake geen schriftelijke&#13;
vastlegging van de thans door hem gestelde&#13;
pacht(wijzigings)overeenkomst gevorderd, maar&#13;
– naar uit het bij conclusie van repliek onder&#13;
punt 5 gestelde kan worden afgeleid – kennelijk&#13;
niet eens aan Van Ravesteyn c.s. gevraagd&#13;
of dezen in der minne aan het op schrift stellen&#13;
van een pacht(wijzigings)overeenkomst&#13;
met betrekking tot de percelen H 1647 en&#13;
1648 wilden meewerken.&#13;
5.5 In de met grief III bestreden overweging&#13;
van het vonnis, waarvan beroep, wordt melding&#13;
gemaakt van een pachtcontract van&#13;
3 februari 1971. Dit is overduidelijk een – ook&#13;
voor Zuyderduin kenbare – misslag: bedoeld&#13;
is natuurlijk de overeenkomst van 3 februari&#13;
1961. Op zichzelf terecht overweegt de pachtkamer&#13;
van het kantongerecht dat in die overeenkomst&#13;
op geen enkele manier wordt verwezen&#13;
naar de percelen H 1647 en 1648, maar&#13;
dat is ook vanzelfsprekend nu die percelen op&#13;
3 februari 1961 nog geen eigendom van wijlen&#13;
Van Ravesteyn waren; daaruit kan dan ook&#13;
geen voor het onderhavige geschil van belang&#13;
zijnde conclusie worden getrokken.&#13;
5.6 Met Zuyderduin is het hof van oordeel dat&#13;
de pachtkamer van het kantongerecht uit het&#13;
verschil in bedrag tussen de door de grondkamer&#13;
bepaalde pachtprijs en het door Zuyderduin&#13;
in feite betaalde bedrag een onlogische&#13;
en onbegrijpelijke conclusie trekt en in&#13;
zoverre is grief III dan ook gegrond. Dit&#13;
brengt echter nog niet mede dat reeds daarom&#13;
het vonnis, waarvan beroep, niet in stand zou&#13;
kunnen blijven.&#13;
5.7 Uit het ten processe aangevoerde volgt,&#13;
dat de grondkamer de pachtprijs voor de percelen&#13;
H 1720, 1645 en 1850 ged. voor de&#13;
pachtjaren 1978 en volgende heeft bepaald op&#13;
ƒ 4.210,– totaal per jaar en dat Zuyderduin in&#13;
afwijking daarvan een bedrag van ƒ 5.280,– in&#13;
totaal per jaar is blijven betalen. Deze omstandigheid&#13;
is op zichzelf echter onvoldoende om&#13;
daaruit te kunnen afleiden dat het verschil&#13;
tussen beide bedragen gold als tegenprestatie&#13;
voor het gebruik van de percelen H 1647 en&#13;
1648, laat staan als aanwijzing dat het desbetreffende&#13;
bedrag dan wel een ander bedrag als&#13;
tegenprestatie voor bedoeld gebruik tussen&#13;
partijen is overeengekomen.&#13;
5.8 De verklaring die Zuyderduin in hoger&#13;
beroep geeft voor het door hem blijven betalen&#13;
van een bedrag van ƒ 5.280,– per jaar (zijnde&#13;
ƒ 1.070,– in plaats van ƒ 1.680,– meer dan&#13;
het door de grondkamer bepaalde bedrag van&#13;
ƒ 4.210,–), te weten dat dit geschiedde als –&#13;
gedeeltelijke – compensatie voor in het verleden&#13;
teveel betaalde pacht, wijst evenmin op&#13;
een tussen partijen ten aanzien van de grond&#13;
in geschil gemaakte afspraak en doet aan als&#13;
iets dat pas in een vergevorderd stadium van&#13;
het geding, zulks pour le besoin de la cause, is&#13;
bedacht. Het hof gaat daaraan dan ook voorbij.&#13;
5.9 Zuyderduin draagt de bewijslast van zijn&#13;
stellingen, zijnde niet genoegzaam gebleken&#13;
van feiten en omstandigheden die tot een&#13;
andere bewijslastverdeling zouden moeten leiden.&#13;
In eerste aanleg heeft hij echter slechts&#13;
een algemeen en uiterst vaag bewijsaanbod&#13;
gedaan, waaraan de pachtkamer van het kantongerecht&#13;
terecht is voorbijgegaan.&#13;
5.10 Het vorenstaande brengt dat ook grief III&#13;
geen doel kan treffen.&#13;
5.11 Het hof acht het in hoger beroep door&#13;
Zuyderduin gedane bewijsaanbod ook te ongespecificeerd&#13;
en te vaag; het gaat derhalve&#13;
daaraan voorbij.&#13;
6 Slotsom&#13;
Nu geen van de grieven kan leiden tot vernietiging&#13;
van het vonnis, waarvan beroep, moet&#13;
dat vonnis worden bekrachtigd.&#13;
Zuyderduin moet als de ook in hoger beroep&#13;
in het ongelijk gestelde partij worden veroordeeld&#13;
in de kosten van dat beroep.&#13;
7 Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht te ’s-Gravenhage tussen partijen&#13;
gewezen vonnis van 7 november 1995,&#13;
waarvan beroep:&#13;
veroordeelt Zuyderduin in de in hoger beroep&#13;
tussen partijen gevallen proceskosten, aan de&#13;
zijde van Van Ravesteyn c.s. tot heden&#13;
begroot ten aanzien van geïntimeerde sub 1&#13;
op ƒ 420,– voor verschotten en ƒ 1.700,– voor&#13;
salaris van de procureur, ten aanzien van geïntimeerde&#13;
sub 2 op nihil en ten aanzien van&#13;
geïntimeerde sub 3 op ƒ 420,– voor verschotten.</content><legacyfootnotes/><footnotes><footnote/></footnotes><auteurs/><published>2000-07-01 00:00:00</published><modified>1996-11-05 00:00:00</modified><editiondate>2000-07-01</editiondate><htmlpath>https://denhollander.info/artikel/4783</htmlpath></article>
</articles></edition>
<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1985</searchword><id>6384</id><udhid>UDH:TvAR/6384</udhid><titel>De departementale herindeling van 1982 in het kader van de reorganisatie van de rijksdienst</titel><searchwords><searchword>TvAR 5/1985</searchword><searchword>UDH:TvAR/6384</searchword></searchwords><attachments><attachment><name>1985_nr 5_Artikel_Haan.pdf</name><extention>pdf</extention><url>https://denhollander.info/download/6166/ci</url></attachment></attachments><inleiding>1. INLEIDING&#13;
Preadvies&#13;
Nu ik voor de tweede keer in mijn leven iets moet schrijven over de departementale&#13;
herindeling in het kader van de reorganisatie van de rijksdienst, heb ik er uiteraard&#13;
behoefte aan terug te grijpen op hetgeen daarover in eerste instantie is gezegd. Op&#13;
gevaar af daarmee, gelijk de heer Carmiggelt, te gaan citeren uit eigen werk. Het&#13;
betreft de volgende passage in het preadvies over de coördinatie van de administratieve&#13;
wetgeving inzake onroerend goed1 van 1973:&#13;
'Hoewel met enige aarzeling geef ik daarom de voorkeur aan een omzetting van&#13;
het huidige ministerie van Landbouw en Visserij in een ministerie van Landbouw,&#13;
Landinrichting en Natuurbeheer.&#13;
Die aarzeling komt voort uit de machtsconcentratie die zich t.a.v. inrichting&#13;
en beheer van landelijke gebieden dan bij één ministerie voordoet, waar sommigen&#13;
wel bezwaar tegen zullen maken. Maar men bedenke nogmaals dat die gebieden&#13;
voor 85% door boeren worden beheerd en dat dit ook gewoon niet anders&#13;
kan. Zonder een synthese tussen agrarisch grondgebruik en natuur- en landschapsbeheer&#13;
zal het niet gaan. Welnu, dan hoort ook één minister primair voor&#13;
die synthese verantwoordelijk te zijn, voor wat de bemoeienis op rijksniveau betreft.'&#13;
Behandeling&#13;
Achteraf moet ik bekennen, dat niets mij bij de behandeling van dit preadvies ter&#13;
vergadering meer verrast heeft dan de gematigde reactie van mr H.J. Timman, toentertijd&#13;
secretaris van de Natuurbeschermingsraad. Voor de goede orde geef ik die&#13;
reactie2 hier ook maar letterlijk weer:&#13;
'Tenslotte signaleer ik met erkentelijkheid, dat ook de preadviseur het hete hangijzer&#13;
van de verhouding C.R.M.-Staatsbosbeheer (blz. 119) heeft aangepakt. Ik&#13;
aarzel niet om deze relatie tussen C.R.M, en Staatsbosbeheer, welke onder de ministers&#13;
Klompé en Lardinois gestalte heeft gekregen in een zogenaamd convenant&#13;
met nota bene een geheim codicil uit staatsrechtelijk en bestuurlijk oogpunt een&#13;
monstrum te noemen. Van harte ben ik het dus eens met de preadviseur dat een&#13;
betere regeling tot stand moet komen.&#13;
Gelet op de economische bindingen van het ministerie van Landbouw geef ik&#13;
er echter anders dan de preadviseur toch eerder de voorkeur aan om C.R.M, van een buitendienst te voorzien, hetgeen zou betekenen, dat het Staatsbosbeheer,&#13;
grotendeels althans, overgaat. Een alternatief zou hoogstens zijn een ministerie&#13;
van landinrichting en natuurbeheer, waarbij het ministerie van Landbouw op&#13;
haar beurt zou moeten afstoten de meer economisch gerichte activiteiten, die dan&#13;
bij het ministerie van Economische Zaken zouden kunnen worden ondergebracht'.&#13;
Verrassing&#13;
Mijn verrassing betrof het genuanceerde standpunt dat van de zijde van de Natuurbeschermingsraad&#13;
naar voren werd gebracht, omdat ik niet had verwacht dat een&#13;
samenvoeging van landbouw en natuurbeheer onder één departementaal dak in die&#13;
kring ook maar enigszins bespreekbaar zou zijn. En eigenlijk heb ik mij pas goed&#13;
gerealiseerd, hoe ver die bespreekbaarheid ging, toen ik de buitengewoon heldere beschouwing&#13;
van Timman over de overgang van natuurbehoud naar Landbouw las in&#13;
het tijdschrift Milieu en Recht van jyni 1983.3 Precies tien jaar later dus, toen de&#13;
grote klap van die overgang inmiddels was gevallen, iets waar ik zelfs in mijn&#13;
stoutste dromen nooit werkelijk in had geloofd. Zo gering was dat geloof, dat ik&#13;
als lid van de Commissie Hoofdstructuur Rijksdienst (Commissie-Vonhoff) zelfs&#13;
niet de moed had gehad om bij de voorbereiding van het 'plaatje' voor de departementale&#13;
herindeling voor het Eindadvies4 daadwerkelijk voor een dergelijke overgang&#13;
te pleiten. Hoewel daartoe toch wel de kans had bestaan, omdat ik samen met&#13;
de heer F.G. Kordes, toentertijd directeur Overheidsorganisatie en -automatisering&#13;
bij het Ministerie van Binnenlandse Zaken, het plaatje heb mogen voorbereiden. </inleiding><content>2. DE COMMISSIE HOOFDSTRUCTUUR RIJKSDIENST&#13;
De commissie was ingesteld bij beschikking van de staatssecretaris van Binnenlandse&#13;
Zaken van 30 mei 1979 en door de staatssecretaris geïnstalleerd op 27 juni 1979. Zij&#13;
had als opdracht gekregen voor de verkiezing van de leden van de Tweede Kamer&#13;
der Staten Generaal in mei 1981 advies uit te brengen aan de minister van Binnenlandse&#13;
Zaken over de hoofdstructuur van de rijksdienst en zijn feitelijke functioneren.&#13;
Daarbij diende zij aandacht te besteden aan voor- en nadelen van eventuele wijzigingen&#13;
in:&#13;
—het aantal departementen van algemeen bestuur en/of hun onderlinge taak&#13;
verdeling;&#13;
—het aantal en de inhoud van de portefeuilles van ministers en staatssecretarissen;&#13;
— de wijze van interdepartementale coördinatie tussen ministers en ambtenaren.&#13;
Zij moest daarbij - zo nodig - rekening houden met de mogelijkheden van wijzi&#13;
gingen in de omvang van rijkstaken, bijvoorbeeld door functionele of territoriale decentralisatie, en met de mogelijkheden van coördinatie van wetgeving5 voor zover&#13;
die verband houden met het onderwerp van advies. De commissie bestond, behalve&#13;
uit de heer Vonhoff en mij, uit dr Ph.A. Idenburg en prof. dr J. Kooiman&#13;
als leden en dr J.W. van der Dussen, F.G. Kordes en mr H.D. Tjeenk Willink (thans&#13;
regeringscommissaris) als adviserende leden, terwijl dr A. J.G.M. Bekke als permanent&#13;
adviseur optrad.&#13;
Herindeling&#13;
Het duurde overigens vrij lang, voordat de commissie aan voorstellen voor departementale&#13;
herindeling toekwam. In haar bekende derde rapport over de laan die derwaart&#13;
gaat, legde zij vooral de nadruk op een betere interdepartementale coördinatie&#13;
van het beleid via herstructurering van de ministerraad, onderraden, ambtelijke&#13;
voorportalen, externe adviesorganen en bestuursinstrumentarium op de vijf hoofdgebieden&#13;
van beleid: bestuurlijke en juridische zaken, sociaal-economische zaken,&#13;
ruimtelijke en milieuzaken, sociaal-culturele zaken, internationale en veiligheidszaken.&#13;
Pas in het Eindadvies kwam zij met een plaatje tevoorschijn, waarbij via een&#13;
zestal mogelijkheden voor verkleining van de ministerraad uiteindelijk per hoofdbeleidsgebied&#13;
slechts twee ministers zouden overblijven. Ik geef het hier volledigheidshalve&#13;
weer:&#13;
ministerraad hoofdbeleidsgebied&#13;
1 minister van Algemene Zaken&#13;
2 minister van Binnenlandse Zaken&#13;
en Justitie&#13;
3 minister van Financiën&#13;
4 minister van Sociaal-Economische&#13;
Zaken&#13;
5 minister van Volkshuisvesting,&#13;
Ruimtelijke Ordening en Milieuzaken&#13;
6 minister van Verkeer en&#13;
Waterstaat&#13;
7 minister van Cultuur, Volksgezond&#13;
heid en Maatschappelijk Werk&#13;
8 minister van Onderwijs en&#13;
Wetenschappen&#13;
9 minister van Buitenlandse Zaken&#13;
en Ontwikkelingssamenwerking&#13;
10 minister van Defensie&#13;
bestuurlijke en juridische zaken&#13;
sociaal-economische zaken&#13;
ruimtelijke en milieuzaken&#13;
sociaal-culturele zaken&#13;
internationale en veiligheidszaken Realisatie&#13;
Van de zes stappen die de Commissie-Vonhoff had aangegeven om tot een dergelijke&#13;
sterk verkleinde ministerraad te komen, zijn er nog maar twee gerealiseerd, namelijk&#13;
de eerste en de derde. De eerste stap betrof de afschaffing van de minister zonder&#13;
portefeuille voor het wetenschapsbeleid bij de formatie van het tweede kabinet-Van&#13;
Agt in 1981. Dat de tweede stap, bestaande uit de opheffing van het ministerschap&#13;
voor de ontwikkelingssamenwerking, niet gelijktijdig werd gezet lag, behalve aan&#13;
het politieke belang, ongetwijfeld ook aan de persoonlijke invloed van minister&#13;
De Koning, een invloed die zich ook bij de formatie van het kabinet-Lubbers een&#13;
jaar later deed gelden. De beurt was toen aan het Ministerie van Volksgezondheid en&#13;
Milieuhygiëne, waarvan de opsplitsing de derde stap van de Commissie-Vonhoff&#13;
vormde. Mij persoonlijk was die opsplitsing zoveel waard, dat ik ook het voorstel&#13;
om als vierde zet op het politieke schaakbord de opsplitsing van Landbouw en&#13;
Visserij te aanvaarden heb geslikt. Ik mag nu wel verklappen: in de hoop dat dit&#13;
departement, hetwelk duidelijk als het best georganiseerde en ook meest succesvolle&#13;
ministerie uit het onderzoek van de Commissie naar voren was gekomen, een&#13;
eventuele aanval zou weten te pareren. Die hoop is inderdaad niet ijdel gebleken,&#13;
maar eerst iets over de opsplitsing van Volksgezondheid en Milieuhygiëne. De als&#13;
vijfde en zesde stap voor-gestelde vereniging van Binnenlandse Zaken en Justitie&#13;
(nu al in een tweeling-gebouw gehuisvest) en van Sociale en Economische Zaken&#13;
laat ik nu maar rusten.&#13;
3. DE OPSPLITSING VAN VOLKSGEZONDHEID EN MILIEUHYGIËNE&#13;
Kabinetsformatie 1981&#13;
Bij de formatie van 1981 lukte het niet om meteen al de splitsing van dit ministerie&#13;
doorgedrukt te krijgen. Het verzet van de milieu-organisaties en ook van het ministerie&#13;
zelf was groot. Reeds op 28 januari van dat jaar, ruimschoots voor de verkiezingen,&#13;
had men getracht dit verzet te organiseren door het houden van een discussiedag&#13;
over Milieubeleid en kabinetsformatie.6 Voor de Commissie-Vonhoff trad&#13;
aldaar op prof. Kooiman, zelf geen groot voorstander van departementale herindeling.&#13;
Hij kon dan ook in een — aldus in Milieu en Recht7 omschreven — 3-&#13;
minuten interventie na de koffiepauze de gemoederen gerust stellen, die in beroering&#13;
waren gebracht door een van mij afkomstig zinnetje in het derde rapport van de&#13;
Commissie, luidende:&#13;
'Eerder ware de gedachte te overwegen om ruimtelijke ordening en milieuhygiëne&#13;
in één ministerie onder te brengen en de milieuhygiëne wat de planning betreft&#13;
dan op soortgelijke wijze te organiseren als thans met de ruimtelijke ordening&#13;
reeds het geval is'.&#13;
Volgens Kooiman waren niet alle zinnetjes uit het rapport op goudschaaltjes gewogen&#13;
en moest dit zinnetje ook in zijn context worden bekeken, namelijk de planning.&#13;
Ook was volgens hem de algemene filosofie van de Commissie, dat departe mentale herindeling het eindprodukt van een proces moest zijn en niet het begin. Dit&#13;
was echter niet mijn filosofie.&#13;
Discussie&#13;
Dit bleek al, toen de werkelijke discussie tijdens de kabinetsformatie in de dagbladpers&#13;
losbrandde. Vooral in Trouw en NRC/Handelsblad kwamen in juli 1981 de&#13;
tegenstellingen naar voren tussen voor- en tegenstanders van splitsing, waarbij ook&#13;
het reeds geschetste verschil in benadering tussen de commissieleden onderling een&#13;
rol speelde.8 Voorlopig wonnen de tegenstanders het pleit. Zij meenden dat er onvoldoende&#13;
samenhang bestond tussen ruimtelijke ordening en milieuhygiëne om deze&#13;
beide vormen van facetbeleid onder één departementaal dak te verenigen. Argumenten&#13;
mijnerzijds, dat het toch twee kanten waren van dezelfde ruimtelijke medaille,&#13;
namelijk respectievelijk de bestemming en het beheer betreffende, overtuigden&#13;
niet. Zelfs het lokaas dat ook natuurbehoud en openluchtrecreatie conform de voorstellen&#13;
van de Commissie-Vonhoff aan het Ministerie van Volkshuisvesting en&#13;
Ruimtelijke Ordening zouden kunnen worden overgedragen, bleek niet te werken.&#13;
Kabinetsformatie 1982&#13;
En dan komt daar, geheel onverwacht, de kabinetsformatie 1982. Nu liggen eensklaps&#13;
de politieke kaarten geheel anders op tafel. Het spel wordt ditmaal alleen tussen&#13;
de huidige regeringspartijen CDA en VVD gespeeld. De milieubeweging, die zich&#13;
ten onrechte vaak te veel naar de linkerhelft van het politieke veld laat verdringen,&#13;
is even vleugellam. De aanval wordt van rechts ingezet, namelijk door de heer Nijpels,&#13;
die zonder meer een opsplitsing van Volksgezondheid en Milieuhygiëne conform&#13;
het rapport van de commissie onder leiding van zijn beroemde partijgenoot&#13;
eist. Daar worden de onderhandelaars het vrij snel over eens. Milieuhygiëne had zich&#13;
in het interdepartementaal overleg bepaald niet populair gemaakt door zich vanuit&#13;
een overwegend op welzijn georiënteerd departement enigszins aan ruimtelijke belangenafweging&#13;
te onttrekken. Zonder veel succes overigens, want de werkelijke&#13;
macht van het milieubeheer ligt in de beheersing van het gebruik van de ruimte en&#13;
niet enkel bij het uiteinde van een smeerpijp.&#13;
Evaluatie&#13;
Ik ben ook benieuwd, hoe de milieubeweging nu tegen de inmiddels twee jaar oud&#13;
zijnde departementale verbintenis tussen ruimtelijke ordening en milieubeheer aankijkt.&#13;
In ieder geval ervaar ik het vanuit de RARO als een verademing. Inmiddels&#13;
zijn de beide interdepartementale commissies, de Rijksplanologische en de Rijksmilieuhygiënische&#13;
Commissie, op een zelfde personele leest geschoeid, zodat de&#13;
samenvoeging een kwestie van tijd lijkt.9 Hetzelfde geldt voor de beide adviesraden,&#13;
RARO en Centrale Raad voor de Milieuhygiëne, die volgens de werkgroepVan der Ploeg op den duur eveneens in het kader van de reorganisatie van de rijksdienst&#13;
zouden moeten worden samengevoegd. Maar ook wanneer dat niet mocht gebeuren,&#13;
acht ik toch de plaatsing van de beide directoraten-generaal onder één departementale&#13;
leiding pure winst. En men zal niet kunnen ontkennen, dat dr P. Winsemius&#13;
als eerste minister van Ruimtelijke Ordening en Milieubeheer zich uitstekend&#13;
van zijn taak kwijt. Hij heeft dan ook het RARO-advies over een integrale milieubeleidsplanning,&#13;
parallel aan de ruimtelijke planning, prompt opgevolgd.10 En dat&#13;
was, waar dat zinnetje in het derde rapport van de Commissie-Vonhoff over ging.&#13;
4. DE OMVORMING VAN CRM&#13;
Eén van de grootste mirakelen uit de kabinetsformatie 1982 was de omvorming van&#13;
het sinds 1965 bestaande ministerie van CRM. Vóór laatstgenoemd jaar bestond wel&#13;
reeds het Ministerie van Maatschappelijk Werk, doch in dat jaar werden hieraan&#13;
toegevoegd onderdelen van het toenmalige Ministerie van Onderwijs, Kunsten en&#13;
Wetenschappen (OKW). Tot die onderdelen behoorde - naast de C van cultuur -&#13;
de R van recreatie, welke stond voor Natuurbescherming en Openluchtrecreatie.&#13;
Een onmogelijke creatie, van begin af aan. Er is nooit sprake geweest van enige eenheid&#13;
van beleid binnen dit departement. En dat kon ook niet, omdat natuurbescherming&#13;
en openluchtrecreatie tot het hoofdbeleidsgebied van ruimtelijke en&#13;
milieuzaken en niet tot dat van sociaal-culturele en welzijnszaken behoorden. De bedoeling&#13;
van de Commissie-Vonhoff was echter de genoemde beleidsonderdelen te&#13;
doen overbrengen naar het door haar voorgestelde ruimtelijk-ecologische superministerie&#13;
van Volkshuisvesting, Ruimtelijke Ordening en Milieuzaken. Hiertegenover&#13;
zou dan de R van Recreatie worden vervangen door de V van Volksgezondheid,&#13;
waarbij aan de nieuwbakken minister van Cultuur, Volksgezondheid en Maatschappelijk&#13;
Werk zelfs een integrerende rol op het betreffende hoofdbeleidsterrein was&#13;
toebedacht.&#13;
WVC&#13;
Van de figuur van de zgn. integrerende bewindslieden - voor elk van de vijf hoofdgebieden&#13;
één - is echter niets terechtgekomen. Er ontstond bij de formatie van het&#13;
kabinet-Van Agt II direct al ruzie tussen Den Uyl en Terlouw over het integrerend&#13;
ministerschap voor sociaal-economische zaken. Eerstgenoemde won het pleit met&#13;
een Pyrrhus-overwinning, doordat aan Sociale Zaken werkgelegenheid werd toegevoegd,&#13;
maar de betreffende kaderwet is er niet gekomen.11 Daarentegen ontstond&#13;
in plaats van CRM wel het Ministerie van Welzijn, Volksgezondheid en Cultuur&#13;
(WVC) als tweede gelijkwaardige grootheid naast dat van Onderwijs en Wetenschappen op het sociaal-culturele hoofdgebied. Weliswaar vormt dat nieuwe ministerie&#13;
ook nog geen overtuigende eenheid, doch pogingen worden in ieder geval via&#13;
de voorgestelde wetgeving ondernomen.12 Door de opsplitsing van V en M en de&#13;
omvorming van CRM waren er in één klap twee ministeries minder op het gebied&#13;
van ruimtelijke en milieuzaken en één op dat van sociaal-culturele zaken. WVC&#13;
heeft nu alleen nog de eveneens sterk ruimtelijk georiënteerde monumentenzorg onder&#13;
zich, die mijns inziens beter naar VROM zou kunnen overgaan vanwege de nauwe&#13;
samenhang met volkshuisvesting, ruimtelijke ordening en stadsvernieuwing.13&#13;
Hoe dat zij, veel interessanter is voor ons onderwerp de overheveling van natuurbehoud&#13;
en openluchtrecreatie naar Landbouw en Visserij.&#13;
5. DE OVERHEVELING VAN NATUURBEHOUD EN OPENLUCHTRECREATIE&#13;
Achtergronden&#13;
Veel duidelijker nog dan in de beide rapporten van Binnenlandse Zaken14, vindt&#13;
men de werkelijke achtergronden van deze overheveling beschreven in het reeds aangehaalde&#13;
artikel van Timman.15 In de rapporten komt men niet verder dan de&#13;
constatering, dat De Koning zich als minister van Landbouw tijdens het tweede (en&#13;
derde) kabinet-Van Agt buitengewoon geërgerd had aan de polarisatie die was ontstaan&#13;
over de ruilverkaveling Terschelling en dat dit conflict met (collega en partijgenoot)&#13;
De Boer van CRM zelfs tot in de ministerraad opgevoerd werd. Doorslaggevend&#13;
zou echter zijn geweest een toevalligheid, namelijk de toedeling van taken&#13;
aan minister Winsemius en staatssecretaris Brokx van VROM en wat in de pers wel&#13;
'de stoelendans om de staatssecretariaten' wordt genoemd. Moet men hieruit concluderen,&#13;
dat staatssecretaris Ploeg de overheveling heeft bewerkstelligd? Onzin&#13;
natuurlijk. De werkelijke oorzaak lag in de decennia lang gevoerde competentiestrijd&#13;
rond Staatsbosbeheer als onderdeel van het Ministerie van Landbouw en Visserij,&#13;
maar tevens buitendienst van CRM voor de natuurbescherming.&#13;
Staatsbosbeheer&#13;
Deze competentiestrijd is treffend weergegeven door Timman op blz. 162 e.v. van&#13;
zijn artikel. Hij weet dan ook als oud-secretaris van de Natuurbeschermingsraad,&#13;
waarover het gaat. Ik ben bijna geneigd hem opnieuw te gaan citeren, maar volsta&#13;
met een korte samenvatting. Natuurbescherming was sedert de oorlogsjaren een&#13;
taak van het Ministerie van OKW, maar al van ver voor de oorlog óók van Staatsbosbeheer.&#13;
Bij speciale wet van 16 januari 1947, Stb. H 23 werden ter bevestiging van het KB van 7 mei 1946 ook de bevoegdheden van de minister van Landbouw&#13;
en Visserij op grond van de Natuurschoonwet en de Vogelwet naar eerstgenoemd&#13;
ministerie overgebracht. Vanaf 1946 trad Staatsbosbeheer tevens op als buitendienst&#13;
van OKW en vanaf 1965 van CRM.&#13;
Conflicten&#13;
Een voortdurende bron van conflicten die via het eerder aangehaalde convenant&#13;
tussen de ministers Klompé en Lardinois culmineerde in de brief van de bewindslieden&#13;
van Landbouw en Visserij en CRM aan de Tweede Kamer van 21 juni&#13;
1979.16 Een brief met een gedetailleerde regeling inzake de rechtspositie van het&#13;
personeel, wijziging van de directiestructuur van het Staatsbosbeheer (een zgn.&#13;
CRM-directeur binnen die dienst), aanwijzings- en richtlijnenbevoegdheid van het&#13;
Ministerie van CRM ten opzichte van Staatsbosbeheer, conflictregelingen en instelling&#13;
van inspecteurs voor Natuurbehoud en Openluchtrecreatie naast de natuurbeschermingsconsulent&#13;
van Staatsbosbeheer in de provincie. Terecht constateert&#13;
Timman, dat deze vergaande overwinning van CRM en de inbraak van dit ministerie&#13;
binnen Staatsbosbeheer kennelijk de kiem van nieuwe competentieconflicten in zich&#13;
hebben gedragen.&#13;
Overheveling&#13;
Het waren deze slepende conflicten en geen andere, welke in 1982 de overgang van&#13;
de hoofddirectie Natuurbehoud en Openluchtrecreatie (NBOR) naar Landbouw&#13;
hebben veroorzaakt. Het blijkt trouwens ook uit de regeringsverklaring van 22 november&#13;
1982 van premier Lubbers17:&#13;
'In het verslag van informateur Scholten kan men voorts lezen dat de beleidsterreinen&#13;
Natuurbehoud en Openluchtrecreatie steeds meer in de knel zijn&#13;
gekomen. Dit gebeurde èn door gebrek aan middelen èn door opgeroepen&#13;
tegenkrachten èn omdat bij de te maken afwegingen, met name in de verhouding&#13;
tot de agrarische belangen, er in onvoldoende mate één minister was om&#13;
knopen door te hakken. De keuze, de minister van Landbouw en Visserij te&#13;
belasten met Natuurbehoud en Openluchtrecreatie, is daarbij mede gebaseerd&#13;
op de overweging, dat een actief landschapsbeheer in het merendeel van de gevallen&#13;
geboden is om het belang van Natuurbehoud en Openluchtrecreatie te&#13;
dienen'.&#13;
Hier staat ook precies de reden omschreven, waarom niet de aanbeveling van de&#13;
Commissie-Vonhoff is gevolgd om natuurbehoud en openluchtrecreatie over te hevelen&#13;
naar VROM. In feite zou dit slechts een verschuiving van het probleem hebben&#13;
betekend, zolang niet ook Staatsbosbeheer en nog veel meer naar dat ministerie zou&#13;
zijn overgebracht. En dat lag vooralsnog niet in de bedoeling en zal trouwens ook&#13;
niet gebeuren. 6. DE INTEGRATIE MET LAND- EN BOSBOUW&#13;
Geen splitsing&#13;
De als vierde stap in het departementale herindelingsproces aanbevolen opsplitsing&#13;
van het Ministerie van Landbouw en Visserij zodanig, dat landbouw en visserij naar&#13;
Economische Zaken en landinrichting, grond- en bosbeheer naar Volkshuisvesting&#13;
en Ruimtelijke Ordening zouden gaan, zou de integratie van landbouw- en natuurbelangen&#13;
en daarmee een geïntegreerd beheer van heel onze groene ruimte blijvend&#13;
hebben belemmerd. In feite gaat het immers bij een dergelijke opsplitsing om veel&#13;
meer dan alleen de positie van Staatsbosbeheer. Het betreft óók de positie van de&#13;
Landinrichtingsdienst, de directie Beheer Landbouwgronden en de directie Faunabeheer,&#13;
mede in hun relatie tot de andere helft van het departement, het Directoraat-&#13;
Generaal van Landbouw en Voedselvoorziening. Het doorsnijden van die band zou&#13;
de nekslag hebben betekend voor de inrichting en het beheer van de waardevolle&#13;
agrarische cultuurlandschappen, bijna de helft van de landbouwgronden omvattende.&#13;
Kortom, het gaat bij natuurbehoud en openluchtrecreatie niet alleen om inrichting&#13;
en beheer van natuur- en recreatieterreinen, doch tevens om inrichting en beheer&#13;
van landbouwgronden en bossen die in oppervlakte en belang een veelvoud daarvan&#13;
beslaan. En het is een volstrekte illusie te menen, dat men die inrichting en dat beheer&#13;
ooit los zou kunnen maken van de economische belangen.&#13;
Geen alternatief&#13;
Timman voelt dat goed aan, waar hij op blz. 165 e.v. de alternatieven afweegt.&#13;
Naast de onderbrenging bij Landbouw waren dat de handhaving van de ondergeschoven&#13;
en ondergeschikte positie van natuurbehoud en openluchtrecreatie bij CRM&#13;
en de overheveling naar VROM. Van het laatste alternatief vreest hij terecht volledige&#13;
onderschikking aan het facet Milieuhygiëne. Het departement van Volkshuisvesting,&#13;
Ruimtelijke Ordening en Milieubeheer is een typisch ordenings-, geen verzorgingsdepartement.&#13;
Dat geldt zelfs voor de volkshuisvesting, omdat de eigenlijke verzorging&#13;
van dat belang op gemeentelijk niveau plaatsvindt. Het gaat bij dit ministerie&#13;
vooral om randvoorwaardenstellend beleid. Daarbij past niet het positief gerichte,&#13;
multifunctionele inrichtings- en beheersbeleid dat voor de landelijke gebieden nodig&#13;
is. Men zou er weinig van terecht brengen, eenvoudig omdat dit departement niet&#13;
alleen de economische slagvaardigheid doch ook de maatschappelijke en politieke&#13;
verbondenheid met het veld daartoe mist. Het Ministerie van Landbouw en Visserij&#13;
beschikt, meer dan welk ander departement ook, over deze eigenschappen. Sterker&#13;
nog, het kan zich juist daardoor zulke ingrijpende maatregelen als de Interimwet beperking&#13;
varkens- en pluimveehouderijen veroorloven. Van de zijde van VROM zou&#13;
een dergelijke ingreep nooit zijn geaccepteerd, ook politiek niet.&#13;
Integratie&#13;
Het Ministerie van Landbouw en Visserij heeft, nadat eenmaal de beslissing tot&#13;
overheveling van de hoofddirectie NBOR naar dit departement was gevallen en gerealiseerd,&#13;
alles gedaan om de integratie te bevorderen. Overigens niet overeenkomstig&#13;
mijn 'verwachtingspatroon', zoals het in de agogische wetenschappen zo fraai heet. Mijn verwachting was - en trouwens mijn aanbeveling zou ook zijn geweest&#13;
- de vorming van een apart directoraat-generaal voor het landelijk beheer,&#13;
naast directoraten voor landbouw en voedselvoorziening respectievelijk landinrichting.&#13;
Van de zijde van de milieu-organisaties en vanuit de Tweede Kamer is&#13;
dat ook bepleit.18 Van zo'n nieuw directoraat zouden, behalve de hoofddirectie&#13;
NBOR en Staatsbosbeheer, ook de directies Beheer Landbouwgronden en Faunabeheer&#13;
hebben kunnen deel uitmaken. In plaats daarvan is nu de genoemde hoofddirectie&#13;
ingepast in het bestaande directoraat-generaal van landinrichting, grond- en&#13;
bosbeheer, waaraan bovendien nog de kwaliteitszorg voor agrarische produkten&#13;
werd toegevoegd. Overigens trekt men deze lijn niet volledig door naar het provinciale&#13;
niveau. Naast de beide provinciale directeuren voor Landbouw en Voedselvoorziening&#13;
(Lavo) en Landelijke Gebieden en Kwaliteitszorg (Lakwa) is aldaar een&#13;
inspecteur voor de landinrichting aangewezen. Dus toch een soort driedeling in de&#13;
provincie, zulks met een beroep op het neutrale karakter van de landinrichting.19&#13;
Reorganisatie&#13;
Het ministerie heeft de gelegenheid van de departementale herindeling aangegrepen&#13;
om tot een vrij ingrijpende interne reorganisatie te komen. In de bijdrage van de&#13;
heer Van Dinter wordt hiervan een overzicht gegeven. Hier wil ik alleen vermelden&#13;
de omzetting van de hoofddirectie NBOR en de directie Faunabeheer in een tweetal&#13;
nieuwe directies, namelijk Natuur, Milieu en Faunabeheer (NMF) en Openluchtrecreatie&#13;
(OR).20 Op directieniveau komt er dus een behoorlijke scheiding van belangen,&#13;
te meer nu naast deze beide directies Staatsbosbeheer en de directie Beheer&#13;
Landbouwgronden opereren. In de provincie zet zich deze scheiding voort in de&#13;
consulentschappen voor Natuur, Milieu en Faunabeheer, Openluchtrecreatie en ook&#13;
Bos- en Landschapbouw als onderdeel van Staatsbosbeheer. Deze dienst moet echter&#13;
de natuurbeschermingsconsulent aan NMF afstaan, zodat naast het genoemde consulentschap&#13;
alleen het hoofd Terreinbeheer overblijft. Op de scheiding tussen beheer&#13;
en beleid, met name bij natuurterreinen, is overigens nogal kritiek geleverd, ook van&#13;
de kant van de milieu-organisaties. De afweging en integratie van de onderscheiden&#13;
belangen moet op directoraats- en departementsniveau plaatsvinden en wat het beleid&#13;
in de provincie betreft op dat van de beide directeuren.&#13;
7. EVALUATIE VAN HET GEHEEL&#13;
Positief resultaat&#13;
Afgezien van wat is opgemerkt over de wenselijkheid van een apart directoraatgeneraal&#13;
voor het landelijk beheer, ben ik - dat zal uit het voorgaande wel duidelijk&#13;
zijn geworden - erg gelukkig met de uitkomst van de departementale herindeling van 1982. Ik acht de resultaten bemoedigend, ook wat het tot nu toe gevoerde beleid&#13;
betreft. Dit geldt niet alleen voor het departementale beleid van de beide betrokken&#13;
ministeries op het onderhavige hoofdbeleidsgebied, Landbouw en Visserij en&#13;
VROM. Het geldt ook voor het interdepartementale beleid op dit gebied. Opvallend&#13;
is hoeveel beter het eerstgenoemde departement in de korte tijd van het bestaan van&#13;
dit kabinet tot een goede samenwerking met VROM is gekomen dan in het verleden&#13;
met CRM en Vomil het geval was.&#13;
Voorbeelden&#13;
Ik volsta met enkele voorbeelden. De meststoffenproblematiek en de competentieverdeling&#13;
daaromtrent in respectievelijk de Wet op de bodembescherming en de&#13;
Meststoffenwet21, alsmede de voorlopige aanpak van het vraagstuk via de Interimwet&#13;
beperking varkens- en pluimveehouderijen, zijn in grote eensgezindheid behandeld.&#13;
Ligt dat voorbeeld op het terrein van de milieuhygiëne, met het natuur- en&#13;
landschapsbeheer in relatie tot de landbouw is het niet anders. Het is een evident&#13;
voordeel, dat de verantwoordelijkheid voor de drie groene structuurschema's&#13;
(Landinrichting, Natuur- en Landschapsbehoud en Openluchtrecreatie) wat het&#13;
(multi)sectorbeleid betreft nu in één ministeriële hand ligt, zoals dat trouwens ook&#13;
voor de beide betrokken vormen van facetbeleid (ruimtelijke ordening en milieuhygiëne)&#13;
geldt. De betere afstemming van deze schema's onderling en ook de betere&#13;
aansluiting ervan op de Nota landelijke gebieden, valt duidelijk af te lezen uit de&#13;
tekst van de betrokken regeringsbeslissingen.22&#13;
Samenhang&#13;
Ik deel dan ook absoluut niet de sombere kijk die de regeringscommissaris voor de&#13;
reorganisatie van de rijksdienst Tjeenk Willink blijkens zijn intree-rede in Tilburg&#13;
heeft op de mogelijkheden van het brengen van meer samenhang in het regeringsbeleid.&#13;
23 Vanuit het hoofdbeleidsgebied ruimtelijke en milieuzaken, waartoe naast&#13;
Landbouw en VROM ook Verkeer en Waterstaat behoort en waarvan ik na jarenlang&#13;
interdepartementaal contact via instellingen als het Instituut voor Bouwrecht&#13;
en de RARO toch wel meen een redelijk overzicht te hebben, kan men dit bepaald&#13;
niet volhouden. En ik dacht ook, dat voor de andere door de Commissie-Vonhoff&#13;
onderscheiden hoofdbeleidsgebieden mutatis mutandis hetzelfde geldt. De departementale&#13;
samenvoeging van welzijnsbeleid en volkgezondheid zal op den duur ongetwijfeld&#13;
eveneens haar vruchten afwerpen, als men tenminste de multisectorale&#13;
planningsvormen op dit terrein werkelijk een kans wil geven. Op sociaal-economisch&#13;
gebied is echter met departementale herindeling nog veel te bereiken, wanneer de&#13;
19-eeuwse tegenstelling tussen werkgevers en werknemers hieraan niet al te zeer in de weg staat. En door samenvoeging van Binnenlandse Zaken en Justitie lost men onder&#13;
meer het politievraagstuk op. In ieder geval staat bij mij de departementale herindeling&#13;
voorop, met het oogmerk de interdepartementale coördinatielast zoveel&#13;
mogelijk te verminderen.&#13;
Landbouw, Landinrichting en Natuurbeheer&#13;
Hoe dat alles zij, de integratie van landbouw- en natuurbelangen is sinds de herindeling&#13;
van 1982 binnen handbereik gekomen. Die herindeling kwam bovendien&#13;
precies op het juiste moment. De Nederlandse landbouw heeft namelijk zowel in&#13;
economisch als in ecologisch opzicht de grenzen van haar immense groei bereikt.&#13;
Overproduktie en overbemesting wedijveren onderling om die grenzen strakker aan&#13;
te trekken. Ook wordt de behoefte aan kleinschalige landbouw enerzijds uit het oogpunt&#13;
van werkgelegenheid - toenemende generatiedruk, grote toeloop naar landbouwscholen&#13;
- en anderzijds uit dat van natuur- en landschapbeheer steeds groter.&#13;
De opmars van de computer op de boerderij zal ook de kleine bedrijven weer nieuwe&#13;
stimulansen moeten geven24, zulks te meer nu de intensieve veehouderij geen uitwijkmogelijkneden&#13;
meer biedt. Wel vind ik, dat de naam van het departement aan&#13;
de verbrede doelstelling moet worden aangepast, bijv. in termen van Landbouw,&#13;
Landinrichting en Natuurbeheer, zoals ik in 1973 heb voorgesteld. Maar dat is dan&#13;
ook het enige wat men bij de komende kabinetsformatie op dit punt mag veranderen.&#13;
Voor de rest, handen af van dit voortreffelijke departement.</content><legacyfootnotes>1. Handelingen 1973 der Nederlandse Juristen-Vereniging, deel I, tweede stuk, blz. 119.&#13;
2. Handelingen 1973 der Nederlandse Juristen-Vereniging, deel 2, blz. 86.&#13;
3. Mr H.J. Timman, Natuurbehoud naar Landbouw, Milieu en Recht 1983/6 (juni), blz. 160 e.v.&#13;
4. Eindadvies van de Commissie Hoofdstructuur Rijksdienst, Ministerie van Binnenlandse Zaken 25&#13;
mei 1981, bijlage 4 Departementale indeling en samenstelling van de Ministerraad.&#13;
5. Deze laatste toevoeging was van mijzelf afkomstig en heeft weliswaar mede geleid tot een heel hoofdstuk&#13;
over het Bestuursinstrumentarium in het derde rapport, Elk kent de laan die derwaart gaat van&#13;
december 1980 en tot een boek van R. Fernhout en mij over Wetgeving, Planning en Financiering,&#13;
Instrumenten van overheidsbeleid, Deventer/'s-Gravenhage 1981, maar bij de uitvoering van het project&#13;
is deze zaak te veel verzand in de zgn. deregulering en andere grote operaties, gericht op afslanking&#13;
van het overheidsapparaat.&#13;
6. Zie het themanummer van Milieu en Recht 1981/4/5, blz. 69 e.v.&#13;
7. Milieu en Recht 1981, blz. 86.&#13;
8. Zie voor wat Trouw betreft mijn beschouwingen van 8, 23 en 28 juli 1981 met reacties daarop van&#13;
D. Samkalden (18 juli) en J. Boersema (31 juli). In NRC/Handelsblad verschenen onder meer artike&#13;
len van Idenburg en Kooiman.&#13;
9. Die samenvoeging zou volgens het eerste interimrapport van de projectgroep Sanering interdeparte&#13;
mentale commissies in de volgende kabinetsperiode moeten plaatsvinden. &#13;
10. In de Nota Meer dan de som der delen, Tweede Kamer 1983-1984, 18292, nr. 2, waarin positief werd&#13;
gereageerd op het Advies over Ruimtelijke Ordening en Milieubeleid, planning en normstelling, van&#13;
25 augustus 1982. Zie ook het Advies van de RARO over deze Nota d.d. 28 september 1984.&#13;
11. Zie over een dergelijke wet een discussie tussen Geelhoed en mij in NRC/Handelsblad van 9 en 29&#13;
september en 13 oktober 1981 en tussen Van der Zwan en Fernhout en mij in Socialisme en Democra&#13;
tie, november 1981 en juli/augustus 1982.&#13;
12. Via de voorgestelde verruiming van de Wet voorzieningen gezondheidszorg tot een Wet gezondheids&#13;
zorg en maatschappelijke dienstverlening onder gelijktijdige vervanging van de Kaderwet Specifiek&#13;
Welzijn door een Welzijnswet.&#13;
13. Zie over deze samenhang ook het Advies van de RARO over de monumentenzorg van 22 november&#13;
1984.&#13;
14. Directie Overheidsorganisatie en -automatisering, Ministerie van Binnenlandse Zaken; Schets depar&#13;
tementale herindelingen 1982 (augustus 1983) en Evaluatie departementale herindelingen 1982 (okto&#13;
ber 1983), ook aangehaald in de bijdrage van P. Nijhoff in dit nummer.&#13;
15. H.J. Timman, Natuurbehoud naar Landbouw, Milieu en Recht 1983/6, blz. 160 e.v.&#13;
16. Het Staatsbosbeheer, brief van de ministers van Landbouw en Visserij en van Cultuur, Recreatie en&#13;
Maatschappelijk Werk en van de staatssecretaris van Cultuur, Recreatie en Maatschappelijk Werk&#13;
aan de voorzitter van de Tweede Kamer der Staten-Generaal, d.d. 21 juni 1979, Tweede Kamer, zit&#13;
ting 1978-1979, 15 639, nr. 1.&#13;
17. Handelingen Tweede Kamer 22 november 1982, Regeringsverklaring, blz. 134. &#13;
18. Zie ook de bijdrage van de heer Nijhoff in dit nummer.&#13;
19. Zie hierover de brief van de minister van Landbouw en Visserij aan de voorzitter van de Tweede Ka&#13;
mer van 16 mei 1983, zitting 1982-1983, 17 600, hoofdstuk XIV, nr. 41.&#13;
20. Brief van de minister van Landbouw en Visserij aan de voorzitter van de Tweede Kamer van 14 fe&#13;
bruari 1984, Tweede Kamer, vergaderjaar 1983-1984, 18 100, hoofdstuk XIV, nr. 49.&#13;
21. Zie hierover Th. G. Drupsteen, Recht voor de mest; n.a.v. het ontwerp Meststoffenwet, Agrarisch&#13;
Recht 1984, blz. 369 e.v.&#13;
22. Structuurschema Landinrichting, Tweede Kamer, vergaderjaar 1983-1984, 16 600, nrs. 7-8; Struc&#13;
tuurschema Natuur- en Landschapsbehoud, vergaderjaar 1984-1985, 16 820, nrs. 3-4; Structuur&#13;
schema Openluchtrecreatie, vergaderjaar 1984-1985, 16 700, nrs. 3-4.&#13;
23. H.D. Tjeenk Willink, De mythe van het samenhangend overheidsbeleid, Rede bij de aanvaarding van&#13;
het ambt van buitengewoon hoogleraar politieke en bureaucratische besluitvorming aan de Katholie&#13;
ke Hogeschool Tilburg, Zwolle 1984.&#13;
24. Zie ook Jos Dekker en Anky Woudstra, Melken met de computer, Natuur en Milieu, december 1984,&#13;
blz. 12 e.v. en over een geïntegreerde landbouw in het algemeen de desbetreffende beleidsgerichte verkenning&#13;
van de WRR.</legacyfootnotes><footnotes><footnote/></footnotes><auteurs>Prof.mr P. de Haan</auteurs><published>1985-05-01 00:00:00</published><modified>1985-05-01 00:00:00</modified><editiondate>1985-05-01</editiondate><htmlpath>https://denhollander.info/artikel/6384</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2008</searchword><id>6768</id><udhid>UDH:TvAR/6768</udhid><titel>'Van Tiggelen/Baecke' (TvAR 2008/5436)</titel><searchwords><searchword>TvAR 5/2008</searchword><searchword>TvAR 2008/5436</searchword><searchword>UDH:TvAR/6768</searchword></searchwords><attachments><attachment><name>TAR 2008_5 Rechtspraak4.pdf</name><extention>pdf</extention><url>https://denhollander.info/download/6494/ci</url></attachment></attachments><inleiding>5436&#13;
Pachtkamer Hof Arnhem, 15 april 2008, rolnummer&#13;
2007/600 P&#13;
(Van Tiggelen/Baecke)&#13;
(mrs. Valk, Van der Beek en Van Daalen en de raden&#13;
ing. De Lorijn en ir. Roelofsen)&#13;
Beëindigingovereenkomst. Goedkeuring.&#13;
[BW, art. 7:322, 7:323]&#13;
Een beëindigingovereenkomst heeft beperkte werking tot&#13;
dat zij wordt goedgekeurd door de grondkamer. Tot die&#13;
goedkeuring blijft de pacht voortbestaan, is het gebruik niet&#13;
onrechtmatig en blijft de pachtprijs verschuldigd. Een beding&#13;
in een later vastgestelde akte van verdeling betekent&#13;
geen herroeping van de beëindigingovereenkomst en doet&#13;
ook geen nieuwe pachtovereenkomst ontstaan.&#13;
Arrest in de zaak van:&#13;
Gemma Maria Virginia Van Tiggelen-Baecke,&#13;
wonende te IJzendijke, gemeente Sluis,&#13;
appellante,&#13;
procureur: mr. J.M. Bosnak,&#13;
tegen:&#13;
1. Georgette Louisa Prudentia Baecke-Maas,&#13;
wonende te Biervliet, gemeente Terneuzen,&#13;
procureur: mr. N.L.J.M. Rijssenbeek,&#13;
2. M.A.H. Baecke,&#13;
wonende te Gent, België,&#13;
niet verschenen,&#13;
3. C.M.H. Baecke,&#13;
wonende te Rotterdam,&#13;
niet verschenen,&#13;
geïntimeerden.</inleiding><content>1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van het vonnis van 7 maart 2007, dat de pachtkamer&#13;
van de rechtbank Middelburg, sector kanton, locatie&#13;
Terneuzen, tussen appellante (hierna te noemen: Van Tiggelen)&#13;
als eiseres en geïntimeerden (hierna gezamenlijk te noemen:&#13;
Baecke c.s., en afzonderlijk: Baecke-Maas, M.A.H.&#13;
Baecke en C.M.H. Baecke) als gedaagden heeft gewezen.&#13;
Van genoemd vonnis is een fotokopie aan dit arrest gehecht.&#13;
2. Het geding in hoger beroep&#13;
2.1. Van Tiggelen heeft bij exploten van 23, 26 en 29&#13;
maart 2007 aan Baecke c.s. aangezegd van genoemd&#13;
vonnis in hoger beroep te komen, met dagvaarding&#13;
van Baecke c.s. voor dit hof.&#13;
2.2. Op de aangezegde rechtsdag is Baecke-Maas verschenen.&#13;
M.A.H. Baecke en C.M.H. Baecke zijn niet verschenen;&#13;
tegen hen is verstek verleend.&#13;
2.3. Bij memorie van grieven heeft Van Tiggelen zeven&#13;
grieven tegen het bestreden vonnis aangevoerd en toegelicht,&#13;
heeft zij haar eis gewijzigd, heeft zij bewijs&#13;
aangeboden en een aantal nieuwe producties in het&#13;
geding gebracht, en heeft zij geconcludeerd dat het&#13;
hof het bestreden vonnis zal vernietigen, en opnieuw&#13;
recht doende, bij arrest, voor zover mogelijk uitvoerbaar&#13;
bij voorraad:&#13;
primair&#13;
1. de pachtovereenkomst tussen partijen, wegens&#13;
een tekortkoming van Baecke c.s. in de nakoming&#13;
van hun uit art. 32 Pachtwet voortvloeiende&#13;
verplichtingen, zal ontbinden;&#13;
2. Baecke c.s. zal veroordelen om, hetzij ingevolge&#13;
de ontbinding van de pachtovereenkomst,&#13;
hetzij ingevolge de van 1981 daterende beëindigingsovereenkomst,&#13;
het bij akte van 10 november&#13;
1995 aan Van Tiggelen toegedeelde, ter plaatse&#13;
aangeduide en afgepaalde perceel met een oppervlakte&#13;
van 10 hectare, deel uitmakend van het&#13;
perceel kadastraal bekend gemeente Terneuzen,&#13;
sectie BA, nummer 875, met ingang van een&#13;
door het hof te bepalen datum geheel te ontruimen&#13;
en vrij van alle gebruik door derden aan Van&#13;
Tiggelen op te leveren, een en ander onder verbeurte&#13;
van een dwangsom van € 500,- voor elke&#13;
dag dat Baecke c.s. na de door het hof te bepalen&#13;
datum in gebreke mochten blijven om aan het&#13;
door het hof te wijzen arrest te voldoen;&#13;
3. Baecke c.s. hoofdelijk zal veroordelen om tegen&#13;
behoorlijk bewijs van kwijting aan Van Tiggelen&#13;
te betalen een bedrag van € 11.500,- voor elk&#13;
jaar, of gedeelte van een jaar, dat Baecke c.s. het&#13;
perceel na 1 oktober 2005 in gebruik hebben gehouden,&#13;
vermeerderd met de wettelijke rente&#13;
vanaf 1 oktober 2005, des dat de één betalende&#13;
de anderen zijn bevrijd;&#13;
4. Baecke c.s. zal veroordelen tot het in het geding&#13;
brengen van stukken aan de hand waarvan de&#13;
omvang van het met het bedrijf van Baecke c.s.&#13;
samenhangende bietenquotum kan worden bepaald;&#13;
5. Baecke c.s. zal veroordelen tot het aan Van Tiggelen&#13;
(doen) overschrijven van het met de pachtgrond&#13;
samenhangende bietenquotum; dan wel&#13;
subsidiair in het geval het hof tot het oordeel&#13;
mocht komen dat de hierboven onder 1 tot en&#13;
met 5 omschreven vorderingen dienen te worden&#13;
afgewezen, dat het hof voor recht zal verklaren&#13;
dat een redelijke uitleg van het tweede gedeelte&#13;
van het ‘bijzonder beding’, te weten de passage&#13;
die begint met de woorden ‘de aldus voortgezette&#13;
pacht’ en eindigt met de woorden ‘mogelijk is’,&#13;
moet worden aangemerkt als een beëindigingsovereenkomst,&#13;
terwijl het tweede gedeelte van het&#13;
bijzonder beding met zich meebrengt dat de&#13;
pacht evenmin zal kunnen overgaan op andere&#13;
erfgenamen (waaronder de kinderen) van de&#13;
pachter, zodat de pacht, de beëindigingsovereen-&#13;
komst van april 1981 weggedacht, ook ten aanzien&#13;
van M.A.H. Baecke en C.M.H. Baecke&#13;
tweemaal met de wettelijke duur van zes jaren is&#13;
verlengd, en ten einde komt na afloop van de periode&#13;
van zes jaren waarin deze beëindigingsovereenkomst&#13;
door de grondkamer, dan wel de Centrale&#13;
Grondkamer, zal zijn goedgekeurd; een en&#13;
ander met veroordeling van Baecke c.s. in de kosten&#13;
van het geding, zowel in eerste aanleg als in&#13;
hoger beroep.&#13;
2.4. Bij memorie van antwoord heeft Baecke-Maas de&#13;
grieven bestreden en verweer gevoerd, heeft zij bewijs&#13;
aangeboden en een aantal nieuwe producties in het&#13;
geding gebracht, en heeft zij geconcludeerd dat het&#13;
hof alle vorderingen van Van Tiggelen zal afwijzen, en&#13;
het bestreden vonnis zal bevestigen, met veroordeling&#13;
van Van Tiggelen in de proceskosten&#13;
2.5. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Op grond van hetgeen enerzijds is gesteld en anderzijds&#13;
niet of onvoldoende is weersproken dan wel&#13;
blijkt uit de onbetwiste inhoud van de overgelegde&#13;
bescheiden, staat in hoger beroep het navolgende vast.&#13;
3.2. Willy Baecke heeft bij schriftelijke pachtovereenkomst&#13;
van 8 maart 1975 van zijn vader, Hilaire&#13;
Baecke, gepacht een hofstede, groot 35.01.00 ha, gelegen&#13;
in de Helenapolder te Biervliet. De pachtovereenkomst&#13;
is aangegaan voor de duur van 12 jaar en is&#13;
ingegaan op 1 oktober 1974. De grondkamer heeft&#13;
bij beschikking van 21 november 1975, onder wijziging&#13;
van de ingangsdatum, de pachtovereenkomst&#13;
goedgekeurd.&#13;
3.3. In april 1981 hebben Willy Baecke en Hilaire Baecke&#13;
de volgende schriftelijke verklaring ondertekend:&#13;
‘De ondergetekende:&#13;
Willy Cyrille Jozef Baecke, (…)&#13;
verklaart met ingang van de dag van zijn overlijden&#13;
afstand te hebben gedaan van de hem toekomende&#13;
pachtrechten ten aanzien van de eigendommen van&#13;
de Heer Hilaire René Baecke (…), zodat deze eigendommen&#13;
met ingang van de dag van het overlijden&#13;
ter vrije beschikking komen van de medeondergetekende&#13;
Hilaire René Baecke, die zich verbindt om de&#13;
waarde van de&#13;
op dat tijdstip wassende vruchten aan de erfgenamen&#13;
van de ondergetekende Willy Baecke te vergoeden;&#13;
deze pachtafstand is gedaan onder de voorwaarden,&#13;
dat de ondergetekende Willy Baecke ten sterfdage ongehuwd&#13;
is of is gehuwd met Georgette Maas, (…)’&#13;
3.4. Hilaire Baecke is op 11 februari 1994 overleden. Hij&#13;
was in gemeenschap van goederen gehuwd met Madeleine&#13;
Buijck, die op 9 november 1988 is overleden.&#13;
3.5. Bij notariële akte van 10 november 1995 is de gemeenschap&#13;
van goederen verdeeld tussen hun kinderen:&#13;
Willy Baecke, Gerard Baecke, Van Tiggelen&#13;
(-Baecke) en Oswald Baecke. Van de verpachte hofstede&#13;
is een perceel van 10 ha (hierna: de 10 ha), &#13;
kadastraal&#13;
bekend gemeente Terneuzen, sectie BA, nr.&#13;
875, toebedeeld aan Van Tiggelen en de overige percelen&#13;
aan de andere erfgenamen.&#13;
3.6. De goederen van Willy Baecke waren bij beschikking&#13;
van 8 maart 1985 onder bewind gesteld met benoeming&#13;
van Baecke-Maas tot bewindvoerder. Na verkregen&#13;
machtiging van de kantonrechter heeft Baecke-&#13;
Maas in haar hoedanigheid van bewindvoerder ingestemd&#13;
met de verdeling.&#13;
3.7. De notariële akte van verdeling bevat onder meer het&#13;
volgende bijzonder beding (hierna: het bijzonder beding):&#13;
‘de ten laste van de bij deze toebedeelde onroerende&#13;
zaken lopende pacht voorzover deze onroerende zaken&#13;
niet aan de betreffende pachter zijn toebedeeld, wordt&#13;
verlengd met een periode van dertig jaren te rekenen&#13;
vanaf de overlijdensdatum van mevrouw Baecke-&#13;
Buijck genoemd, zijnde negen november negentien&#13;
honderd acht en tachtig, ingegaan zijnde bij het einde&#13;
van de op die overlijdensdatum lopende pacht; de&#13;
aldus voortgezette pacht zal niet over kunnen gaan op&#13;
de weduwe van de pachter, zodat bij overlijden van&#13;
laatstbedoelde en voortzetting door diens weduwe de&#13;
betreffende pacht wordt teruggebracht tot de normale&#13;
tijdsduur indien dit wettelijk mogelijk is.’&#13;
3.8. Willy Baecke is op 17 december 2004 overleden. Zijn&#13;
erfgenamen zijn Baecke-Maas, M.A.H. Baecke en&#13;
C.M.H. Baecke.&#13;
3.9. Bij brief van 20 juli 2005 heeft de gemachtigde van&#13;
Van Tiggelen de schriftelijke verklaring van april&#13;
1981 als beëindigingsovereenkomst ter goedkeuring&#13;
aan de grondkamer gezonden. De grondkamer heeft&#13;
bij beschikking van 18 november 2005 deze overeenkomst&#13;
vernietigd. De Centrale Grondkamer heeft bij&#13;
beschikking van 21 april 2006 de beschikking van de&#13;
grondkamer vernietigd en, opnieuw rechtdoende,&#13;
deze overeenkomst ongewijzigd goedgekeurd.&#13;
4. Beoordeling van het geschil in hoger beroep&#13;
4.1. In dit geding vordert Van Tiggelen onder meer ontruiming&#13;
van het gepachte en schadevergoeding. De&#13;
pachtkamer in eerste aanleg heeft de vorderingen van&#13;
Van Tiggelen uitsluitend in zoverre toegewezen dat zij&#13;
voor recht heeft verklaard dat na het overlijden van&#13;
Willy Baecke op 17 december 2004 de pachtovereenkomst&#13;
met betrekking tot de 10 hectare is voortgezet&#13;
door zijn echtgenote Baecke-Maas en zijn dochters&#13;
M.A.H. Baecke en C.M.H. Baecke. Van Tiggelen&#13;
komt daartegen in dit hoger beroep op.&#13;
4.2. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Omdat tussen oud en nieuw recht geen voor de&#13;
onderhavige zaak relevant verschil bestaat, behoeft de&#13;
vraag welk recht volgens het overgangsrecht van toepassing&#13;
is, geen bespreking.&#13;
4.3. Met grief 1 beklaagt Van Tiggelen zich erover dat het&#13;
bestreden vonnis mede is gewezen door het deskundige&#13;
lid Steijaert. Van Tiggelen voert in dit verband&#13;
aan dat (de inmiddels overleden) Steijaert gehuwd&#13;
&#13;
was met een volle nicht van Van Tiggelen en dat het&#13;
geschil tussen partijen zijn oorsprong vindt in verstoorde&#13;
familieverhoudingen.&#13;
4.4. Van Tiggelen heeft bij de grief geen belang. In dit&#13;
hoger beroep vindt – naar aanleiding van de overigens&#13;
door Van Tiggelen geformuleerde grieven – een inhoudelijke&#13;
heroverweging van de beslissing van de&#13;
pachtkamer in eerste aanleg plaats. Ook indien Van&#13;
Tiggelen op zichzelf terecht de opvatting is toegedaan&#13;
dat Steijaert niet aan de uitspraak van de pachtkamer&#13;
in eerste aanleg had mogen meewerken, omdat hij&#13;
zich diende te realiseren dat Van Tiggelen op redelijke&#13;
gronden zijn onpartijdigheid zou betwijfelen, kan die&#13;
omstandigheid niet ertoe leiden dat in dit hoger beroep&#13;
anders wordt beslist dan waartoe behandeling&#13;
van de overige grieven het hof leidt.&#13;
4.5. Met grief 2, die betrekking heeft op door de pachtkamer&#13;
in eerste aanleg als vaststaand aangenomen feiten,&#13;
heeft het hof hiervoor onder 3 reeds rekening gehouden,&#13;
zodat Van Tiggelen ook bij bespreking van die&#13;
grief geen belang heeft.&#13;
4.6. De grieven 3 tot en met 5 hebben betrekking op hetgeen&#13;
de pachtkamer in eerste aanleg heeft overwogen&#13;
en beslist omtrent de werking van het onder 3.7 bedoelde&#13;
bijzonder beding en de gevolgen die dit heeft&#13;
voor de looptijd van de pachtovereenkomst. Bij de&#13;
bespreking van die grieven heeft Van Tiggelen geen&#13;
belang zoals volgt uit hetgeen het hof hierna naar aanleiding&#13;
van grief 6 zal overwegen.&#13;
4.7. Grief 6 heeft betrekking op de verhouding tussen het&#13;
bijzonder beding en de onder 3.3 en 3.9 bedoelde&#13;
beëindigingsovereenkomst. Van Tiggelen stelt zich&#13;
primair op het standpunt dat de akte van verdeling in&#13;
de rechtskracht van de beëindigingsovereenkomst&#13;
geen wijziging heeft gebracht, zodat partijen bij de&#13;
beëindigingsovereenkomst, althans hun rechtsopvolgers,&#13;
er ook nadat de akte van verdeling was tot stand&#13;
gekomen, als specifieke regeling inzake de pachtovereenkomst&#13;
betreffende de 10 hectare aan gebonden&#13;
zijn gebleven. Subsidiair betoogt Van Tiggelen dat redelijkheid&#13;
en billijkheid zich ertegen verzetten dat de&#13;
akte van verdeling voorrang verkrijgt boven de beëindigingsovereenkomst.&#13;
4.8. Het hof oordeelt als volgt. Een overeenkomst tot&#13;
beëindiging van een pachtovereenkomst die nog niet&#13;
door de grondkamer is goedgekeurd, had volgens art.&#13;
10 lid 1 Pachtwet en heeft volgens art. 7:323 lid 1&#13;
Burgerlijk Wetboek tot het moment van die goedkeuring&#13;
slechts in zoverre werking dat de partijen bij die&#13;
overeenkomst niet eenzijdig kunnen terugtreden.&#13;
Vanaf het moment van bedoelde goedkeuring verkrijgt&#13;
de beëindigingsovereenkomst alsnog haar volle&#13;
werking, onverminderd de bevoegdheid van de&#13;
grondkamer op grond van het tweede lid van art. 10&#13;
Pachtwet respectievelijk art. 7:323 Burgerlijk Wetboek&#13;
om de beëindigingsovereenkomst op een later&#13;
tijdstip te doen ingaan dan werd overeengekomen op&#13;
de grond dat de overeenkomst niet binnen twee&#13;
maanden na het aangaan ervan ter goedkeuring is ingezonden.&#13;
4.9. Bij beschikking van de Centrale Grondkamer van 21&#13;
april 2006 is de beëindigingsovereenkomst ongewijzigd&#13;
goedgekeurd. Daardoor eindigde de pachtovereenkomst&#13;
alsnog per 17 december 2004, zijnde het&#13;
moment van overlijden van Willy Baecke, zij het ook&#13;
dat voor de periode tot de goedkeuring door de Centrale&#13;
Grondkamer, dus tot 21 april 2006, de regel van&#13;
art. 10 Pachtwet en art. 7:323 Burgerlijk Wetboek&#13;
een grondslag biedt voor het gebruik van het gepachte&#13;
door de erfgenamen van Willy Baecke, omdat immers&#13;
volgens die regel aan de te laat ingezonden beëindigingsovereenkomst&#13;
tot het moment van goedkeuring&#13;
de onder 4.8 bedoelde beperkte werking toekwam.&#13;
Dit betekent dat het gebruik door de erfgenamen van&#13;
Willy Baecke tot bedoeld moment niet onrechtmatig&#13;
was en dat zij over de periode tot dat moment de op&#13;
grond van de beëindigde pachtovereenkomst geldende&#13;
pachtprijs verschuldigd zijn. Het hof verwijst&#13;
wat betreft het laatste naar zijn arresten van 3 januari&#13;
2006 inzake De Leest/Van Lieshout, Agr.r.2006,&#13;
5374 en 5375.&#13;
4.10. Vervolgens staat ter beoordeling of het bijzonder beding,&#13;
zoals opgenomen in de akte van verdeling, aan&#13;
het voorgaande afbreuk doet.&#13;
4.11. Baecke c.s. stellen zich op het standpunt dat het bijzonder&#13;
beding een nieuwe pachtovereenkomst behelst,&#13;
aangegaan voor de duur van dertig jaar. Dat&#13;
standpunt is in zoverre juist dat een redelijke en op de&#13;
praktijk afgestemde uitleg van de wet meebrengt dat&#13;
een overeenkomst waarbij partijen een eerdere pachtbeëindigingsovereenkomst&#13;
herroepen voor de toepassing&#13;
van art. 9 en 10 Pachtwet respectievelijk art.&#13;
7:322 en 7:323 Burgerlijk Wetboek als een nieuwe&#13;
pachtovereenkomst moet worden beschouwd, ook&#13;
wanneer een feitelijke beëindiging van de pacht nog&#13;
niet heeft plaatsgehad. De opvatting die een zodanige&#13;
overeenkomst ziet als een pachtwijzigingsovereenkomst&#13;
leidt immers tot de onaannemelijke uitkomst&#13;
dat de nakoming van een door de grondkamer goedgekeurde&#13;
pachtbeëindigingsovereenkomst zou kunnen&#13;
worden afgedwongen – óndanks de omstandigheid&#13;
dat vaststaat dat partijen die overeenkomst inmiddels&#13;
bij een nadere overeenkomst hebben herroepen – zolang&#13;
laatstbedoelde overeenkomst nog niet door de&#13;
grondkamer is goedgekeurd.&#13;
4.12. Met het voorgaande is niet gezegd dat ook de uitleg&#13;
die Baecke c.s. van het bijzonder beding geven feitelijk&#13;
juist is. Waar het in dit verband om gaat is of het&#13;
bijzonder beding redelijkerwijs aldus moet worden&#13;
begrepen dat partijen de eerder aangegane beëindigingsovereenkomst&#13;
inderdaad bedoelden te herroepen.&#13;
In dit verband is van belang dat het bijzonder&#13;
beding, als gevolg van de inschrijving van de verdelingsakte&#13;
in de openbare registers, kenbaar is voor&#13;
derden en ook van belang is voor eventuele rechtsopvolgers&#13;
onder bijzondere of algemene titel, in verband&#13;
waarmee een bijzonder gewicht toekomt aan argumenten&#13;
voor een uitleg van het bijzonder beding naar&#13;
objectieve maatstaven. Op Baecke c.s. – die zich beroepen&#13;
op een herroeping als hiervoor bedoeld – rust&#13;
de stelplicht en bewijslast wat betreft de feiten en omstandigheden&#13;
waaruit de feitelijke juistheid van de&#13;
door hen aan het bijzonder beding gehechte uitleg&#13;
kan volgen.&#13;
4.13. Baecke c.s. hebben zich op het standpunt gesteld dat&#13;
Van Tiggelen op de hoogte moet zijn geweest van het&#13;
bestaan van de beëindigingsovereenkomst. Van Tiggelen&#13;
betwist dat. Zij voert aan dat zij van het bestaan&#13;
van de beëindigingsovereenkomst eerst medio 2005&#13;
op de hoogte is geraakt.&#13;
4.14. Ook indien het hof met Baecke c.s. er vanuit gaat dat&#13;
Van Tiggelen destijds van het bestaan van de beëindigingsovereenkomst&#13;
op de hoogte was, kan dat niet tot&#13;
de gevolgtrekking leiden dat de door Baecke c.s. gegeven&#13;
uitleg van het bijzonder beding juist is. De&#13;
tweede alinea van het bijzonder beding begint met de&#13;
vaststelling – in overeenstemming met de inhoud van&#13;
de beëindigingsovereeenkomst – dat de pacht niet&#13;
over zal kunnen gaan op de weduwe van de pachter.&#13;
Het gebruik van het woordje ‘zodat’ dat hierop volgt,&#13;
suggereert dat de daarna volgende zinsnede de consequentie&#13;
is van die vaststelling. Dat wijst niet op een&#13;
herroeping als hiervoor bedoeld. Ook overigens volgen&#13;
uit de gedingstukken geen eenduidige aanwijzingen&#13;
voor de juistheid van de door Baecke c.s. aan het&#13;
bijzonder beding gegeven uitleg. De enkele omstandigheid&#13;
dat het slot van het bijzonder beding uitgaat&#13;
van de mogelijkheid van voortzetting van de pacht&#13;
door de weduwe van de pachter en in dat verband bepaalt&#13;
dat de pacht in dat geval wordt teruggebracht&#13;
tot ‘de normale tijdsduur’ indien dit wettelijk mogelijk&#13;
is, acht het hof tegen de achtergrond van hiervoor&#13;
overwogene onvoldoende, omdat die regeling ook kan&#13;
worden verklaard uit een eventueel bij partijen bestaande&#13;
onzekerheid over de geldigheid van de beëindigingsovereenkomst.&#13;
In dit verband is mede van belang&#13;
dat het bijzonder beding onder verantwoordelijkheid&#13;
van een notaris is geredigeerd. Indien het bijzonder&#13;
beding de strekking zou hebben gehad van een&#13;
herroeping van de beëindigingsovereenkomst, is het&#13;
onaannemelijk dat de hiervoor bedoelde vaststelling&#13;
dat de pacht niet over zal kunnen gaan op de weduwe&#13;
van de pachter, in de tekst zou zijn opgenomen.&#13;
4.15. Uit het voorgaande volgt dat niet vast is komen te&#13;
staan dat met het bijzonder beding een herroeping in&#13;
de hiervoor bedoelde zin is beoogd. Bij gebreke van&#13;
concrete stellingen van Baecke c.s. komt het hof aan&#13;
bewijslevering niet toe. Grief 6 slaagt, in die zin dat&#13;
ervan moet worden uitgegaan dat de beëindigingsovereenkomst&#13;
zijn werking heeft behouden en dat de&#13;
pacht per 17 december 2004 is geëindigd, zij het ook&#13;
dat het gebruik van het gepachte door de erfgenamen&#13;
van Willy Baecke gedurende de periode tot de goedkeuring&#13;
door de Centrale Grondkamer, dus tot 21&#13;
april 2006, niet zonder rechtsgrond is geweest. In redelijkheid&#13;
geldt hetzelfde voor de periode vanaf 21&#13;
april 2006 tot einde seizoen 2006, nu aan Baecke c.s.&#13;
niet kan worden verweten dat zij na de beschikking&#13;
van 21 april 2006 het lopende teeltseizoen hebben&#13;
volgemaakt.&#13;
4.16. Naar volgt uit de toelichting op grief 7 is die grief uitsluitend&#13;
opgeworpen voor het geval dat de beëindigingsovereenkomst&#13;
niet ertoe zou hebben geleid dat&#13;
de pachtovereenkomst per 17 december 2004 tot een&#13;
einde is gekomen. Bespreking van grief 7 kan derhalve&#13;
achterwege blijven; hetzelfde geldt voor de daarmee&#13;
onmiddellijk samenhangende vordering tot ontbinding&#13;
van de pachtovereenkomst.&#13;
4.17. Baecke c.s. hebben zich bij conclusie van antwoord&#13;
onder 8 (laatste alinea) er nog op beroepen dat per 17&#13;
december 2004 een nieuwe pachtovereenkomst tot&#13;
stand is gekomen, omdat zij tegen betaling van een&#13;
pachtsom de grond voor landbouwkundige doeleinden&#13;
in gebruik had. Daarmee zien Baecke c.s. er ten&#13;
onrechte aan voorbij dat die betaling en dat gebruik&#13;
geheel in overeenstemming zijn met de omstandigheid&#13;
dat de beëindigingsovereenkomst op 17 december&#13;
2004 nog niet was goedgekeurd. Het hof verwijst&#13;
naar hetgeen onder 4.9 is overwogen. Uit de voortzetting&#13;
van het gebruik en de betaling van de pachtprijs&#13;
tót het moment van goedkeuring door de Centrale&#13;
Grondkamer (en eventueel ook nog daarna, tot einde&#13;
seizoen 2006) kan derhalve niet de totstandkoming&#13;
van een nieuwe pachtovereenkomst worden afgeleid.&#13;
Dat Van Tiggelen vanáf het moment van die goedkeuring&#13;
zich consequent op het standpunt heeft gesteld&#13;
dat aan het gebruik door Baecke c.s. een einde&#13;
behoorde te komen en pachtbetalingen heeft teruggestort,&#13;
is niet in geschil.&#13;
4.18. Uit het voorgaande volgt dat de vordering tot ontruiming&#13;
van het gepachte toewijsbaar is. Het hof ziet&#13;
aanleiding om de ontruiming te bepalen op einde seizoen&#13;
2008 (te stellen op 1 november). Aan de gevorderde&#13;
dwangsom zal het hof een maximum verbinden.&#13;
4.19. Gelet op de omstandigheid dat aan de pacht een&#13;
einde komt, kan Van Tiggelen ook aanspraak maken&#13;
op het overleggen van stukken aan de hand waarvan&#13;
de omvang van het met de gepachte grond samenhangende&#13;
bietenquotum kan worden bepaald. Ook in zoverre&#13;
is de vordering van Van Tiggelen derhalve toewijsbaar.&#13;
4.20. Van Tiggelen heeft schadevergoeding gevorderd ad&#13;
€ 11.500,- voor elk jaar, of gedeelte van een jaar, dat&#13;
Baecke c.s. het perceel na 1 oktober 2005 in gebruik&#13;
hebben gehouden. Van Tiggelen heeft die vordering&#13;
gemotiveerd met de stelling dat voor een perceel als&#13;
het onderhavige in de desbetreffende regio bij eenmalige&#13;
verpachting een pachtprijs van € 1.150,- per hectare&#13;
per jaar reëel en gebruikelijk is. Baecke c.s. hebben&#13;
dat op zichzelf niet betwist. Wel hebben zij aangevoerd&#13;
dat Van Tiggelen de schade aan zichzelf heeft&#13;
te wijten omdat zij sinds 2006 de door Baecke c.s. betaalbaar&#13;
gestelde pachtprijs consequent terugstort&#13;
(conclusie van dupliek, tweede blad). Dit laatste verweer&#13;
gaat niet op. Op begrijpelijke gronden weigert&#13;
Van Tiggelen ten titel van pacht betaalde bedragen in&#13;
ontvangst te nemen, omdat van pacht sinds 21 april&#13;
2006 immers geen sprake meer is.&#13;
4.21. Gelet op het voorgaande is de vordering tot schadevergoeding&#13;
in zoverre toewijsbaar dat Baecke c.s. een&#13;
schadevergoeding van € 11.500,- per jaar verschuldigd&#13;
zijn voor elk jaar, of gedeelte van een jaar, dat&#13;
Baecke c.s. het perceel na einde seizoen 2006 in gebruik&#13;
hebben gehad (te stellen op 1 november 2006),&#13;
vermeerderd met de wettelijke rente vanaf 1 november&#13;
2006. Nu sprake is van een deelbare prestatie in&#13;
de zin van art. 6:6 Burgerlijk Wetboek bestaat geen&#13;
grond voor een hoofdelijke veroordeling van Baecke&#13;
c.s.&#13;
4.22. In verband met de tussen partijen bestaande familieverhouding&#13;
zal het hof de proceskosten compenseren,&#13;
aldus dat ieder van partijen de eigen kosten draagt,&#13;
zowel wat betreft het geding in eerste aanleg als dat in&#13;
hoger beroep.&#13;
4.23. De slotsom is dat de grieven deels slagen en dat de&#13;
vorderingen van Van Tiggelen grotendeels toewijsbaar&#13;
zijn. Het door Baecke c.s. gedane bewijsaanbieding&#13;
passeert het hof, omdat zij niet betrekking hebben op&#13;
concrete feiten of omstandigheden die tot een andere&#13;
beslissing zouden kunnen leiden dan hiervoor is gegeven.&#13;
4.24. Het hof zal het arrest wat betreft de hiervoor bedoelde&#13;
veroordelingen uitvoerbaar bij voorraad verklaren.&#13;
Daarmee geeft het hof geen oordeel over de vatbaarheid&#13;
van dit arrest voor cassatie in verband met het&#13;
vervallen van art. 134 Pachtwet per 1 september 2007&#13;
en de inwerkingtreding van onder meer art. 1019q&#13;
Wetboek van Burgerlijke Rechtsvordering met ingang&#13;
van dezelfde datum.&#13;
5. Beslissing&#13;
Het hof, recht doende in hoger beroep:&#13;
vernietigt het vonnis van de pachtkamer van de Rechtbank&#13;
Middelburg, sector kanton, locatie Terneuzen, van 7 maart&#13;
2007 en doet opnieuw recht; veroordeelt Baecke c.s. om het&#13;
bij akte van 10 november 1995 aan Van Tiggelen toegedeelde,&#13;
ter plaatse aangeduide en afgepaalde perceel met een&#13;
oppervlakte van 10 hectare, deel uitmakend van het perceel&#13;
kadastraal bekend gemeente Terneuzen, sectie BA, nummer&#13;
875, uiterlijk op 1 november 2008 geheel te ontruimen en&#13;
vrij van alle gebruik door derden aan Van Tiggelen op te leveren,&#13;
een en ander onder verbeurte van een dwangsom van&#13;
€ 500,- voor elke dag dat Baecke c.s. hiermee in gebreke&#13;
mochten blijven, met een maximum van € 50.000,-;&#13;
veroordeelt Baecke c.s. om tegen behoorlijk bewijs van&#13;
kwijting aan Van Tiggelen te betalen een bedrag van&#13;
€ 11.500,- voor elk jaar, of gedeelte van een jaar, dat Baecke&#13;
c.s. het perceel na 1 november 2006 in gebruik hebben&#13;
gehouden, vermeerderd met de wettelijke rente vanaf 1 november&#13;
2006;&#13;
veroordeelt Baecke c.s. tot overlegging aan Van Tiggelen&#13;
van stukken aan de hand waarvan de omvang van het met&#13;
het gepachte samenhangende bietenquotum kan worden&#13;
bepaald;&#13;
veroordeelt Baecke c.s. tot het aan Van Tiggelen, dan wel&#13;
aan een door deze aan te wijzen derde, (doen) overschrijven&#13;
van het met het gepachte samenhangende bietenquotum;&#13;
wijst af het meer of anders gevorderde;&#13;
compenseert de proceskosten, aldus dat ieder van partijen&#13;
de eigen kosten draagt, zowel wat betreft het geding in eerste&#13;
aanleg als dat in hoger beroep;&#13;
verklaart dit arrest wat betreft de voormelde veroordelingen&#13;
uitvoerbaar bij voorraad.&#13;
&#13;
</content><legacyfootnotes/><footnotes><footnote/></footnotes><auteurs/><published>2008-05-01 00:00:00</published><modified>2017-06-16 16:17:51</modified><editiondate>2008-05-01</editiondate><htmlpath>https://denhollander.info/artikel/6768</htmlpath></article>
</articles></edition>
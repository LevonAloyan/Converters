<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2010</searchword><id>8606</id><udhid>UDH:TvAR/8606</udhid><titel>Hoe irreëel kan een fictie-bepaling zijn?</titel><searchwords><searchword>TvAR 7/8/2010</searchword><searchword>UDH:TvAR/8606</searchword></searchwords><attachments><attachment><name>TvAR2010_07_08_01_Hoe_irreeel.pdf</name><extention>pdf</extention><url>https://denhollander.info/download/7624/ci</url></attachment></attachments><inleiding>In eerdere bijdragen aan dit blad heb ik onder andere de wijzigingen van de agrarische be­drijfsopvolgingsfaciliteiten in de Successiewet beschreven. Globaal bezien leveren deze de bedrijfsopvolger van een in klassieke rechtsvorm gedreven onderneming voordelen op.&#13;
Deze voordelen variëren van 83% tot zelfs 100% vrijstelling van de erf- of schenkbelasting.&#13;
Aan deze faciliteit wordt echter pas toegekomen wanneer de onderneming geschonken wordt of vererfd is, hetgeen logisch is, omdat er anders schenk- noch erfbelasting verschuldigd is (art. 1 Successiewet).&#13;
De Successiewet kent daarnaast een aantal fictiebepalingen die bepaalde constructies, ook al is er geen sprake van een civielrechtelijke schenking (omdat bijvoorbeeld de bevoordelings­bedoeling ontbreekt) gelijk stelt aan een schenking.&#13;
</inleiding><content>Zo’n fictiebepaling is te vinden in het per 1 januari 2010 gewijzigde art. 11 lid 1 van de Suc­cessiewet. In dat artikel staat:&#13;
‘Indien het aandeel van een persoon in goederen, ten gevolge van een vennootschaps­overeenkomst, bij zijn leven hetzij verblijft of kan worden toegedeeld aan, hetzij kan worden overgenomen door de deelgenoten of één of meer van hen, wordt het verble­ven, toegedeelde of overgenomen aandeel voor de toepassing van deze wet geacht krachtens schenking te zijn verkregen.’&#13;
Het gaat hier dus om bedingen in maatschaps- en firmaovereenkomsten betreffende de al dan niet gemeenschappelijke bedrijfsgoederen. De afgelopen jaren was nu juist een ontwikkeling in de rechtspraak te signaleren waarbij dergelijke bedingen, ook al werd er niet uitgegaan van de waarde in het economisch verkeer, maar bijvoorbeeld ‘de agrarische waarde’, niet als een schenking gezien werden (zie bijvoorbeeld voor het civiele schenkingsbegrip HR 13 februa­ri 2004, NJ 2004, 653 en voor het fiscale schenkingsbegrip HR 20 maart 2009, nr. 43.393 en 43.394, V-N 2009/15.23 (zie hierover W. Burgerhart, Kwartaalbericht Estateplanning,december 2009, p. 11).&#13;
De mogelijkheid van overname tegen een waarde waarbij voortgezet kan worden tegen een nog juist rendabele exploitatie was een belangrijk argument voor de Hoge Raad om te con­cluderen dat overname tegen een waarde die dat realiseerde geen schenking was. De rechts­betrekkingen tussen de deelgenoten in een gemeenschap, waarvan bij een maatschap of ven­nootschap onder firma meestal sprake is, worden beheerst door de redelijkheid en billijkheid en leiden tot een verplichting die een dergelijke voortzetting mogelijk maakt. Bevoordeling is dan niet aan de orde.&#13;
Waarom dan toch deze fictiebepaling in de wet opgenomen?&#13;
Bij de bedrijfsopvolgingsfaciliteiten in de gewijzigde Successiewet speelt de voortzettings­verplichting van de bedrijfsopvolger een belangrijke rol. Wanneer het bedrijf niet minimaal 5 jaar wordt voortgezet, vervalt de bedrijfsopvolgingsfaciliteit. Wanneer een overname tegen een lagere waarde dan die in het economisch verkeer niet als schenking kwalificeert en een beroep op de bedrijfsopvolgingsfaciliteiten niet aan de orde is bestaat in het algemeen niet, in ieder geval niet in fiscale zin, die voortzettingsverplichting.&#13;
De bedrijfsopvolger zou in theorie nog binnen een jaar na overname naar een projectontwik­kelaar kunnen stappen en zijn bedrijf tegen de waarde in het economisch verkeer kunnen ver­kopen. Hier wilde de staatssecretaris een stokje voorsteken en daarom werd de bovenvermel­de fictie opgenomen.&#13;
Staat de bedrijfsopvolger met het overnemingsbeding nu met lege handen of liever gezegd met door de fiscus leeggehaalde zakken? Neen, nu de onderneming hem fictief geschon­ken is, kan hij vervolgens een beroep doen op de bedrijfsopvolgingsfaciliteiten van art. 35 b Successiewet en hoeft hij alsnog, mits hij zich aan de voorzettingsverplichting houdt, geen schenkbelasting of slechts lage schenkbelasting (83% vrijgesteld) te betalen. Maar hij moet wel een beroep op deze faciliteit doen en de hele papierwinkel doorlopen om de faciliteit te verkrijgen die aan een gift, die hem niet gedaan is, verbonden is. En, dat allemaal omdat er misschien wel eens een bedrijfsopvolger is die binnen 5 jaar zijn bedrijf verkoopt. Wat zou voor de overheid voordeliger zijn: één keer schenkbelasting missen of de papierwinkel in stand houden voor zo velen? &#13;
</content><legacyfootnotes/><footnotes><footnote/></footnotes><auteurs>mr. T.J. Mellema-Kranenburg&#13;
</auteurs><published>2010-07-01 00:00:00</published><modified>2010-07-01 00:00:00</modified><editiondate>2010-07-01</editiondate><htmlpath>https://denhollander.info/artikel/8606</htmlpath></article>
</articles></edition>
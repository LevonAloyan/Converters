<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3625</id><udhid>UDH:TvAR/3625</udhid><titel>Van Ingen / Van Dijk (TvAR 2004/5206)</titel><searchwords><searchword>TvAR 3/2004</searchword><searchword>TvAR 2004/5206</searchword><searchword>UDH:TvAR/3625</searchword></searchwords><attachments><attachment><name>2004_nr 3_Rechtspraak_5206.pdf</name><extention>pdf</extention><url>https://denhollander.info/download/3622/ci</url></attachment></attachments><inleiding>[Pachtwet art. 2, 55]&#13;
&#13;
De verpachter vordert primair een verklaring&#13;
voor recht dat de pachtovereenkomst is&#13;
beëindigd met wederzijds goedvinden. In&#13;
eerste aanleg is de verpachter niet tot&#13;
bewijslevering toegelaten nu hij onvoldoende&#13;
concrete feiten heeft gesteld. In hoger&#13;
beroep wordt het bewijsaanbod eveneens&#13;
gepasseerd nu ook in hoger beroep geen&#13;
concrete feiten of omstandigheden zijn&#13;
gesteld die de beëindigingovereenkomst&#13;
kunnen onderbouwen en in het geheel geen&#13;
toelichting is gegeven op de omstandigheden&#13;
waaronder de beëindigingsovereenkomst&#13;
tot stand is gekomen.&#13;
Subsidiair vordert de verpachter ontbinding&#13;
van de pachtovereenkomst wegens tekortkomingen&#13;
van de pachter. De pachter vordert&#13;
in reconventie ook ontbinding wegens&#13;
tekortkomingen van de verpachter. De&#13;
pachtovereenkomst wordt op vordering van&#13;
de verpachter ontbonden wegens niet&#13;
betaling van de pachtprijs. Aan beoordeling&#13;
van de overige gestelde tekortkomingen&#13;
komt het hof niet toe. De stelling dat de&#13;
pachtprijs niet verschuldigd is vanwege het&#13;
enkele feit dat het gepachte niet is gebruikt,&#13;
kan niet als juist worden aanvaard. De&#13;
keuze om het gepachte al dan niet te&#13;
gebruiken dient voor rekening en risico van&#13;
de pachter te komen. De ontzegging van de&#13;
toegang tot het gepachte door de verpachter,&#13;
kan wel reden zijn om tot opschorting van&#13;
de betalingsverplichting over te gaan, maar&#13;
daarvan is onvoldoende gebleken.&#13;
</inleiding><content>ARREST IN DE ZAAK VAN:&#13;
Catrinus van Ingen, wonende te Ochten,&#13;
gemeente Echteld,&#13;
appellant,&#13;
procureur: mr. P.C. Plochg,&#13;
tegen&#13;
Jacobus Adrianus Gerardus van Dijk, wonende&#13;
te Erichem, gemeente Buren,&#13;
geïntimeerde,&#13;
procureur: mr. J.M. Bosnak.&#13;
1 Het geding in eerste aanleg&#13;
De pachtkamer van het kantongerecht te Tiel&#13;
heeft op 27 april 2000 en 28 juni 2001 vonnissen&#13;
gewezen in het geschil tussen appellant&#13;
(hierna te noemen: Van Ingen) als eiser in con-&#13;
ventie, verweerder in reconventie en geïntimeerde&#13;
(hierna te noemen: Van Dijk) als gedaagde&#13;
in conventie, eiser in reconventie.&#13;
Afschrift van laatstgenoemd vonnis is aan dit&#13;
arrest gehecht. Daarnaar wordt verwezen&#13;
voor de procesgang in eerste aanleg, de in die&#13;
instantie genomen beslissingen en de gronden&#13;
daarvoor.&#13;
2 Het geding in hoger beroep&#13;
2.1 Bij exploot van 20 juli 2001 is Van Ingen&#13;
in hoger beroep gekomen van voornoemde&#13;
vonnissen met dagvaarding van Van Dijk voor&#13;
dit hof en heeft hij geconcludeerd dat het hof&#13;
deze vonnissen zal vernietigen en, opnieuw&#13;
rechtdoende, bij arrest, zo veel mogelijk uitvoerbaar&#13;
bij voorraad, in conventie primair&#13;
zal verklaren voor recht dat de tussen partijen&#13;
op 20 november 1989 gesloten pachtovereenkomst&#13;
met betrekking tot een perceel boomgaard&#13;
kadastraal bekend gemeente Echteld&#13;
sectie K nr. 308 met een oppervlakte van 2.20&#13;
hectare op 17 januari 1998 is beëindigd, alsmede&#13;
schriftelijk vast zal leggen de beëindiging&#13;
c.q. de beëindigingsovereenkomst betreffende&#13;
genoemd perceel per 17 januari 1998,&#13;
althans meergemelde pachtovereenkomst zal&#13;
ontbinden op grond van aan Van Dijk toe te&#13;
rekenen tekortkomingen, een en ander met&#13;
veroordeling van laatstgenoemde om binnen&#13;
2 weken na betekening van het te dezen te&#13;
wijzen arrest het gepachte te ontruimen en te&#13;
verlaten onder medeneming van al zijn aldaar&#13;
aanwezige zaken en het gepachte ter algehele&#13;
beschikking van Van Ingen te stellen, voorts&#13;
aan Van Ingen machtiging zal verlenen die&#13;
ontruiming zelf op kosten van Van Dijk te&#13;
bewerkstelligen, desnoods met behulp van de&#13;
sterke arm indien Van Dijk met een tijdige&#13;
ontruiming in gebreke mocht blijven;&#13;
subsidiair Van Dijk zal veroordelen tot nakoming&#13;
van de verplichtingen uit de betreffende&#13;
pachtovereenkomst, zoals weergegeven in de&#13;
brief d.d. 20 februari 1998 van mr. E. Westenbrink,&#13;
gemachtigde i.t. van Van Ingen, aan de&#13;
heer E.G.J. Schuerink van De Lorijn (zie&#13;
prod. X conclusie van repliek), op straffe van&#13;
verbeurte van een dwangsom van ƒ 500,– voor&#13;
elke dag dat hij na verloop van twee weken&#13;
nadat het te dezen te wijzen arrest aan hem&#13;
zal zijn betekend in gebreke mocht blijven om&#13;
te voldoen aan zijn verplichtingen uit hoofde&#13;
van de overeenkomst;&#13;
en voorts Van Dijk zal veroordelen tot betaling&#13;
van de pachtprijs over het jaar 1999 ten&#13;
bedrage van ƒ 3.671,–, te vermeerderen met de&#13;
wettelijke rente over dat bedrag vanaf 8 juli&#13;
1998 tot aan de dag der algehele voldoening,&#13;
alsmede tot voldoening van de door Van&#13;
Ingen gemaakte expertisekosten ad ƒ 2.530,38;&#13;
en in reconventie de vordering van Van Dijk&#13;
af zal wijzen door hem niet-ontvankelijk te&#13;
verklaren dan wel deze vorderingen hem te&#13;
ontzeggen, en zowel in conventie als in reconventie&#13;
Van Dijk zal veroordelen in de kosten&#13;
van beide instantiën.&#13;
2.2 Bij memorie van grieven heeft Van Ingen&#13;
zeven grieven tegen voornoemde vonnissen&#13;
aangevoerd, twee producties in het geding&#13;
gebracht, bewijs aangeboden en geconcludeerd&#13;
dat het hof voornoemde vonnissen zal vernietigen,&#13;
voor zover het beroep zich daartegen&#13;
richt, en, opnieuw rechtdoende zal beslissen&#13;
conform het gestelde in het petitum van de&#13;
appèldagvaarding, zulks met veroordeling van&#13;
Van Dijk in de kosten van beide instantiën.&#13;
2.3 Van Dijk heeft bij memorie van antwoord&#13;
verweer gevoerd, drie producties in het&#13;
geding gebracht en geconcludeerd dat het hof&#13;
Van Ingen niet-ontvankelijk zal verklaren in&#13;
zijn appèl althans dat beroep zal verwerpen en&#13;
de door de pachtkamer van het kantongerecht&#13;
te Tiel op 27 april 2000 en 28 juni 2001 gewezen&#13;
vonnissen zonodig met wijziging van&#13;
gronden zal bekrachtigen met veroordeling van&#13;
Van Ingen in de kosten van het hoger beroep.&#13;
2.4 Van Ingen heeft op de rolzitting van&#13;
22 januari 2002 akte verzocht van een nader&#13;
bewijsaanbod en van overlegging van producties.&#13;
Van Dijk heeft op de rolzitting van&#13;
5 februari 2002 antwoordakte verzocht.&#13;
2.5 Vervolgens zijn de stukken overgelegd&#13;
voor het wijzen van arrest.&#13;
3 De vaststaande feiten&#13;
De pachtkamer van het kantongerecht heeft in&#13;
haar vonnis van 27 april 2000 onder 1a tot en&#13;
met 1d de feiten vastgesteld. Aangezien daartegen&#13;
als zodanig geen grieven zijn aangevoerd&#13;
of bezwaren geuit, zal het hof in&#13;
hoger beroep ook van die feiten uitgaan.&#13;
4 De beoordeling van het hoger&#13;
beroep&#13;
4.1 Van Ingen vordert in dit geding, kort&#13;
samengevat, dat het hof primair voor recht&#13;
verklaart dat de pachtovereenkomst is beëindigd,&#13;
althans dat het hof de pachtovereenkomst&#13;
zal ontbinden wegens tekortkomingen&#13;
van Van Dijk, dat Van Dijk zal worden bevolen&#13;
het gepachte te ontruimen op straffe van&#13;
verbeurte van een dwangsom en subsidiair dat&#13;
Van Dijk zal worden veroordeeld de pachtprijs&#13;
over 1999 te betalen, een en ander vermeerderd&#13;
met rente en kosten. Van Dijk heeft&#13;
de stellingen van Van Ingen gemotiveerd ontkend&#13;
en betwist en heeft in reconventie ontbinding&#13;
gevorderd van de pachtovereenkomst&#13;
wegens tekortkomingen aan de zijde van Van&#13;
Ingen, alsmede terugbetaling van de pachtprijs&#13;
over 1998 en vergoeding van inkomensschade,&#13;
vermeerderd met rente en kosten. De pachtkamer&#13;
van het kantongerecht heeft de vordering&#13;
van Van Ingen in conventie afgewezen en&#13;
op vordering van Van Dijk in reconventie de&#13;
pachtovereenkomst ontbonden op grond van&#13;
tekortkomingen aan de zijde van Van Ingen&#13;
en Van Ingen veroordeeld tot terugbetaling&#13;
van de pachtprijs over 1998. De zaak is aangehouden&#13;
ter verkrijging van nadere inlichtingen&#13;
omtrent de door Van Dijk tevens gevorderde&#13;
inkomensschade. Tegen de bestreden&#13;
vonnissen heeft Van Ingen zeven grieven&#13;
gericht.&#13;
4.2 Met de eerste grief ziet het hof zich voor&#13;
de vraag gesteld of de pachtkamer van het&#13;
kantongerecht al dan niet terecht de primaire&#13;
vordering van Van Ingen strekkende tot een&#13;
verklaring voor recht dat de pachtovereenkomst&#13;
is beëindigd per 17 januari 1998 respectievelijk&#13;
strekkende tot schriftelijke vastlegging&#13;
van die beëindigingsovereenkomst, heeft&#13;
afgewezen. In de visie van Van Ingen is weliswaar&#13;
juist dat artikel 9 lid 1 Pw ertoe leidt dat&#13;
de pachtovereenkomst eerst is ingegaan per&#13;
17 januari 1995, maar dat wil volgens hem niet&#13;
zeggen dat deze overeenkomst niet met&#13;
wederzijds goedvinden zou kunnen worden&#13;
beëindigd door partijen. Van Ingen heeft zich&#13;
op het standpunt gesteld dat partijen een tussentijdse&#13;
beëindiging zijn overeengekomen en&#13;
dat hij een daartoe strekkende overeenkomst&#13;
ter ondertekening aan Van Dijk heeft aangeboden&#13;
(zie productie 1 van de conclusie van&#13;
repliek in conventie). Van Dijk heeft erkend&#13;
een beëindigingsovereenkomst ter ondertekening&#13;
te hebben ontvangen, maar hij stelt dat&#13;
hij deze niet heeft ondertekend omdat er geen&#13;
sprake was van wilsovereenstemming. De&#13;
pachtkamer van het kantongerecht heeft de&#13;
vordering van Van Ingen aanstonds afgewezen&#13;
omdat Van Ingen onvoldoende concrete feiten&#13;
had gesteld en geen bewijs had aangeboden,&#13;
alsmede vanwege een opmerking van de&#13;
schoonzoon van Van Ingen, Van den Hatert,&#13;
dat de intentie bestond om de pachtovereenkomst&#13;
na 8 jaar voort te zetten.&#13;
4.3 Vooropgesteld wordt dat de door Van&#13;
Ingen gestelde beëindigingsovereenkomst&#13;
geen betrekking kan hebben op hetgeen partijen&#13;
hebben afgesproken bij het aangaan van&#13;
de pachtovereenkomst, nu de afgesproken&#13;
duur van acht jaar, zoals volgt uit hetgeen de&#13;
pachtkamer in eerste aanleg ten aanzien van&#13;
de ingangsdatum van de pachtovereenkomst&#13;
en in hoger beroep onbestreden heeft overwogen,&#13;
niet tot gevolg heeft dat de pachtovereenkomst&#13;
per 17 januari 1998 is geëindigd. Blijkens&#13;
de toelichting op grief I beroept Van&#13;
Ingen zich op een “mondelinge overeenkomst&#13;
tot bëeindiging van de pacht krachtens wederzijds&#13;
goedvinden”. In eerste aanleg heeft Van&#13;
Ingen ter ondersteuning van die door hem&#13;
gestelde overeenkomst niet meer aangevoerd&#13;
dan dat Van Dijk aanvankelijk akkoord was&#13;
met oplevering van het gepachte per 17 januari&#13;
1998 en met beëindiging van de pachtovereenkomst&#13;
per die datum (conclusie van&#13;
repliek onder 3). In eerste instantie verwijst&#13;
hij naar een verklaring van M. van Dijk-Van&#13;
Ingen (productie I bij repliek), waarin te lezen&#13;
valt: “Eind december vertelden ze dat Hans&#13;
v.d. Hatert had gebeld met mijn schoonvader&#13;
en dat er overeenstemming was bereikt dat ze&#13;
zouden vertrekken”. Van Ingen heeft geen&#13;
andere feiten of omstandigheden genoemd ter&#13;
ondersteuning van de door hem gestelde&#13;
beëindigingsovereenkomst. Noch uit bedoelde&#13;
verklaring, noch uit de stellingen van Van&#13;
Ingen in eerste aanleg blijkt wanneer en onder&#13;
welke omstandigheden wilsovereenstemming&#13;
over beëindiging van de pachtovereenkomst&#13;
bereikt zou zijn. De pachtkamer heeft een en&#13;
ander onvoldoende ter onderbouwing geacht&#13;
en heeft geoordeeld dat Van Ingen niet tot&#13;
bewijslevering van de door hem gestelde overeenkomst&#13;
werd toegelaten, omdat hij onvoldoende&#13;
concrete feiten had gesteld op grond&#13;
waarvan in rechte geconcludeerd zou kunnen&#13;
worden dat er tussen partijen volledige wilsovereenstemming&#13;
was bereikt inzake beëindiging&#13;
van de pachtovereenkomst per de gestelde&#13;
datum.&#13;
4.4 In hoger beroep heeft Van Ingen in verband&#13;
met de door hem gestelde overeenkomst&#13;
verwezen naar een brief van mr E. Westenbrink&#13;
aan Van Dijk d.d. 13 januari 1998 (productie&#13;
10 bij conclusie van repliek). Uit de&#13;
genoemde brief blijkt echter niet meer dan dat&#13;
volgens Van Ingen en/of Van den Hatert Van&#13;
Dijk aan Van Ingen en/of Van den Hatert op&#13;
enig moment mondeling zou hebben laten&#13;
weten akkoord te kunnen gaan met beëindiging&#13;
en oplevering van het gepachte per&#13;
17 januari 1998. Voorts heeft Van Ingen gewezen&#13;
op een gedeelte van de getuigenverklaring&#13;
van Van den Hatert, waarin deze verklaart dat&#13;
het zijn “stellige indruk” was dat Van Dijk&#13;
ook het plan had na de acht jaren geen gebruik&#13;
meer te maken van de boomgaard. Ook&#13;
uit deze verklaring blijkt niets concreets aangaande&#13;
de gestelde mondelinge beëindigingsovereenkomst.&#13;
Gelet op het onder 4.3 verwoorde&#13;
oordeel van de pachtkamer dat Van&#13;
Ingen niet tot bewijs werd toegelaten omdat&#13;
hij onvoldoende concrete feiten had gesteld,&#13;
had van Van Ingen verwacht mogen worden&#13;
dat hij in hoger beroep wel dergelijke concrete&#13;
feiten of omstandigheden zou stellen, die de&#13;
door hem gestelde beëindigingsovereenkomst&#13;
kunnen ondersteunen of onderbouwen. Nu&#13;
Van Ingen dit heeft nagelaten en in het geheel&#13;
geen toelichting heeft gegeven op de omstandigheden&#13;
waaronder de beëindigingsovereenkomst&#13;
tot stand is gekomen, komt het hof tot&#13;
het oordeel dat Van Ingen onvoldoende heeft&#13;
gesteld om tot bewijslevering te worden toegelaten.&#13;
Zijn bewijsaanbod wordt om die&#13;
reden gepasseerd. Grief I faalt derhalve.&#13;
4.5 De tweede grief klaagt erover dat de&#13;
pachtkamer van het kantongerecht Van Ingen&#13;
de subsidiaire vordering tot ontbinding van de&#13;
pachtovereenkomst wegens tekortkomingen&#13;
aan de zijde van Van Dijk, heeft ontzegd.&#13;
Deze tekortkomingen bestaan in de visie van&#13;
Van Ingen uit het volgende: Van Dijk heeft&#13;
zich schuldig gemaakt aan obsceen gedrag,&#13;
bedreigingen en vechtpartijen, Van Dijk heeft&#13;
de pachtpenningen voor het jaar 1999 niet&#13;
betaald, Van Dijk heeft het gepachte als&#13;
opslagplaats gebruikt en een caravan geplaatst,&#13;
Van Dijk is overgegaan tot onderverpachting&#13;
van het gepachte, Van Dijk heeft zonder toestemming&#13;
kabels en pijpen op of aan het&#13;
gepachte aangebracht, Van Dijk heeft het&#13;
gepachte slecht onderhouden en Van Dijk&#13;
heeft schade toegebracht aan het gepachte alsmede&#13;
aan eigendommen van Van Ingen en van&#13;
derden. In appèl klaagt Van Ingen erover dat&#13;
de pachtkamer van het kantongerecht heeft&#13;
geoordeeld dat hij in het leveren van bewijs&#13;
van deze tekortkomingen niet is geslaagd.&#13;
4.6 Het hof zal eerst ingaan op het argument&#13;
met betrekking tot het uitblijven van betaling&#13;
van de pachtprijs, nu dit een kernverplichting&#13;
van de pachter betreft en het uitblijven van&#13;
betaling blijkens artikel 55 lid 2 Pw verplicht&#13;
tot ontbinding van de pachtovereenkomst.&#13;
Vast staat dat Van Dijk de pachtprijs over&#13;
1999 niet heeft betaald. Van Dijk heeft echter&#13;
gesteld dat hij gerechtigd was om tot opschorting&#13;
van zijn betalingsverplichting over te&#13;
gaan nu hij naar zijn zeggen niet meer in de&#13;
gelegenheid werd gesteld om het gepachte te&#13;
gebruiken. De pachtkamer van het kantongerecht&#13;
heeft dit beroep van Van Dijk op zijn&#13;
opschortingsrecht gehonoreerd, tegen welke&#13;
overweging Van Ingen een grief heeft gericht.&#13;
4.7 Van Dijk heeft zich op het standpunt&#13;
gesteld dat hij de pachtprijs niet verschuldigd&#13;
was reeds vanwege het feit dat hij in 1998 het&#13;
gepachte niet heeft gebruikt. Voorts heeft hij&#13;
aangevoerd dat Van Ingen hem de toegang tot&#13;
het gepachte heeft ontzegd, zodat hij ook om&#13;
die reden bevoegd was om tot opschorting&#13;
van zijn betalingsverplichting over te gaan.&#13;
Het hof is van oordeel dat de stelling dat de&#13;
pachtprijs niet verschuldigd is vanwege het&#13;
enkele feit dat het gepachte niet is gebruikt,&#13;
niet als juist kan worden aanvaard. Immers,&#13;
de keuze om het gepachte al dan niet te&#13;
gebruiken dient voor rekening en risico van&#13;
de pachter te komen. De stelling van Van Dijk&#13;
dat hem de toegang tot het gepachte is ontzegd,&#13;
kan wel reden zijn om tot opschorting&#13;
van zijn betalingsverplichting over te gaan.&#13;
Van Dijk heeft, ter onderbouwing van zijn&#13;
stelling dat hem de toegang tot het gepachte&#13;
werd onthouden, verwezen naar een vechtpartij&#13;
die op 28 februari 1998 heeft plaatsgevonden.&#13;
Partijen twisten over de vraag wie&#13;
deze vechtpartij is begonnen en/of wie die&#13;
vechtpartij heeft uitgelokt. Uit de stukken kan&#13;
worden afgeleid dat geen van de bij die vechtpartij&#13;
betrokken personen zich onbetuigd&#13;
heeft gelaten. Dit blijkt niet alleen uit de processen-&#13;
verbaal en de getuigenverklaringen,&#13;
maar ook uit de als productie 2 bij memorie&#13;
van grieven overgelegde brief van de Officier&#13;
van Justitie. Het hof is van oordeel dat onder&#13;
deze omstandigheden in het midden kan blijven&#13;
wie de vechtpartij is begonnen en/of heeft&#13;
uitgelokt. Zelfs indien zou komen vast te&#13;
staan dat de vechtpartij door Van Ingen is&#13;
begonnen en/of uitgelokt, acht het hof deze&#13;
omstandigheid onvoldoende om daaruit af te&#13;
leiden dat Van Dijk hiermee de toegang tot&#13;
het perceel (definitief) is onthouden, nu Van&#13;
Dijk onvoldoende heeft aangevoerd waaruit&#13;
blijkt wat hij nadien concreet heeft ondernomen&#13;
om zich de toegang tot het gepachte te&#13;
verschaffen, respectievelijk dat de situatie van&#13;
dien aard was dat hij zich niet veilig op het&#13;
gepachte kon vertonen. Daarbij komt dat Van&#13;
Ingen daartegenover heeft gesteld dat hij bij&#13;
brieven van 26 augustus 1998 (productie 10&#13;
bij conclusie van repliek in conventie, antwoord&#13;
in reconventie) en 12 februari 1999&#13;
(productie 9 bij conclusie van repliek in conventie,&#13;
antwoord in reconventie) uitdrukkelijk&#13;
aan Van Dijk te kennen heeft gegeven dat&#13;
het gepachte hem ter beschikking stond. Weliswaar&#13;
blijkt uit eerdere tussen (de gemachtigden&#13;
van) partijen gevoerde correspondentie&#13;
dat Van Ingen zich op het standpunt stelde&#13;
dat de pachtovereenkomst in zijn visie per&#13;
17 januari 1998 was geëindigd, doch Van Dijk&#13;
heeft, anders dan voornoemde vechtpartij,&#13;
niets aangevoerd waaruit blijkt dat Van Ingen&#13;
hem de toegang tot het gepachte feitelijk ontzegde&#13;
of bemoeilijkte. De pachtprijs over&#13;
1999 diende op 1 november 1998 betaald te&#13;
worden, dus ruimschoots na verzending van&#13;
voornoemde brief van 26 augustus 1998 waarin&#13;
door Van Ingen werd aangegeven dat het&#13;
gepachte ter beschikking stond van Van Dijk.&#13;
Van Dijk stelde zich op het standpunt dat de&#13;
pachtovereenkomst niet was geëindigd, zodat&#13;
het op de weg van Van Dijk lag om de belangrijkste&#13;
wederprestatie bestaande uit betaling&#13;
van de pachtprijs, te voldoen – desnoods in&#13;
depot. Nu Van Dijk geen andere feiten en&#13;
omstandigheden dan voornoemde vechtpartij&#13;
heeft gesteld ter onderbouwing van zijn stelling&#13;
dat hem de toegang tot het gepachte werd&#13;
onthouden, terwijl hij van die stelling evenmin&#13;
bewijs heeft aangeboden, komt het hof&#13;
tot het oordeel dat hij niet de bevoegdheid&#13;
had om zijn verplichting tot betaling van de&#13;
pachtprijs op te schorten.&#13;
4.8 Uit het voorgaande volgt dat geconcludeerd&#13;
dient te worden dat Van Dijk is tekortgeschoten&#13;
in zijn verplichting tot betaling van&#13;
de pachtprijs hetgeen op grond van artikel 55&#13;
lid 2 Pw dient te leiden tot ontbinding van de&#13;
overeenkomst. Aan de overige door Van&#13;
Ingen gestelde tekortkomingen van Van Dijk&#13;
komt het hof niet toe. Nu de pachtovereenkomst&#13;
op vordering van Van Ingen zal worden&#13;
ontbonden, kunnen de grieven die zich&#13;
richten tegen de toewijzing van de reconventionele&#13;
vordering, onbesproken blijven.&#13;
4.9 Naast ontbinding van de pachtovereenkomst&#13;
heeft Van Ingen tevens gevorderd Van&#13;
Dijk te veroordelen om het gepachte te ontruimen&#13;
en Van Ingen machtiging te verlenen&#13;
om daartoe op kosten van Van Dijk over te&#13;
gaan indien Van Dijk daarmee in gebreke&#13;
blijft. Ook deze vordering zal worden toegewezen&#13;
nu de ontbinding van de pachtovereenkomst&#13;
logischerwijs dient te leiden tot een&#13;
ontruiming van het gepachte. Aangezien de&#13;
pachtovereenkomst zal worden ontbonden,&#13;
zal de subsidiaire vordering strekkende tot&#13;
nakoming van de verplichtingen uit de pachtovereenkomst,&#13;
worden afgewezen. Uit hetgeen&#13;
is overwogen onder 4.7 volgt dat de vordering&#13;
tot betaling van de pachtprijs over 1999 zal&#13;
worden toegewezen, met dien verstande dat&#13;
de daarover gevorderde wettelijke rente eerst&#13;
vanaf 1 november 1998 zal worden toegewezen&#13;
aangezien eerst per die datum de vordering&#13;
opeisbaar was. De vordering voor expertisekosten&#13;
wordt afgewezen, omdat Van Ingen de&#13;
(noodzaak tot het maken van) expertisekosten&#13;
niet, althans onvoldoende heeft onderbouwd.&#13;
4.10 De tweede grief slaagt, zodat de bestreden&#13;
vonnissen moeten worden vernietigd. Als&#13;
de overwegend in het ongelijk gestelde partij&#13;
zal Van Dijk in de kosten van beide instanties&#13;
worden veroordeeld.&#13;
Beslissing&#13;
Het hof, rechtdoende in hoger beroep:&#13;
– vernietigt de vonnissen van de pachtkamer&#13;
van het kantongerecht te Tiel van 27 april&#13;
2000 en 28 juni 2001;&#13;
en opnieuw rechtdoende:&#13;
in conventie:&#13;
– ontbindt de tussen partijen gesloten pachtovereenkomst&#13;
met ingang van de datum van&#13;
dit arrest;&#13;
– veroordeelt Van Dijk om binnen twee&#13;
weken na betekening van dit arrest het&#13;
gepachte te ontruimen en te verlaten onder&#13;
medeneming van al zijn aldaar aanwezige&#13;
zaken en het gepachte ter algehele beschikking&#13;
van Van Ingen te stellen en verleent Van&#13;
Ingen machtiging die ontruiming zelf op kosten&#13;
van Van Dijk te bewerkstelligen, desnoods&#13;
met behulp van de sterke arm indien Van Dijk&#13;
met een tijdige ontruiming in gebreke mocht&#13;
blijven;&#13;
– veroordeelt Van Dijk tot betaling van de&#13;
pachtprijs over het jaar 1999 ten bedrage van&#13;
€ 1.665,83, te vermeerderen met de wettelijke&#13;
rente over dat bedrag vanaf 1 november 1998&#13;
tot aan de dag der algehele voldoening;&#13;
in reconventie:&#13;
– wijst de vorderingen af;&#13;
in conventie en in reconventie voorts:&#13;
– veroordeelt Van Dijk in de proceskosten&#13;
gevallen aan de zijde van Van Ingen en in&#13;
eerste aanleg begroot op € 109,58 voor verschotten&#13;
en op € 907,56 voor salaris voor&#13;
gemachtigde en in hoger beroep op € 291,44&#13;
voor verschotten en op € 1.157,15 voor salaris&#13;
voor de procureur.&#13;
– verklaart de vermelde veroordelingen uitvoerbaar&#13;
bij voorraad;&#13;
– wijst af het meer of anders gevorderde.</content><legacyfootnotes/><footnotes><footnote/></footnotes><auteurs/><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3625</htmlpath></article>
</articles></edition>
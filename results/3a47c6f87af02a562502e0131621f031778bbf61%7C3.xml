<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2000</searchword><id>4781</id><udhid>UDH:TvAR/4781</udhid><titel>Jannink / Ter Huurne (TvAR 2000/5025)</titel><searchwords><searchword>TvAR 7/8/2000</searchword><searchword>TvAR 2000/5025</searchword><searchword>UDH:TvAR/4781</searchword></searchwords><attachments><attachment><name>2000_nr 78_Rechtspraak_5025.pdf</name><extention>pdf</extention><url>https://denhollander.info/download/4723/ci</url></attachment></attachments><inleiding>[Pachtwet art. 38, 39, 45]&#13;
&#13;
Pachtwijzigingsovereenkomst en geen&#13;
nieuwe pachtovereenkomst nu in de desbetreffende&#13;
akte is aangegeven dat het gaat&#13;
om een voortzetting van de oude pachtovereenkomst&#13;
en ook geen nieuwe ingangsdatum&#13;
is vermeld noch enige andere&#13;
bepaling is opgenomen inzake een&#13;
opnieuw overeengekomen pachtduur.&#13;
In bedoelde akte is onder meer bepaald dat&#13;
partijen samen in de ruilverkaveling zullen&#13;
nastreven dat pachter zijn elders gelegen&#13;
eigen grond aangrenzend aan zijn bedrijf&#13;
krijgt toegewezen en verpachter de grond in&#13;
geschil dusdanig aan zijn bospercelen&#13;
toegewezen krijgt dat ze onder de Natuurschoonwet&#13;
1928 (NSW) gerangschikt&#13;
kunnen worden.&#13;
Bij inmiddels onherroepelijk vonnis is – met&#13;
afwijzing van de vordering tot pachtontbinding&#13;
– voor recht verklaard dat pachter, die&#13;
in de ruilverkaveling een toedelingswens&#13;
heeft uitgebracht die met voormelde&#13;
afspraak in strijd is, zich niet heeft gedragen&#13;
als een goed pachter, met zijn veroordeling&#13;
tot vergoeding van de schade die verpachter&#13;
deswege heeft geleden.&#13;
Dat de vordering tot pachtontbinding is&#13;
afgewezen, brengt nog niet mede dat voormelde&#13;
handelwijze niet zou kunnen leiden&#13;
tot afwijzing van zijn pachtverlengingsverzoek&#13;
en dat is niet anders nu hij tot&#13;
schadevergoeding is veroordeeld. Voor nietverlenging&#13;
gelden minder zware eisen dan&#13;
voor ontbinding. Voormelde gehoudenheid&#13;
van pachter betreft het gepachte en staat&#13;
daarom in nauw verband met de pachtovereenkomst.&#13;
Verpachter heeft een wezenlijk&#13;
belang bij naleving van de afspraak en de&#13;
handelwijze van pachter moet worden&#13;
beschouwd als het niet naleven van een&#13;
contractuele verplichting. Dat is evenwel&#13;
wat anders dan het aanleiding hebben&#13;
gegeven tot gegronde klachten als bedoeld&#13;
in artikel 39 Pachtwet. Het gebrek aan communicatie&#13;
van de zijde van pachter, waarvan&#13;
ook sprake is, kan als zodanig wel onder het&#13;
begrip ‘gegronde klachten’ vallen, maar is&#13;
onvoldoende zwaarwegend om als zodanig&#13;
aan verlenging in de weg te staan. Voorts is&#13;
de handelwijze van pachter in zijn geheel&#13;
bezien niet aan te merken als tekortschieten&#13;
in zijn bedrijfsvoering.&#13;
Een en ander brengt mee dat naar billijkheid&#13;
moet worden beslist. In de omstandigheden&#13;
van het geval acht het hof gronden&#13;
aanwezig het niet naleven van de contractuele&#13;
afspraak en de onvoldoende bereidheid&#13;
tot communicatie met verpachter niet direct&#13;
al te doen leiden tot afwijzing van de&#13;
gevraagde verlenging, maar pachter in de&#13;
gelegenheid te stellen aan zijn gehoudenheid&#13;
uit de gemaakte afspraak alsnog&#13;
gestalte te doen geven, zulks in goed overleg&#13;
met verpachter die daaraan ook zijnerzijds&#13;
moet meewerken; voorts moet pachter&#13;
zich moeite getroosten die communicatie&#13;
met verpachter te verbeteren. Volgt pachtverlenging&#13;
met drie jaar.</inleiding><content>BESCHIKKING IN DE ZAAK VAN:&#13;
Engelbert Jannink te Brussel (België), verblijf&#13;
houdende te Buurse, gemeente Haaksbergen,&#13;
appellant,&#13;
procureur mr. B. Nijman,&#13;
tegen,&#13;
Gerardus Johannes Hendrikus ter Huurne te&#13;
Buurse, gemeente Haaksbergen,&#13;
geïntimeerde,&#13;
procureur: mr. E.H.M. Harbers.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Enschede heeft op 2 juni 1998 tussen partijen&#13;
een beschikking gegeven, waarbij de tussen&#13;
appellant als verpachter en geïntimeerde als&#13;
pachter bestaande en behoudens verlenging&#13;
op 31 oktober 1999 eindigende pachtovereenkomst&#13;
met betrekking tot de percelen grond&#13;
kadastraal bekend gemeente Haaksbergen,&#13;
sectie E, nrs. 290, 854, 856, 3908, 3915, 3917,&#13;
4780, 996 en 5153 (alle gedeeltelijk), totaal&#13;
groot ongeveer 12 ha, is verlengd met een&#13;
periode van zes jaar, eindigende 31 oktober&#13;
2005.&#13;
1.2 Voormelde beschikking is gegeven uit&#13;
overweging in hoofdzaak dat weliswaar al bij&#13;
vonnis van 2 juli 1996 is vastgesteld dat pachter&#13;
artikel 18 van de pachtovereenkomst niet&#13;
heeft nageleefd, maar dat in de betreffende&#13;
procedure tevens is uitgemaakt dat dit niet&#13;
mag leiden tot ontbinding van de pachtovereenkomst&#13;
en dat bedoelde overtreding&#13;
evenmin moet leiden tot afwijzing van het&#13;
verlengingsverzoek, alsmede dat de slechte&#13;
verstandhouding tussen partijen evenmin tot&#13;
zulk een afwijzing aanleiding moet zijn.&#13;
2 Het geding in hoger beroep&#13;
2.1 Verpachter is bij op 2 juli 1998 ter griffie&#13;
van het hof ingekomen beroepschrift in hoger&#13;
beroep gekomen van voormelde beschikking,&#13;
met verzoek die beschikking te vernietigen en,&#13;
opnieuw beschikkende, het verlengingsverzoek&#13;
van pachter alsnog af te wijzen, zulks&#13;
met veroordeling van pachter in de proceskosten&#13;
van beide instanties.&#13;
2.2 Pachter heeft bij op 14 augustus 1998 ter&#13;
griffie van het hof ingekomen verweerschrift&#13;
verweer gevoerd met verzoek verpachter nietontvankelijk&#13;
te verklaren in diens hoger beroep,&#13;
althans de beschikking, waarvan beroep,&#13;
zo nodig met wijziging van gronden te bevestigen,&#13;
subsidiair de pachtovereenkomst te verlengen&#13;
met een zodanige termijn als redelijk&#13;
en billijk wordt geacht, met veroordeling van&#13;
verpachter in de kosten van het hoger beroep.&#13;
2.3 Op 19 oktober 1998 heeft in raadkamer&#13;
van het hof een mondelinge behandeling van&#13;
het hoger beroep plaats gehad, waarbij aanwezig&#13;
waren verpachter in persoon, bijgestaan&#13;
door zijn procureur, alsmede pachter in persoon,&#13;
eveneens bijgestaan door zijn procureur.&#13;
2.4 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, wat de raadman van verpachter&#13;
betreft mede aan de hand van pleitnotities.&#13;
3 De grieven&#13;
De grieven luiden:&#13;
I. Ten onrechte heeft de pachtkamer van het&#13;
kantongerecht nagelaten het pachtverlengingsverzoek&#13;
van G.J.H. ter Huurne op grond van&#13;
artikel 39 van de Pachtwet af te wijzen.&#13;
II. Ten onrechte heeft de pachtkamer van het&#13;
kantongerecht in de bestreden beschikking&#13;
betekenis gehecht of bedoeld te hechten aan&#13;
de omstandigheid dat een vordering tot ontbinding&#13;
van de pachtovereenkomst tussen&#13;
Jannink en Ter Huurne bij vonnis van die&#13;
pachtkamer van 2 januari 1996 (bedoeld is&#13;
kennelijk: 2 juli 1996) is afgewezen.&#13;
III. Ten onrechte heeft de pachtkamer van het&#13;
kantongerecht in de bestreden beschikking&#13;
geoordeeld dat “het gewraakte artikel 18&#13;
onvoldoende relatie heeft met de eigenlijke&#13;
pachtovereenkomst en op grond daarvan bij&#13;
overtreding niet mag voeren tot ontbinding&#13;
van de pachtovereenkomst” en dat “het immers&#13;
‘slechts’ een overeenkomst tussen partijen,&#13;
welke Ter Huurne verplicht bij de toedeling&#13;
van grond in het kader van een op handen&#13;
zijnde ruilverkaveling een toedelingswens te&#13;
doen welke in het voordeel van Jannink zou&#13;
zijn” betreft.&#13;
IV. Ten onrechte heeft de pachtkamer van het&#13;
kantongerecht nagelaten om op basis van een&#13;
afweging naar billijkheid op grond van artikel&#13;
38 Pachtwet het pachtverlengingsverzoek van&#13;
Ter Huurne af te wijzen.&#13;
V. Ten onrechte heeft de pachtkamer van het&#13;
kantongerecht bij de beslissing om de pacht te&#13;
verlengen betekenis gehecht aan de uitlating&#13;
van de geïntimeerde, althans diens gemachtigde,&#13;
bij de mondelinge behandeling van het&#13;
verlengingsverzoek, inhoudende dat een poging&#13;
gedaan zou moeten worden om te trachten de&#13;
verhoudingen tussen partijen in een iets normaler&#13;
vaarwater te krijgen, zodat tenminste&#13;
enig contact mogelijk zal blijken te zijn.&#13;
VI. Ten onrechte heeft de pachtkamer van het&#13;
kantongerecht in de bestreden beschikking&#13;
Jannink in de kosten van de procedure veroordeeld.&#13;
4 De mondeling behandeling&#13;
Ter zitting van het hof is – niet of onvoldoende&#13;
weersproken – verklaard (zakelijk weergegeven):&#13;
door pachter:&#13;
dat hij 35 jaar is en gehuwd; dat zijn vrouw en&#13;
hij 1 kind hebben; dat hij de Lagere en de&#13;
Middelbare Landbouwschool heeft gevolgd;&#13;
alsmede enkele cursussen, te weten een lascursus,&#13;
een cursus veeverloskunde en een&#13;
E.V.T.O.-cursus; dat hij, zulks sinds 1990 in&#13;
maatschap met zijn vader die thans 70 jaar is,&#13;
een veehouderijbedrijf exploiteert van ongeveer&#13;
22 ha, waarvan ongeveer 10 ha met de&#13;
daarop staande gebouwen eigendom is en de&#13;
rest (de grond in geschil) wordt gepacht; dat&#13;
16 ha als grasland wordt gebruikt en 6 ha als&#13;
bouwland, zulks voor de teelt van maïs; dat&#13;
van de pachtgrond ongeveer 8 ha bij huis ligt&#13;
en ongeveer 4 ha op een afstand van ongeveer&#13;
1 kilometer en verder; dat naar verwachting&#13;
na de ruilverkaveling ongeveer 6 ha bij huis&#13;
zal liggen en ongeveer 6 ha op een afstand van&#13;
ongeveer 2 kilometer; dat zij beschikken over&#13;
een ligboxenstal met plaats voor 40 stuks&#13;
melkvee alsmede wat jongvee, voorts een&#13;
schuur met plaats voor 15 meststieren, een&#13;
jongveestal met plaats voor ongeveer 20 dieren&#13;
en een schuur van ongeveer 10 x 15 meter&#13;
voor de berging van landbouwmachines; dat&#13;
zij 28 stuks melkvee hebben, alsmede 32 stuks&#13;
jongvee en 20 stuks vleesvee; dat er een melkquotum&#13;
is van ruim 158.000 kilogram en het&#13;
mestquotum 125 kilogram fosfaat per ha is;&#13;
dat het bedrijfsresultaat in 1997 ongeveer hetzelfde&#13;
is geweest als in 1996;&#13;
door verpachter:&#13;
dat de in 1994 gedane pachtopzegging ten&#13;
aanzien van de grond in geschil alleen aan de&#13;
vader van G.J.H. ter Huurne was gericht en&#13;
zonder effect is gebleven; dat hij op 4 maart&#13;
1997 een bezwaarschrift heeft ingediend tegen&#13;
het plan van toedeling in de ruilverkaveling,&#13;
waarin onder meer de grond in geschil begrepen&#13;
is; dat naar aanleiding van dit bezwaarschrift&#13;
inmiddels een aantal keren overleg met&#13;
de landinrichtingscommissie heeft plaats gehad&#13;
maar zulks niet tot resultaat heeft geleid; dat&#13;
hij thans in afwachting is van de behandeling&#13;
van zijn bezwaren ten overstaan van de rechter-&#13;
commissaris; dat de eigendomsgrond, die&#13;
pachter in het plan van toedeling bij huis heeft&#13;
toegedeeld gekregen, qua oppervlakte ongeveer&#13;
even groot is als het gedeelte van de&#13;
grond in geschil dat daar vóór de ruilverkaveling&#13;
was gesitueerd; dat in de oude toestand&#13;
de eigen grond van pachter voor een groot&#13;
gedeelte, te weten ongeveer 10 ha, op een&#13;
afstand van 2,5 à 3 kilometer van diens gebouwen&#13;
was gelegen; dat hij een drietal kaartjes&#13;
overlegt, waarop de ligging van zijn grond&#13;
vóór de ruilverkaveling is aangegeven respectievelijk&#13;
is aangegeven wat hij als zijn wens op&#13;
de zitting heeft kenbaar gemaakt respectievelijk&#13;
is weergegeven wat aan hem bij het plan&#13;
van toedeling is toegedeeld; dat hij bereid is&#13;
tot overleg met pachter, maar deze tot nu toe&#13;
niet op uitnodigingen daartoe is ingegaan; dat&#13;
dit laatste pas anders werd nadat de pachtkamer&#13;
van het kantongerecht de litigieuze&#13;
beschikking al had gegeven en hij toen het&#13;
desbetreffende verzoek van pachter voorlopig&#13;
naast zich neer heeft gelegd in afwachting van&#13;
de verdere ontwikkelingen in de onderhavige&#13;
procedure.&#13;
5 Beoordeling van het geschil in&#13;
hoger beroep&#13;
5.1 De onderhavige pachtovereenkomst omvatte&#13;
oorspronkelijk een oppervlakte van ongeveer&#13;
14 ha met de daarop staande hoeve “het&#13;
Nijenhuis” en is aangegaan voor de duur van&#13;
12 jaar, ingaande 1 november 1957 en – zijnde&#13;
niet gebleken van feiten en omstandigheden&#13;
die tot een andere conclusie aanleiding moeten&#13;
geven – eindigende op 31 oktober 1969;&#13;
bedoelde duur is inmiddels meerdere keren&#13;
van rechtswege met zes jaar verlengd, laatstelijk&#13;
tot en met 31 oktober 1999. Blijkens&#13;
pachtwijzigingsovereenkomst van januari 1975,&#13;
waarbij – onder meer – schriftelijk is vastgelegd&#13;
dat H.J.P. ter Huurne met ingang van&#13;
1 november 1968 als pachter geldt, is een&#13;
gedeelte ter grootte van ongeveer 1 ha verkocht&#13;
aan een derde. Voorts is blijkens een&#13;
notariële akte van 11 mei 1990 een gedeelte ter&#13;
grootte van ongeveer 1.19.55 ha met de daarop&#13;
staande gebouwen aan H.J.P. en G.J.H. ter&#13;
Huurne verkocht, weshalve sindsdien het&#13;
onderhavige pachtobject nog ongeveer 12 ha&#13;
omvat. Tevens gelden sinds laatstgenoemde&#13;
datum H.J.P. en G.J.H. ter Huurne samen als&#13;
pachters daarvan.&#13;
5.2 De notariële akte van 11 mei 1990 moet&#13;
blijkens de bewoordingen daarvan naar het&#13;
oordeel van het hof worden aangemerkt als&#13;
een pachtwijzigingsovereenkomst en niet als&#13;
een nieuwe pachtovereenkomst. De omstandigheid&#13;
dat diverse bepalingen uit de bestaande&#13;
pachtovereenkomst bij gemelde akte zijn&#13;
gewijzigd, doet daaraan niet af nu in die akte&#13;
tevens is aangegeven dat het gaat om een&#13;
voortzetting van de oude pachtovereenkomst&#13;
en – in overeenstemming daarmee – ook geen&#13;
nieuwe ingangsdatum is vermeld noch enige&#13;
andere bepaling is opgenomen inzake een&#13;
opnieuw overeengekomen pachtduur.&#13;
5.3 Verpachter heeft bij deurwaardersexploot&#13;
van 4 februari 1998 – mitsdien, gelet op het&#13;
hiervoor overwogene, tijdig – aan beide pachters&#13;
te kennen gegeven verlenging van de&#13;
onderhavige pachtovereenkomst per 1 novem-&#13;
ber 1999 niet te wensen. Beide pachters hebben&#13;
vervolgens om pachtverlenging verzocht.&#13;
Het verzoek van H.J.P. ter Huurne is door de&#13;
pachtkamer van het kantongerecht te Enschede&#13;
bij beschikking van 2 juni 1998 afgewezen,&#13;
van welke beslissing geen hoger beroep is&#13;
ingesteld. Het verzoek van G.J.H. ter Huurne&#13;
is toegewezen bij de beschikking, waarvan&#13;
beroep, zulks in voege als hierboven reeds&#13;
vermeld.&#13;
5.4 In artikel 18 van de akte van 11 mei 1990 is&#13;
onder punt c onder meer bepaald dat partijen&#13;
gezamenlijk in de nu uitgevoerd wordende&#13;
ruilverkaveling in onderling overleg zullen&#13;
nastreven dat:&#13;
– pachter zijn nu elders gelegen eigen grond&#13;
(8.79.40 ha) aangrenzend aan zijn bedrijf toegewezen&#13;
krijgt, bijvoorbeeld binnen de huidige&#13;
gepachte gronden;&#13;
– verpachter de door pachter gepachte gronden&#13;
die nu nog nabij pachters bedrijf liggen&#13;
(8.75.90 ha) toegewezen krijgt zodanig aansluitend&#13;
aan zijn bospercelen gesitueerd dat ze&#13;
onder de NSW gerangschikt kunnen worden.&#13;
5.5 Bij tussen verpachters en de beide pachters&#13;
door de pachtkamer van het kantongerecht te&#13;
Enschede gewezen – onherroepelijke – vonnissen&#13;
van 2 januari 1996 en 2 juli 1996 is&#13;
overwogen dat artikel 18 van de akte van&#13;
11 mei 1990 volledig betrekking heeft op een&#13;
in de gemeente Haaksbergen plaats hebbende&#13;
ruilverkaveling, dat pachters in die ruilverkaveling&#13;
een toedelingswens hebben uitgebracht&#13;
welke strijdig is met de in bedoelde akte opgenomen&#13;
afspraak, dat die afspraak aan pachters&#13;
een inspanningsverplichting oplegt om mee te&#13;
werken aan de totstandkoming van de in dat&#13;
artikel bedoelde toedeling en dat daarbij niet&#13;
past het uitbrengen van een wens welke volstrekt&#13;
daarmee in strijd is, respectievelijk dat&#13;
niet gezegd kan worden dat er sprake is van&#13;
zodanige gewijzigde omstandigheden dat van&#13;
pachters niet verwacht kon worden dat zij&#13;
artikel 18 zouden naleven. Op grond van een&#13;
en ander is – met afwijzing van de vordering&#13;
van verpachter tot ontbinding van de pachtovereenkomst&#13;
– voor recht verklaard dat&#13;
pachters de bepaling in artikel 18 van de akte&#13;
van 11 mei 1990 niet naar de letter en geest&#13;
hebben nageleefd, zodat zij zich niet hebben&#13;
gedragen op een wijze die een goed pachter&#13;
betaamt en onder gelijke omstandigheden zou&#13;
doen en zijn pachters veroordeeld tot het aan&#13;
verpachter vergoeden van de deswege door&#13;
deze geleden schade, nader op te maken bij&#13;
staat en te vereffenen volgens de wet.&#13;
5.6 Het hof overweegt te dezen allereerst dat,&#13;
nu het meergenoemde artikel 18 deel uitmaakt&#13;
van de als pachtwijzigingsovereenkomst te&#13;
duiden akte van 11 mei 1990 en voorts de&#13;
daaruit voor H.J.P. en G.J.H. ter Huurne&#13;
voortvloeiende gehoudenheid betrekking heeft&#13;
op het gepachte, ter zake sprake is van verplichtingen&#13;
die in een nauw verband staan met&#13;
de onderhavige pachtovereenkomst.&#13;
5.7 De enkele omstandigheid dat een handelen&#13;
of nalaten van een pachter in strijd met hetgeen&#13;
door de verpachter op grond van uit de&#13;
pachtovereenkomst voor de pachter voortvloeiende&#13;
verplichtingen mag worden verlangd,&#13;
in een bepaald geval onvoldoende is om&#13;
te leiden tot toewijzing van een vordering van&#13;
de verpachter tot pachtontbinding deswege,&#13;
brengt nog niet mede dat bedoeld handelen of&#13;
nalaten ook niet zou kunnen leiden tot afwijzing&#13;
van een verzoek tot verlenging van de&#13;
desbetreffende pachtovereenkomst ingeval de&#13;
verpachter op die grond bezwaar maakt tegen&#13;
die verlenging. Zulks is niet anders indien&#13;
– zoals in casu – de pachter al is veroordeeld&#13;
tot betaling van de schade die de verpachter&#13;
ter zake lijdt. Voor een niet verlengen van een&#13;
pachtovereenkomst op de gronden als hier&#13;
bedoeld gelden namelijk minder zware eisen&#13;
dan ten aanzien van een eventuele tussentijdse&#13;
ontbinding van die overeenkomst het geval is.&#13;
5.8 De uit artikel 18 van de akte van 11 mei&#13;
1990 voor pachter voortvloeiende gehoudenheid&#13;
als daar verwoord is naar het oordeel van&#13;
het hof voldoende duidelijk en ten processe is&#13;
voorts genoegzaam aannemelijk geworden dat&#13;
verpachter een wezenlijk belang heeft en had&#13;
bij het door pachters in acht nemen daarvan.&#13;
In aanmerking genomen het hiervoor in rechtsoverweging&#13;
5.6 overwogene, moet de handelwijze&#13;
van de pachters ter zake in de afgelopen&#13;
pachtperiode worden beschouwd als een niet&#13;
naleven van een contractuele verplichting. Dit&#13;
is evenwel wat anders dan het aanleiding hebben&#13;
gegeven tot gegronde klachten als bedoeld&#13;
in artikel 39 Pachtwet. Het gebrek aan&#13;
communicatie van de zijde van pachter – waar-&#13;
van, naar ten processe is gebleken, eveneens&#13;
sprake is – kan als zodanig wel onder het&#13;
begrip gegronde klachten vallen, maar is naar&#13;
het oordeel van het hof vooralsnog onvoldoende&#13;
zwaarwegend om als gegronde klacht&#13;
aan verlenging in de weg te staan. De handelwijze&#13;
van pachter in zijn geheel bezien, acht&#13;
het hof voorts niet aan te merken als een&#13;
tekortschieten in zijn bedrijfsvoering.&#13;
5.9 Het vorenstaande brengt mee dat op het&#13;
verlengingsverzoek naar billijkheid moet worden&#13;
beslist. Daarbij geldt dat naar die maatstaf&#13;
de handelwijze van pachter inzake het niet&#13;
naleven van artikel 18 van de akte van 11 mei&#13;
1990 en het niet (genoegzaam) bereid zijn tot&#13;
communicatie met verpachter in de weg kan&#13;
staan aan verlenging van de onderhavige&#13;
pachtovereenkomst. Het hof acht echter in de&#13;
omstandigheden van het geval zoals daarvan&#13;
ten processe is gebleken gronden aanwezig&#13;
om het pachtverlengingsverzoek niet aanstonds&#13;
al af te wijzen, maar pachter nog in de&#13;
gelegenheid te stellen om alsnog aan zijn&#13;
gehoudenheid als verwoord in artikel 18 van&#13;
de akte van 11 mei 1990 gestalte te geven en&#13;
het zal daartoe de pachtovereenkomst in&#13;
geschil met een kortere dan de wettelijke duur&#13;
verlengen. Het hof gaat er daarbij van uit dat&#13;
pachter, zulks in goed overleg met verpachter,&#13;
die daartoe ook zijnertijds zijn medewerking&#13;
dient te verlenen, alsnog al datgene doet wat&#13;
in zijn vermogen ligt om te bevorderen dat de&#13;
grond in geschil in de ruilverkaveling zodanig&#13;
aansluitend aan andere grond van verpachter&#13;
wordt toegedeeld, althans anderszins sprake is&#13;
van een zodanige toedeling, dat ze onder de&#13;
Natuurschoonwet gerangschikt kan worden.&#13;
Daarbij gaat het hof ervan uit dat pachter ook&#13;
overigens zich moeite zal getroosten om de&#13;
communicatie met verpachter – die, naar gebleken&#13;
is, stroef verloopt – te verbeteren.&#13;
5.10 Het hof zal, gelet op de daarvoor van&#13;
belang zijnde feiten en omstandigheden zoals&#13;
ten processe naar voren zijn gekomen, de&#13;
periode waarmee de onderhavige pachtovereenkomst&#13;
wordt verlengd, bepalen op drie jaar.&#13;
5.11 Het vorenoverwogene brengt mee dat de&#13;
grieven II, III en V doel treffen; de grieven I&#13;
en IV zijn ongegrond.&#13;
5.12 Nu beide partijen voor een deel in het&#13;
ongelijk moeten worden gesteld, acht het hof&#13;
termen aanwezig de in beide instanties gevallen&#13;
proceskosten tussen hen te compenseren.&#13;
Grief VI treft daarom in zoverre doel.&#13;
6 Slotsom&#13;
De beschikking, waarvan beroep, moet worden&#13;
vernietigd en de onderhavige pachtovereenkomst&#13;
zal worden verlengd met een periode&#13;
van drie jaar, eindigend 31 oktober 2002,&#13;
met bepaling dat pachter desgewenst aan de&#13;
bevoegde pachtkamer om verdere verlenging&#13;
van de pachtovereenkomst kan verzoeken&#13;
vóór 1 juli 2001, alsmede met compensatie van&#13;
de in beide instanties tussen partijen gevallen&#13;
proceskosten.&#13;
Beslissing&#13;
Het hof, beschikkende in hoger beroep:&#13;
vernietigt de door de pachtkamer van het kantongerecht&#13;
te Enschede tussen partijen gegeven&#13;
beschikking van 2 juni 1998, waarvan&#13;
beroep;&#13;
en opnieuw beschikkende:&#13;
verlengt de tussen appellant als verpachter&#13;
en geïntimeerde als pachter bestaande pachtovereenkomst&#13;
met betrekking tot de percelen&#13;
grond, kadastraal bekend gemeente Haaksbergen,&#13;
sectie E, nrs. 290, 854, 856, 3908,&#13;
3915, 3917, 4780, 996 en 5153 (alle gedeeltelijk),&#13;
totaal groot ongeveer 12 ha, met een&#13;
periode van drie jaar, eindigende 31 oktober&#13;
2001;&#13;
bepaalt dat pachter desgewenst aan de bevoegde&#13;
pachtkamer vóór 1 juli 2001 om verdere&#13;
verlenging van deze pachtovereenkomst kan&#13;
verzoeken;&#13;
wijst het meer of anders verzochte af;&#13;
compenseert de in eerste aanleg en in hoger&#13;
beroep tussen partijen gevallen proceskosten&#13;
des dat iedere partij haar eigen kosten draagt.</content><legacyfootnotes/><footnotes><footnote/></footnotes><auteurs/><published>2000-07-01 00:00:00</published><modified>1996-11-05 00:00:00</modified><editiondate>2000-07-01</editiondate><htmlpath>https://denhollander.info/artikel/4781</htmlpath></article>
</articles></edition>
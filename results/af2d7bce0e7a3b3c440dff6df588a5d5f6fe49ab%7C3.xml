<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1998</searchword><id>5745</id><udhid>UDH:TvAR/5745</udhid><titel>Tijdelijke overdracht van melkquotum</titel><searchwords><searchword>TvAR 1/1998</searchword><searchword>UDH:TvAR/5745</searchword></searchwords><attachments><attachment><name>1998_nr 1_Artikel_Hoog.pdf</name><extention>pdf</extention><url>https://denhollander.info/download/5677/ci</url></attachment></attachments><inleiding>1. Inleiding&#13;
Met de invoering van de Beschikking Superheffing 1988 -werd in Nederland voor een melkproducent de mogelijkheid ingevoerd de aan hem toegekende referentiehoeveel-heid melk dan wel de heffingvrije hoeveelheid melk1 voor de duur van een heffings-periode - derhalve één jaar - over te dragen. De achtergrond van het invoeren van het systeem van tijdelijke overdracht was de omstandigheid dat het tot op dat moment bestaande systeem van overdracht van melkquotum in het algemeen al te rigide werd ervaren. De mogelijkheid van tijdelijke overdracht zou kunnen leiden tot een grotere flexibiliteit en derhalve een optimaler benutten van het melkquotum, zowel aan de zijde van de vervreemder als aan die van de verkrijger.&#13;
Reeds kort na de invoering van de Beschikking Superheffing 1988 ontstond een discussie om de mogelijkheid tot tijdelijke overdracht af te schaffen dan wel in grote mate te beperken. Inmiddels heeft dit geresulteerd in een concreet voorstel van de georganiseerde landbouw - LTO-Nederland - aan de Minister van Landbouw en Visserij om de mogelijkheid van tijdelijke overdracht te beperken. De Minister heeft vooralsnog geweigerd dit voorstel te honoreren, met name gezien de mogelijke sociale gevolgen van een dergelijke maatregel. Deze weigering lijkt mede ingegeven te zijn door de argumenten van de inmiddels eveneens georganiseerde voorstanders van handhaving van de huidige mogelijkheden tot tijdelijke overdracht.&#13;
De vraag is hoe de thans ontstane maatschappelijke discussie beoordeeld dient te worden en welke conclusies ten aanzien van het huidige systeem van tijdelijke over-dracht van melkquotum getrokken dienen te worden. Alvorens aan deze aspecten aandacht te besteden, zal ik de huidige regelgeving behandelen. </inleiding><content>2. Regelgeving&#13;
De vigerende regelgeving met betrekking tot de tijdelijke overdracht van melkquotum is neergelegd in de art. 24 en 25 van de Regeling Superheffing 1993 (RS).2 Daarnaast is art. 15, leden 4 en 5 RS van belang.&#13;
De eerste voorwaarde voor tijdelijke overdracht is dat de overdragende partij producent is. Als algemene voorwaarde voor overdracht van melkquotum geldt de bepaling van art. 15, lid 4 RS, dat de met de referentiehoeveelheid over te dragen grond gedurende een periode van één jaar voorafgaande aan de overdracht daadwerkelijk voor de melkproductie op het betrokken bedrijf in gebruik dient te zijn geweest. De bepaling geldt zowel voor overdracht door middel van eigendomsoverdracht van grond als via verpachting. Lid 5 bepaalt dat voor degene die de gehele aan zijn bedrijf gerelateerde referentiehoeveelheid tijdelijk heeft overgedragen en om die reden niet aan het gestelde in het vierde lid kan voldoen, geldt dat de met de overdracht van de referentiehoeveel-heid over te dragen grond gedurende één jaar voorafgaande aan de tijdelijke overdracht van de gehele aan het bedrijf gerelateerde referentiehoeveelheid, daadwerkelijk voor de melkproductie op zijn bedrijf in gebruik moet zijn geweest.&#13;
Aan de tijdelijke overdracht van referentiehoeveelheden is een aantal specifieke voorwaarden verbonden. Ten eerste dient een tijdelijke overdracht tenminste 10.000 kg melk te betreffen, tenzij de totale referentiehoeveelheid van de vervreemder minder dan 10.000 kg bedraagt en deze hoeveelheid in zijn geheel wordt overgedragen. Ten tweede kan per bedrijf door tijdelijke overdracht maximaal 75.000 kg melk worden verkregen. Daarnaast kan een tijdelijke overdracht slechts plaatsvinden indien een vervreemder voordien in de betrokken heffingsperiode geen referentiehoeveelheid tijdelijk heeft verkregen en een verkrijger voordien in de betrokken heffingsperiode geen referentiehoeveelheden tijdelijk heeft vervreemd. Ten slotte kan een op grond van art. 8 RS toegekende referentiehoeveelheid in de betrokken heffingsperiode niet tijdelijk worden overgedragen.&#13;
3.&#13;
Tijdelijke overdracht door een pachter&#13;
Sedert het in 1988 door de Pachtkamer van het Gerechtshof te Arnhem gewezen arrest Pasman/Lippinkhof3 wordt aangenomen dat aanspraken van pachter en ver-pachter behoren tot de rechtsgevolgen van de betreffende pachtovereenkomst. In het arrest overwoog het Hof dat de verplichting van de pachter het gepachte bij het einde van de pachtovereenkomst in goede staat aan de verpachter op te leveren, in het algemeen met zich zal brengen dat het de pachter met vrijstaat bij het einde van de pacht de grond aan de verpachter op te leveren zonder de daarmee samenhangende heffingvrije hoeveelheid melk.&#13;
Samengevat heeft de rechtspraak van het Hof zich aldus ontwikkeld dat - in het algemeen gesproken - vervreemding van melkquotum door de pachter een dusdanig toerekenbaar tekortschieten in de nakoming van zijn verplichtingen jegens de verpachter oplevert dat ontbinding van de pachtovereenkomst gerechtvaardigd is. Bij het einde van de pachtovereenkomst is de pachter gehouden de met het gepachte samenhangende referentiehoeveelheid aan de verpachter over te dragen, waarbij de verpachter gehouden is de helft van de waarde van de referentiehoeveelheid aan de pachter te vergoeden.4&#13;
Het was te verwachten dat ook de tijdelijke overdracht van referentiehoeveelheden door een pachter onderwerp zou worden van een gerechtelijke procedure. In de zaak Bisschop/Dekker5 besliste het Hof dat verleasen van het melkquotum geen toereken-baar tekortschieten van de pachter oplevert, nu de pachter het verleasen op korte termijn kan beëindigen, het melkquotum daardoor niet vermindert en de belangen van de verpachter daardoor niet worden geschaad. De conclusie moet zijn dat tijde-lijke overdracht van referentiehoeveelheden op basis van de huidige regeling in pacht-situaties geen problemen oplevert.&#13;
4.&#13;
De tijdelijke overdracht ter discussie&#13;
In de periode 1992-1993 vond een discussie over de leaseregeling voor melk plaats, waarbij onder meer betrokken waren het Produktschap voor Zuivel en het Land-bouwschap. Naar aanleiding van de verkregen adviezen berichtte de Minister aan de Vaste Commissie voor Landbouw en Natuurbeheer van de Tweede Kamer dat hij voornemens was de op dat moment geldende regeling slechts te wijzigen voorzover daarover overeenstemming bestond.6 De overwegingen van de Minister waren dat de leaseregeling in een kennelijke behoefte voorziet en dat de leaseregeling bij de totstand-koming in zeer belangrijke mate was afgestemd op de wensen van het bedrijfsleven.&#13;
Plet belangrijkste punt waarover geen overeenstemming bestond was het beperken van de duur van de tijdelijke overdracht tot vier jaren, een voorstel dat door het Landbouwschap was gedaan. De achtergrond van het voorstel van het Landbouwschap was de zorg dat er onvoldoende aanbod van melkquotum zou zijn om structurele bedrijfsinvesteringen te kunnen plegen.&#13;
Uiteindelijk stelde de Minister als enige wijziging voor het laten vervallen van de beperking van (ver)huren binnen ondernemingsgrenzen.&#13;
Na een periode van intern beraad werd in 1996 de discussie over de afschaffing of in ieder geval beperking van de mogelijkheid va tijdelijke overdracht weer opgepakt. LTO-Nederland richtte zich tot de Minister met het verzoek de mogelijkheid van het structureel verhuren van het volledige melkquotum te beperken tot maximaal drie jaren.7 LTO-Nederland merkte daarbij op geen uitzonderingen op de voorgestelde regel te willen toestaan: de periode van drie jaren zou voor knelgevallen toereikend zijn voor het oplossen van problemen. Het motief van LTO-Nederland voor het voorstel was dat op die wijze het aanbod van het melkquotum zou toenemen en daar-door een drukkend effect zou hebben op de prijs van het melkquotum en daarmee op de kostprijs ervan.&#13;
Op het voorstel werd gereageerd door het Comité Handen af van Melkleasen8, daarin gesteund door het Steunpunt Landelijke Boerinnenbelangen9. Beide organisa-ties wezen het voorstel van LTO-Nederland van de hand. Saillant is de reden waarom het Comité zich rechtstreeks tot de Minister richtte, namelijk de wijze waarop het stemrecht binnen LTO-Nederland is geregeld, althans ten aanzien van melkveehouders. Stemgerechtigd zijn diegenen die melkkoeien hebben en derhalve zelf het melkveehouderijbedrijf uitoefenen. Dat betekent dat de melkvee-houder die gedurende een bepaalde periode geen melkvee houdt en zijn gehele melk-quotum tijdelijk heeft overgedragen, geen stemrecht heeft. Het gevolg daarvan is dat degenen die hun volledige melkquotum tijdelijk hebben overgedragen, als leden van LTO-Nederland geen formele invloed hebben op het standpunt van die organisatie ten aanzien van deze tijdelijke overdracht.&#13;
Inhoudelijk merken zij allereerst op dat over de economische positie van de melk-veehouders voor wie tijdelijke overdracht van het melkquotum van belang is, bij het Centraal Orgaan Superheffing geen gegevens bekend zijn. Naar hun mening kan ook LTO-Nederland dat niet en zijn de door deze organisatie gedane voorstellen slechts gebaseerd op veronderstellingen.&#13;
Naar de mening van het Comité en het Landelijk Steunpunt liggen de belangen bij de mogelijkheid van tijdelijke overdracht van melkquotum niet alleen aan de zijde van verhuurders van melkquotum, doch ook aan de zijde van huurders. Voor verhuur-ders geldt dat zij door middel van tijdelijke overdracht een permanente inkomens-stroom kunnen genereren ter ondersteuning van hun (bedrijfs)economische positie. Daarnaast geldt voor pachters dat tijdelijke overdracht de enige wijze van het zonder toestemming van de verpachter door overdracht te gelde maken van het melkquotum is. Ik verwijs naar het voorgaande onderdeel van dit artikel.&#13;
Huurders hebben met name belang bij tijdelijke overdracht wanneer zij hun bedrijf pachten. In dat geval ontbreken meestal de nodige zekerheden om melkquotum door middel van een bancaire financiering te kunnen aankopen. Gezien de door deze organisaties gehanteerde voorwaarden is aankoop van melkquotum met behulp van het Borgstellingsfonds of op grond van het Besluit Bijstandsverlening Zelfstandigen niet aan de orde.&#13;
Inmiddels boog ook de landelijke politiek zich over de kwestie. Tweede-Kamerhd Ter Veer stelde zich namens D66 op het standpunt dat tijdelijke overdracht van melk-quotum zo spoedig mogelijk in zijn geheel diende te worden afgeschaft. Hij diende een motie in waarin zijn standpunt was verwoord.10 In het daarop volgend kamer-debat bleek dat geen van de overige partijen het standpunt van D66 deelden." De VVD wilde de toegezegde reactie van de Minister afwachten. De fractie van de Partij van de Arbeid wilde eveneens de reactie van de Minister afwachten en wenste boven-dien dat een onderzoek naar alle aspecten van de afschaffing van de tijdelijke over-dracht zou plaatsvinden, met name ook de sociale gevolgen ervan.&#13;
In zijn toegezegde reactie vermeldde de Minister het volgende:&#13;
Dat de regeling in een behoefte voorziet leid ik af uit de mate waarin van de regeling gebruik wordt gemaakt. Uit gegevens van de Centrale Organisatie Superheffing (COS) blijkt dat momenteel circa 570.000 ton melk wordt verhuurd, op een nationaal quotum van 11 miljoen ton melk, ofwel ruim 5%. Ter vergelijking: in 1995 werd 259.000 ton verkocht, afgezien van bedrijfsovernames. Geconstateerd moet worden dat de leaseregeling ook als een sociaal vangnet is gaan werken. Bijvoorbeeld bij tegenslagen in de bedrijfsvoering, waardoor de melkproduktie ver achter-blijft of bij calamiteiten, zoals het overlijden of arbeidsongeschikt raken van de ondernemer op een tijdstip dat de beoogde bedrijfsopvolging nog niet kan worden gerealiseerd. Daar-naast worden lease-inkomsten benut als oudedags- of arbeidsongeschiktheidsvoorziening of als aanvulling op het inkomen uit andere, vaak agrarische, activiteiten.&#13;
Aan de kant van de huurders wordt de lease-mogelijkheid relatief vaak gebruikt door onder-nemers die recent grote investeringen hebben gedaan. Vanwege het geringe eigen vermogen behoort financiering van de aankoop vaak niet tot de mogelijkheden.&#13;
Deze bestaande situatie zal uit oogpunt van behoorlijk bestuur betrokken moeten worden bij de afweging. Immers bij een keuze voor beperking kan een relatief korte overgangstermijn tot gevolg hebben dat er een onevenredig grote schade ontstaat voor degenen die thans, soms noodgedwongen, huren of verhuren. Voorts dient er rekening mee gehouden te worden dat een deel van de verhuurders er voor zal kiezen om de melkproduktie weer te hervatten het-geen enige tijd zal vergen.&#13;
Uit rationele overwegingen pleit er veel voor om tot een beperking van de lease-mogelijk-heden te besluiten. In het licht van de te verwachten verdere liberalisering van het land-bouwbeleid is het, teneinde inkomensverliezen zoveel mogelijk te beperken, van belang dat de mogelijkheden om de kostprijs te verlagen optimaal worden benut. Naast verlaging van de kostprijs die ondernemers kunnen realiseren door verdere efficiëntieverbetering op de bedrijven, vragen vooral de structurele lasten aandacht. De huidige hoge quotumkosten vormen een hoge structurele last. Verhoging van het quotumaanbod door beperking van de lcase-mogelijkheden zou aan de verlaging van de quotumkosten kunnen bijdragen. Ondanks de rationcel-economische argumenten die pleiten voor het beperken van de mogelijkheid melkquotum te verhuren, ben ik van mening dat hier op dit moment met toe moet worden overgegaan.&#13;
Dit standpunt baseer ik op de sociaal-economische gevolgen die een besluit tot beperking zou kunnen hebben en de noodzaak een overgangsregime van enkele jaren te bieden in com-binatie met de onzekerheid over de aanpassingen van het Europese zuivelbeleid op relatief korte termijn.&#13;
Overziet men de discussie, dan kan worden geconcludeerd dat twee aspecten daarin een rol spelen: ten eerste de (bedrijfs)economische argumenten van LTO-Nederland, dat afschaffen of beperken van de mogelijkheid van tijdelijke overdracht van melk-quotum zal leiden tot een verlaging van de kostprijs van het melkquotum; ten tweede de door de Stichting Handen af van Melkleasen en het Landelijk Steunpunt Boerinnen-belangen naar voren gebrachte sociale aspecten, daaronder begrepen de economische belangen van bepaalde groepen boeren bij handhaving van de mogelijkheid van tijde-lijke overdracht. De Minister onderkent de argumenten van beide partijen in die zin dat hij de juistheid van de standpunten van beide partijen aanneemt. Het is de vraag in hoeverre deze aanname terecht is. 5. De (bedrijfs)economische aspecten"&#13;
De invoering van de superheffing heeft grote gevolgen gehad voor de bedrijfsecono-mische positie van de melkveebedrijven. In 1984 werd de melkproductie gefixeerd op de in 1983 gerealiseerde omvang. Daarnaast werd in 1984 en de jaren daarna een kor-ting op de individuele melkquota aangebracht, die in totaal bijna 20% bedraagt. Daardoor ontstond in de bedrijven een sterke onderbezetting, een situatie die nog werd versterkt door een stijgende melkproductie per koe. Het gevolg daarvan is dat bij de bedrijven de behoefte ontstond om de mogelijkheden van de melkproductie uit te breiden door verwerving van extra melkquotum. De thans bestaande mogelijkhe-den van verwerving zijn aankoop en huur.&#13;
Voor de melkproductie zijn de productiefactoren grond, arbeid en kapitaal nood-zakelijk. De grond is nodig voor het produceren van veevoer, zoals gras en sojamaïs. De arbeid wordt beschikbaar gesteld door de ondernemer en - meestal - diens gezins-leden en door middel van arbeid van derden. De aard van het melkveebedrijf brengt met zich dat de melkveehouder bij een onderbezetting zijn beschikbare arbeid door-gaans niet elders kan aanwenden. Het kapitaal bestaat bij een melkveehouderijbedrijf uit de veestapel, gebouwen en verhardingen, machines en overige werktuigen. Ook hier geldt dat door de specifieke toepassing en eigenschappen van de kapitaalsfactoren bij onderbezetting geen andere invulling kan plaatsvinden.&#13;
De prijs bij overdracht van melkquotum is vrij en derhalve het resultaat van onder-handelingen tussen partijen. Bij tijdelijke overdracht van melkquotum wordt per superheffingsjaar een prijs overeengekomen, bij permanente overdracht wordt een eenmalige koopprijs overeengekomen. De prijs voor de koper wordt bepaald door de mogelijkheden om door middel van extra melkquotum meer heffingvrije melk te produceren. In geval van onderbezetting - op de meeste bedrijven is daarvan sprake -zijn de vaste kosten voor grond, arbeid en kapitaal al gemaakt. Uitbreiding van de melkproductie doet deze kosten niet toenemen. Slechts de variabele of toegerekende kosten moeten daadwerkelijk worden gemaakt. Deze liggen tussen ƒ 20,- en ƒ 30,-pcr koe.&#13;
De extra opbrengsten van de extra verworven melk bestaan uit de ontvangen melkprijs (circa ƒ 75,- per 100 kg melk) en de omzet en aanwas van het extra aanwe-zige vee (circa ƒ 7,- per 100 kg melk). De totale meeropbrengsten van ƒ 82,-, vermin-derd met de toegerekende kosten van circa ƒ 25,-, leveren derhalve een extra saldo op van ƒ 57,- per 100 kg melk. Een rekenvoorbeeld: wanneer een bedrijf 75.000 kg extra melk heffingvrij produceert, levert dat een extra bedrijfssaldo op van 75.000 kg x ƒ 57,- : 100 = ƒ42.750,-. Van dit saldo kan de melkveehouder aan de overdragende partij een vergoeding betalen die op een zodanig niveau ligt dat voor hem - de vee-houder - een aanvaardbare arbeidsvergoeding overblijft. Redelijkerwijs kan worden uitgegaan van een vergoeding van ƒ 20,- per 100 kg melk.&#13;
Bij tijdelijke overdracht resteert derhalve een bedrag van ƒ35,- (f 57,-----f 22,-)&#13;
per 100 kg melk als ruimte voor betaling aan de eigenaar van het melkquotum. Bij permanente overdracht dient als extra factor rekening te worden gehouden met de kosten van financiering van de aankoop. Uitgaande van een maximale afschrijvings-termijn van het melkquotum van acht jaren is het voor de hand liggend uit te gaan van een financiering met een looptijd van acht jaren. Binnen deze periode vinden zowel aflossingen als rentebetalingen plaats. In feite zouden deze nog in mindering moeten worden gebracht op de beschikbare ruimte van ƒ 35,-. De markt wijst uit dat de uiteindelijk overblijvende ruimte te gering is, met als gevolg dat gezien de behoefte aan uitbreiding de betrokken melkveehouders afzien van een arbeidsvergoeding gedurende de eerste acht jaren.&#13;
Het is duidelijk dat bij tijdelijke verwerving van melkquotum onmiddellijk een extra inkomen wordt gegenereerd in de vorm van een arbeidsvergoeding per 100 kg melk. Uit berekeningen blijkt dat bij een extra melkproductie van 75.000 kg en een leaseprijs van ƒ35,- per 100 kg melk een extra jaarinkomen ontstaat van circa ƒ15.000,- op de extensievere bedrijven en circa ƒ 7000,- op de intensievere bedrijven. Dit verschil wordt veroorzaakt doordat op de extensievere bedrijven vaak een over-schot aan ruwvoer aanwezig is dat niet op andere wijze te gelde kan worden gemaakt, terwijl op de intensievere bedrijven voor alle extra melk voer zal moeten worden aan-gekocht. Bij niet tijdelijke aankoop van melkquotum blijft op de extensievere bedrijven het inkomen gedurende de eerste acht jaren gelijk doordat geen arbeidsvergoeding beschikbaar is. Bij de intensievere bedrijven daalt het inkomen gedurende de eerste acht jaren. In alle gevallen van met tijdelijke verwerving stijgt na afloop van de afschrijvingstermijn van acht jaren bij aankoop van 75.000 kg melk het inkomen fors met ƒ 26.000,-.&#13;
Wat is nu de verwachting ten aanzien van de kostprijs van het melkquotum wan-neer de mogelijkheid tot tijdelijke overdracht zou komen te vervallen? Ten eerste kan de verhuurder de melkproductie weer zelf ter hand nemen, waarbij hij noodgedwon-gen wellicht tot andere rendementsverbeterende maatregelen zal moeten overgaan, zoals vorming van samenwerkingsverbanden. Op zich heeft dat geen gevolgen voor het voor de markt beschikbare melkquotum. Aangenomen mag worden dat aan de zijde van de huurder de behoefte zal bestaan in plaats van het tot op dat moment gehuurde melkquotum vervangend melkquotum aan te kopen. Deze toenemende vraag zal een prijsverhogend effect hebben. Naar verwachting zal slechts in een zeer beperkt aantal gevallen tot feitelijke bedrijfsbeëindiging worden overgegaan, waarbij melkquotum op de markt zal worden aangeboden.&#13;
Is dat het geval, dan mag verwacht worden dat als gevolg van het afschaffen van de mogelijkheid tot tijdelijke overdracht de prijs van het melkquotum gelijk zal blijven of zelfs licht zal stijgen. Het vervreemden en verwerven van permanent melkquotum gaat, in tegenstelling met tijdelijke overdracht, in alle gevallen samen met grondtrans-acties, hetzij eigendomsoverdracht, hetzij verpachting. Bi; vervanging van tijdelijke overdracht door permanente overdracht verhogen deze kosten de quotumprijs nog extra.&#13;
Geconcludeerd kan worden dat het standpunt van LTO-Nederland dat afschaffen van de mogelijkheid van tijdelijke overdracht tot een lagere kostprijs zal leiden - een standpunt dat in de door LTO-Nederland geproduceerde stukken overigens nergens wordt onderbouwd - niet juist lijkt te zijn en dat naar alle waarschijnlijkheid zelfs het tegendeel het geval zal zijn. 6.&#13;
De sociale aspecten&#13;
Zijn de gevolgen van afschaffing van de mogelijkheid van tijdelijke overdracht van melkquotum voor andere melkveehouders dan de direct betrokkenen nihil tot licht negatief, het ligt voor de hand dat de gevolgen voor de direct betrokkenen ingrijpend zijn. De gevolgen kunnen worden onderscheiden in die voor de verhuurder, die voor de huurder en die voor de potentiële huurder.&#13;
De verhuurders van melkquotum vindt men doorgaans onder de wat kleinere, vaak wat extensievere bedrijven. Reden van het verhuren is in veel gevallen een terug-val van inkomen als gevolg van externe calamiteiten in de bedrijfsvoering, zoals arbeidsongeschiktheid. In deze gevallen kan verhuur een financiële basis geven voor de continuatie van het bedrijf. Een rekenvoorbeeld moge een en ander verduidelijken.&#13;
Uitgegaan wordt van een melkquotum van 116.000 kg met 4,30% vet. In het eerste geval vindt verkoop van het quotum plaats, in het tweede geval verhuur.&#13;
Bij de verkoop wordt uitgegaan van een prijs van ƒ 0,80 per % vet, hetgeen in de gegeven situatie een prijs van ƒ 3,45 per kg melk betekent. Tevens is uitgegaan van een rendement van het vrijkomend kapitaal van 5%, waarbij overigens geen rekening is gehouden met een eventuele rentevrijstelling.&#13;
Verkoop van het volledige quotum zou in dat geval een bruto opbrengst geven van ƒ400.200,-. Over deze opbrengst vindt bij toepassing van het bijzondere tarief van 45% een belastingheffing van ƒ180.090,- plaats, zodat een bedrag van ƒ 220.110,-resteert. De renteopbrengst bedraagt in dat geval ƒ 11.006,-. Uitgaande van een belas-tingheffing van 37,5% over de genoten rente ter grootte van ƒ4127,- resteert uitein-delijk een bedrag van ƒ 6878,- als rendement van het als gevolg van de verkoop van het melkquotum vrijkomend kapitaal.&#13;
Bij tijdelijke overdracht ontstaat een andere situatie. Bij een prijs van ƒ 0,086 per % vet is de huur in de onderhavige situatie ƒ 0,37 per kg melk. Verhuur van het volle-dige melkquotum zou een bruto opbrengst te zien geven van ƒ 42.920,-. Uitgaande van een belastingheffing van 50% resteert een netto bedrag van ƒ 21.460,-.&#13;
Tijdelijke overdracht geeft in het onderhavige voorbeeld een rendement dat meer dan drie maal zo groot is als verkoop van het quotum. In een aantal gevallen is dat het verschil tussen continuatie van het bedrijf en bedrijfsbeëindiging. Daarbij moet worden aangetekend dat - zoals reeds aangegeven - pachters buiten de verpachter om slechts tijdelijk kunnen overdragen en niet gerechtigd zijn tot verkoop van het melkquotum.&#13;
In de door LTO-Nederland geproduceerde stukken wordt geen aandacht besteed aan de sociale aspecten van het verleasen van melkquotum en de sociale gevolgen van het afschaffen ervan. Met de Minister ben ik van oordeel dat een evenwichtige maat-schappelijke visie met zich brengt dat deze aspecten niet onbesproken kunnen blijven. Ik geef enkele aan de praktijk ontleende voorbeelden.&#13;
In het eerste voorbeeld gaat het om een veehoudersgezin dat oorspronkelijk melk-vee hield, maar in verband met de gedeeltelijke arbeidsongeschiktheid van zowel de man als de vrouw het melkquotum heeft verleased en is overgegaan op de schapen-fokkerij. De man is 49, de vrouw 45 en er is een inwonende zoon van 20 jaar die aan de agrarische hogeschool studeert en beoogd bedrijfsopvolger is. Het melkquotum bedraagt 127.000 kg en wordt verleased voor ƒ 0,32 per kg melk. Het bedrijf is 26 ha groot, waarvan circa 19,5 ha pacht is; 16 ha van de totale bedrijfsoppervlakte ligt buitendijks in uiterwaarden. In 1983 - het peiljaar voor de vaststelling van het melkquotum - zijn de uiterwaarden twee maal onder water gelopen, hetgeen zijn gevolgen heeft gehad voor de omvang van de melkproductie. Pogingen om op grond van deze omstandigheden een extra quotum toegewezen te krijgen, zijn mislukt: de overstro-mingen behoorden tot de normale bedrijfsrisico's. Dankzij de leaseopbrengst van ƒ40.000,- per jaar kon in 1996 nog een netto winst van f 25.000,- gerealiseerd wor-den. Het wegvallen van de lease-inkomsten zou leiden tot bedrijfsbeëindiging en de beoogde bedrijfsopvolger zijn mogelijkheden tot overname van het bedrijf ontnemen.&#13;
Het tweede voorbeeld betreft een gezin met twee kinderen, waarvan de oudste als gevolg van een bij de geboorte opgelopen hersenbeschadiging gedeeltelijk arbeids-ongeschikt is. In 1982 werd de huidige boerderij gekocht tegen de vrije waarde. Het toegekende melkquotum bedroeg 210.000 kg en na de diverse kortingen thans 189.500 kg. In 1991 raakte de man voor 65% arbeidsongeschikt. Het gezin was gezien de achtergronden en de hoogte van de te betalen premies niet tegen de gevolgen van arbeidsongeschiktheid verzekerd. In 1993 werd de Dienst Landbouwvoorlichting (DLV) om een oordeel over de meest optimale bedrijfsvoering gevraagd. De DLV komt tot de conclusie dat handhaving van de bestaande situatie zal leiden tot bedrijfs-beëindiging. Verkoop van het quotum levert eveneens onvoldoende rendement op. Slechts het verleasen van het quotum levert dusdanige inkomsten op dat het bedrijf kan worden voortgezet en de jongste zoon overeenkomstig zijn wens te zijner tijd het bedrijf kan voortzetten.&#13;
In onderdeel 4 van dit artikel is het belang van de huurders bij de mogelijkheid van leasen al aangegeven. Door de Stichting Handen af van Melkleasen werd de positie van de pachters met name genoemd. Doch voor een andere categorie, de startende agrarisch ondernemers, is het van belang niet met te hoge financieringslasten te worden geconfronteerd. Ook hier kan het afschaffen van de tijdelijke overdracht het verschil betekenen tussen het wel en het niet starten van een agrarisch bedrijf.&#13;
Geconcludeerd kan worden dat het afschaffen of het wezenlijk beperken van de mogelijkheid van tijdelijke overdracht van melkquotum ingrijpende sociale gevolgen heeft, zowel voor bestaande agrarische bedrijven als voor mogelijk startende bedrijven.&#13;
7. Afweging van belangen en argumenten&#13;
Wanneer de argumenten van de betrokken partijen worden afgewogen, kan in de eerste plaats worden gesteld dat het niet aannemelijk is dat de kostprijs van het melk-quotum omlaag zal gaan als gevolg van het afschaffen of beperken van de mogelijk-heid van tijdelijke overdracht van melkquotum. Door LTO-Nederland zijn geen gegevens gepubliceerd die een andere visie rechtvaardigen. Daarmee vervalt het tot nu toe enige argument voor afschaffing of beperking. Daartegenover blijken zowel de economische als de sociale belangen van een groot aantal agrarisch ondernemers bij handhaving van de mogelijkheid van tijdelijke overdracht evident. Reeds om deze reden dient de mogelijkheid van tijdelijke overdracht van melkquotum gehandhaafd te worden.&#13;
Als compromisvoorstel is gesuggereerd dat in plaats van afschaffing van de tijdelij-ke overdracht gedacht zou kunnen worden aan een beperking. Deze zou gelegen kunnen zijn in de duur of de omvang van de tijdelijke overdracht, terwijl ook gesug-gereerd is de tijdelijke overdracht in zijn geheel af te schaffen, met uitzondering voor de reeds bestaande overeenkomsten. Los van de hiervoor weergegeven conclusie dat de tijdelijke overdracht onverkort gehandhaafd dient te worden, dienen zowel de beperking in duur als het afschaffen, met uitzondering van bestaande overeenkom-sten, als mogelijkheden van de hand gewezen te -worden, daar de hiervoor geschetste sociale gevolgen zich bij deze varianten onverkort zullen blijven voordoen en boven-dien de rechtsongelijkheid in de hand werken. Het enige denkbare alternatief zou het leggen van een plafond kunnen zijn. De plaats van een dergelijk plafond zou evenwel eerst verantwoord kunnen worden vastgesteld na een diepgaand onderzoek naar de sociale gevolgen ervan.&#13;
De problematiek van de tijdelijke overdracht kan nog langs een andere - wat meer dogmatisch-juridische - weg benaderd worden. Melkquotum is een van de bij de agrarische onderneming behorende bedrijfsmiddelen, evenals bijvoorbeeld grond en gebouwen. Tegenstanders van de mogelijkheid van tijdelijke overdracht voeren als juridisch argument aan dat quotum nooit voor verhuur is bedoeld. Dat moge zo zijn, maar quotum is evenmin bedoeld geweest voor verkoop. In zoverre is deze argumen-tatie niet overtuigend. Er is evenwel een principiëler punt. In het recente verleden heeft met betrekking tot het bedrijfsmiddel grond een liberalisering en een bevorde-ring van de gebruiksmobiliteit plaatsgevonden.14 Het naar eigen inzicht beschikken over grond werd met de invoering van pachtvormen als bijzondere kortdurende pacht en teeltpacht nadrukkelijk bevorderd. In zowel de parlementaire als de maat-schappelijke discussie daarover bestond een vergaande eenstemmigheid. Ten aanzien van de tijdelijke overdracht van melkquotum lijkt - althans tot op heden - binnen een aantal maatschappelijke kringen een tegengestelde visie te heersen, die met op een aannemelijke wijze is onderbouwd. Deze discrepantie is op zijn minst merkwaardig te noemen. De grootste voorstanders van liberalisering van grondgebruik lijken thans de grootste tegenstanders te zijn van liberalisering van het gebruik van melkquotum.&#13;
8.&#13;
Conclusie&#13;
Geconcludeerd kan worden dat voor afschaffing of beperking van de mogelijkheid van tijdelijke overdracht van melkquotum geen aanleiding lijkt te zijn, terwijl zowel economische als sociale redenen zijn aan te voeren voor handhaving van de mogelijk-heid van tijdelijke overdracht. Of zich - met name aan de bovenkant van de markt -in het kader van de tijdelijke overdracht situaties voordoen die maatschappelijk niet wenselijk zijn, is eerst na een grondig onderzoek vast te stellen. Vooralsnog is daarvan evenwel niet gebleken.</content><legacyfootnotes>1. In de discussie over de tijdelijke overdracht van referentiehoeveelheden worden diverse aanduidingen min of meer door elkaar heen gebruikt, zoals tijdelijke overdracht van melkquotum en verhuur of verle asen van melkquotum. In het onderhavige artikel is zo veel mogelijk - met name waar het om citaten gaat - de oorspronkelijk gebruikte terminologie gehandhaafd.&#13;
2. Regeling van 26 maart 1993, Stcrt. 1993, 60, gewijzigd bij de regelingen van 19 januari 1994, Stcrt. 1994, 14, 20 april 1995, Stcrt. 1995, 82 en 25 januari 1996, Stcrt. 1996, 23.&#13;
3. Pk. Hof Arnhem 9 mei 1988, Agr.r. 1988/4174.&#13;
4. Zie over de problematiek met betrekking tot de verdeling van (de waarde van) het melkquotum mijn artikelen '(Verdeling van) melkquotum bij pachtbeëindiging: grondslagen en uitgangspunten', Agr.r. 1993, blz. 523 cv., 'De factorkostenmethode: de visie van het Pachthof', Agr.r. 1997, blz. 54 e.v., en de in beide artikelen genoemde literatuur.&#13;
5. Pk. Hof Arnhem 19 augustus 1992, Agr.r. 1993/4640 en Pk. Hof Arnhem 19 augustus 1992, Agr.r. 1993/4648.&#13;
6. Brief van de Minister van Landbouw en Visserij aan de voorzitter van de Vaste Commissie voor Land- bouw, Natuurbeheer en Visserij van de Tweede Kamer d.d. 8 maart 1993.&#13;
7. Brief van LTO-Nederland aan de Minister van Landbouw, Natuurbeheer en Visserij d.d. 27 november 1996.&#13;
8. Brief van het Comité Handen af van melkleasen aan de voorzitter van de Vaste Commissie voor Land bouw, Natuurbeheer en Visserij van de Tweede Kamer d.d. 30 november 1996.&#13;
9. Brief van het Steunpunt Landelijke Boerinnen Belangen aan de Vaste Commissie voor Landbouw, Natuurbeheer en Visserij van de Tweede Kamer d.d. 2 december 1996.&#13;
10. TK 1996,24 596 nr. 3.&#13;
11. Zitting Tweede Kamer d.d. 18 december 1996.&#13;
12. Brief van de Minister van Landbouw en Visserij aan de voorzitter van de Vaste Commissie voor Land-bouw, Natuurbeheer en Visserij van de Tweede Kamer d.d. 20 januari 1997.&#13;
13. De financiële gegevens in deze paragraaf zijn ontleend aan het rapport De financiële gevolgen van aan-koop of leasen van 75,000 kg melkquotum bij verschillende bedrijfsgroottes en intensiteit, Accountants-burcau Flevoland, november 1997.&#13;
14. Zie mijn preadvies voor de Vereniging voor Agrarisch Recht 'Ontwikkelingen in het pachtrecht: een laveren tussen Skylla en Charybdis?' Agr.r. 1992, blz. 270 e.v., en mijn artikel 'Wijziging van de Pacht-wet: het definitieve wetsvoorstel', Agr.r. 1995, blz. 504 e.v.</legacyfootnotes><footnotes><footnote/></footnotes><auteurs>Mr. drs. P.A. de Hoog</auteurs><published>1998-01-01 00:00:00</published><modified>1995-11-14 00:00:00</modified><editiondate>1998-01-01</editiondate><htmlpath>https://denhollander.info/artikel/5745</htmlpath></article>
</articles></edition>
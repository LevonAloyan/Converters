<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2001</searchword><id>4728</id><udhid>UDH:TvAR/4728</udhid><titel>Schlenter / Frijns c.s. (TvAR 2001/5076)</titel><searchwords><searchword>TvAR 7/8/2001</searchword><searchword>TvAR 2001/5076</searchword><searchword>UDH:TvAR/4728</searchword></searchwords><attachments><attachment><name>2001_nr 78_Rechtspraak_5076.pdf</name><extention>pdf</extention><url>https://denhollander.info/download/4670/ci</url></attachment></attachments><inleiding>[Pachtwet art. 39, 41, 43]&#13;
&#13;
Nu in andere procedure tussen partijen is&#13;
beslist dat gene sprake is geweest van&#13;
tekortschieten van pachter, is aan het daarop&#13;
gebaseerde verzet van verpachters tegen&#13;
verlenging van de pachtovereenkomst de&#13;
grond ontvallen.&#13;
Eigen gebruik uitvoerbaar en ernstig&#13;
gemeend. Geen overwegende betekenis&#13;
van de zijde van verpachters. Verlies tast&#13;
grondslag maatschappelijk bestaan pachter&#13;
niet ernstig aan. Dus afwijzing verlengingsverzoek.&#13;
Hof ziet geen aanleiding tot gebruikmaking&#13;
van zijn bevoegdheid tot verlenging op&#13;
grond van artikel 43, lid 2, Pachtwet.</inleiding><content>BESCHIKKING IN DE ZAAK VAN:&#13;
Johan Joseph Hubertus Schlenter, wonende te&#13;
Epen, gemeente Wittem,&#13;
appellant,&#13;
procureur: mr W.D. Huizinga,&#13;
tegen&#13;
1 Jacques Ferdinand Joseph Gerardus Hubertus&#13;
Frijns,&#13;
2 Harry Joseph Jacques Karel Frijns, beiden&#13;
wonende te Epen, gemeente Wittem,&#13;
geïntimeerde,&#13;
procureur: mr H.M.G. van Lotringen.&#13;
1 Het geding in eerste aanleg&#13;
De pachtkamer van het kantongerecht te&#13;
Maastricht heeft op 21 mei 1996 tussen partijen&#13;
een beschikking gegeven, waarbij is afgewezen&#13;
het verzoek van appellant tot verlenging&#13;
van de tussen hem als pachter en geïntimeerden&#13;
als verpachters bestaande en behoudens&#13;
verlenging op 30 november 1996 eindigende&#13;
pachtovereenkomst met betrekking tot&#13;
de percelen grasland kadastraal bekend gemeente&#13;
Wittem, sectie D, nrs. 1795, 1836,&#13;
3649 en 3652, totaal groot 1.99.83 ha.&#13;
2 Het geding in hoger beroep&#13;
2.1 Pachter is bij op 19 juni 1996 ter griffie&#13;
van het hof ingekomen beroepschrift in hoger&#13;
beroep gekomen van voormelde beschikking,&#13;
met verzoek om die beschikking te vernietigen&#13;
en, opnieuw beschikkende, het door hem&#13;
ingediende pachtverlengingsverzoek toe te&#13;
wijzen, met veroordeling van verpachters in&#13;
de proceskosten van beide instanties.&#13;
2.2 Verpachters hebben bij op 8 juli 1996 ter&#13;
griffie van het hof ingekomen verweerschrift&#13;
verweer gevoerd, met conclusie dat het hof de&#13;
beschikking, waarvan beroep, zal bevestigen,&#13;
eventueel onder verbetering van gronden, derhalve&#13;
wederom pachter in zijn vorderingen&#13;
niet-ontvankelijk zal verklaren, althans hem&#13;
deze als onbewezen en ongegrond zal ontzeggen,&#13;
voorts subsidiair de pachtovereenkomst&#13;
niet verder zal verlengen dan tot de 65-jarige&#13;
leeftijd van pachter, met diens veroordeling in&#13;
de proceskosten.&#13;
2.3 Op 21 juni 1999 heeft ter zitting van het&#13;
hof een mondelinge behandeling van het&#13;
hoger beroep plaats gehad, waarbij aanwezig&#13;
waren de raadsman van appellant, mr L.J.M.&#13;
Stikkelbroeck, advocaat te Meerssen, alsmede&#13;
geïntimeerden in persoon, bijgestaan door mr&#13;
C.M. van der Corput, advocaat te Eindhoven.&#13;
2.4 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, wat de raadsman van pachter&#13;
betreft mede aan de hand van pleitnotities.&#13;
Verpachters hebben daarbij aan de hand van&#13;
een kaart aangegeven hoe de grond in geschil&#13;
is gelegen ten opzichte van hun bedrijfsgebouwen&#13;
alsmede ten opzichte van de bedrijfsgebouwen&#13;
van pachter.&#13;
2.5 Bij memorie na comparitie, tevens akte&#13;
overlegging produkties, heeft pachter zijn&#13;
standpunt nader toegelicht en daarbij nog in&#13;
het geding gebracht:&#13;
– de op zijn bedrijf betrekking hebbende&#13;
boekhoudoverzichten over 1994, 1995 en 1996,&#13;
– een tekening waaruit de ligging van de&#13;
grond in geschil ten opzichte van zijn&#13;
bedrijfsgebouwen blijkt,&#13;
– een brief van zijn accountant d.d. 6 juli 1999,&#13;
– een copie van een door het gerechtshof te&#13;
’s Hertogenbosch tussen partijen gewezen&#13;
arrest van 2 maart 1998.&#13;
Verpachters hebben bij memorie van antwoord&#13;
na gehouden mondelinge behandeling&#13;
hierop gereageerd.&#13;
3 De grief&#13;
De grief luidt:&#13;
Ten onrechte heeft de pachtkamer van het&#13;
kantongerecht geoordeeld: “Bij vonnis van de&#13;
pachtkamer van heden, 21 mei 1996, is genoemde&#13;
pachtovereenkomst op grond van&#13;
wanprestatie van de zijde van verzoeker ontbonden&#13;
verklaard. Mitsdien heeft verzoeker&#13;
geen belang meer bij verlenging van die pachtovereenkomst&#13;
en dient dat verzoek reeds op&#13;
die grond te worden afgewezen”.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – onder meer verklaard&#13;
(zakelijk weergegeven):&#13;
namens pachter:&#13;
dat pachter geboren is op 21 maart 1933, dat&#13;
hij een bedrijf exploiteert van 21 ha, waarvan&#13;
10.33 ha zijn eigendom is en de rest wordt&#13;
gepacht; dat alle grond als grasland wordt&#13;
gebruikt, dat hij 49 stuks mestvee heeft; dat&#13;
hij beschikt over een ligboxenstal met plaats&#13;
voor 80 koeien; dat pachter het overgrote deel&#13;
van zijn melkquotum (in 1990) heeft verkocht,&#13;
maar nog over een deel daarvan&#13;
beschikt; dat hij een groot belang heeft bij het&#13;
kunnen gebruiken van de grond in geschil in&#13;
verband met de teelt van mais daarop;&#13;
door verpachters:&#13;
dat verpachters neven van elkaar zijn en ieder&#13;
een eigen melkveebedrijf exploiteren;&#13;
dat Jacques F.J.G.H. Frijns 60 jaar is, gehuwd&#13;
is en 4 kinderen heeft in de leeftijd van 9 tot&#13;
21 jaar; dat hij de MULO, alsmede de LLS en&#13;
de MLS heeft gevolgd; dat hij een bedrijf&#13;
exploiteert van ongeveer 40 ha dat geheel zijn&#13;
eigendom is; dat 31 ha wordt gebruikt als&#13;
grasland en 9 ha als bouwland voor de teelt&#13;
van mais; dat hij 70 stuks melkvee heeft, alsmede&#13;
ongeveer 50 stuks jongvee en voorts&#13;
nog 2 pony’s, 3 schapen en 4 varkens; dat hij&#13;
beschikt over een ligboxenstal met plaats voor&#13;
100 koeien en in datzelfde gebouw ook ruimte&#13;
is voor het onderbrengen van machines en&#13;
werktuigen; dat zijn melkquotum 530.000&#13;
kilogram is; dat hij naast zijn melkveebedrijf&#13;
ook een kampeerterrein exploiteert;&#13;
dat Harry J.J.K. Frijns 50 jaar is, gehuwd is en&#13;
3 kinderen heeft in de leeftijd van 13 tot 18&#13;
jaar; dat hij een bedrijf exploiteert van ongeveer&#13;
45 ha, waarvan 40 ha zijn eigendom is en&#13;
de rest wordt gepacht, te weten 1 ha vaste&#13;
pacht en 4 ha losse pacht; dat 10.50 ha wordt&#13;
gebruikt als bouwland voor de teelt van mais&#13;
en de rest als grasland; dat hij ongeveer 135 à&#13;
140 stuks rundvee heeft, waarvan 82 stuks&#13;
melkvee; dat hij beschikt over een veestal met&#13;
plaats voor 150 stuks vee, alsmede een werktuigenloods&#13;
van ongeveer 20 x 14 meter; dat&#13;
zijn melkquotum 615.000 kilogram is;&#13;
dat verpachters, nadat de onderhavige pachtovereenkomst&#13;
door de pachtkamer van het&#13;
kantongerecht ontbonden was verklaard, op&#13;
1 december 1996 de grond in geschil zelf&#13;
(gezamenlijk) in gebruik hebben genomen en&#13;
zulks sindsdien zo gebleven is; dat zij wel&#13;
kunnen instemmen met kennisneming van&#13;
hun boekhoudgegevens door de raadsman van&#13;
pachter, maar overwegende bezwaren hebben&#13;
tegen inzage daarvan door pachter zelf; dat zij&#13;
hebben geconstateerd dat pachter ongeveer&#13;
één maand geleden al zijn vee heeft verkocht&#13;
en hij thans geen vee meer heeft.&#13;
5 Beoordeling van het geschil in&#13;
hoger beroep&#13;
5.1 Bij arrest van dit hof van 9 februari 1999&#13;
zijn onder meer de vonnissen van de pachtkamer&#13;
van het kantongerecht te Maastricht van&#13;
21 mei 1996 en 17 september 1996, waarbij de&#13;
onderhavige pachtovereenkomst ontbonden&#13;
werd verklaard, vernietigd en is de desbetreffende&#13;
vordering van verpachters alsnog&#13;
afgewezen. Dit brengt mee dat de tegen de&#13;
beschikking, waarvan beroep, opgeworpen&#13;
grief van pachter gegrond is en dat alsnog&#13;
inhoudelijk op het onderhavige pachtverlengingsverzoek&#13;
moet worden beslist.&#13;
5.2 Nu in de sub 5.1 bedoelde procedure in&#13;
hoger beroep is beslist dat geen sprake is&#13;
geweest van een tekortschieten van pachter als&#13;
door verpachters aangevoerd, is aan het verzet&#13;
van verpachters voor zover dat op dat door&#13;
hen – met verwijzing naar artikel 39 der&#13;
Pachtwet – gestelde tekortschieten was gebaseerd,&#13;
de grond ontvallen; voor het deswege&#13;
afwijzen van het verlengingsverzoek van&#13;
pachter is mitsdien geen plaats.&#13;
5.3 Verpachters verzetten zich voorts tegen&#13;
verlenging van de pachtovereenkomst omdat&#13;
zij de grond in geschil zelf voor een tot de&#13;
landbouw betrekkelijk doel willen gaan gebruiken;&#13;
zij voeren tevens aan dat pachter&#13;
geen belang heeft bij continuering van de&#13;
pacht.&#13;
Subsidiair verzetten verpachters zich tegen&#13;
een verdere verlenging van de pachtovereenkomst&#13;
dan tot het einde van het pachtjaar&#13;
waarin pachter de leeftijd van 65 jaar heeft&#13;
bereikt.&#13;
5.4 Ten processe is niet betwist dat het voornemen&#13;
van verpachters om de litigieuze grond&#13;
zelf te gaan gebruiken, uitvoerbaar en ernstig&#13;
gemeend is. Zoals ter zitting van het hof&#13;
gebleken, doen zij dit sinds december 1996&#13;
ook al daadwerkelijk.&#13;
5.5 Gelet op aard en omvang van de bedrijven&#13;
van verpachters zoals daarvan ten processe is&#13;
gebleken, is het hof reeds daarom van oordeel&#13;
dat niet gezegd kan worden dat het persoonlijk&#13;
gebruik van de grond in geschil – zijnde&#13;
deze slechts 1.99.83 ha groot – voor hen van&#13;
zeer groot belang, zeer dringend nodig is. Nu&#13;
betrokkenen hebben geweigerd om zonder&#13;
meer hun boekhoudgegevens in het geding te&#13;
brengen, is ten processe ook niet kunnen blijken&#13;
van financiële omstandigheden hunnerzijds&#13;
die wellicht tot een ander oordeel aanleiding&#13;
zouden moeten zijn.&#13;
5.6 Vervolgens komt de vraag aan de orde of&#13;
verlies van het gepachte de grondslag van het&#13;
maatschappelijk bestaan van pachter ernstig&#13;
zal aantasten.&#13;
5.7 Voor zijn oordeel omtrent laatstgenoemde&#13;
vraag neemt het hof in aanmerking:&#13;
– dat pachter bij het einde van de zesjarige&#13;
pachtperiode, waarvan nu de verlenging in het&#13;
geding is, reeds 63 jaar is en geen bedrijfsopvolger(&#13;
s) heeft;&#13;
– dat pachter, naar in de procedure inzake de&#13;
door verpachters gevorderde pachtontbinding&#13;
is gebleken, zelf heeft aangegeven dat hij,&#13;
mede gelet op de ligging van de grond in&#13;
geschil ten opzichte van de rest van zijn bedrijf,&#13;
in ieder geval destijds een betrekkelijk gering&#13;
belang had bij het gebruik van die grond;&#13;
– dat zulks ook – mede – ertoe geleid heeft dat&#13;
hij gedurende vele jaren (van 1968 tot 1993)&#13;
de grond in geschil door een derde heeft laten&#13;
gebruiken;&#13;
– dat pachter in 1990 het overgrote deel van&#13;
zijn melkquotum heeft verkocht en met zijn&#13;
melkveebedrijf is gestopt;&#13;
– dat de bedrijfsvoering van pachter sindsdien&#13;
als extensief moet worden aangemerkt met&#13;
dienovereenkomstige inkomsten daaruit (de&#13;
bedrijfsinkomsten in de jaren 1994 tot en met&#13;
1996 waren alle zelfs negatief);&#13;
– dat een groot gedeelte van zijn inkomen&#13;
afkomstig is van rente uit kapitaal en in zijn&#13;
inkomsten uit dien hoofde geen wijziging&#13;
komt door verlies van de grond in geschil;&#13;
– dat pachter ongehuwd is en niet de zorg&#13;
heeft voor een inkomen voor anderen dan&#13;
hemzelf.&#13;
5.8 Vorengenoemde feiten en omstandigheden,&#13;
deze tezamen en in onderling verband&#13;
bezien, leiden het hof tot de conclusie dat verlies&#13;
van het gepachte niet meebrengt dat de&#13;
grondslag van het maatschappelijk bestaan&#13;
van pachter ernstig zal worden aangetast.&#13;
5.9 In aanmerking genomen hetgeen is bepaald&#13;
in artikel 41 van de Pachtwet, brengt het&#13;
vorenoverwogene mee dat het verlengingsverzoek&#13;
van pachter moet worden afgewezen.&#13;
5.10 Pachter heeft nog een beroep gedaan op&#13;
het bepaalde in artikel 43, lid 2, van de Pachtwet,&#13;
maar het hof ziet, gelet op het onder 5.7&#13;
overwogene, geen aanleiding tot gebruikmaking&#13;
van zijn bevoegdheid uit dien hoofde de&#13;
pachtovereenkomst te verlengen. Dit impliceert&#13;
dat het bepaalde in lid 5 van genoemd&#13;
wetsartikel – wat er overigens moge zijn van&#13;
het ter zake door pachter aangevoerde – buiten&#13;
toepassing moet blijven.&#13;
5.11 Nu, zoals reeds overwogen, geen plaats is&#13;
voor verlenging van de onderhavige pachtovereenkomst&#13;
na 30 november 1996, is de&#13;
ingebruikname door verpachters van de percelen&#13;
in geschil per 1 december 1996 – het al&#13;
dan niet rechtmatig zijn van die ingebruikneming&#13;
geheel in het midden gelaten – reeds&#13;
daarom geen grond voor een ander oordeel.&#13;
5.12 Tenslotte ziet het hof in de ligging van de&#13;
grond in geschil ten opzichte van de bedrijfsgebouwen&#13;
van pachter – waarvan het belang&#13;
overigens door betrokkene zelf wordt gerelativeerd&#13;
– evenmin aanleiding voor een ander&#13;
oordeel.&#13;
6 Slotsom&#13;
De beschikking, waarvan beroep, moet met&#13;
wijziging van de gronden worden bevestigd.&#13;
Pachter moet, als de ook in hoger beroep in&#13;
het ongelijk gestelde partij, worden veroordeeld&#13;
in de kosten van dat beroep.&#13;
Beslissing&#13;
Het hof, beschikkende in hoger beroep:&#13;
bevestigt de door de pachtkamer van het kantongerecht&#13;
te Maastricht tussen partijen gegeven&#13;
beschikking van 21 mei 1996, waarvan&#13;
beroep, met wijziging van de grond als hiervoor&#13;
overwogen;&#13;
veroordeelt pachter in de in hoger beroep tussen&#13;
partijen gevallen proceskosten, aan de&#13;
zijde van verpachters tot heden begroot op&#13;
nihil voor verschotten en ƒ 5.100,– voor salaris&#13;
van de procureur.</content><legacyfootnotes/><footnotes><footnote/></footnotes><auteurs/><published>2001-07-01 00:00:00</published><modified>1999-09-07 00:00:00</modified><editiondate>2001-07-01</editiondate><htmlpath>https://denhollander.info/artikel/4728</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2017</searchword><id>14491</id><udhid>UDH:TvAR/14491</udhid><titel>College van beroep voor het Bedrijfsleven, 4 augustus 2017,ECLI:NL:CBB:2017:289 (TvAR 2017/5898)</titel><searchwords><searchword>TvAR 9/2017</searchword><searchword>TvAR 2017/5898</searchword><searchword>UDH:TvAR/14491</searchword></searchwords><attachments><attachment><name>19362.pdf</name><extention>pdf</extention><url>https://denhollander.info/download/19362/ci</url></attachment></attachments><inleiding/><content>&lt;p&gt;(Fipronilkippen)&lt;/p&gt;&#13;
&lt;p&gt;(mr. Eggeraat)&lt;/p&gt;&#13;
&lt;h3 class="jurisprudentieinzake"&gt;Doden van dieren&lt;/h3&gt;&#13;
&lt;p&gt;[Wet dieren, art. 1.3, 2.10, 5.10]&lt;/p&gt;&#13;
&lt;p&gt;Het is op grond van de van toepassing zijnde regelgeving, waaronder de Wet dieren, niet verboden om kippen te doden. Gelet hierop begaan pluimveehouders die beslissen om hun kippen om bedrijfseconomische redenen te ruimen geen overtreding. Nu met het doden van kippen geen overtreding wordt begaan, is verweerder niet bevoegd om handhavend op te treden om dit te voorkomen.&lt;/p&gt;&#13;
&lt;p&gt;met noot D.W. Bruil&lt;/p&gt;&#13;
&lt;p&gt;Proces-verbaal van de mondelinge uitspraak van de voorzieningenrechter van&lt;/p&gt;&#13;
&lt;p&gt;4 augustus 2017 op het verzoek om een voorlopige voorziening in de zaak tussen&lt;/p&gt;&#13;
&lt;p&gt;stichting Comit&amp;eacute; Dierennoodhulp, te Amsterdam,&lt;/p&gt;&#13;
&lt;p&gt;stichting Levende Have, te Welsum,&lt;/p&gt;&#13;
&lt;p&gt;stichting Een Dier een Vriend, te Den Haag,&lt;/p&gt;&#13;
&lt;p&gt;stichting Dierennood, te Rotterdam&lt;/p&gt;&#13;
&lt;p&gt;stichting Rechten voor al wat leeft, te Alkmaar, verzoekers&lt;/p&gt;&#13;
&lt;p&gt;(gemachtigde: mr. L.L. Baar),&lt;/p&gt;&#13;
&lt;p&gt;en&lt;/p&gt;&#13;
&lt;p&gt;de staatssecretaris van Economische Zaken, verweerder,&lt;/p&gt;&#13;
&lt;p&gt;(gemachtigde: mr. drs. P.J. Kooiman).&lt;/p&gt;&#13;
&lt;h2&gt;Procesverloop&lt;/h2&gt;&#13;
&lt;p&gt;Bij besluit van 4 augustus 2017 (primair besluit) heeft verweerder het verzoek van verzoekers om handhavend op te treden tegen pluimveehouders wier kippen besmet zijn met Fipronil, door hen geen toestemming te verlenen hun kippen te laten doden en vernietigen, afgewezen.&lt;/p&gt;&#13;
&lt;p&gt;Verzoekster heeft tegen het primaire besluit bezwaar gemaakt. Zij heeft de voorzieningenrechter verzocht om een voorlopige voorziening te treffen.&lt;/p&gt;&#13;
&lt;p&gt;Het onderzoek ter zitting heeft plaatsgevonden op 4 augustus 2017. De gemachtigden van partijen zijn verschenen. Namens Stichting Comit&amp;eacute; Dierennoodhulp is verder nog verschenen A. van de Werd en namens stichting Een Dier een Vriend is verder nog verschenen C.A. Dekkers. Namens verweerder is verder nog verschenen B.M. Kleijs.&lt;/p&gt;&#13;
&lt;p&gt;Na sluiting van het onderzoek ter zitting heeft de voorzieningenrechter onmiddellijk uitspraak gedaan.&lt;/p&gt;&#13;
&lt;h2&gt;Beslissing&lt;/h2&gt;&#13;
&lt;p&gt;De voorzieningenrechter wijst het verzoek om voorlopige voorziening af.&lt;/p&gt;&#13;
&lt;p&gt;Overwegingen&lt;/p&gt;&#13;
&lt;p&gt;1. Verweerder heeft het verzoek van verzoekers afgewezen om (preventief) handhavend op te treden tegen pluimveehouders die hun kippen (gaan) ruimen omdat ze, evenals hun eieren, sporen van het binnen de voedselketen verboden middel Fipronil bevatten. De bedrijven van deze pluimveehouders zijn door verweerder geblokkeerd en mogen tot nader order geen kippen, eieren of mest afvoeren. Verzoekers verzetten zich ertegen dat deze bedrijven de kippen (gaan) doden en vervangen door nieuwe kippen om de blokkade zo snel mogelijk te be&amp;euml;indigen. De pluimveehouders zouden in plaats daarvan ook kunnen wachten totdat de Fipronil vanzelf uit de kippen is verdwenen. De kippen zijn niet ziek, vormen geen gevaar voor de volksgezondheid en er is geen besmettingsrisico. Het om puur economische reden ruimen en vernietigen van kippen, als hier aan de orde, is volgens verzoekers in strijd met artikel 2.10, eerste lid, van de Wet dieren inzake het doden van dieren, artikel 1.3 van de Wet dieren inzake de intrinsieke waarde van het dier, en het &amp;lsquo;niet-tenzij&amp;rsquo; principe van de Wet dieren, ingevolge welk principe dieren niet mogen worden gedood als daarvoor geen gegronde reden is. Handhaving is volgens verzoekers ook mogelijk door de geblokkeerde bedrijven in de lijn van artikel 5.10 lid 2 van de Wet dieren een verbod op te leggen om de kippen te doden.&lt;/p&gt;&#13;
&lt;p&gt;2. De voorzieningenrechter is van oordeel dat het op grond van de van toepassing zijnde regelgeving, waaronder de door verzoekers aangehaalde artikelen uit de Wet dieren, niet is verboden om kippen te doden. Gelet hierop staat het pluimveehouders vrij om te beslissen om hun kippen om bedrijfseconomische redenen te ruimen. Zij begaan dan geen overtreding. Nu met het doden van kippen geen overtreding wordt begaan, kan verweerder, als ook vermeld in het primaire besluit, niet handhavend optreden om dit te voorkomen. Verweerder is daartoe niet bevoegd.&lt;/p&gt;&#13;
&lt;p&gt;3. De voorzieningenrechter kan daarom niet bepalen dat verweerder handhavend moet optreden of maatregelen moet opleggen die ertoe leiden dat het ruimen van kippen met Fipronil wordt voorkomen.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;In wat de Fipronilaffaire is gaan heten zullen nog rechtszaken volgen. In de eerste plaats mag men aannemen dat de verdachten van het bedrijf Chickfriends voor de strafrechter zullen moeten verschijnen. Verder is aangekondigd dat boeren en hun organisaties een procedure tegen de Staat gaan voeren omdat de NVWA onrechtmatig gehandeld zou hebben. Bovenstaande uitspraak betreft de vraag of de overheid het doden van kippen die Fipronil bevatten kan verbieden. De dierenorganisaties halen drie artikelen uit de Wet dieren aan. In de eerste plaats art. 1.3, dat gaat over de erkenning van de intrinsieke waarde van het dier. Dit artikel speelt wel eens een rol in de rechtspraak, maar meestal worden bijvoorbeeld overtredingen toch wel op andere artikelen gebaseerd, zoals art. 2.1 inzake dierenmishandeling (zie bijvoorbeeld Rechtbank Gelderland 20-07-2017, ECLI:NL:RBGEL:2017:3825; CBB 18-02-2016, ECLI:NL:CBB:2016:29; een voorbeeld van een rechtstreekse toetsing aan de &amp;lsquo;intrinsieke waarde&amp;rsquo;: Rechtbank Den Haag 10-11-2010, &lt;span class="italic"&gt;LJN &lt;/span&gt;B06783).&lt;/p&gt;&#13;
&lt;p&gt;De zogenaamde intrinsieke waarde heeft wel geleid tot een soort omgekeerde opzet van de wet. Normaal bevat een wet specifieke verboden. In de Wet dieren &amp;ndash; en trouwens ook in de regelgeving met betrekking tot fauna &amp;ndash; is het omgekeerd: alles is verboden tenzij het uitdrukkelijk is toegestaan.&lt;/p&gt;&#13;
&lt;p&gt;Artikel 2.10 van de Wet dieren verbiedt het doden van dieren &amp;ldquo;behorend tot bij algemene maatregel van bestuur aangewezen diersoorten of diercategorie&amp;euml;n (&amp;hellip;), behoudens in gevallen waarin een dier wordt gedood voor de bedrijfsmatige productie van dierlijke producten of in bij of krachtens algemene maatregel van bestuur aangewezen gevallen.&amp;rdquo; Die AMvB is het Besluit houders van dieren. Dit bevat een apart hoofdstuk over het doden van dieren &amp;ldquo;voor de productie van dierlijke producten&amp;rdquo;. Dat hoofdstuk gaat vooral over de wijze waarop productiedieren mogen worden gedood. Men zou kunnen denken dat het bij deze legkippen nu juist &lt;span class="italic"&gt;niet&lt;/span&gt; gaat om het doden voor de bedrijfsmatige productie van dierlijke producten. Het is immers de bedoeling dat deze dieren geen producten worden. Genoemd hoofdstuk is van toepassing op landbouwhuisdieren en weer gebaseerd op Verordening (EG) nr. 1099/2009. Deze verordening strekt het toepassingsbereik ook uit tot &amp;ldquo;ruiming&amp;rdquo; van dieren. Daaronder wordt verstaan (art. 2): de methode waarbij onder supervisie van de bevoegde autoriteit dieren worden gedood met het oog op de volksgezondheid, de diergezondheid, het dierenwelzijn of het milieu. Van een &amp;lsquo;ruiming&amp;rsquo; in deze zin lijkt ook geen sprake: noch de dier- en volksgezondheid, noch dierenwelzijn of milieu zijn immers aan de orde. Dat zou kunnen betekenen dat niet hoofdstuk 5 van het Besluit van toepassing is, maar hoofdstuk 1, paragraaf 3, dat in algemene zin over het doden van dieren gaat. Daarin staat:&lt;/p&gt;&#13;
&lt;p&gt;Als gevallen als bedoeld in artikel 2.10, eerste lid, van de wet worden aangewezen gevallen waarin:&lt;/p&gt;&#13;
&lt;p&gt;a. een dier wordt gedood ter be&amp;euml;indiging of voorkoming van onmiddellijk gevaar voor mens of dier;&lt;/p&gt;&#13;
&lt;p&gt;b. een dierenarts heeft vastgesteld dat doden in het belang van het dier is;&lt;/p&gt;&#13;
&lt;p&gt;c. dat doden bij of krachtens enig wettelijk voorschrift of ingevolge een EU-verordening is voorgeschreven;&lt;/p&gt;&#13;
&lt;p&gt;d. een dier wordt gedood ter be&amp;euml;indiging van ondraaglijk lijden van het dier;&lt;/p&gt;&#13;
&lt;p&gt;e. een dier wordt gedood vanwege niet te corrigeren gevaarlijke gedragskenmerken.&lt;/p&gt;&#13;
&lt;p&gt;Het doden van de kippen valt niet onder deze bepalingen te brengen, waarmee we terug vallen op het uitgangspunt: het is verboden dieren te doden.&lt;/p&gt;&#13;
&lt;p&gt;Tenslotte wordt nog artikel 5.10 van de Wet dieren aangehaald. Op grond daarvan kan de minister maatregelen treffen. Het is een zeer ruim geformuleerde bevoegdheid, waar naar mijn smaak de door de eisers gewenste oplossing goed onder te brengen zou zijn. Al met al twijfel ik er wel aan of de voorzieningenrechter tot een juiste uitspraak is gekomen. Helaas ontbreekt verder elke motivering.&lt;/p&gt;&#13;
&lt;p&gt;D.W. Bruil&amp;lt;/p&lt;/p&gt;</content><legacyfootnotes/><footnotes><footnote>1 Besluitenlijst GS vergadering d.d. 14 augustus 2007, kenmerk: 2007/0484357.</footnote></footnotes><auteurs>D.W. Bruil</auteurs><published>2017-10-02 09:05:20</published><modified>2017-10-23 11:31:05</modified><editiondate>2017-10-02</editiondate><htmlpath>https://denhollander.info/artikel/14491</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3729</id><udhid>UDH:TvAR/3729</udhid><titel>Grooters-Ubas / Poorterman BV (TvAR 2004/5229)</titel><searchwords><searchword>TvAR 7/8/2004</searchword><searchword>TvAR 2004/5229</searchword><searchword>UDH:TvAR/3729</searchword></searchwords><attachments><attachment><name>2004_nr 78_Rechtspraak_5229.pdf</name><extention>pdf</extention><url>https://denhollander.info/download/3725/ci</url></attachment></attachments><inleiding>[Pachtwet art. 25 lid 2, 128, 129a; BW art. 6:248]&#13;
&#13;
Tijdens vastleggingsprocedure eerste&#13;
aanleg wordt door degene die later als&#13;
verpachtster zal worden aangemerkt het bij&#13;
het (naar later blijkt) verpachte behorende&#13;
mestquotum aan een derde vervreemd.&#13;
Pachtster moet in verband hiermee het&#13;
houden van varkens staken. Schrappen van&#13;
verplichting verpachtster tot zorgen voor&#13;
mestboekhouding en mestafvoer in vastleggingsprocedure&#13;
betekent niet dat verpachtster&#13;
jegens pachtster tot niet meer was&#13;
verplicht dan tot het ter beschikking stellen&#13;
van stallen. Kennelijke bedoeling van partijen&#13;
is geweest, dat verpachtster de pachtster&#13;
in staat zou stellen ter plekke de varkenshouderij&#13;
uit te oefenen. Een overeenkomst&#13;
– en ook dus een pachtovereenkomst –&#13;
heeft immers niet alleen de door partijen&#13;
overeengekomen rechtsgevolgen, maar ook&#13;
die welke, naar de aard van de overeenkomst,&#13;
uit (onder meer) de eisen van redelijkheid&#13;
en billijkheid voortvloeien (art. 6:248&#13;
lid 1 BW). Die brengen mee dat er ook na&#13;
het vervallen van de desbetreffende&#13;
verplichting voor de verpachtster een&#13;
gehoudenheid kon bestaan om, mede gelet&#13;
op hetgeen partijen met hun (pacht)over-&#13;
eenkomst hebben beoogd te bereiken, voor&#13;
zover dat in redelijkheid van haar kon worden&#13;
gevergd eraan mee te werken dat de pachtster&#13;
de varkenshouderij kon (blijven) uitoefenen&#13;
op het gepachte. Daartoe behoort,&#13;
dat zij in afwachting van de uitkomst van de&#13;
vastleggingsprocedure het mestquotum&#13;
niet aan een derde zou vervreemden dan&#13;
wel met de pachtster in overleg zou treden&#13;
over diens eventuele verkrijging – desnoods&#13;
onder voorwaarden – van de oorspronkelijk&#13;
met de exploitatie van de stallen verband&#13;
houdende mestproductierechten alvorens&#13;
tot vervreemding aan een derde over te&#13;
gaan. Het reserveren van die rechten voor&#13;
de pachtster – die zich beriep op een pachtovereenkomst&#13;
ter zake van de stallen – lag&#13;
immers veel meer in de lijn van de bedoeling&#13;
van partijen ten tijde van het aangaan van&#13;
hun verhouding dan het vervreemden van&#13;
de rechten aan een derde, terwijl het voor&#13;
de verpachtster duidelijk moet zijn geweest&#13;
dat de pachtster – die zich beriep op een&#13;
pachtovereenkomst – zonder mestproductierechten&#13;
de varkenshouderij ter plekke niet&#13;
kon blijven uitoefenen. Vraag of pachtster&#13;
ter beperking van schade rechten van een&#13;
derde had dienen aan te kopen is kwestie&#13;
voor de schadestaatprocedure.&#13;
Vorderingen in reconventie betreffen&#13;
exploitatiekosten die de verpachtster voor&#13;
haar rekening heeft genomen. Deze zijn niet&#13;
betrekkelijk tot een pachtovereenkomst en&#13;
behoren evenmin tot de vorderingen&#13;
bedoeld in art. 129a Pw.&#13;
Pachtovereenkomst is inmiddels ontbonden.&#13;
Vertrekkende pachtster dient dan in het&#13;
kader van verplichting tot het in goede staat&#13;
opleveren van gepachte zorg te dragen voor&#13;
de afvoer van achtergebleven mest. Indien&#13;
de daarmee gepaard gaande kosten voortvloeien&#13;
uit de tekortkoming van de verpachtster&#13;
kan die als schadepost in de&#13;
schadestaatprocedure worden opgevoerd.</inleiding><content>ARREST IN DE ZAAK VAN:&#13;
Maria Elisabeth Grooters-Ubas, wonende te&#13;
Nieuw en St. Joosland, gemeente Middelburg,&#13;
appellante,&#13;
procureur: mr. J.M. Bosnak,&#13;
tegen&#13;
de besloten vennootschap met beperkte aansprakelijkheid&#13;
Poorterman BV, gevestigd te&#13;
Daarle, gemeente Hellendoorn,&#13;
geïntimeerde,&#13;
procureur: mr. J.H. van Vliet.&#13;
1 De procedure in eerste aanleg&#13;
De pachtkamer van het kantongerecht te&#13;
Almelo heeft op 19 september 2001 en 18&#13;
december 2001 vonnissen gewezen tussen&#13;
appellante (verder te noemen: Grooters-Ubas)&#13;
als gedaagde in conventie, tevens eiseres in&#13;
reconventie enerzijds en geïntimeerde (verder&#13;
te noemen: Poorterman) als eiseres in conventie,&#13;
tevens verweerster in reconventie anderzijds.&#13;
Van het vonnis van 18 december 2001 is&#13;
afschrift aan dit arrest gehecht. Naar dat vonnis&#13;
wordt verwezen voor de procesgang in&#13;
eerste aanleg, de in die instantie genomen&#13;
beslissing en de gronden daarvoor.&#13;
2 De procedure in hoger beroep&#13;
2.1 Bij exploot van 21 december 2001 is&#13;
Grooters-Ubas in hoger beroep gekomen van&#13;
het vonnis van 18 december 2001 met dagvaarding&#13;
van Poorterman voor dit hof.&#13;
2.2 Bij memorie van grieven heeft Grooters-&#13;
Ubas onder overlegging van het procesdossier&#13;
van de eerste aanleg tegen het vonnis acht&#13;
grieven aangevoerd en toegelicht, bewijs aangeboden&#13;
en producties overgelegd, met conclusie&#13;
dat het hof dat vonnis zal vernietigen&#13;
en, opnieuw rechtdoende, bij arrest, voor&#13;
zover mogelijk uitvoerbaar bij voorraad:&#13;
I. Poorterman alsnog niet-ontvankelijk zal verklaren&#13;
in haar bij dagvaarding van 17 november&#13;
2000 – hersteld bij exploot van 5 januari&#13;
2001 – aanhangig gemaakte vordering, dan&#13;
wel deze vordering alsnog zal afwijzen;&#13;
II. zal bepalen dat de pachtkamer bevoegd is&#13;
om kennis te nemen van de in eerste aanleg bij&#13;
conclusie van antwoord op 21 maart 2001&#13;
door Grooters-Ubas aanhangig gemaakte vordering&#13;
in reconventie;&#13;
III. de onder II bedoelde vordering in reconventie&#13;
alsnog zal toewijzen;&#13;
een en ander met veroordeling van Poorterman in&#13;
de kosten van de procedure in beide instanties.&#13;
2.3 Poorterman heeft bij memorie van antwoord&#13;
verweer gevoerd en geconcludeerd dat&#13;
het hof het bestreden vonnis zal bevestigen,&#13;
zonodig met verbetering van gronden, zulks&#13;
met ongegrondverklaring van het hoger beroep&#13;
van Grooters-Ubas en met veroordeling van&#13;
Grooters-Ubas in de kosten van de procedure&#13;
in de beide instanties.&#13;
2.4 Hierna hebben partijen hun kosten- en&#13;
inventarisstaten aan het hof overgelegd en&#13;
arrest gevraagd.&#13;
3 De grieven&#13;
Deze luiden:&#13;
I Ten onrechte heeft de pachtkamer van het&#13;
kantongerecht te Almelo in rechtsoverweging&#13;
3 van het vonnis waarvan beroep overwogen,&#13;
dat Grooters-Ubas met haar volledige instemming&#13;
heeft meegewerkt in een constructie&#13;
waarbinnen zij de boekhouding verzorgde met&#13;
betrekking tot de feitelijk door Poorterman&#13;
als pachtster geproduceerde mest en vervolgens&#13;
heeft zorggedragen voor de afvoer van&#13;
de mest, alsmede dat Grooters-Ubas haar&#13;
medewerking onverminderd aan die constructie&#13;
heeft gegeven totdat Poorterman zich op&#13;
pachtrechten beriep en vervolgens een obstakel&#13;
vormde voor Grooters-Ubas’ plannen om&#13;
de onroerende zaken waarvan de verpachte&#13;
stallen onderdeel uitmaakten vrij van pacht te&#13;
vervreemden.&#13;
II Ten onrechte heeft de pachtkamer van het&#13;
kantongerecht te Almelo in rechtsoverweging&#13;
4 van het vonnis waarvan beroep overwogen,&#13;
dat de producent van dierlijke meststoffen als&#13;
gevolg van een wijziging in de mestwetgeving,&#13;
in het bijzonder het Besluit administratieve&#13;
verplichtingen Meststoffenwet (Besluit van&#13;
6 november 1997, Staatsblad 587) verplicht is&#13;
om een mestboekhouding bij te houden.&#13;
III Ten onrechte heeft de pachtkamer van het&#13;
kantongerecht te Almelo in rechtsoverweging&#13;
12 van het vonnis waarvan beroep overwogen,&#13;
dat de vraag of Poorterman recht heeft op&#13;
vergoeding van schade omdat Grooters-Ubas&#13;
toerekenbaar tekort zou zijn geschoten, bevestigend&#13;
moet worden beantwoord, en daar&#13;
vervolgens aan ten grondslag gelegd hetgeen&#13;
de pachtkamer in de rechtsoverwegingen 13&#13;
tot en met 18 heeft overwogen.&#13;
IV Ten onrechte heeft de pachtkamer van het&#13;
kantongerecht te Almelo in rechtsoverweging&#13;
19 van het vonnis waarvan beroep overwogen,&#13;
dat Grooters-Ubas is gehouden tot vergoeding&#13;
van de door Poorterman geleden schade, nader&#13;
op te maken bij staat en te vereffenen volgens&#13;
de wet, en vervolgens in rechtsoverweging 20&#13;
overwogen dat Grooters-Ubas als de in conventie&#13;
in het ongelijk gestelde partij in de kosten&#13;
in conventie dient te worden veroordeeld.&#13;
V Ten onrechte heeft de pachtkamer van het&#13;
kantongerecht te Almelo in rechtsoverweging&#13;
21 overwogen, dat zij onbevoegd is om van de&#13;
vordering sub 1 in reconventie kennis te nemen.&#13;
VI Ten onrechte heeft de pachtkamer van het&#13;
kantongerecht te Almelo in rechtsoverweging&#13;
22 overwogen, dat voor de in reconventie&#13;
gevraagde verklaring voor recht en de veroordeling&#13;
met betrekking tot de aanwezigheid en&#13;
de afvoer van de nog aanwezige mest geen&#13;
plaats is, gelet op hetgeen in conventie met&#13;
betrekking tot de tekortkoming van Grooters-&#13;
Ubas is overwogen, alsmede dat het feit&#13;
dat Grooters-Ubas noch Poorterman gerechtigd&#13;
is om mest af te voeren een omstandigheid&#13;
is die voor rekening en risico van Grooters-&#13;
Ubas behoort te komen, omdat zij het in&#13;
haar vermogen heeft gehad om die situatie&#13;
niet te doen ontstaan.&#13;
VII Ten onrechte heeft de pachtkamer van het&#13;
kantongerecht te Almelo in rechtsoverweging&#13;
23 van het vonnis waarvan beroep overwogen&#13;
dat er termen zijn om de proceskosten in&#13;
reconventie geheel te compenseren.&#13;
VIII Ten onrechte heeft de pachtkamer van&#13;
het kantongerecht beslist zoals zij in het vonnis&#13;
waarvan beroep heeft gedaan.&#13;
4 De vaststaande feiten&#13;
4.1 Op grond van hetgeen enerzijds is gesteld&#13;
en anderzijds is erkend dan wel niet of onvoldoende&#13;
gemotiveerd is betwist c.q. volgt uit&#13;
de in zoverre niet weersproken inhoud van in&#13;
het geding gebrachte stukken, staat tussen&#13;
partijen het navolgende vast.&#13;
4.2 Bij arrest van dit hof van 3 oktober 2000&#13;
(rolnr. 98/932 P) is het tussen partijen gewezen&#13;
vonnis van de pachtkamer van het kantongerecht&#13;
te Almelo van 11 november 1998,&#13;
waarin tussen partijen een pachtovereenkomst&#13;
is vastgelegd, bekrachtigd onder schrapping&#13;
van een onderdeel en enige wijziging en aanvulling.&#13;
4.3 Aldus is vastgelegd een pachtovereenkomst&#13;
tussen Grooters-Ubas als verpachtster en Poor-&#13;
terman als pachtster, gesloten omstreeks 1989,&#13;
met betrekking tot twee aan elkaar grenzende&#13;
gebouwen (stallen) staande en gelegen aan de&#13;
Hellendoornseweg 34 te Hellendoorn, geschikt&#13;
voor het mesten van varkens, aangegaan voor&#13;
een periode van zes jaren ingaande april 1989&#13;
tegen een pachtprijs van aanvankelijk ƒ 1.000,–&#13;
en met ingang van mei 1992 ƒ 1.200,– per vier&#13;
weken, derhalve thans ƒ 15.600,– per jaar. De&#13;
in eerste aanleg vastgelegde verplichting voor&#13;
Grooters-Ubas om zorg te dragen voor de&#13;
mestboekhouding en de mestafzet is bij de&#13;
uitspraak van dit hof geschrapt wegens strijd&#13;
met de wet.&#13;
4.4 De vastgelegde overeenkomst is goedgekeurd&#13;
door de desbetreffende grondkamer&#13;
bij beschikking van 11 januari .2001.&#13;
4.5 Grooters-Ubas heeft in juni 1997 de nietgebonden&#13;
mestproductierechten van 1672 kg&#13;
fosfaat varkens/kippen, waarvan voor de varkenshouderij&#13;
op dit bedrijf was gebruik&#13;
gemaakt, aan een derde vervreemd.&#13;
5 Beoordeling van het geschil in&#13;
hoger beroep&#13;
5.1 In hoger beroep staan de volgende beslissingen&#13;
van de pachtkamer van het kantongerecht&#13;
niet ter discussie:&#13;
– de ontbinding in conventie van de pachtovereenkomst&#13;
met ingang van 1 januari 2002;&#13;
– de afwijzing in conventie van de vordering&#13;
van Poorterman tot vergoeding van aan het&#13;
gepachte aangebrachte verbeteringen.&#13;
5.2 Het resterende geschil in conventie betreft,&#13;
kort weergeven, het volgende. Tussen partijen&#13;
is ter zake van de onder 4.2 bedoelde stallen in&#13;
1989 een rechtsverhouding ontstaan die door&#13;
onherroepelijke rechterlijke beslissing als een&#13;
pachtverhouding is aangemerkt. Als tussen&#13;
partijen overeengekomen is daarbij mede aangemerkt,&#13;
dat Grooters-Ubas (op wier naam&#13;
de met de desbetreffende varkensmesterij verband&#13;
houdende mestproductierechten waren&#13;
geregistreerd) zou (blijven) zorgen voor de&#13;
mestboekhouding en de mestafvoer. Dit laatste&#13;
is bij de vastlegging van de overeenkomst&#13;
als nietig beding aangemerkt en geschrapt,&#13;
omdat de indertijd geldende mestwetgeving&#13;
(dwingend) voorschreef dat de administratie&#13;
ter zake van de geproduceerde mest door de&#13;
producent (in dit geval: de pachter) diende te&#13;
geschieden en de mestafvoer door de leverancier&#13;
(in dit geval: eveneens de pachter) diende&#13;
te geschieden. Grooters-Ubas heeft tijdens de&#13;
vastleggingsprocedure in eerste aanleg haar nietgebonden&#13;
mestproductierechten van 1672 kg&#13;
fosfaat varkens/kippen aan een derde vervreemd.&#13;
Bij een controle door de Algemene&#13;
Inspectiedienst bij Poorterman in 1998 is&#13;
gebleken dat in de stallen varkens werden&#13;
gehouden zonder bijbehorende mestproductierechten.&#13;
Poorterman heeft daarop het houden&#13;
van mestvarkens in de stallen gestaakt. Zij&#13;
heeft van Grooters-Ubas vergoeding gevorderd&#13;
van de schade die zij in verband hiermee&#13;
heeft geleden. Die schade vloeit volgens Poorterman&#13;
voort uit het feit dat Grooters-Ubas&#13;
heeft nagelaten de bovengenoemde mestproductierechten&#13;
aan Poorterman ter beschikking&#13;
te stellen. Grooters-Ubas heeft gemotiveerd&#13;
verweer gevoerd. De pachtkamer van het kantongerecht&#13;
heeft de vordering van Poorterman&#13;
toegewezen. Zij heeft daartoe overwogen, dat&#13;
de redelijkheid en billijkheid die bij de uitvoering&#13;
van de pachtovereenkomst in acht dienen&#13;
te worden genomen met zich brengen dat&#13;
Grooters-Ubas met Poorterman in bespreking&#13;
had moeten treden teneinde een wettelijk&#13;
toegestane oplossing voor de problemen van&#13;
Poorterman te vinden. Grooters-Ubas bestrijdt&#13;
dit oordeel met diverse grieven.&#13;
5.3 Met grief I betoogt Grooters-Ubas, als het&#13;
hof haar goed begrijpt, dat zij niet c.q. niet&#13;
bewust heeft meegewerkt aan het totstandkomen&#13;
van een pachtovereenkomst en aan een&#13;
constructie waarin zij voor de mestboekhouding&#13;
zou zorgen en voor de mestafvoer zou&#13;
zorgdragen. Wat hiervan zij, in de vastleggingsuitspraken&#13;
is in ieder geval als tussen&#13;
partijen overeengekomen aangemerkt het door&#13;
Grooters-Ubas aan Poorterman ter beschikking&#13;
stellen van de twee stallen voor een landbouwkundig&#13;
doel tegen een vergoeding alsmede&#13;
het door Grooters-Ubas (blijven) zorgen voor&#13;
de mestboekhouding en de mestafvoer. Die&#13;
oordelen staan thans vast. Gezien de wijze&#13;
waarop een en ander vanuit een eerdere andere&#13;
rechtsverhouding is ontstaan is het op zichzelf&#13;
mogelijk, dat Grooters-Ubas feitelijk niet&#13;
heeft beseft dat sprake was van een situatie die&#13;
in strijd met de mestwetgeving was gekomen&#13;
en in die zin niet (bewust) heeft “meegewerkt&#13;
aan een constructie”. Voor zover deze mogelijkheid&#13;
voor het oordeel van belang is, zal&#13;
daarop bij de verdere beoordeling worden ingegaan.&#13;
5.4 Uit de toelichting op de tweede grief blijkt&#13;
niet welk belang Grooters-Ubas bij de beoordeling&#13;
van die grief heeft. Het hof kan een&#13;
dergelijk belang ook niet zelf onderkennen.&#13;
Deze grief zal dus buiten bespreking blijven.&#13;
5.5 De derde en vierde grieven betreffen de&#13;
kern van het geschil in conventie. Het hof&#13;
overweegt daaromtrent als volgt. Grooters-&#13;
Ubas betoogt, naar het hof haar begrijpt, dat&#13;
het schrappen van haar verplichting tot het&#13;
zorgen voor de mestboekhouding en de mestafvoer&#13;
heeft meegebracht dat zij jegens Poorterman&#13;
ter zake van de mest geen enkele verplichting&#13;
meer had. Zij miskent daarbij echter,&#13;
dat de kennelijke bedoeling van partijen – zoals&#13;
die zowel uit de ontstaansgeschiedenis van de&#13;
overeenkomst tot het ter beschikking stellen&#13;
van de stallen als ook uit de geschrapte bepaling&#13;
moet worden afgeleid – is geweest, dat&#13;
Grooters-Ubas Poorterman in staat zou stellen&#13;
ter plekke de varkenshouderij uit te oefenen.&#13;
Het vervallen van haar verplichting tot&#13;
mestboekhouding en mestafvoer brengt nog&#13;
niet zonder meer mee, dat zij jegens Poorterman&#13;
tot niets meer verplicht is geweest dan&#13;
het feitelijk ter beschikking stellen van twee&#13;
stallen. Een overeenkomst – en ook dus een&#13;
pachtovereenkomst – heeft immers niet alleen&#13;
de door partijen overeengekomen rechtsgevolgen,&#13;
maar ook die welke, naar de aard van&#13;
de overeenkomst, uit (onder meer) de eisen&#13;
van redelijkheid en billijkheid voortvloeien&#13;
(art. 6:248, lid 1 BW). Dit brengt mee dat er&#13;
ook na het vervallen van de desbetreffende&#13;
verplichting voor Grooters-Ubas naar die eisen&#13;
van redelijkheid en billijkheid een. gehoudenheid&#13;
kon bestaan om, mede gelet op hetgeen&#13;
partijen met hun (pacht)overeenkomst hebben&#13;
beoogd te bereiken, voor zover dat in redelijkheid&#13;
van haar kon worden gevergd eraan&#13;
mee te werken dat Poorterman de varkenshouderij&#13;
kon (blijven) uitoefenen op het gepachte.&#13;
Naar het oordeel van het hof behoort&#13;
tot die gehoudenheid naar redelijkheid en billijkheid&#13;
wel degelijk, dat zij in afwachting van&#13;
de uitkomst van de vastleggingsprocedure het&#13;
mestquotum niet aan een derde zou vervreemden&#13;
dan wel met Poorterman in overleg zou&#13;
treden over diens eventuele verkrijging – desnoods&#13;
onder voorwaarden – van de oorspronkelijk&#13;
met de exploitatie van de stallen verband&#13;
houdende, niet-gebonden mestproductierechten&#13;
alvorens tot vervreemding aan een derde&#13;
over te gaan. Het reserveren van die rechten&#13;
voor Poorterman – die zich beriep op een&#13;
pachtovereenkomst ter zake van de stallen –&#13;
lag immers veel meer in de lijn van de bedoeling&#13;
van partijen ten tijde van het aangaan van&#13;
hun verhouding dan het vervreemden van de&#13;
rechten aan een derde, terwijl het voor Grooters-&#13;
Ubas duidelijk moet zijn geweest dat&#13;
Poorterman – die zich beriep op een pachtovereenkomst&#13;
– zonder mestproductierechten de&#13;
varkenshouderij ter plekke niet kon blijven&#13;
uitoefenen. Grooters-Ubas heeft niet, althans&#13;
onvoldoende, melding gemaakt van omstandigheden&#13;
die het voor haar bezwaarlijk maakten&#13;
om in 1997 met de belangen van Poorterman&#13;
rekening te houden. Dat zij met Poorterman&#13;
een geschil had kan uiteraard niet tot&#13;
dergelijke omstandigheden worden gerekend.&#13;
5.6 Grooters-Ubas voert in de memorie van&#13;
grieven onder 13.2 aan dat ook het ter beschikking&#13;
stellen van de desbetreffende referentiehoeveelheid&#13;
varkens- en kippenmest aan Poorterman&#13;
ten tijde van het aangaan van de pachtovereenkomst&#13;
in 1989 niet mogelijk was&#13;
geweest wegens strijd met art. 2 van het Verplaatsingsbesluit&#13;
Meststoffenwet. Dit doet er&#13;
echter niet aan af, dat de wijze waarop partijen&#13;
in dit geval hun overeenkomst hebben uitgevoerd&#13;
voor Grooters-Ubas de onder 5.5&#13;
bedoelde gehoudenheid jegens Poorterman&#13;
met zich bracht. Naar aanleiding van hetgeen&#13;
Grooters-Ubas in de memorie van grieven&#13;
onder 13.4 en 13.8 betoogt overweegt het hof,&#13;
dat een en ander – anders dan zij stelt – niet&#13;
zou neerkomen op het met terugwerkende&#13;
kracht geldig doen zijn van een nietig beding,&#13;
doch op het aanvullen van een door die nietigheid&#13;
ontstane leemte in de overeenkomst aan&#13;
de hand van de eisen van redelijkheid en billijkheid.&#13;
Naar aanleiding van hetgeen Grooters-&#13;
Ubas in die memorie onder 13.8.3 aanvoert&#13;
over het arrest van dit hof van 16 januari 2001&#13;
(rolnummer 2000/098 P) overweegt het hof&#13;
dat dit arrest slechts betrekking heeft op de&#13;
vastlegging van gemaakte afspraken en niet op&#13;
hetgeen de redelijkheid en billijkheid daarnaast&#13;
meebrengen. Dit laatste zal doorgaans&#13;
eerst na vastlegging aan de orde komen, in het&#13;
kader van een geschil over de uitvoering van&#13;
de overeenkomst.&#13;
5.7 Het hof voegt aan het bovenstaande toe,&#13;
dat eerst met het onder 4.2 bedoelde arrest&#13;
van dit hof van 3 oktober 2000 overeenkomstig&#13;
het door Grooters-Ubas zelf in hoger&#13;
beroep gevoerde verweer is vastgesteld, dat&#13;
haar jarenlang uitgevoerde verplichting tot&#13;
administratie en afvoer van mest in strijd met&#13;
de wet was. Voordien, in 1997, had zij reeds&#13;
het niet-gebonden mestquotum vervreemd.&#13;
Daarbij moet zij zich bewust zijn geweest van&#13;
het feit dat dit quotum vervolgens noch rechtstreeks,&#13;
noch indirect (meer) zou kunnen worden&#13;
benut door Poorterman, die zich beriep&#13;
op een gebruiksrecht van de stallen. Poorterman&#13;
heeft gesteld dat zij pas in 1998 op de&#13;
hoogte is gekomen van het vervreemd zijn&#13;
van de mestproductierechten door Grooters-&#13;
Ubas en dit is door Grooters-Ubas niet betwist.&#13;
Hiervan uitgaande is Poorterman voor een&#13;
voldongen feit gesteld en dan kan haar niet in&#13;
redelijkheid worden tegengeworpen dat zij&#13;
voordien aan Grooters-Ubas had moeten verzoeken&#13;
om aan de overdracht van die mestproductierechten&#13;
mee te werken, zoals in de&#13;
memorie van grieven onder 13.2.1 wordt&#13;
betoogd. Het had in de omstandigheden van&#13;
dit geval integendeel op de weg van Grooters-&#13;
Ubas gelegen om, alvorens tot vervreemding&#13;
van de mestproductierechten over te gaan,&#13;
zich rekenschap te geven van de problemen&#13;
die deze vervreemding voor de gebruiker van&#13;
de stallen zou gaan opleveren en daarover met&#13;
Poorterman in contact te treden.&#13;
5.8 Grooters-Ubas voert in de memorie van&#13;
grieven onder 13.8.7 nog aan, dat het op de&#13;
weg van Poorterman had gelegen om desnoods&#13;
mestproductierechten van een derde aan te&#13;
kopen. Dit verweer doet aan haar tekortkoming&#13;
jegens Poorterman niet af; wel speelt&#13;
het een rol bij de vraag, of van Poorterman&#13;
kon worden gevergd om ter beperking van&#13;
haar schade mestproductierechten van derden&#13;
aan te kopen toen bleek dat de rechten van&#13;
Grooters-Ubas waren vervreemd (art. 6:101&#13;
BW). Dit is echter een kwestie die in de schadestaatprocedure&#13;
aan de orde dient te komen.&#13;
Dan kan tevens worden bezien in hoeverre&#13;
het aankopen van mestproductierechten in de&#13;
gegeven omstandigheden van Poorterman kon&#13;
worden gevergd. Het hof acht het hoe dan&#13;
ook aannemelijk dat Poorterman door de gang&#13;
van zaken enige schade heeft geleden. Zelfs als&#13;
zij tot aankoop van mestrechten had moeten&#13;
overgaan is het aannemelijk dat daarmee enige&#13;
tijd – en dus inkomstenderving – gepaard zal&#13;
zijn gegaan. Daarmee is aan de voorwaarden&#13;
voor verwijzing naar een schadestaat-procedure&#13;
voldaan.&#13;
5.9 Uit het eerder overwogene vloeit voort,&#13;
dat de grieven 3 en 4 tevergeefs zijn voorgesteld.&#13;
5.10 De vordering in reconventie betreft in de&#13;
eerste plaats kosten betreffende de exploitatie&#13;
van het bedrijf van Poorterman welke Grooters-&#13;
Ubas voor haar rekening heeft genomen,&#13;
zoals veterinaire zorg, verzekering van de veestapel&#13;
en energielasten van de schuren. Met de&#13;
pachtkamer van het kantongerecht is het hof&#13;
van oordeel dat deze vorderingen niet betrekkelijk&#13;
tot een pachtovereenkomst zijn, maar&#13;
hun oorsprong vinden in door Grooters-Ubas&#13;
gestelde zaakwaarneming dan wel ongerechtvaardigde&#13;
verrijking. Wat betreft het door&#13;
Grooters-Ubas in dit verband aangehaalde&#13;
arrest van de Hoge Raad van 16 november&#13;
2001, NJ 2002, 400 inzake de competentie bij&#13;
huur, overweegt het hof dat het in dit arrest&#13;
geen aanleiding ziet de zojuist genoemde vorderingen&#13;
van Grooters-Ubas als betrekkelijk&#13;
tot een pachtovereenkomst te beschouwen.&#13;
Daartoe wordt mede overwogen, dat uit het&#13;
opnemen in de Pachtwet van artikel 129 volgt&#13;
dat de wetgever een aantal nauw met de pacht&#13;
samenhangende doch op bepalingen van algemeen&#13;
vermogensrecht gegronde vorderingen&#13;
krachtens wetsduiding tot de bevoegdheid van&#13;
de pachtrechter heeft willen rekenen, waarmee&#13;
deze kennelijk niet als “betrekkelijk tot&#13;
een pachtovereenkomst” worden beschouwd.&#13;
Daartoe behoort ook de vordering tot terugbetaling&#13;
van onverschuldigd betaalde pacht,&#13;
die een zekere verwantschap met de vorderingen&#13;
van Grooters-Ubas vertoont, doch in&#13;
nauwer verband tot de pachtovereenkomst&#13;
staat dan de vorderingen van Grooters-Ubas.&#13;
Zeker nu de wetssystematiek een zekere&#13;
terughoudendheid van de pachtrechter bij het&#13;
verruimen van zijn algemene bevoegdheid op&#13;
grond van art. 128 onder “a” van die wet&#13;
rechtvaardigt, is het hof van oordeel dat de&#13;
vorderingen van Grooters-Ubas niet als “betrekkelijk&#13;
tot een pachtovereenkomst” dienen&#13;
te worden beschouwd. Dit geldt ook voor de&#13;
vordering betreffende vergoeding voor geringe&#13;
en dagelijkse reparaties aan het gepachte, die&#13;
kennelijk eveneens op zaakwaarneming en/&#13;
of ongerechtvaardigde verrijking is gegrond.&#13;
Grief 5 faalt.&#13;
5.11 Grief 6 is gegrond. Vaststaat dat de&#13;
pachtovereenkomst inmiddels is ontbonden.&#13;
De vertrekkende pachter is in het kader van&#13;
zijn verplichting tot het in goede staat opleveren&#13;
van het gepachte (art. 25, lid 2 Pw) gehouden&#13;
voor de afvoer van de achtergebleven&#13;
mest zorg te dragen. Uit het schrappen van de&#13;
met de mestafvoer verband houdende verplichting&#13;
uit de pachtovereenkomst volgt, dat&#13;
de producent van de mest hiervoor ook vanuit&#13;
de mestregelgeving bezien zorg dient te dragen.&#13;
Een en ander neemt niet weg dat de met&#13;
het afvoeren van de mest gemoeide kosten,&#13;
indien en voor zover die volgens Poorterman&#13;
zouden voortvloeien uit de eerder in conventie&#13;
vastgestelde tekortkoming van Grooters-&#13;
Ubas, als schadepost in de schadestaatprocedure&#13;
kunnen worden opgevoerd.&#13;
5.12 Naar het oordeel van het hof leidt de&#13;
gegrondbevinding van grief 6 niet tot een&#13;
ander oordeel over de proceskosten in reconventie&#13;
dan de pachtkamer van het kantongerecht&#13;
heeft gegeven. Grief 7 faalt dan ook.&#13;
Het gedeeltelijk slagen en voor het overige&#13;
falen van grief 8, dat een algemene grief behelst,&#13;
volgt uit het oordeel over de andere grieven.&#13;
5.13 De slotsom luidt dat het vonnis waarvan&#13;
beroep in conventie zal worden bekrachtigd&#13;
en in reconventie alleen zal worden vernietigd&#13;
voor zover daarin de onder 2 bedoelde vordering&#13;
is afgewezen. Deze zal alsnog worden&#13;
toegewezen. Het hof ziet daarbij aanleiding&#13;
de dwangsom te bepalen op € 250,– per dag&#13;
en de verschuldigde dwangsommen te maximeren&#13;
tot een bedrag van in totaal € 5.000,–.&#13;
5.14 Grooters-Ubas zal worden veroordeeld&#13;
in de kosten van het hoger beroep.&#13;
6 De beslissing&#13;
Het hof, rechtdoende in hoger beroep,&#13;
bekrachtigt voor zover in hoger beroep ter&#13;
discussie gesteld het tussen partijen gewezen&#13;
vonnis van de pachtkamer van het kantongerecht&#13;
te Almelo van 18 december 2001 voor&#13;
zover in conventie gewezen;&#13;
bekrachtigt eveneens dat vonnis in reconventie,&#13;
behoudens voor zover daarin het in reconventie&#13;
onder 2 en 3 gevorderde is afgewezen&#13;
en, alleen in zoverre opnieuw rechtdoende:&#13;
verklaart voor recht, dat Poorterman jegens&#13;
Grooters is gehouden zorg te dragen voor afvoer&#13;
van de in de kelders van de onderhavige&#13;
varkensschuren nog aanwezige mest;&#13;
veroordeelt Poorterman om tot afvoer van die&#13;
mest over te gaan binnen 10 dagen na betekening&#13;
aan haar van dit arrest op straffe van een&#13;
dwangsom ter hoogte van € 250,– per dag&#13;
voor elke dag dat zij nalatig blijft aan deze&#13;
veroordeling gevolg te geven, zulks tot een&#13;
maximum van € 5.000,–;&#13;
veroordeelt Grooters-Ubas in de kosten van&#13;
het hoger beroep, aan de zijde van Poorterman&#13;
tot op heden begroot op € 193,– wegens&#13;
griffierecht en € 1.407,– wegens salaris.</content><legacyfootnotes/><footnotes><footnote/></footnotes><auteurs/><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3729</htmlpath></article>
</articles></edition>
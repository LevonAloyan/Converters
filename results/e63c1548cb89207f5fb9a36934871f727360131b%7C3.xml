<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1985</searchword><id>6387</id><udhid>UDH:TvAR/6387</udhid><titel>Paard van Troje òf Ei van Columbus?</titel><searchwords><searchword>TvAR 5/1985</searchword><searchword>UDH:TvAR/6387</searchword></searchwords><attachments><attachment><name>1985_nr 5_Artikel_Vollebregt.pdf</name><extention>pdf</extention><url>https://denhollander.info/download/6169/ci</url></attachment></attachments><inleiding>1. KABINETSFORMATIE 1982&#13;
Bij de kabinetsformatie in 1982 is besloten tot 'overplaatsing' van de hoofddirectie&#13;
Natuurbehoud en Openluchtrecreatie (NBOR) van het voormalige Ministerie van&#13;
CRM naar het Ministerie van Landbouw en Visserij.&#13;
Aan landbouwzijde werd zonder veel commentaar kennis genomen van dit besluit;&#13;
aan de zijde van de natuur- en landschapsbescherming werd heftig gereageerd. Zo&#13;
kon men in de pers1 lezen, dat de ambtenaren van natuurbehoud het ergste vreesden:&#13;
men sprak van een 'overval' uit de landbouw wereld, een zwichten voor de agrarische&#13;
lobby en uitte de vrees binnen de kortste keren te worden ondergesneeuwd door de&#13;
'diehards' van landbouw, die geen ander doel voor ogen hebben dan alleen maar&#13;
vergroting van de agrarische produktie. De angst werd nog vergroot doordat men&#13;
ervan uitging, dat van de aantredende minister van Landbouw en Visserij, de heer ir&#13;
G.J.M. Braks, nauwelijks iets ten gunste van natuur- en landschapsbescherming&#13;
mocht worden verwacht omdat deze 'persoonlijk en qua achtergrond sterke bindingen&#13;
met de landbouwwereld heeft'. Vanuit deze vrees werd bij kabinet en parlement de eis&#13;
op tafel gelegd, dat de eenheid natuurbehoud en openluchtrecreatie als zodanig&#13;
gehandhaafd zou blijven met een eigen en herkenbaar geluid naar buiten toe: een&#13;
eigen directoraat-generaal werd noodzakelijk geacht.&#13;
Bij gelegenheid van het debat over de regeringsverklaring sprak de Tweede Kamer -&#13;
door het aannemen van een CDA-VVD-motie2 - uit dat de identiteit van&#13;
NBOR bewaard moest blijven; van een motie strekkend tot een eigen directoraatgeneraal&#13;
werd afgezien.&#13;
Na het debat over de regeringsverklaring werd het rustig, in afwachting van nadere&#13;
beslissingen over de organisatorische inpassing van NBOR in het departement.</inleiding><content>2. OUDE SITUATIE&#13;
In de oude situatie kende het Ministerie van Landbouw en Visserij twee directoratengeneraal,&#13;
namelijk Landbouw en Voedselvoorziening (Lavo) en Landinrichting,&#13;
Grond- en Bosbeheer (Lagrobo). Het eerste behelsde vooral de agrarische produktie en het tweede onder meer de bestemming, de inrichting en het beheer van&#13;
agrarische gronden en bossen.&#13;
Het natuurbehoud en de openluchtrecreatie behoorden tot het beleidsterrein van&#13;
het Ministerie van CRM. Dat ministerie kende op het vlak van het natuurbehoud&#13;
geen eigen 'buitendienst': de uitvoerende ambtenaren in het veld waren ondergebracht&#13;
bij het Staatsbosbeheer, een van de buitendiensten van het Ministerie van&#13;
Landbouw en Visserij. Deze omstandigheid heeft herhaaldelijk tot spanningen geleid&#13;
met als gevolg reorganisaties en beleidsafspraken om de 'tweeherigheid' optimaal&#13;
te reguleren.&#13;
Zo kende men sinds 1980 in de provincie een vertegenwoordiging van de minister&#13;
van Landbouw en Visserij door twee hoofdingenieurs-directeur (HID's) namelijk de&#13;
HID-Bedrijfsontwikkeling en de HID-Landinrichting, Grond- en Bosbeheer (HIDLagrobo).&#13;
Als beleidsvertegenwoordiger van het betreffende onderdeel van het Ministerie&#13;
van CRM in de provincie fungeerde de inspecteur NBOR. De Natuurbeschermingsconsulent&#13;
had beleidsmatig te maken met genoemde inspecteur NBOR&#13;
en voor het beheer van natuurterreinen als ambtenaar van Staatsbosbeheer met de&#13;
coördinerende leiding van de HID-Lagrobo. Deze situatie werd aan natuurbeschermingszijde&#13;
problematisch bevonden omdat als gevolg van deze tweeherigheid de&#13;
eenheid van beleid en beheer onvoldoende tot zijn recht kon komen, ook al was dit&#13;
al een aanmerkelijke verbetering ten opzichte van de situatie van vóór 1980, toen&#13;
er minder mogelijkheden waren om de ambtelijke visie op natuur- en landschapsbescherming&#13;
onversneden en duidelijk op tafel te leggen.&#13;
Aan de andere zijde, het agrarisch bedrijfsleven, ontstond inmiddels groeiende kritiek:&#13;
het vroeger zo duidelijk agrarische geluid uit het Ministerie van Landbouw en&#13;
Visserij was allengs meer vermengd geraakt met klanken van natuur- en landschapsbehoud.&#13;
De Landinrichtingsdienst was niet meer de Cultuurtechnische Dienst van&#13;
vroeger: ondanks het feit dat ruilverkavelingen volgens de Ruilverkavelingswet dienden&#13;
te geschieden ter behartiging van de belangen van land-, tuin- en bosbouw en&#13;
veehouderij, werden in dat kader veel meer belangen behartigd zoals blijkt uit de&#13;
recente ruilverkavelingsplannen, de Nota Landelijke Gebieden, de drie groene&#13;
structuurschema's enz. Voor het landbouwbedrijfsleven was de Landinrichtingsdienst&#13;
al lang een neutrale dienst, die nogal eens te veel het oor liet hangen naar nietagrarische&#13;
belangen.&#13;
Ook de Dienst Beheer Landbouwgronden was al lange tijd niet meer een puur&#13;
agrarische instelling als gevolg van de toegevoegde taken bij de uitvoering van onder&#13;
meer het relatienotabeleid en het bufferzonebeleid.&#13;
Voorts dient niet onvermeld te blijven de taak van de HID-Lagrobo, die in de provincie&#13;
als enige vertegenwoordiger van de minister van Landbouw en Visserij het beleid&#13;
op het vlak van de bestemming mocht verwoorden. Daartoe had hij de 'beschikking'&#13;
over een rechtstreeks onder hem geplaatste afdeling Planologie. Juist vanwege&#13;
de coördinerende taak van deze HID ten aanzien van de Landinrichtingsdienst, het&#13;
Staatsbosbeheer, de Dienst Beheer Landbouwgronden e.a. was zijn inbreng op het&#13;
vlak van de bestemming min of meer neutraal, zeker toen hij rekening moest houden met de 'waakhondfunctie' van de Natuurbeschermingsconsulent, die gerechtigd was&#13;
hem in het planologisch overleg — zo nodig — te vergezellen. Met het verschijnen -&#13;
in 1980 - van de inspecteur NBOR op het provinciale toneel, verdween genoemde&#13;
functie en kreeg de HID-Lagrobo de kans wat 'op te schuiven' naar de kant van de&#13;
agrarische belangenbehartiging.&#13;
Het gevolg van een en ander was dat de ambtelijke stem van het Ministerie van&#13;
Landbouw en Visserij op het vlak van bestemming, inrichting en beheer min of meer&#13;
sterk tendeerde naar een neutrale, met alle belangen rekening houdende positie.&#13;
De ambtelijke stem van de natuur- en landschapsbescherming kreeg duidelijke&#13;
kansen zich te laten horen via aanvankelijk de Natuurbeschermingsconsulent en&#13;
later de inspecteur NBOR. Een ambtelijke stem 'pro landbouw' ontbrak hoe langer&#13;
hoe meer als gevolg van het steeds 'neutraler' wordende beleid van het Ministerie&#13;
van Landbouw en Visserij - neergelegd in de Nota Landelijke Gebieden, de drie&#13;
groene structuurschema's enz. - en de coördinerende positie van zijn enige woordvoerder&#13;
in de provincie, de HID-Lagrobo. De roep vanuit het agrarisch bedrijfsleven&#13;
om een duidelijk agrarisch georiënteerde ambtelijke stem werd steeds sterker&#13;
hoorbaar.&#13;
3. CRITERIA BEOORDELING REORGANISATIE&#13;
Uit het voorgaande valt af te leiden dat noch de landbouw noch de natuur- en landschapsbescherming&#13;
gelukkig waren met de bestaande situatie: beide belangengroepen&#13;
waren van mening dat de ambtelijke constellatie - door de binding aan het&#13;
andere belang - verhinderde dat zij bij de behartiging van hun belangen voldoende&#13;
ambtelijke steun kregen.&#13;
Als het er echter om ging zaken die de andere partij wenselijk achtte, tegen te houden&#13;
of aanmerkelijk te vertragen, bleek het in de praktijk nogal eens mogelijk&#13;
ambtelijke 'hulp' te verkrijgen 'dank zij' de onderscheiden verantwoordelijkheden&#13;
van de betrokken ministeries van CRM en van Landbouw en Visserij.&#13;
Deze constatering is voor mij de reden om in het hierna volgende een aantal onderdelen&#13;
van de reorganisatie van het ambtelijk apparaat van het Ministerie van Landbouw&#13;
en Visserij, mede als gevolg van de overheveling van de voormalige hoofddirectie&#13;
NBOR naar dit ministerie, te beoordelen aan de hand van twee criteria:&#13;
a. Biedt de reorganisatie betere kansen om ambtelijk een duidelijk agrarische stem&#13;
te laten horen op het vlak van bestemming, inrichting en beheer?&#13;
b. Biedt de reorganisatie betere kansen op een snellere besluitvorming?&#13;
Hierbij dient te worden opgemerkt dat, welke organisatie men ook kiest, de organisatie&#13;
op zich er nooit toe kan leiden dat belangentegenstellingen verdwijnen. De&#13;
organisatie is wel bepalend voor de wijze waarop de verschillende belangen voor het&#13;
voetlicht kunnen worden gebracht en voor de snelheid waarmee beslissingen kunnen&#13;
worden genomen, maar niet voor de uitslag van de belangenafweging. 4. HOOFDLIJNEN VAN DE REORGANISATIE&#13;
In het beleid van het Ministerie van Landbouw en Visserij wordt de behartiging van&#13;
twee groepen van belangen onderkend. Het betreft enerzijds de behartiging van de&#13;
belangen van de agrarische produktie, verwerking en afzet, en anderzijds die van de&#13;
belangen van natuur- en landschapsbehoud, bos- en landschapsbouw, faunabeheer&#13;
en openluchtrecreatie.3 Deze belangen hebben in de organisatorische vormgeving&#13;
van het departement hun vertaling gekregen in een directoraat-generaal Landbouw&#13;
en Voedselvoorziening en een directoraat-generaal Landelijke Gebieden en Kwaliteitszorg&#13;
(LK). In de provincie is de behartiging van de onderscheiden belangen&#13;
eveneens duidelijk herkenbaar middels de directeur Landbouw en Voedselvoorziening&#13;
(directeur Lavo) en de directeur Landelijke Gebieden en Kwaliteitszorg&#13;
(directeur LK).&#13;
De belangenbehartigingen kunnen zowel op rijksniveau als in de provincie leiden&#13;
tot uiteenlopende standpunten, terwijl zij toch worden ingebracht namens het ene&#13;
ministerie. Daarom is voorzien - in diverse organisatiebesluiten4 - in regels ten&#13;
behoeve van een gecoördineerd optreden. Zo stemmen de beide directeuren-generaal&#13;
hun optreden in onder meer de Rijksplanologische Commissie en de Rijksmilieuhygiënische&#13;
Commissie op elkaar af; zonodig wordt daarbij vastgesteld of bepaalde&#13;
verschillen van inzicht elders moeten worden beslist. De directeur Lavo en de directeur&#13;
LK in de provincie gaan op vergelijkbare wijze te werk in het 'Overleg&#13;
Directeuren in de provincie'. Overigens is in de regels niet bepaald welke de&#13;
(opeenvolgende) hogere instantie(s) is (zijn) indien elders moet worden beslist;&#13;
praktijk is dat in de provincie niet oplosbare geschillen worden voorgelegd aan de&#13;
beide directeuren-generaal en - zonodig - vervolgens aan de minister. De&#13;
Landinrichtingsdienst zal, overeenkomstig de bedoeling van de ontwerp&#13;
Landinrichtingswet, werken als neutrale inrichtingsdienst ten behoeve van&#13;
landbouw, openluchtrecreatie, natuurbehoud enz. In de provincie wordt deze&#13;
dienst geleid door een inspecteur Landinrichting. Bij de voorbereiding en&#13;
uitvoering van Landinrichtingsprojecten zijn de directeur Lavo en de directeur LK&#13;
verantwoordelijk voor de behartiging van de aan hen toevertrouwde belangen,&#13;
middels hun deelname aan de vergaderingen van de Projectencommissie onder&#13;
leiding van de inspecteur Landinrichting. Bij verschillen van inzicht komen deze&#13;
aan de orde in het eerdergenoemde Overleg Directeuren in de provincie. Indien de&#13;
meningsverschillen ook daar niet worden opgelost, komen deze ter sprake in de&#13;
Landelijke Projectencommissie en worden - indien nodig - daarna voorgelegd aan de&#13;
beide directeuren-generaal danwel aan de Centrale Cultuurtechnische Commissie&#13;
(CCC).&#13;
De voormalige eenheid NBOR, afkomstig van het oude Ministerie van CRM, is verdeeld&#13;
over twee directies, die elk in de provincie een consulentschap hebben. Bij&#13;
deze verdeling zijn tegelijk enkele andere taken toegevoegd. De directie Openluchtrecreatie&#13;
heeft erbij gekregen volkstuinen, sportvisserij, paardensport en hobbyfokkerij;&#13;
de sector natuur- en landschapsbescherming is uitgebreid met milieuhygiëne)&#13;
en faunabeheer en ondergebracht in de directie Natuur, Milieu en Faunabeheer (NMF).&#13;
Zoals hiervoor aangegeven zijn de beide directoraten-generaal en hun vertakkingen&#13;
sterk gestoeld op de onderscheiden belangenbehartiging en het op basis daarvan te&#13;
voeren beleid. Daarnaast bestaat bij het ministerie de directie Juridische en&#13;
Bedrijfsorganisatorische Zaken (JBZ). Deze directie is verder versterkt in de richting van&#13;
een algemene juridische dienst door daaraan toe te voegen onder meer de secretariaten&#13;
van de Grondkamers, de afdeling Juridische Zaken van de Landinrichtings-dienst en&#13;
het bureau Bestuurlijke en Juridische Aangelegenheden van de (voormalige)&#13;
hoofddirectie NBOR. Deze wijzigingen beogen de algemeen juridische zaken in één&#13;
directie bijeen te brengen en aldus de samenhang in de bestuurlijke en juridische&#13;
aangelegenheden te versterken; het beleidsmatige van de belangenbehartiging blijft&#13;
binnen de beide directoraten-generaal.&#13;
5. PLANOLOGIE&#13;
In de oude situatie behoorde de planologie binnen het Ministerie van Landbouw en&#13;
Visserij uitsluitend tot het werkterrein van het directoraat-generaal Lagrobo met de&#13;
directie Algemene Zaken, Milieu en Planologie (AMP) op rijksniveau en de HIDLagrobo&#13;
met zijn planologische staf in de provincie. Binnen het Ministerie van CRM&#13;
geschiedde dat door de hoofddirectie NBOR op rijksniveau en de inspecteur NBOR&#13;
samen met de Natuurbeschermingsconsulent in de provincie.&#13;
In de nieuwe situatie is er wederom sprake van twee groepen die zich met de planologie&#13;
bezig houden:&#13;
- de directie Algemene Zaken van het directoraat-generaal Lavo op rijksniveau en&#13;
de directeur Lavo met zijn kleine staf in de provincie;&#13;
- de directie Algemene Zaken van het directoraat-generaal LK op rijksniveau en&#13;
de directeur LK met zijn staf in de provincie.&#13;
Aangezien de eerste tot taak heeft de belangen van de agrarische produktie te behartigen&#13;
en de tweede onder meer de zorg heeft voor natuur- en landschapsbehoud, mag worden&#13;
verwacht dat de eerste in planologisch opzicht een duidelijk agrarische stem zal laten&#13;
horen, terwijl de tweede onder meer de natuur- en landschapsbelangen zal verdedigen.&#13;
Daarmee zijn meer dan voorheen de kansen aanwezig dat vanuit beide sectoren&#13;
duidelijke en onversneden standpunten naar voren zullen worden gebracht. In dit opzicht&#13;
is er duidelijk sprake van een winstpunt voor de agrarische sector. Aan het eerste&#13;
criterium is aldus voldaan.&#13;
Hierbij moet wel worden aangetekend dat men geen grote verwachtingen mag&#13;
koesteren. Beide directeuren zijn immers gebonden aan het landelijk beleid zoals dat is&#13;
neergelegd in onder meer de Nota landelijke gebieden en de groene structuurschema's;&#13;
het komt derhalve neer op de 'inkleuring' die elk van beide daaraan geeft.&#13;
Complicatie hierbij zijn echter de in paragraaf 4 vermelde regels voor gecoördineerd optreden. Dat de beide directeuren-generaal hun optreden in de Rijksplanologische&#13;
Commissie op elkaar afstemmen, is begrijpelijk gelet op de positie&#13;
van de minister van Landbouw en Visserij, die in een latere fase gebaat is bij een&#13;
eenduidig standpunt vanuit zijn ministerie. In de provincie is zo'n eenduidig standpunt&#13;
van beide directeuren niet nodig, waar anderen dan het ministerie geroepen zijn&#13;
om te beslissen: in die situatie mogen er duidelijke standpunten op tafel liggen,&#13;
onderscheiden naar ieders verantwoordelijkheid en verschillend ingekleurd waar het&#13;
geïntegreerde landelijk beleid aan de orde is. Dit laatste gaat mijns inziens ook op,&#13;
wanneer het gemeentebestuur ingevolge het bestemmingsplan de directeur LK (als&#13;
'opvolger' van de HID-Lagrobo) om advies vraagt. In het uit te brengen advies dienen&#13;
de opvattingen van beide directeuren - voor zover relevant - te worden weergegeven&#13;
zonder dat zij tot een gezamenlijk standpunt behoeven te komen: immers&#13;
het gemeentebestuur is geroepen om te beslissen, niet de beide directeuren.&#13;
Toetsing aan het tweede criterium is niet nodig, aangezien de besluitvorming zowel&#13;
vroeger als thans geschiedt door derden, namelijk de gemeentebesturen, de&#13;
provinciebesturen en de betrokken minister(s).&#13;
6. LANDINRICHTING&#13;
In het kader van de reorganisatie is bepaald dat de Landinrichtingsdienst 'overeenkomstig&#13;
de bedoeling van de ontwerp-Landinrichtingswet' zal werken als een neutrale&#13;
inrichtingsdienst ten behoeve van landbouw, openluchtrecreatie, natuurbehoud&#13;
e.a. Aan natuurbeschermingszijde wordt het 'onmogelijk' geacht dat een dienst, die&#13;
gericht was op het landbouwbelang, nu zomaar - zonder dat er andere mensen zullen&#13;
komen te werken - 'neutraal' zal kunnen opereren. Aan landbouwzijde was men&#13;
reeds geruime tijd geleden tot de conclusie gekomen - zie hiervoor onder paragraaf&#13;
2 - dat deze dienst niet meer alleen gericht is op het agrarisch belang, maar&#13;
evenzeer - en in agrarische ogen soms te veel - rekening houdt met andere&#13;
belangen.&#13;
Een nog sterkere aandacht van deze dienst voor de niet-agrarische belangen zal&#13;
hem aan de andere kant van de neutraliteit doen belanden; dat is voor de landbouw&#13;
onverteerbaar. Wat betreft het eerste beoordelingscriterium (zie paragraaf 3), is de&#13;
kans op een duidelijk agrarische inbreng via de directeur Lavo in de Projectencommissie&#13;
aanwezig.&#13;
Wat betreft de snelheid van besluitvorming is veel afhankelijk van de inspecteur&#13;
Landinrichting omdat deze er zorg voor kan dragen dat meningsverschillen - indien&#13;
nodig - achtereenvolgens in het Overleg Directeuren in de provincie en in de&#13;
Landelijke Projectencommissie aan de orde worden gesteld. Mijns inziens is de huidige&#13;
situatie gunstiger dan vroeger, omdat er nu een procedure is waar deze vroeger&#13;
ontbrak, althans in geschreven vorm.&#13;
7. BEHEER VAN LANDBOUWGRONDEN&#13;
Dit werkgebied valt onder de zorg van Landelijke Gebieden en Kwaliteitszorg zowel op rijksniveau als in de provincie. In de stukken en besluiten omtrent de reorganisatie&#13;
is verder niets over dit onderwerp gezegd. Dat is op zijn minst opmerkelijk, omdat&#13;
het voor de hand zou hebben gelegen het bureau Beheer Landbouwgronden inclusief&#13;
de medewerkers in de provincie, evenals de Landinrichtingsdienst neutraal te verklaren.&#13;
Het gaat bij dit bureau immers in hoofdzaak om het tijdelijk beheren van agrarische&#13;
gronden in landinrichtingsprojecten, het aankopen - in opdracht van derden -&#13;
van gronden voor niet-agrarische doeleinden, het opstellen van beheersplannen en&#13;
het sluiten van beheersovereenkomsten ter uitvoering van de Relatienota.&#13;
Tot de taken behoren echter ook nog de toepassing van de grondbankregeling en&#13;
de advisering inzake vrijstelling van overdrachtsbelasting. Mijns inziens is het takenpakket&#13;
zo uiteenlopend en deels gericht op zuiver agrarisch-structurele zaken en&#13;
anderdeels nauw betrokken bij natuur- en landschapsbehoud, dat een 'neutraal’-&#13;
verklaring op zijn plaats was geweest, juist ook vanwege de sterk op uitvoering gerichte&#13;
taken van het bureau.&#13;
Nu het bureau - anders dan de Landinrichtingsdienst - niet neutraal is verklaard,&#13;
geeft dit te denken. Het lijkt op zijn plaats dat alsnog verklaard wordt dat&#13;
dit bureau geacht wordt neutraal te opereren teneinde mogelijke vrees aan agrarische&#13;
zijde, dat visies die meer sporen met die van natuur- en landschapsbeschermers in&#13;
het bureau de overhand zullen krijgen, bij voorbaat weg te nemen.&#13;
Een dergelijke verklaring wordt op zich voldoende geacht; onttrekking van deze&#13;
dienst aan de coördinerende leiding van de directeur LK is niet nodig.&#13;
Voorts acht ik het wenselijk dat de advisering inzake vrijstelling van overdrachtsbelasting&#13;
door de directeur LK wordt beëindigd en in het vervolg gaat geschieden&#13;
door de directeur Lavo, aangezien deze de verantwoordelijkheid heeft voor de structurele&#13;
ontwikkeling van de land- en tuinbouw.&#13;
8. FAUNABEHEER&#13;
Bij de reorganisatie is de zelfstandige positie van de directie Faunabeheer gesneuveld.&#13;
Het faunabeheer is thans ondergebracht bij de sectoren natuur- en landschapsbehoud&#13;
en milieu(hygiëne) onder de directie NMF.&#13;
Tijdens de behandeling van de begroting van het Ministerie van Landbouw en Visserij&#13;
voor 1984 heeft de VVD zich sterk gemaakt voor het behoud van een zelfstandige&#13;
directie Faunabeheer. Een desbetreffende motie5 kon evenwel geen meerderheid van&#13;
stemmen verkrijgen. De onderbrenging van faunabeheer bij de directie NMF zal door&#13;
het agrarisch bedrijfsleven kritisch gevolgd worden: het echte faunabeheer mag niet&#13;
verworden tot 'kritisch faunabeheer'. Vooralsnog zal moeten worden volstaan met de&#13;
toezeggingen van de minister6 dat hij het beleid met betrekking tot faunabeheer&#13;
onverminderd zal voortzetten; dat het beleid ten aanzien van de ganzen onverminderd&#13;
gericht zal zijn op een evenwichtige behartiging van de bescherming en&#13;
van de agrarische belangen; dat natuur, milieu en faunabeheer duidelijk breder is dan alleen natuurbehoud; dat de directie NMF er zorg voor moet dragen dat praktische&#13;
opvattingen met betrekking tot jacht en fauna aan hun trekken komen; dat&#13;
faunabeheer een volledig gelijkwaardige positie heeft naast de componenten natuur&#13;
en milieu.&#13;
Overigens is in dit kader opmerkelijk dat de uitspraken in het desbetreffende&#13;
beleidsvoornemen7, dat het tot dusver gevoerde jachtbeleid onaangetast zal blijven&#13;
en dat de meest wenselijke plaats van de wildschadecommissies binnen het ministerie&#13;
nader zal worden bezien, in het daaropvolgende besluit8 zijn verdwenen en vervangen&#13;
door de uitspraak dat het beleid met betrekking tot het faunabeheer onverminderd&#13;
(V.: dit is niet zonder meer gelijk aan onveranderd) zal worden voortgezet en&#13;
waar nodig versterkt.&#13;
In een later besluit9 is bepaald dat een van de functionarissen van het consulentschap&#13;
NMF belast zal zijn met het secretariaat van de Wildschadecommissie en in&#13;
verband met de noodzakelijke onafhankelijke taakvervulling daarvan verantwoording&#13;
schuldig is aan de voorzitter van die commissie. Dit zegt echter nog niets over&#13;
de meest wenselijke plaats van de Wildschadecommissies binnen het ministerie.&#13;
Mijn conclusie uit het bovenstaande is, dat de tijd zal moeten leren of de vrees in&#13;
agrarische kring, dat het faunabeheer binnen de nieuwe constellatie verder van landen&#13;
tuinbouw af zal komen te staan, gerechtvaardigd is. Toetsing aan de beoordelingscriteria&#13;
(paragraaf 3) is moeilijk uitvoerbaar; vooralsnog heb ik de indruk dat&#13;
het eigen agrarisch geluid niet zo gemakkelijk tot de ambtenaren, belast met faunabeheer,&#13;
zal kunnen doordringen en dat de besluitvorming door de onderbrenging&#13;
van faunabeheer in een groter geheel niet sneller zal verlopen.&#13;
9. BEZWAAR EN BEROEP&#13;
Bij het besluit tot nadere uitwerking van de organisatie van het consulentschap NMF&#13;
en het Staatsbosbeheer in de provincie9 is in een bijlage geregeld welke procedures&#13;
moeten worden doorlopen alsvorens de directeur LK bezwaren c.q. beroepen mag&#13;
indienen tegen plannen e.d. van provincie, gemeente of waterschap, voor zover&#13;
daarbij staatsbossen of staatsnatuurreservaten zijn betrokken.&#13;
De directeur LK is gemachtigd om terzake bezwaren in te dienen; voor het instellen&#13;
van een beroep bij de Kroon of Arob-procedure is telkens afzonderlijk een&#13;
machtiging van de directeur-generaal LK nodig na instemming van de directeur&#13;
JBZ. Verder is voorzien in een oplossing van conflicten tussen de directeur LK en&#13;
de betreffende consulent of het hoofd Terreinbeheer over het al dan niet indienen&#13;
van bezwaar of beroep: uiteindelijk beslist de directeur-generaal LK.&#13;
Een soortgelijke regeling bestaat overigens al langer: vanaf eind 1982 geldt voor de&#13;
inspecteur NBOR en nadien voor de directeur LK de zogenaamde 'groenlichtregeling'&#13;
voor het instellen van beroepen. In ruim anderhalf jaar vanaf eind 1982 zijn overeenkomstig die regeling zeven beroepen ingesteld en is in drie gevallen geen&#13;
toestemming gegeven.10&#13;
In dit verband wil ik voorts opmerken, dat het agrarisch bedrijfsleven tot zijn&#13;
leedwezen heeft moeten constateren dat de Natuurbeschermingsconsulent en de inspecteur&#13;
NBOR in een flink aantal gevallen bezwaar en beroep hebben aangetekend&#13;
tegen gemeentelijke bestemmingsplannen, terwijl een pro-agrarisch bezwaar of beroep&#13;
van de zijde van de HID-Lagrobo geen enkele keer voorkwam.&#13;
Vanaf 1984 heeft de directeur Lavo de taak de agrarische belangen ook in ruimtelijk&#13;
opzicht te behartigen. Ik hoop dat deze directeur daarbij het middel van bezwaar&#13;
en beroep - waar nodig - niet zal schromen te gebruiken: land- en tuinbouw verwachten&#13;
dat van hem.&#13;
Overigens ligt het voor de hand, voornemens om beroep in te stellen in het Overleg&#13;
Directeuren in de provincie mede te delen. Indien dat er echter toe leidt dat geen bezwaren&#13;
of beroepen worden ingediend, zullen zowel agrariërs als natuur- en landschapsbeschermers&#13;
dat niet in dank afnemen.&#13;
10. SLOTBESCHOUWING&#13;
Alles bijeengenomen ben ik van mening dat de samenvoeging van de behartiging van&#13;
agrarische belangen en die van natuur en landschap binnen één ministerie voldoende&#13;
ruimte geeft om elk van beide belangen een voldoende duidelijke stem te laten horen.&#13;
De mede uit de samenvoeging voortvloeiende reorganisatie biedt in zijn algemeenheid&#13;
de mogelijkheid tot een voldoende snelle besluitvorming zonder over&#13;
belangen te moeten heenlopen. De totaal-indruk is derhalve positief, ook al zijn er&#13;
aan agrarische zijde enkele kanttekeningen te maken zoals hiervoor is gebleken.&#13;
Voorts moet de conclusie worden getrokken dat de directeur LK vergeleken met de&#13;
vroegere HID-Lagrobo verder van land- en tuinbouw af zal komen te staan door&#13;
de toevoeging van zijn beleidsverantwoordelijkheid voor natuur en landschap. De&#13;
directeur Lavo krijgt er vergeleken met de vroegere HID-Bedrijfsontwikkeling duidelijke&#13;
taken bij op het gebied van ruimtelijke ordening, milieu(hygiëne), landinrichting,&#13;
beheer van het landelijk gebied e.a. Het zelfde geldt voor de directoraten-generaal.&#13;
Het is in dit verband van belang, dat men binnen Landbouw en Voedselvoorziening&#13;
in staat zal zijn snel en adequaat op de nieuwe taken in te spelen, zodat de agrarische&#13;
belangenbehartiging op ambtelijk niveau spoedig volwaardig zijn rol zal spelen.&#13;
Indien aan de voorgaande bemerkingen en wensen zal worden voldaan, kan&#13;
gesteld worden dat met het verschijnen van de oude afdeling NBOR van CRM binnen&#13;
het Ministerie van Landbouw en Visserij zeker niet het Paard van Troje is binnengehaald."&#13;
Of daarmee anderzijds het Ei van Columbus is gevonden, zal de toekomst&#13;
moeten leren.</content><legacyfootnotes>1. NRC 18 november 1982.&#13;
2. TK 1982-1983, 17 555, nr. 33.&#13;
3. Besluit d.d. 20-12-1983, nr. 83/726.&#13;
4. Onder meer betreffende coördinatie en beleidsvoorbereiding van aangelegenheden op het gebied van&#13;
de ruimtelijke ordening, het milieu en het waterkwantiteitsbeheer (beleidsvoornemen d.d. 12-10-1981,&#13;
nr. 84/773) en betreffende de hoofdstructuur van het apparaat in de provincies (besluit d.d.&#13;
20-12-1983, nr. 83/726)&#13;
5 TK 1983-1984, 18 100 XIV, nr. 42.&#13;
6. Handelingen TK 1983-1984, blz. 2687 en 2709-2710.&#13;
7. Beleidsvoornemen d.d. 8-2-1984, nr. 84/61.&#13;
8. Besluit d.d. 30-3-1984, nr. 84/229.&#13;
9. Besluit d.d. 9-11-1984, nr. 84/862.&#13;
10. TK 1984-1985, 18 600 XIV, nr. 23, antwoord 251.&#13;
11. Handelingen TK 1983-1984, UCV 16 blz. 1 &#13;
</legacyfootnotes><footnotes><footnote/></footnotes><auteurs>ir L.J. Vollebregt</auteurs><published>1985-05-01 00:00:00</published><modified>1985-05-01 00:00:00</modified><editiondate>1985-05-01</editiondate><htmlpath>https://denhollander.info/artikel/6387</htmlpath></article>
</articles></edition>
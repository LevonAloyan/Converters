<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4831</id><udhid>UDH:TvAR/4831</udhid><titel>Kodden / LNV (TvAR 1999/4968)</titel><searchwords><searchword>TvAR 7/8/1999</searchword><searchword>TvAR 1999/4968</searchword><searchword>UDH:TvAR/4831</searchword></searchwords><attachments><attachment><name>1999_nr 78_Rechtspraak_4968.pdf</name><extention>pdf</extention><url>https://denhollander.info/download/4773/ci</url></attachment></attachments><inleiding>Beschikking superheffing SLOMdeelnemers&#13;
art. 2 lid 4; Verordening&#13;
(EEG) nr. 857/84 art. 3bis&#13;
lid 2 tweede alinea, art. 4 lid 1&#13;
sub c, art. 12 sub c&#13;
&#13;
Anti-cumulatie tussen toe te kennen SLOMquotum&#13;
en toegekend Boso-quotum. Geen&#13;
SLOM-quotum uitgekeerd omdat dit kleiner&#13;
is dan het Boso-quotum. Boso-quotum niet&#13;
persoonsgebonden. Maatschap als producent&#13;
en rechthebbende SLOM-quotum. SLOMquotum&#13;
evenmin persoonsgebonden. Verbindendheid&#13;
art. 3bis lid 2 tweede alinea van&#13;
Verordening (EEG) nr. 857/84 op dit punt&#13;
leidt voor College geen twijfel. Uitspraak Hof&#13;
van Justitie EG van 19 maart 1992 in zaak C-&#13;
84/90 (Dent&amp;Dent) leidt niet tot ander oordeel.&#13;
Mogelijk foute toepassing anti-cumulatie&#13;
in Verenigd Koninkrijk onvoldoende grond&#13;
om op grond van gelijkheidsbeginsel aanspraken&#13;
in strijd met de wet te honoreren. Beroep&#13;
verworpen.</inleiding><content>Uitspraak in de zaak van:&#13;
H.A. Kodden, wonende te Dalfsen, verzoeker,&#13;
tegen&#13;
de Minister van Landbouw, Natuurbeheer en&#13;
Visserij, zetelend te ’s-Gravenhage, verweerder.&#13;
1. De procedure&#13;
Op 15 juni 1990 heeft verzoeker bij het College&#13;
beroep ingesteld tegen het besluit van verweerder&#13;
van 28 mei 1990 met het kenmerk&#13;
J. 906708 II. Daarbij heeft hij het College verzocht&#13;
de bestreden beschikking te vernietigen&#13;
onder veroordeling van verweerder in het vergoeden&#13;
van de geleden schade en de kosten&#13;
van de procedure.&#13;
Bij voormeld besluit heeft verweerder het&#13;
bezwaar van verzoeker tegen het besluit van&#13;
de Directeur Landbouw, Natuur en Openluchtrecreatie&#13;
in de provincie Overijssel (hierna:&#13;
de directeur LNO) van 18 mei 1989, genomen&#13;
op grond van de Beschikking superheffing&#13;
SLOM-deelnemers (hierna: BSD), ongegrond&#13;
verklaard.&#13;
Verweerder heeft op 16 oktober 1990 een verweerschrift&#13;
met de op de zaak betrekking&#13;
hebbende stukken ingediend en geconcludeerd&#13;
tot verwerping van het beroep.&#13;
Het College heeft de zaak voor de eerste maal&#13;
behandeld ter openbare terechtzitting van&#13;
3 april 1991, alwaar partijen, bij monde van&#13;
hun gemachtigden, hun standpunt nader hebben&#13;
toegelicht.&#13;
Vervolgens heeft het College bij beschikking&#13;
van 16 april 1991 de behandeling heropend&#13;
ten einde de zaak aan te houden in afwachting&#13;
van een arrest van het Hof van Justitie van de&#13;
Europese Gemeenschappen (hierna: het Hof&#13;
van Justitie) in de zaak C-98/91 (Herbrink).&#13;
Bij brief van 7 juli 1995 heeft verzoeker desgevraagd&#13;
het College zijn schriftelijke reactie&#13;
meegedeeld op het arrest van het Hof van Justitie&#13;
in voormelde zaak Herbrink. Daarop&#13;
heeft verweerder bij brief van 17 augustus&#13;
1995 vervolgens gereageerd.&#13;
Op 7 maart 1996 heeft het College de zaak ten&#13;
tweede male ter zitting behandeld, alwaar partijen,&#13;
bij monde van hun gemachtigden, hun&#13;
standpunt nader hebben toegelicht. De behandeling&#13;
is ter zitting vervolgens andermaal aangehouden&#13;
in afwachting van nader bericht van&#13;
partijen.&#13;
Bij brief van 17 april 1996 heeft verzoeker het&#13;
College zijn nadere standpunt meegedeeld. Bij&#13;
brief van 9 mei 1996 heeft het College desgevraagd&#13;
zijn reactie op voormelde brief van&#13;
verzoeker, alsmede zijn reactie op het arrest&#13;
van het Hof van Justitie van 19 maart 1992 in&#13;
de zaak C-84/90 (Dent&amp;Dent) meegedeeld.&#13;
Bij brief van 25 juli 1996 heeft verzoeker vervolgens&#13;
het College desgevraagd zijn reactie&#13;
schriftelijk meegedeeld op laatstvermeld arrest&#13;
van het Hof van Justitie, alsmede op het standpunt&#13;
van verweerder.&#13;
Bij brief van 9 december 1996 heeft verweerder&#13;
desgevraagd het College meegedeeld geen&#13;
behoefte te hebben aan een nadere behandeling&#13;
ter zitting. Bij brief van 17 december 1996&#13;
heeft verzoeker desgevraagd het College&#13;
eveneens meegedeeld geen behoefte te hebben&#13;
aan een nadere zitting.&#13;
2. De grondslag van het geschil&#13;
2.1. Artikel 3 bis, tweede lid, tweede alinea,&#13;
van Verordening (EEG) nr. 857/84, zoals&#13;
gewijzigd bij Verordening nr. 764/89 van de&#13;
Raad van 20 maart 1989, luidt – voor zover&#13;
hier van belang – als volgt:&#13;
“Indien de producent een referentiehoeveelheid&#13;
heeft verkregen krachtens artikel 3, punten&#13;
1 en 2, en/of artikel 4, lid 1, onder b) en c),&#13;
wordt de in de eerste alinea van het onderhavige&#13;
lid bedoelde specifieke referentiehoeveelheid&#13;
verminderd met deze hoeveelheid.”&#13;
Artikel 2, vierde lid, van de BSD, luidt – voor&#13;
zover hier van belang – als volgt:&#13;
“Op de volgens het tweede en het derde lid&#13;
bepaalde specifieke referentiehoeveelheid&#13;
worden de toewijzingen ingevolge het bepaalde&#13;
bij of krachtens (...), de Beschikking superheffing&#13;
bedrijfsopvolgingssituaties onderbezetting&#13;
(Stcrt. 1986, 92), (...) in mindering&#13;
gebracht.”&#13;
2.2. Op grond van de gedingstukken en de&#13;
behandeling ter terechtzitting staan de volgende&#13;
feiten en omstandigheden ten processe&#13;
vast.&#13;
– Verzoeker heeft een zogenoemde SLOMovereenkomst&#13;
gesloten met de Stichting Ontwikkelings-&#13;
en Saneringsfonds voor de Landbouw,&#13;
waarbij hij zich heeft verbonden om&#13;
gedurende een periode van vijf jaar, eindigend&#13;
op 7 april 1986, geen melk of zuivelproducten,&#13;
afkomstig van zijn bedrijf, te leveren.&#13;
– Met ingang van 1 mei 1986 heeft verzoeker&#13;
tezamen met zijn echtgenote B.A.M. Kodden-&#13;
Kolstee en hun zoon W.E.D. Kodden een&#13;
maatschap opgericht.&#13;
– Bij brief van 10 juni 1988 heeft verweerder&#13;
de maatschap H.A. Kodden, B.A.M. Kodden-&#13;
Kolstee en W.E.D. Kodden in het kader van&#13;
de Beschikking superheffing bedrijfsopvolgingsituaties&#13;
onderbezetting (hierna: Boso)&#13;
het volgende meegedeeld:&#13;
“Onder verwijzing naar de beschikking JSnummer&#13;
3146 d.d. 10-10-’86 en mijn laatste&#13;
brief over deze zaak d.d. 23-2-’88 deel ik u&#13;
hierbij mede dat de heffingvrije hoeveelheid&#13;
c.q. referentiehoeveelheid melk voor uw&#13;
bedrijf inclusief de extra hoeveelheid terecht&#13;
op naam van H.A. Kodden is gesteld. Uit de&#13;
thans door u ingediende bewijsstukken blijkt&#13;
dat de bedrijfsovername heeft plaatsgevonden&#13;
middels een maatschapsvorming.&#13;
De heffingvrije hoeveelheid c.q. referentiehoeveelheid&#13;
melk dient thans op naam gesteld&#13;
te worden:&#13;
Maatschap H.A. Kodden, B.A.M. Kodden-&#13;
Kolstee en W.E.D. Kodden, Hoevenweg 12,&#13;
7722 PN Dalfsen.&#13;
Aan het Productschap voor Zuivel is een&#13;
copie van deze brief gestuurd. Deze zal zorgen&#13;
voor een juiste tenaamstelling. Het productschap&#13;
zal u hierover berichten.”&#13;
– Op 23 juni 1989 heeft verzoeker op een&#13;
daartoe strekkend formulier een aanvraag in&#13;
het kader van de BSD ingediend bij de Districtsbureauhouder&#13;
in zijn regio (hierna ook:&#13;
de DBH).&#13;
– Bij besluit van 30 augustus 1989 heeft de&#13;
directeur LNO namens verweerder verzoeker&#13;
onder meer het volgende meegedeeld:&#13;
“Artikel 2 lid 4 van genoemde beschikking&#13;
vermeldt, dat op de volgens het tweede lid&#13;
bepaalde specifieke referentiehoeveelheid de&#13;
toewijzingen ingevolge het bepaalde bij of&#13;
krachtens de Beschikking superheffing bijzondere&#13;
opvolgingssituaties en de Beschikking&#13;
superheffing bedrijfsopvolgingssituaties&#13;
onderbezetting in mindering worden gebracht.&#13;
In uw geval is de in het genoemde tijdvak van&#13;
12 kalendermaanden geleverde en subsidiabele&#13;
hoeveelheid melk: 187.713 kg hetgeen inhoudt,&#13;
dat u een specifieke referentiehoeveelheid&#13;
toegewezen zou kunnen worden van&#13;
112.627 kg melk. Hierop dient in mindering&#13;
te worden gebracht de toewijzing in het kader&#13;
van de Beschikking superheffing bedrijfsopvolgingssituaties&#13;
onderbezetting zijnde&#13;
169.756 kg (oorspronkelijk toegewezen&#13;
188.018 kg). Derhalve resteert een toewijzing&#13;
op grond van uw aanvraag in het kader van de&#13;
Beschikking superheffing Slom-deelnemers&#13;
van 0 kg.”&#13;
– Tegen voormeld besluit heeft verzoeker bij&#13;
brief van 1 september 1989 bij verweerder&#13;
bezwaar gemaakt.&#13;
– Daarop heeft verweerder het bestreden&#13;
besluit genomen.&#13;
3. Het bestreden besluit&#13;
Het bestreden besluit is in het bijzonder gebaseerd&#13;
op de volgende overwegingen:&#13;
“De Boso is tot stand gekomen op basis van&#13;
artikel 3, punt 2, van Verordening 857/84. Op&#13;
grond van artikel 3 bis, tweede lid van de verordening&#13;
wordt een referentiehoeveelheid&#13;
verkregen krachtens artikel 3, punt 2, in mindering&#13;
gebracht op de volgens artikel 3 bis,&#13;
tweede lid, eerste alinea, berekende hoeveelheid.&#13;
Zou de door U in Uw bezwaarschrift gehanteerde&#13;
redenering gevolgd worden, dan zou&#13;
bovengenoemde bepaling zinledig zijn.&#13;
De kennelijke strekking van genoemde bepaling&#13;
is dan ook dat het Boso-quotum en het&#13;
SLOM-quotum niet kunnen cumuleren.&#13;
Zulks moge eveneens afgeleid worden uit het&#13;
feit dat de onderbezetting in 1983, op grond&#13;
waarvan tot toekenning van een Boso-quotum&#13;
is overgegaan, in casu veroorzaakt is door&#13;
het feit dat de bedrijfsvoorganger in 1983&#13;
deelnam aan de Slom-regeling.”&#13;
Bij brief van 17 augustus 1994 heeft verweerder&#13;
in reactie op het arrest van het Hof van&#13;
Justitie inzake Herbrink (C-98/91) het College,&#13;
met name over de rechtsoverwegingen 19&#13;
tot en met 21, onder meer het volgende meegedeeld:&#13;
“Uit de hierboven aangehaalde overwegingen&#13;
volgt dat de oorspronkelijke SLOM-deelnemer,&#13;
die een samenwerkingsverband met&#13;
één of meerdere personen is aangegaan, in&#13;
aanmerking kan komen voor een quotum op&#13;
grond van de BSD. Verder volgt uit de bovenstaande&#13;
overwegingen dat in het geval een&#13;
dergelijk samenwerkingsverband is aangegaan,&#13;
niet de oorspronkelijke SLOM-deelnemer&#13;
doch het samenwerkingsverband, vanwege&#13;
zijn hoedanigheid als producent in de&#13;
zin van artikel 3bis en 12, sub c, van Vo.&#13;
857/84, dient te worden beschouwd als rechthebbende&#13;
op het quotum. Het is derhalve van&#13;
belang om te onderkennen wie als producent&#13;
in de zin van de verordening dient te worden&#13;
aangemerkt.&#13;
In het onderhavige geval heeft verzoeker,&#13;
H.A. Kodden, zijnde de oorspronkelijke&#13;
SLOM-deelnemer, met ingang van 1 mei 1986&#13;
een maatschap gesloten met zijn zoon W.E.D.&#13;
Kodden. Verzoeker en zijn zoon zijn derhalve&#13;
tezamen producent in de zin van Vo. 857/84,&#13;
of te wel zij vormen samen één producenteneenheid.&#13;
Op 16 juni 1989 heeft verzoeker een aanvraag&#13;
ter verkrijging van een quotum op grond van&#13;
de BSD ingediend. Ten tijde van de aanvraag&#13;
maakte verzoeker deel uit van de met zijn&#13;
zoon gevormde maatschap. Tevens was de&#13;
echtgenote van verzoeker, B.A.M. Kodden,&#13;
toegetreden tot de maatschap. Deze aanvraag&#13;
is toegewezen en, onder verwijzing naar artikel&#13;
2, vierde lid, BSD, is de toe te kennen specifieke&#13;
referentiehoeveelheid vervolgens bepaald&#13;
op 0 kg., aangezien aan dezelfde producenteneenheid&#13;
reeds op grond van de Beschikking&#13;
superheffing bedrijfsopvolgingssituaties&#13;
onderbezetting (hierna: Boso) een&#13;
referentiehoeveelheid was toegekend, die groter&#13;
is dan de referentiehoeveelheid die op&#13;
grond van de BSD kan worden verkregen.”&#13;
Bij brief van 9 mei 1996 heeft verweerder in&#13;
reactie op het arrest van het Hof van Justitie&#13;
inzake Dent (C-84/90), met name ten aanzien&#13;
van rechtsoverweging 18, onder meer het volgende&#13;
meegedeeld:&#13;
“In de situatie van Dent was een eerdere referentiehoeveelheid&#13;
toegewezen aan twee van&#13;
de drie maten. Het SLOM-quotum zou op&#13;
naam van alledrie de maten komen. Het Europese&#13;
Hof heeft aangegeven dat dan toch de&#13;
anticumulatieregeling toegepast diende te&#13;
worden. Het SLOM-quotum diende met deze&#13;
eerder toegekende hoeveelheid te worden verminderd.&#13;
Toegespitst op de hier aan de orde zijnde&#13;
zaken, geldt het volgende.&#13;
Aan het bedrijf van beide verzoekers was&#13;
reeds een BOSO-quotum toegekend, onder&#13;
voorwaarde dat het bedrijf door de zoon zou&#13;
worden overgenomen. Ter uitvoering van&#13;
deze voorwaarde is een maatschap opgericht.&#13;
Of dat BOSO-quotum nu aan de vader, de&#13;
zoon of de maatschap is toegekend, doet niet&#13;
ter zake. In beide gevallen is door vader vervolgens&#13;
een SLOM-quotum aangevraagd.&#13;
Vast staat dat vader deel uitmaakte van de&#13;
maatschap. Volgens het Europese Hof moet&#13;
de anti-cumulatieregeling worden toegepast.”&#13;
4. Het standpunt van verzoeker&#13;
Ter ondersteuning van het beroep heeft verzoeker&#13;
– samengevat weergegeven – het volgende&#13;
aangevoerd.&#13;
– Het Boso-quotum valt niet onder de anticumulatiebepaling&#13;
van artikel 3bis, zoals blijkt&#13;
uit Verordening (EEG) nr. 764/89. Het Bosoquotum&#13;
is evenals het SLOM-quotum immers&#13;
persoonsgebonden. Er kan derhalve reeds&#13;
hierom geen sprake zijn van verboden cumulatie&#13;
van quota op één en hetzelfde bedrijf. In&#13;
het kader van de Boso diende de zoon aan&#13;
verschillende voorwaarden te voldoen, voordat&#13;
hem een Boso-quotum werd toegekend.&#13;
Deze toekenning zou voorts worden ingetrokken,&#13;
indien de zoon niet (meer) aan de&#13;
voorwaarden voldeed. Derhalve kan het Bosoquotum&#13;
niet in mindering worden gebracht op&#13;
het aan de vader toegekende SLOM-quotum.&#13;
– Uit het arrest Herbrink kan worden afgeleid&#13;
dat een SLOM-quotum ook kan worden toegekend&#13;
aan een maatschap, welke door een&#13;
voormalige SLOM-deelnemer tezamen met&#13;
anderen wordt gevormd. Blijkens het arrest&#13;
moet de maatschap wel na toekenning in staat&#13;
zijn de hoeveelheid melk te produceren. Vanwege&#13;
de uitbreiding van het oorspronkelijke&#13;
SLOM-bedrijf met een nieuwe stal en gronden,&#13;
is de maatschap daartoe zonder meer in&#13;
staat.&#13;
– In de zaak Huver heeft verweerder niet&#13;
onderzocht of Grooten een investerings- dan&#13;
wel startersquotum was toegekend, zodat ook&#13;
hier geen SLOM-quotum had kunnen worden&#13;
toegekend. Overigens betrof het in de&#13;
zaak Huver geen maatschap in familieverband.&#13;
– In het Verenigd Koninkrijk wordt een andere&#13;
uitvoering gegeven aan de anti-cumulatiebepaling&#13;
in artikel 3bis van Verordening&#13;
(EEG) nr. 857/84, zodat er sprake is van een&#13;
ongelijke behandeling van producenten. De&#13;
Europese Commissie heeft met deze gang van&#13;
zaken ingestemd. Zie de zaak Richard Carey,&#13;
waarin de zoon als erfopvolger van zijn oom&#13;
niet geconfronteerd werd met de toepassing&#13;
van de anti-cumulatiebepaling in artikel 3bis,&#13;
omdat zijn vader, die een eigen referentiehoeveelheid&#13;
had, slechts als bewindvoerder optrad.&#13;
– Er zijn vormen van samenwerking tussen&#13;
zoon en vader, waarbij cumulatie van quota&#13;
wel mogelijk bleek.&#13;
– Het arrest in de zaak Dent &amp; Dent is niet&#13;
van toepassing, omdat in die zaak de zoon&#13;
reeds tijdens de SLOM-periode is toegetreden&#13;
tot het samenwerkingsverband van zijn vader&#13;
en moeder. Reeds hierom had de zoon dezelfde&#13;
hoedanigheid als zijn vader, namelijk&#13;
SLOM-deelnemer. Op grond van deze hoedanigheid&#13;
is het quotum toegekend. Van eenzelfde&#13;
situatie is in casu geen sprake. In de&#13;
onderhavige zaak is sprake van twee afzonderlijke&#13;
toegewezen referentiehoeveelheden,&#13;
die aan verschillende personen in een andere&#13;
hoedanigheid zijn toegewezen.&#13;
5. De beoordeling van het geschil&#13;
Op 1 januari 1994 zijn in werking getreden de&#13;
Algemene wet bestuursrecht (hierna: Awb) en&#13;
de Wet voltooiing eerste fase herziening rechterlijke&#13;
organisatie (hierna: Wet voltooiing).&#13;
Met ingang van datzelfde tijdstip is de Wet&#13;
administratieve rechtspraak bedrijfsorganisatie&#13;
(hierna: Wet arbo) gewijzigd. In deel 6 van&#13;
de Wet voltooiing is het overgangsrecht neergelegd.&#13;
Ten aanzien van het onderhavige&#13;
beroep brengt dit mee dat, behoudens de proceskostenregeling&#13;
van artikel 8:75 Awb, het&#13;
recht zoals het gold vóór genoemd tijdstip&#13;
van toepassing blijft.&#13;
Het geschil spitst zich toe op de vraag of verweerder&#13;
terecht de in het kader van de BSD&#13;
toe te kennen specifieke referentiehoeveelheid&#13;
(hierna te noemen: SLOM-quotum) met toepassing&#13;
van artikel 2, vierde lid, van de BSD&#13;
heeft verminderd in verband met de reeds op&#13;
grond van de Boso toegekende referentiehoeveelheid&#13;
(hierna te noemen: Boso-quotum) en&#13;
het SLOM-quotum vervolgens op 0 kg heeft&#13;
bepaald. Het College beantwoordt die vraag&#13;
bevestigend en overweegt daartoe het volgende.&#13;
Tussen partijen staat de hoogte van een&#13;
SLOM-quotum niet meer ter discussie. Hiermee&#13;
staat vast dat het SLOM-quotum kleiner&#13;
is dan het in het onderhavige geval toegekende&#13;
Boso-quotum. Dat betekent dat bij toepassing&#13;
van artikel 2, vierde lid, van de BSD de&#13;
aanspraak op een SLOM-quotum op 0 kg&#13;
moet worden bepaald.&#13;
Het College volgt verzoeker niet in zijn&#13;
betoog dat het Boso-quotum een aan de zoon&#13;
toegekend en derhalve een persoonsgebonden&#13;
quotum betreft, zodat de anti-cumulatiebepaling&#13;
reeds hierom niet van toepassing zou zijn.&#13;
Ingevolge de Boso dient de bedrijfsopvolger&#13;
aan een aantal voorwaarden te voldoen, alvorens&#13;
sprake is van een bedrijfsopvolgingssituatie,&#13;
op grond waarvan een Boso-quotum kan&#13;
worden toegekend. Deze voorwaarden zijn&#13;
erop gericht dat er binnen een daar bepaalde&#13;
termijn daadwerkelijk een bedrijfsovername&#13;
door de bedrijfsopvolger plaatsvindt, waarbij&#13;
degene die wordt opgevolgd uit het bedrijf&#13;
treedt. Is dat eenmaal het geval, dan treedt de&#13;
opvolger (in casu de zoon) op als producent&#13;
in de plaats van de opgevolgde (zijn vader).&#13;
Bij een maatschapsvorming als thans aan de&#13;
orde is nog geen sprake van een bedrijfsovername&#13;
in vorenbedoelde zin. Verweerder heeft&#13;
met deze omstandigheid rekening gehouden&#13;
en vervolgens bij zijn besluit van 10 juni 1988&#13;
de maatschap H.A. Kodden, B.A.M. Kodden-&#13;
Kolstee en W.E.D. Kodden dan ook meegedeeld&#13;
dat de in het kader van de Boso toegekende&#13;
referentiehoeveelheid terecht op naam&#13;
van H.A. Kodden is gesteld en dat deze referentiehoeveelheid&#13;
vervolgens in verband met&#13;
de bedrijfsovername middels een maatschapsvorming&#13;
op naam van de maatschap gesteld&#13;
dient te worden. Gesteld noch gebleken is dat&#13;
tegen voormeld besluit bezwaar en vervolgens&#13;
beroep is ingesteld. Verzoekers betoog mist&#13;
derhalve feitelijke grondslag en kan reeds&#13;
hierom niet slagen.&#13;
Vervolgens is de vraag aan de orde of verweerder&#13;
bij de toekenning van een SLOMquotum&#13;
terecht rekening heeft gehouden met&#13;
de omstandigheid dat de oorspronkelijke&#13;
SLOM-deelnemer ten tijde van de aanvraag&#13;
reeds tezamen met anderen een maatschap heeft&#13;
gevormd, alsmede dat op naam van die maatschap&#13;
reeds een Boso-quotum is geregistreerd.&#13;
Met betrekking tot de eerste omstandigheid&#13;
overweegt het College dat blijkens het arrest&#13;
van 27 januari 1994 in zaak C-98/91 (Herbrink)&#13;
het Hof van Justitie onder meer voor&#13;
recht heeft verklaard dat artikel 3bis van Verordening&#13;
(EEG) nr. 857/84 aldus moet worden&#13;
uitgelegd dat het zich niet verzet tegen de&#13;
toekenning van een specifieke referentiehoeveelheid&#13;
nadat de oude producent, de oorspronkelijke&#13;
pachter, in samenwerking met&#13;
anderen opnieuw een bedrijf heeft gepacht, en&#13;
dat dit samenwerkingsverband of deze groep&#13;
van personen als producent in de zin van artikel&#13;
3bis en 12 sub c van Verordening (EEG)&#13;
nr. 857/84 en dus als rechthebbende op de&#13;
specifieke referentiehoeveelheid moet worden&#13;
beschouwd.&#13;
Vaststaat dat verzoeker reeds met ingang van&#13;
1 mei 1986 tezamen met zijn echtgenote en&#13;
zijn zoon een maatschap vormde. Gesteld&#13;
noch gebleken is dat elk der vennoten in de&#13;
maatschap of een van hen als afzonderlijke&#13;
producent een landbouwbedrijf exploiteert.&#13;
Gelet op het vorenstaande heeft verweerder&#13;
derhalve terecht de maatschap als de producent&#13;
in de zin van artikel 3bis en 12 sub c, van&#13;
Verordening (EEG) nr. 857/84 beschouwd en&#13;
dus als rechthebbende op het SLOM-quotum.&#13;
Verzoekers betoog dat ook het SLOM-quotum&#13;
als een persoonsgebonden quotum moet worden&#13;
beschouwd, kan derhalve evenmin slagen.&#13;
Met betrekking tot de tweede omstandigheid&#13;
in hogervermelde vraag overweegt het College&#13;
het volgende.&#13;
Naar door verzoeker ook niet wordt betwist,&#13;
moet worden aangenomen dat de Boso is&#13;
gebaseerd op het bepaalde bij artikel 3, punt 2,&#13;
van Verordening (EEG) nr. 857/84. Deze&#13;
bepaling houdt in dat de Lid-Staten aan jonge&#13;
landbouwers die zich na 31 december 1980&#13;
hebben gevestigd, een specifieke referentiehoeveelheid&#13;
kunnen toekennen. Voormelde&#13;
bepaling van Verordening (EEG) nr. 857/84&#13;
wordt genoemd in artikel 3bis, tweede lid,&#13;
tweede alinea, van Verordening (EEG) nr.&#13;
857/84. Het lijdt naar het oordeel van het&#13;
College geen twijfel dat artikel 3bis, tweede&#13;
lid, tweede alinea, van de Verordening op dit&#13;
punt verbindend is. Daartoe overweegt het&#13;
College als volgt.&#13;
Uit met name de overwegingen 17 en 18 van&#13;
het arrest van het Hof van Justitie van 19 maart&#13;
1992 in zaak C-84/90 (Dent &amp; Dent) moet&#13;
worden opgemaakt dat het stelsel van de extra&#13;
heffing berust op het beginsel, dat de referentiehoeveelheden&#13;
worden toegewezen aan producenten,&#13;
dat wil zeggen – gelet op de definities&#13;
in artikel 12, sub c en d, van Verordening&#13;
(EEG) nr. 857/84 – aan de persoon of groepering&#13;
van personen die op een bepaald moment&#13;
een bedrijf exploiteert. Volgens dit beginsel is&#13;
de anti-cumulatieregeling van artikel 3bis,&#13;
tweede lid, tweede alinea, van Verordening nr.&#13;
857/84 van toepassing op alle gevallen waarin&#13;
de producent die het bedrijf exploiteert op het&#13;
tijdstip dat krachtens artikel 3bis een specifieke&#13;
referentiehoeveelheid wordt toegewezen,&#13;
tevens over een eerder krachtens artikel 4, eerste&#13;
lid, sub c, van Verordening nr. 857/84 aan&#13;
het bedrijf toegewezen referentiehoeveelheid&#13;
beschikt.&#13;
Hetgeen verzoeker in reactie op voormeld&#13;
arrest heeft aangevoerd, geeft naar het oordeel&#13;
van het College geen aanleiding tot twijfel, die&#13;
noopt tot het stellen van prejudiciële vragen&#13;
aan het Hof. Ook overigens ziet het College&#13;
daartoe geen aanleiding. Met verweerder is&#13;
het College van oordeel dat het in rechtsoverweging&#13;
18 weergegeven standpunt van het&#13;
Hof van Justitie met betrekking tot de anticumulatieregeling&#13;
in artikel 3bis, tweede lid,&#13;
tweede alinea, van Verordening (EEG) nr.&#13;
857/84 en een eerder krachtens artikel 4, lid 1,&#13;
sub c, van Verordening nr. 857/84 toegewezen&#13;
referentiehoeveelheid ook van toepassing is&#13;
op eerder toegewezen referentiehoeveelheden&#13;
krachtens de andere in artikel 3bis, tweede lid,&#13;
tweede alinea, van Verordening (EEG)&#13;
nr. 857/84 genoemde bepalingen.&#13;
Gelet op het vorenstaande heeft verweerder&#13;
terecht rekening gehouden met het reeds op&#13;
naam van de maatschap geregistreerde Bosoquotum&#13;
en met toepassing van artikel 2, vierde&#13;
lid, van de BSD vervolgens het SLOMquotum&#13;
op 0 kg bepaald.&#13;
Ten aanzien van het beroep op het gelijkheidsbeginsel&#13;
overweegt het College als volgt.&#13;
Verzoeker heeft zijn stelling dat de Europese&#13;
Commissie heeft ingestemd met een andere&#13;
toepassing van de anti-cumulatiebepaling in&#13;
met name Britse zaken, dan thans bij verzoeker&#13;
is geschied, niet nader onderbouwd.&#13;
Gemotiveerd is van verweerders zijde betwist&#13;
dat de zaak Carey, dan wel andere met de&#13;
zaak van verzoeker vergelijkbare gevallen aan&#13;
de Europese Commissie in het kader van de&#13;
toepassing van artikel 3bis, tweede lid, tweede&#13;
alinea, van Verordening (EEG) nr. 857/84 zijn&#13;
voorgelegd. Voorts heeft verweerder onweersproken&#13;
aangevoerd dat in de zaak Carey de&#13;
anti-cumulatiebepaling niet van toepassing&#13;
was, omdat sprake was van twee afzonderlijke&#13;
bedrijven. Op die bedrijven rustte respectievelijk&#13;
een ontwikkelingsquotum en een SLOMquotum.&#13;
Het feit dat de anti-cumulatieregeling&#13;
in het Verenigd Koninkrijk overigens&#13;
mogelijk niet juist is toegepast, vormt naar het&#13;
oordeel van het College onvoldoende grond&#13;
om in Nederland op grond van het gelijkheidsbeginsel&#13;
aanspraken voor de toekomst&#13;
op toekenning van voordelen in strijd met de&#13;
wet te honoreren.&#13;
Met betrekking tot de zaak Huver heeft verweerder&#13;
onweersproken aangevoerd dat niet&#13;
is gebleken dat de andere vennoot in de maatschap,&#13;
Grooten, een investerings- of startersquotum&#13;
had en dat derhalve van enige vorm&#13;
van cumulatie met een SLOM-toekenning&#13;
geen sprake was.&#13;
De door verzoeker omschreven gevallen,&#13;
waarin naar zijn stelling wel cumulatie van&#13;
referentiehoeveelheden met een SLOM-quotum&#13;
mogelijk is en ook is toegestaan, zijn&#13;
– voor zover al voldoende concreet onderbouwd&#13;
– naar het oordeel van het College niet&#13;
gelijk te stellen met de situatie van verzoeker,&#13;
zodat met betrekking tot deze gevallen reeds&#13;
hierom een beroep op het gelijkheidsbeginsel&#13;
niet kan slagen.&#13;
Het vorenoverwogene leidt tot het oordeel&#13;
dat het bestreden besluit niet in aanmerking&#13;
komt voor vernietiging op een der in artikel 5&#13;
van de Wet arbo genoemde gronden. Aangezien&#13;
ook overigens niet is gebleken van feiten&#13;
of omstandigheden op grond waarvan moet&#13;
worden geoordeeld dat het bestreden besluit&#13;
niet in stand kan blijven, dient het beroep te&#13;
worden verworpen.&#13;
Het College acht geen termen aanwezig om,&#13;
gebruikmakend van zijn bevoegdheid neergelegd&#13;
in artikel 8:75 Awb, een der partijen te&#13;
veroordelen in de kosten die de andere partij&#13;
in verband met de behandeling van het beroep&#13;
heeft moeten maken.&#13;
Aldus wordt beslist.&#13;
6. Beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4831</htmlpath></article>
</articles></edition>
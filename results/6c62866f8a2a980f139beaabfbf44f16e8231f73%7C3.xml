<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1993</searchword><id>5262</id><udhid>UDH:TvAR/5262</udhid><titel>Voorthuijsen c.s. / Daalberg (TvAR 1993/4621)</titel><searchwords><searchword>TvAR 6/1993</searchword><searchword>TvAR 1993/4621</searchword><searchword>UDH:TvAR/5262</searchword></searchwords><attachments><attachment><name>1993_nr 6_Rechtspraak_4621.pdf</name><extention>pdf</extention><url>https://denhollander.info/download/5261/ci</url></attachment></attachments><inleiding>Pachtwet, art. 39, 41&#13;
&#13;
Te late pachtbetaling kan niet worden gekwalificeerd&#13;
als een in art. 39 Pw. bedoeld geval&#13;
dat de bedrijfsvoering van de pachter niet is&#13;
geweest zoals het een goed pachter betaamt.&#13;
Vaststaat dat de pachter, die het land feitelijk&#13;
exploiteert, dit in strijd met het pachtkontrakt&#13;
niet slechts met eigen vee heeft beweid maar&#13;
ook met vee van een derde. De reden hiervan&#13;
kan geen andere zijn geweest dan dat de&#13;
pachter blijkens zijn opgave onvoldoende vee&#13;
heeft wegens zijn slechte financiële situatie.&#13;
Aldus is zijn bedrijfsvoering (in 1990) wegens&#13;
een structureel tekort aan eigen vee niet geweest&#13;
zoals het een goed pachter betaamt. De&#13;
verplichte afwijzingsgrond van art. 39 Pw. is&#13;
derhalve aanwezig. Ten overvloede wordt nog&#13;
overwogen dat het voornemen van de verpachter&#13;
om het pachtland voor een tot de&#13;
landbouw betrekkelijk doel in gebruik te nemen,&#13;
serieus is. Niet aannemelijk is dat de&#13;
pachters door het verlies van het gepachte in&#13;
hun maatschappelijk bestaan ernstig zouden&#13;
worden aangetast.</inleiding><content>Gezien:&#13;
Het op 7 november 1991 ter griffie van het&#13;
hof ingekomen beroepschrift van 1. Comelis&#13;
Reindert Voorthuijsen, 2. Aleida van Bloemendaal&#13;
en 3. Neeltje Grietje Voorthuijsen,&#13;
allen wonende in de gemeente Wieringen,&#13;
appellanten, procureur: mr. J.M. Bosnak, tegen&#13;
een beschikking van de pachtkamer van&#13;
het kantongerecht te Den Helder van 10&#13;
september 1991, waarvan afschrift aan partijen&#13;
op 8 oktober 1991 is verzonden en waarbij&#13;
is afgewezen het verzoek van appellanten tot&#13;
verlenging van de tussen hen als pachters en&#13;
mr. Comelis Daalberg, wonende te Hippolytushoef,&#13;
gemeente Wieringen, geïntimeerde,&#13;
procureur: mr. P.C. Plochg, als verpachter bestaande&#13;
pachtovereenkomst - behoudens verlenging&#13;
eindigend op 1 januari 1992 - met&#13;
betrekking tot een perceel grasland, kadastraal&#13;
bekend gemeente Wieringen, sectie F, nrs.&#13;
453 en 454, tezamen groot 4.25 ha;&#13;
Gezien voorts:&#13;
Het op 3 januari 1992 ter griffie van het hof&#13;
ingekomen verweerschrift van de verpachter;&#13;
Mede gezien:&#13;
De overige stukken, waaronder een fotokopie&#13;
van voormelde beschikking alsmede een fotokopie&#13;
van een beschikking van het pachthof&#13;
d.d. 1 juli 1985, waarbij de onderhavige&#13;
pachtovereenkomst op verzoek van de rechtsvoorganger&#13;
van appellanten in hoger beroep&#13;
met zes jaar is verlengd tot 1 januari 1992; gelet&#13;
op de behandeling van het hoger beroep in&#13;
raadkamer van het hof van 24 februari 1992,&#13;
waarbij aanwezig waren appellant sub 1 en&#13;
appellante sub 3, bijgestaan door mr. M.C. Cikot&#13;
Roos, advocaat te Schagen, alsmede geïntimeerde,&#13;
bijgestaan door mr. P.c. Plochg&#13;
voornoemd, advocaat te Arnhem.&#13;
overweegt&#13;
Voormelde beschikking is gegeven uit overweging&#13;
in hoofdzaak dat de bedrijfsvoering&#13;
van appellanten niet geweest is, zoals het goede&#13;
pachters betaamt en dat voorts op grond&#13;
van de billijkheid, gelet op het niet tijdig betalen&#13;
van de verschuldigde pachtpenningen, het&#13;
verlengingsverzoek moet worden afgewezen.&#13;
De grieven&#13;
Appellanten hebben als grieven aangevoerd:&#13;
Grief I&#13;
Ten onrechte heeft de pachtkamer van het&#13;
kantongerecht als vaststaand geoordeeld 'dat&#13;
verzoekers in hoofdzaak het betreffende land&#13;
in strijd met artikel 5 van het tussen partijen&#13;
vigerende pachtcontract onderverhuren c.q. zij&#13;
vee van anderen inscharen', alsook: 'onder de&#13;
bedrijfsresultaten worden ook geen inkomsten&#13;
uit hoofde van verkoop van vee vermeld'.&#13;
Grief II&#13;
Ten onrechte heeft de pachtkamer van het&#13;
kantongerecht overwogen als vermeld in de&#13;
rechtsoverwegingen tussen de zinsnede&#13;
'voorts is aangetoond dat bij herhaling verzoekers&#13;
in gebreke zijn gebleven ...' en de&#13;
zinsnede '... dat hun tekortkomingen in de betalingsverplichting&#13;
jegens verweerder/verpachter&#13;
niet aan hun schuld zijn te wijten'.&#13;
Grief III&#13;
Ten onrechte heeft de pachtkamer van het&#13;
kantongerecht overwogen als vermeld in de&#13;
een-na-laatste alinea van de rechtsoverwegingen.&#13;
Grief IV&#13;
Ten onrechte heeft de pachtkamer van het&#13;
kantongerecht overwogen zoals is geformuleerd&#13;
in de laatste rechtsoverweging van de&#13;
aangevallen beschikking.&#13;
Grief V&#13;
Ten onrechte heeft de pachtkamer van het&#13;
kantongerecht beschikt tot afwijzing van het&#13;
verlengingsverzoek.&#13;
De mondelinge behandeling&#13;
Ter zitting van het hof van 24 februari 1992 is&#13;
niet of onvoldoende weersproken verklaard&#13;
(zakelijk weergegeven):&#13;
Door de pachter Comelis Reindert Voorthuijsen:&#13;
Ik ben 35 jaar oud. Het ouderlijk bedrijf&#13;
wordt sinds het overlijden van mijn vader geheel&#13;
door mij geëxploiteerd. Het gaat om ongeveer&#13;
18 ha pachtland - 9 ha wordt gepacht&#13;
van Rijkswaterstaat, 2 ha (op 1-jarig contract)&#13;
van DBL, 3 ha van mevrouw Dekker-Wiegman&#13;
en de rest betreft het pachtland in geschil&#13;
- en 2 ha eigen grond met een loopstal, een&#13;
Zuidhollandse stal, een hooiopslag en een woning.&#13;
De gebouwen liggen op ongeveer 1 km&#13;
afstand van het land in geschil. Op 3 ha werden&#13;
aardappelen verbouwd maar daar komt&#13;
dit jaar maïs op. Vorig jaar heb ik dat land&#13;
verhuurd. De overige 17 ha gebruik ik voor&#13;
het weiden van eigen vee - 8 stuks jongvee, 3&#13;
paarden en een veulen van appellante sub 3 en&#13;
3 geiten - en voor graswinning. In 1990 heb&#13;
ik ook op het pachtland in geschil vee ingeschaard&#13;
van Menno Bakker. Ik heb een baan&#13;
voor 32 uur per week bij Hoogovens als&#13;
treinmachinist, waarmee ik bruto ongeveer&#13;
f4 015 per maand verdien. Ik heb inderdaad&#13;
bij herhaling pachtgelden niet tijdig aan de&#13;
verpachter Daalberg betaald.&#13;
Ook de pacht voor het jaar 1991, vervallende&#13;
op 1 november 1991, ruim f 1 800 heb&#13;
ik nog niet betaald maar dat geld heb ik nu bij&#13;
me. Mijn bedrijf verkeert in moeilijkheden. Er&#13;
zijn schulden tot een bedrag rond f 255 000.&#13;
Ik had in 1989 een negatief bedrijfsresultaat&#13;
van rond f 33 000 en in 1990 had ik een negatief&#13;
bedrijfsresultaat van f 24 000. Ik heb de&#13;
boerderij met 2 ha eigen land en ongeveer 11&#13;
ha pachtland - het land van Rijkswaterstaat en&#13;
DBL - te koop gezet in de Schager Courant&#13;
van 7 december 1991. Ten aanzien van een&#13;
gedeelte ter grootte van 1.35 ha van het pachtland&#13;
in geschil is bij vonnis de onteigening&#13;
uitgesproken met het oog op de aanleg door&#13;
Rijkswaterstaat van een dijk.&#13;
Door verpachter:&#13;
Ik wil op het land in geschil als het pachtvrij&#13;
is, zelf vee gaan weiden. Ik ben van plan daarvoor&#13;
jongvee aan te schaffen en daartoe ben ik&#13;
financieel in staat. Als de dijk, waarvoor een&#13;
gedeelte van dat land is onteigend, gereed is&#13;
en is ingezaaid met gras, kan ik dat volgens&#13;
afspraak met Rijkswaterstaat gaan pachten.&#13;
De nodige landbouwmachines kan ik van&#13;
mijn broer, die boer is, lenen. Ik werk in mijn&#13;
vrije tijd op zijn boerderij. Ik werk op kontraktbasis&#13;
als juridisch medewerker gemiddeld&#13;
30 uur per week voor diverse gemeentes,&#13;
waarmee ik rond f 2 500 per maand verdien.&#13;
Ik schat dat de onteigeningsvergoeding in&#13;
vrije staat mij ongeveer f 42 500 per ha zal&#13;
opleveren en in verpachte staat f 22 500 per&#13;
ha. Voor 1.35 ha land scheelt mij dat f27 000.&#13;
De pachter C.R. Voorthuijsen heeft het land&#13;
in geschil zonder mijn toestemming door&#13;
Menno Bakker met diens vee laten beweiden.&#13;
De advocaten hebben de standpunten van&#13;
partijen - appellanten onder overlegging van&#13;
bovenbedoeld onteigeningsvonnis van de&#13;
rechtbank te Alkmaar d.d. 13 februari 1992 en&#13;
geïntimeerde aan de hand van pleitnotities -&#13;
mondeling toegelicht.&#13;
Het oordeel van het hof&#13;
1. Bij gelegenheid van de mondelinge behandeling&#13;
in hoger beroep is komen vast te staan&#13;
dat het land in geschil in strijd met artikel 5&#13;
van het pachtkontrakt in 1990 niet met eigen&#13;
vee van de pachters is beweid. Volgens de&#13;
verpachter ging het hier - en ook in eerdere&#13;
jaren - om onderverpachting aan Menno Bakker,&#13;
volgens de pachter C.R. Voorthuijsen om&#13;
inscharing van diens vee alleen in 1990. Wat&#13;
hiervan zij, in ieder geval staat vast dat de&#13;
pachter C.R. Voorthuijsen, die het land feitelijk&#13;
exploiteert, in strijd met artikel 5 van het&#13;
pachtkontrakt, zoals bedoeld artikel moet&#13;
worden opgevat, niet slechts met eigen vee&#13;
heeft beweid, maar (ook) met vee van Menno&#13;
Bakker. De reden hiervan kan naar het oordeel&#13;
van het hof geen andere zijn geweest dan&#13;
dat de pachter C.R. Voorthuijsen, die op 17 ha&#13;
grasland veeteelt wil bedrijven, daarvoor blijkens&#13;
zijn opgave onvoldoende vee heeft,&#13;
blijkbaar wegens zijn slechte financiële situatie.&#13;
Aldus is zijn bedrijfsvoering in 1990 wegens&#13;
een structureel tekort aan eigen vee in&#13;
ieder geval niet geweest zoals het een goed&#13;
pachter betaamt. De verplichte afwijzingsgrond&#13;
van artikel 39 van de Pachtwet, waarop&#13;
de verpachter zich primair heeft beroepen, is&#13;
derhalve aanwezig en de pachtkamer van het&#13;
kantongerecht heeft het verlengingsverzoek&#13;
op die grond terecht afgewezen. De grieven I&#13;
en V zijn ongegrond en de overige grieven&#13;
kunnen buiten beschouwing blijven.&#13;
2. Ten processe is voorts, mede gelet op de&#13;
erkenning daarvan van de zijde van de pach&#13;
ters, komen vast te staan dat laatstgenoemden&#13;
jarenlang bij herhaling de pachtprijs te laat&#13;
hebben betaald. Zulks is aan te merken als een&#13;
hun toe te rekenen tekortkoming in de nako&#13;
ming van hun uit de pachtovereenkomst&#13;
voortvloeiende verplichtingen maar het is -&#13;
anders dan kennelijk door de pachtkamer van&#13;
het kantongerecht lijkt te zijn geoordeeld -&#13;
niet te kwalificeren als een in artikel 39 der&#13;
Pachtwet bedoeld geval dat de bedrijfsvoering&#13;
van de pachter niet is geweest zoals het een&#13;
goed pachter betaamt.&#13;
3. Ten overvloede overweegt het hof nog&#13;
dat, ware het sub I overwogene anders ge&#13;
weest, het verlengingsverzoek op grond van&#13;
artikel 41 lid 1 van de Pachtwet waarop de&#13;
verpachter zich subsidiair heeft beroepen, zou&#13;
behoren te worden afgewezen. Zoals uit de op&#13;
dit onderdeel onweersproken verklaring van&#13;
de verpachter blijkt, wil hij het land in geschil&#13;
voor een tot de landbouw betrekkelijk doel in&#13;
gebruik nemen. Het hof acht dit voornemen,&#13;
zoals ook al in de beschikking van 1 juli 1985&#13;
werd overwogen, serieus. Gelet op het feit dat&#13;
de pachters de boerderij met de gebouwen en&#13;
13 ha land om financiële redenen willen verkopen,&#13;
waartoe zij op 7 december 1991 een&#13;
advertentie in de Schager Courant hebben geplaatst,&#13;
en voor hen na verkoop slechts 7 ha&#13;
los land, waaronder het pachtland in geschil,&#13;
zou resteren voor het beweiden van enig jongvee&#13;
en een drietal paarden, is niet aannemelijk&#13;
dat door het verlies van het pachtland in geschil&#13;
ter grootte van 4.25 ha - zelfs in aanmerking&#13;
genomen dat hun een pachtersvergoeding&#13;
wegens de onteigening van 1.35 ha&#13;
land in geschil zou kunnen ontgaan - hun&#13;
maatschappelijk bestaan ernstig zou worden&#13;
aangetast zodat, gelet op artikel 41 lid 2 van&#13;
de Pachtwet, de verplichte afwijzingsgrond&#13;
van het eerste lid van dat artikel van toepassing&#13;
zou zijn.&#13;
Slotsom&#13;
De beschikking, waarvan beroep, moet worden&#13;
bevestigd, zulks reeds op de grondslag&#13;
van artikel 39 van de Pachtwet.&#13;
Beschikkende in hoger beroep:&#13;
bevestigt de beschikking van de pachtkamer&#13;
van het kantongerecht te Den Helder d.d. 10&#13;
september 1991, waarvan beroep.</content><legacyfootnotes/><footnotes><footnote/></footnotes><auteurs/><published>1993-06-01 00:00:00</published><modified>1992-02-03 00:00:00</modified><editiondate>1993-06-01</editiondate><htmlpath>https://denhollander.info/artikel/5262</htmlpath></article>
</articles></edition>
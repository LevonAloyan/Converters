<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1993</searchword><id>5258</id><udhid>UDH:TvAR/5258</udhid><titel>Oskam / Oskam (TvAR 1993/4618)</titel><searchwords><searchword>TvAR 6/1993</searchword><searchword>TvAR 1993/4618</searchword><searchword>UDH:TvAR/5258</searchword></searchwords><attachments><attachment><name>1993_nr 6_Rechtspraak_4618.pdf</name><extention>pdf</extention><url>https://denhollander.info/download/5257/ci</url></attachment></attachments><inleiding>Pachtwet, art. 55&#13;
&#13;
Partijen, zuster en broer, zijn gezamenlijk, ieder&#13;
voor de helft, gerechtigd tot de onverdeelde&#13;
nalatenschap van hun moeder, waartoe&#13;
onder meer behoort een boerderij met een totale&#13;
oppervlakte van ruim 19 ha, welke is verpacht&#13;
aan de broer. De zuster vordert&#13;
ontbinding van de pachtovereenkomst op&#13;
grond van wanprestatie, met schadevergoeding.&#13;
Deze vordering wordt afgewezen, omdat&#13;
de zuster zich naar redelijkheid en billijkheid&#13;
niet op de slechte onderhoudstoestand van het&#13;
verpachte als uitsluitend aan de pachter te&#13;
wijten kan beroepen, nu zij hangende de&#13;
scheiding en deling van de boedel geen bijdrage&#13;
heeft geleverd aan de mede voor haar&#13;
rekening komende eigenaarslasten en kosten&#13;
van groot onderhoud. Aangezien bij de bezichtiging&#13;
echter ook tekortkomingen zijn&#13;
geconstateerd, die niet mede op rekening van&#13;
verpachtster komen, geeft het hof de pachter&#13;
op de voet van art. 55-5 Pw. een aantal gespecificeerde&#13;
aanwijzingen en stelt het de&#13;
pachter een termijn binnen welke deze aanwijzingen&#13;
moeten zijn opgevolgd.</inleiding><content>In de zaak van:&#13;
Lina Oskam, handelende voor zich en/of vertegenwoordigende&#13;
de nalatenschap van Adriana&#13;
Jansje Snoek, wonende te 's-Gravendeel,&#13;
appellante, procureur: mr. B. Peek,&#13;
tegen&#13;
Cornelis Oskam, wonende te Lekkerkerk,&#13;
geïntimeerde, procureur: mr. J.C.N.B. Kaal.&#13;
Het geding in eerste aanleg&#13;
De pachtkamer van het kantongerecht te Rotterdam&#13;
heeft op 7 november 1990 tussen partijen&#13;
een vonnis gewezen, dat in fotokopie aan&#13;
dit arrest is gehecht en naar de inhoud waarvan&#13;
wordt verwezen.&#13;
Het geding in hoger beroep&#13;
Appellante - verder ook te noemen verpachtster&#13;
- is bij exploit van 6 december 1990, gevolgd&#13;
door een herstelexploit van 14&#13;
december 1990, met gelijktijdige dagvaarding&#13;
van geïntimeerde - verder ook te noemen&#13;
pachter - voor dit hof, in hoger beroep gekomen&#13;
van genoemd vonnis.&#13;
Bij memorie van grieven heeft appellante&#13;
de hieronder weergegeven grieven aangevoerd&#13;
en toegelicht met conclusie bij arrest&#13;
het vonnis waarvan beroep te vernietigen en,&#13;
opnieuw rechtdoende, alsnog toe te wijzen de&#13;
vorderingen in prima van appellante met veroordeling&#13;
van geïntimeerde in de kosten van&#13;
de procedures in beide instanties.&#13;
Bij memorie van antwoord heeft geïntimeerde&#13;
verweer gevoerd met conclusie het&#13;
vonnis waarvan beroep, zo nodig met verbetering&#13;
en/of aanvulling van gronden, te (lees:)&#13;
bekrachtigen met veroordeling van appellante&#13;
in de kosten van beide instanties en voorwaardelijk,&#13;
voor het geval het vonnis waarvan beroep&#13;
wordt vernietigd, de in eerste aanleg&#13;
buiten behandeling gelaten eis in reconventie&#13;
terug te verwijzen dan wel zelf in behandeling&#13;
te nemen, met veroordeling van appellante in&#13;
de kosten van beide instanties.&#13;
Daarna hebben partijen de stukken overgelegd&#13;
voor het wijzen van arrest.&#13;
De grief&#13;
Appellante heeft als (enige) grief tegen het&#13;
vonnis waarvan beroep aangevoerd, dat de&#13;
pachtkamer van het kantongerecht ten onrechte&#13;
heeft aangenomen dat er in het onderhavige&#13;
geval geen sprake was van wanprestatie van&#13;
de zijde van pachter, althans niet van een zodanig&#13;
ernstige wanprestatie dat die de ontbinding&#13;
van de pachtovereenkomst zou&#13;
rechtvaardigen, en dat de pachtkamer hieraan&#13;
ten onrechte de conclusie heeft verbonden dat&#13;
de vorderingen van verpachtster in conventie&#13;
dienden te worden afgewezen.&#13;
De vaststaande feiten&#13;
In hoger beroep kan van de volgende, als erkend&#13;
of niet (voldoende) betwist vaststaande,&#13;
feiten worden uitgegaan: Bij overeenkomst&#13;
van 30 november 1978, verleden ten overstaan&#13;
van notaris Sasburg te Lekkerkerk, heeft&#13;
Adriana Jansje Snoek, weduwe van Cornelis&#13;
Oskam, aan haar zoons Aart Oskam, destijds&#13;
wonende te Lekkerkerk en inmiddels overleden,&#13;
en Cornelis Oskam, geïntimeerde, verpacht&#13;
de boerderij met opslagplaats, gelegen&#13;
te Lekkerkerk aan de Opperduit no. 64 respectievelijk&#13;
no. 94, met bijbehorende opstallen en&#13;
landerijen, thans kadastraal bekend gemeente&#13;
Lekkerkerk, sectie B nummers 1228, 2074,&#13;
2085, 2086 en 2087 en sectie C nummers&#13;
1995, 2181, 4572, 5361, 8084, 8095, 8098,&#13;
8301, 8303, 8313, 8315 en 8335, thans tezamen&#13;
groot 19.45.16 ha. Het pachtcontract vermeldt&#13;
ten aanzien van het gepachte meer en&#13;
ten dele andere kadastrale nummers en een&#13;
grotere oppervlakte, nl. 22.47.21 ha, zodat de&#13;
omvang van het gepachte kennelijk in de loop&#13;
van de tijd met circa 3 ha is verminderd.&#13;
De pacht is aangegaan voor de tijd van&#13;
twaalf jaar en is aangevangen op 1 november&#13;
1978. Het contract is goedgekeurd door de&#13;
grondkamer voor Zuid-Holland op 22 december&#13;
1978. Lina Oskam en Cornelis Oskam,&#13;
partijen in het onderhavige geschil, zijn de&#13;
enige erfgenamen van Adriana Jansje Snoek,&#13;
die op 25 mei 1983 is overleden en derhalve&#13;
tezamen gerechtigd tot de onverdeelde boedel,&#13;
waartoe het gepachte behoort. Zij zijn dus tezamen&#13;
medeverpachters en Cornelis Oskam is&#13;
pachter.&#13;
In het kader van de scheiding en deling&#13;
van de boedel is tussen Lina Oskam en Cornelis&#13;
Oskam sinds 1983 een zwarighedenprocedure&#13;
aanhangig bij de arrondissementsrechtbank&#13;
te Rotterdam.&#13;
De door Lina Oskam bij de pachtkamer&#13;
van het kantongerecht te Rotterdam aanhangig&#13;
gemaakte vorderingen tot ontbinding van&#13;
de pachtovereenkomst en tot veroordeling van&#13;
pachter tot betaling van schadevergoeding&#13;
zijn bij het vonnis waarvan beroep afgewezen.&#13;
Beoordeling van het beroep&#13;
1. Verpachtsters vorderingen zijn gegrond op&#13;
haar stelling dat pachter wanprestatie heeft&#13;
gepleegd, doordat hij in strijd handelt met art.&#13;
9 van het pachtcontract door op de gepachte&#13;
grond vee van derden te laten weiden, en&#13;
doordat hij te kort schiet in zijn verplichting&#13;
het gepachte als een goed pachter te gebruiken&#13;
door de opstallen en het land te verwaarlozen,&#13;
terwijl hij feitelijk geen bedrijf meer&#13;
uitoefent op het gepachte, de melkproduktie&#13;
heeft gestaakt en zijn vee heeft verkocht.&#13;
2. Op verpachtsters verzoek heeft de pachtkamer&#13;
van het kantongerecht op de voet van&#13;
artikel 55 van de Pachtwet een onderzoek ingesteld&#13;
naar de toestand van het gepachte. Op&#13;
7 maart 1990 heeft daartoe een bezichtiging&#13;
plaats gehad. Van haar bevindingen heeft de&#13;
pachtkamer een schriftelijk verslag opgemaakt, dat deel uitmaakt van de aan het hof&#13;
overgelegde processtukken, en heeft zij&#13;
(deels) melding gemaakt in het vonnis.&#13;
3. Tegen de in genoemd verslag neergeleg&#13;
de bevindingen van de pachtkamer van het&#13;
kantongerecht bij het ingestelde onderzoek&#13;
naar de toestand van het gepachte is door appellante&#13;
geen grief aangevoerd, zodat het hof&#13;
bij de beoordeling van het geschil van dat ver&#13;
slag zal uitgaan. Het hof ziet dan ook geen&#13;
aanleiding een bezichtiging van het gepachte&#13;
te ondernemen.&#13;
4. Ten aanzien van het weiden van vee van&#13;
derden op het gepachte is het hof van oordeel,&#13;
dat zulks in casu geen wanprestatie oplevert.&#13;
Het hof gaat er daarbij van uit, dat de bewoordingen&#13;
van artikel 9 van het pachtcontract niet&#13;
iedere vorm van inscharing verbieden, en dat&#13;
de woorden 'een voldoend aantal' betekenen&#13;
dat pachter dient te waken tegen te extensieve&#13;
beweiding. Ook betekent het ter inscharing&#13;
aannemen van vee van derden op zichzelf nog&#13;
niet, dat pachter het gepachte niet in eigen ge&#13;
bruik heeft. Ook in die zin is derhalve geen&#13;
sprake van wanprestatie.&#13;
5. Wel heeft pachter in strijd gehandeld&#13;
met het in artikel 9 van het pachtcontract&#13;
neergelegde gebod om (een voldoend aantal)&#13;
hem in eigendom toebehorend vee op het ge&#13;
pachte te weiden. Hij heeft echter aangevoerd&#13;
dat hij zijn vee gedwongen heeft verkocht (in&#13;
overleg met verpachtster) om aan de financiële&#13;
verplichtingen van de boedel te kunnen&#13;
voldoen. Dit is door verpachtster niet weer&#13;
sproken. Zij heeft wel aangevoerd dat die ver&#13;
koop is geschied voor een te laag bedrag,&#13;
maar zulks staat, gelet op de betwisting daar&#13;
van door de pachter, ten processe niet vast,&#13;
weshalve - wat er overigens ook van moge&#13;
zijn - daaraan te dezen geen betekenis toe&#13;
komt.&#13;
Het verwijt van de verpachtster inzake het&#13;
niet voldoen aan gemeld gebod in artikel 9&#13;
van het pachtcontract moet bovendien mede&#13;
worden bezien tegen de achtergrond dat zij&#13;
zelf op een deel van het verpachte (kennelijk&#13;
met toestemming van de pachter) pony's&#13;
weidt of doet weiden.&#13;
Op grond van een en ander moet dan ook&#13;
worden geconcludeerd dat te dezen in elk geval&#13;
geen sprake is van een zo ernstige wanprestatie&#13;
dat deze tot ontbinding van de&#13;
pachtovereenkomst zou moeten leiden.&#13;
6. Tussen partijen staat vast, dat verpacht&#13;
ster - in ieder geval vanaf 1986 - niet heeft&#13;
bijgedragen in de op de boedel drukkende eigenaarslasten van het gepachte, zoals kosten&#13;
van rente en aflossing van de hypotheek,&#13;
waterschapslasten, onroerend-goedbelasting&#13;
en verzekeringspremies. Als mede-eigenaar&#13;
c.q. medeverpachter is zij verplicht in die kosten&#13;
bij te dragen.&#13;
7. Pachter heeft gesteld na de scheiding en&#13;
deling van de onverdeelde boedel in staat en&#13;
voornemens te zijn, wederom investeringen te&#13;
doen om het bedrijf voort te zetten en weer&#13;
economisch levensvatbaar te maken. Volgens&#13;
hem staat zijn 80-100% arbeidsongeschikt&#13;
heid daaraan niet in de weg. Naar zijn zeggen&#13;
is de bank bereid hem krediet te verschaffen,&#13;
zodra de boedelkwestie is afgewikkeld en bepaald&#13;
kan worden welke zekerheid hij de bank&#13;
kan bieden.&#13;
Tot aan de afwikkeling van de boedelkwestie&#13;
wordt pachter naar zijn stelling door&#13;
de handelwijze c.q. de nalatigheid van appellante&#13;
belemmerd in de uitoefening van zijn&#13;
bedrijf en zij kan naar zijn oordeel derhalve&#13;
naar eisen van redelijkheid en billijkheid geen&#13;
beroep doen op wanprestatie zijnerzijds.&#13;
8. Wat betreft de onderhoudstoestand van&#13;
de opstallen bestrijdt appellante de overweging&#13;
in het vonnis waarvan beroep, dat de hui&#13;
dige toestand nagenoeg niet afwijkt van de&#13;
toestand waarin het gepachte zich bij de aan&#13;
vang van de pacht bevond. Aan appellante&#13;
kan worden toegegeven, dat naar algemene&#13;
ervaringsregels de onderhoudstoestand van&#13;
opstallen, die niet of nagenoeg niet in gebruik&#13;
zijn en die niet of nagenoeg niet worden onderhouden,&#13;
in de loop van een aantal jaren&#13;
achteruit zal blijken te zijn gegaan, doch vast&#13;
staat in ieder geval, dat het hier betreft een&#13;
oude en versleten boerderij met aanhorigheden,&#13;
waarvan - naar onvoldoende weersproken&#13;
vaststaat - de onderhoudstoestand al bij&#13;
de aanvang van de pacht zeer te wensen over&#13;
liet en waaraan de aanvankelijke verpachtster,&#13;
de moeder van partijen, al vele jaren geen&#13;
groot onderhoud meer had verricht. Waar het&#13;
thans om gaat is de vraag, of verpachtster zich&#13;
naar redelijkheid en billijkheid op de slechte&#13;
onderhoudstoestand, als uitsluitend aan pachter&#13;
te wijten, kan beroepen.&#13;
Het hof is van oordeel, dat zulks niet het&#13;
geval is, gelet op de - als onweersproken&#13;
vaststaande - omstandigheid, dat appellante,&#13;
hangende de verdeling van de boedel, geen&#13;
bijdrage heeft geleverd aan het mede voor&#13;
haar rekening komende groot onderhoud en in&#13;
de mede voor haar rekening komende eigenaarslasten,&#13;
zodat aannemelijk is dat pachter -&#13;
300&#13;
mede in aanmerking genomen de overigens&#13;
voor hem uit de onenigheid tussen partijen&#13;
over de scheiding en deling voortvloeiende&#13;
(financiële) gevolgen - niet in staat is geweest&#13;
de opstallen deugdelijk te onderhouden.&#13;
9. Met betrekking tot de onderhoudstoe&#13;
stand van de landerijen heeft de pachtkamer&#13;
van het kantongerecht een aantal tekortko&#13;
mingen geconstateerd, - zoals neergelegd in&#13;
het daarvan opgemaakte proces-verbaal van&#13;
bezichtiging waarvan de inhoud niet, althans&#13;
onvoldoende door partijen is bestreden -, wel&#13;
ke tekortkomingen naar het oordeel van het&#13;
hof niet mede op rekening van verpachtster&#13;
komen. Deze tekortkomingen moeten als&#13;
wanprestatie van de pachter worden aangemerkt.&#13;
Gelet echter op alle bijzondere omstandigheden&#13;
van het geval zoals hierboven&#13;
weergegeven, acht het hof deze tekortkomingen&#13;
niet in die mate ernstig, dat deze thans tot&#13;
ontbinding van de pachtovereenkomst moeten&#13;
leiden. Het hof vindt echter aanleiding pachter&#13;
op de voet van artikel 55, lid 5, van de Pacht&#13;
wet aanwijzingen omtrent het uitvoeren van&#13;
zijn verplichting tot onderhoud te geven als&#13;
hieronder nader te omschrijven, en hem een&#13;
termijn te stellen binnen welke hij deze aan&#13;
wijzingen moet hebben opgevolgd.&#13;
10. Deze aanwijzingen zullen behelzen:&#13;
a. Opruimen, schoonmaken en schoonhouden&#13;
van de erven Opperduit 64 en Opperduit&#13;
94;&#13;
b. Opruimen van onkruid en slepen van&#13;
molshopen op de percelen C, nrs. 8301 en&#13;
8303; verwijderen van rotte boom;&#13;
c. Greppelen van de percelen C, nrs. 8301,&#13;
8303, 8313 en 8095;&#13;
d. Opruimen c.q. verwerken van de op de&#13;
gepachte percelen liggende bagger en in het&#13;
algemeen zorgen dat de gepachte percelen in&#13;
een goede cultuurtoestand komen te verkeren;&#13;
e. Herstellen van kapotte dammen.&#13;
Het hof zal als termijn, binnen welke pachter&#13;
de aanwijzingen moet hebben gevolgd,&#13;
stellen de periode tot 1 oktober 1992. Niet-opvolging&#13;
van deze aanwijzingen zou een tekortkoming&#13;
als bedoeld in artikel 55, lid 6,&#13;
van de Pachtwet kunnen opleveren, welke op&#13;
de voet van het eerste lid van dat artikel aan&#13;
de pachtkamer van het kantongerecht zonodig&#13;
kan worden voorgelegd.&#13;
11. Het hof wijst het door Lina oskam gedane,&#13;
in algemene bewoordingen vervatte bewijsaanbod&#13;
als ongespecificeerd en derhalve&#13;
te vaag van de hand.&#13;
Slotsom&#13;
12. Samengevat is het oordeel van het hof, dat&#13;
op enkele punten sprake is van wanprestatie&#13;
van de pachter, doch dat die wanprestatie niet&#13;
van die aard en omvang is, dat deze thans tot&#13;
toewijzing van de vordering tot ontbinding&#13;
moet leiden. In zoverre treft verpachtsters&#13;
grief geen doel. Het vonnis, waarvan beroep,&#13;
dient derhalve te worden bekrachtigd.&#13;
13. De in eerste aanleg voorwaardelijk in&#13;
gestelde, en buiten behandeling gebleven,&#13;
vordering in reconventie, waarvan geïntimeerde&#13;
eveneens voorwaardelijk behandeling&#13;
had verzocht, kan ook in hoger beroep buiten&#13;
behandeling blijven.&#13;
14. Als voor het grootste gedeelte in het&#13;
ongelijk gestelde partij zal appellante worden&#13;
verwezen in de kosten van het geding in ho&#13;
ger beroep.&#13;
Beslissing&#13;
Het hof, rechtdoende in hoger beroep,&#13;
bekrachtigt het vonnis, waarvan beroep, geeft&#13;
Cornelis Oskam op de voet van artikel 55,&#13;
lid 5, van de Pachtwet de volgende&#13;
aanwijzingen omtrent het uitvoeren van zijn&#13;
verplichting tot onderhoud:&#13;
a. Opruimen, schoonmaken en schoonhou&#13;
den van de erven Opperduit 64 en Opperduit&#13;
94;&#13;
b. Opruimen van onkruid en slepen van&#13;
molshopen op de percelen C, nrs. 8301 en&#13;
8303; verwijderen van rotte boom;&#13;
c. Greppelen van de percelen C, nrs. 8301,&#13;
8303, 8313 en 8095;&#13;
d. Opruimen c.q. verwerken van de op de&#13;
gepachte percelen liggende bagger en in het&#13;
algemeen zorgen dat de gepachte percelen in&#13;
een goede cultuurtoestand komen te verkeren;&#13;
e. Herstellen van kapotte dammen,&#13;
en stelt als termijn waarbinnen hij deze&#13;
aanwijzingen moet hebben opgevolgd de periode&#13;
tot 1 oktober 1992,&#13;
en veroordeelt Lina Oskam in de kosten&#13;
van het geding in hoger beroep, welke aan de&#13;
zijde van Cornelis Oskam tot heden werd begroot&#13;
op f 1 500.</content><legacyfootnotes/><footnotes><footnote/></footnotes><auteurs/><published>1993-06-01 00:00:00</published><modified>1992-02-03 00:00:00</modified><editiondate>1993-06-01</editiondate><htmlpath>https://denhollander.info/artikel/5258</htmlpath></article>
</articles></edition>
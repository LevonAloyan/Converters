<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2011</searchword><id>9534</id><udhid>UDH:TvAR/9534</udhid><titel>Rechtspraak 5658. Van Steen/Van Steen (TvAR 2011/5658)</titel><searchwords><searchword>TvAR 9/2011</searchword><searchword>TvAR 2011/5658</searchword><searchword>UDH:TvAR/9534</searchword></searchwords><attachments><attachment><name>TvAR2011_09_07_5658.pdf</name><extention>pdf</extention><url>https://denhollander.info/download/8315/ci</url></attachment></attachments><inleiding>Verpachters vorderen primair een verklaring voor recht dat de pachtovereenkomst is beëindigd per 1 november 2008, omdat pachter zich niet binnen de in art. 7:369 lid 1 BW be­doelde termijn heeft verzet tegen de opzegging zoals volgens hen vervat in een exploot van 19 oktober 2007. Subsidi­air vorderen verpachters beëindiging van de pachtovereen­komst op grond van art. 7:369 lid 2 en 7:230 BW en meer subsidiair vorderen zij ontbinding op grond van art. 7:367 BW aangezien pachter het gepachte niet bedrijfsmatig zou exploiteren. Het hof is met de pachtkamer in eerste aanleg van oordeel dat de primaire en subsidiaire vordering moeten worden afgewezen, omdat niet kan worden gezegd dat pach­ter de in het exploot vervatte verklaring redelijkerwijs dien­de op te vatten als een opzegging als bedoeld in art. 7:367 BW. De meer subsidiaire vordering wijst het hof gedeelte­lijk toe; de pachtovereenkomst wordt gedeeltelijk ontbonden (voor wat betreft een klein deel van het gepachte dat door de pachter niet bedrijfsmatig wordt geëxploiteerd).&#13;
</inleiding><content>Tussenarrest 12 april 2011&#13;
1 Het geding in eerste aanleg&#13;
Voor het geding in eerste aanleg verwijst het hof naar de in­houd van de vonnissen van 15 juli 2009 en 25 november 2009, die de pachtkamer van de rechtbank Breda, sector kanton, locatie Breda, tussen appellanten (hierna ook te noe­men: de erven Van Steen) als eisers en geïntimeerde (hierna ook te noemen: C.W.H. van Steen) als gedaagde heeft gewe­zen. Van het vonnis van 25 november 2009 is een fotokopie aan dit arrest gehecht.&#13;
2 Het geding in hoger beroep&#13;
2.1 Het verloop van de procedure blijkt uit:&#13;
––de dagvaarding in hoger beroep van 24 december 2009;&#13;
––de memorie van grieven;&#13;
––de memorie van antwoord.&#13;
2.2 Partijen hebben de stukken voor het wijzen van arrest aan het hof overgelegd en het hof heeft arrest bepaald.&#13;
3 De vaststaande feiten&#13;
3.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&#13;
3.2 Bij schriftelijke pachtovereenkomst van 9 januari 1995 heeft de vader van partijen aan C.W.H. van Steen verpacht de percelen tuingrond met tuinbouwschuur, plaatselijk be­kend als Klein Wolfslaar 19, destijds kadastraal bekend ge­meente Nieuw Ginneken, thans gemeente Breda, sectie C, nummers 1522 (gedeeltelijk) en 1523, ter grootte van in to­taal 1.14.10 ha.&#13;
3.3 Art. 14 van de pachtovereenkomst bepaalde, geheel overeenkomstig art. 36 Pachtwet (oud):&#13;
“1. Deze overeenkomst wordt telkens van rechtswege met zes jaren verlengd.&#13;
2. Verlenging vindt niet van rechtswege plaats, wanneer een van de partijen niet eerder dan drie jaren doch uiterlijk één jaar of in bijzondere gevallen uiterlijk zes maanden vóór het einde van de lopende pachtovereenkomst aan de wederpartij bij deurwaardersexploot of bij aangetekende brief heeft ken­nisgegeven dat zij verlenging niet wenst.&#13;
3. De pachter kan binnen een maand na ontvangst van een kennisgeving, als bedoeld in het vorige lid, aan de pachtka­mer verzoeken de pachtovereenkomst te verlengen.”&#13;
3.4 Op 13 augustus 1998 is de vader van partijen overleden. Partijen zijn erfgenaam en C.W.H. van Steen is dus zowel pachter als (mede)verpachter.&#13;
3.5 Bij exploot van 7 augustus 2007 hebben de erven Van Steen aan C.W.H. van Steen doen aanzeggen:&#13;
“dat de erven Van Steen door deze aan hem kennis geven dat zij geen verlenging (van rechtswege) wensen van de pacht­overeenkomst d.d. 9 januari 1995, welke aan dit exploot wordt gehecht (productie 1). De overeenkomst is in eerste instantie gesloten tussen de heer Cornelis van Steen als ver­pachter en de heer Cornelis Waltherus Hendrikus van Steen als pachter. De erven Van Steen zijn tezamen met de heer Cornelis Waltherus Hendrikus van Steen erfgenamen in de nalatenschap van wijlen de heer Cornelis van Steen – over­leden te Bavel op 13 augustus 1998 – en zijn dientengevol­ge diens rechtsopvolgers onder algemene titel. De overeen­komst eindigde blijkens art. 2 op 1 november 2002, doch is alsdan ex art. 14.1 van rechtswege met zes jaren verlengd tot 1 november 2008. De erven Van Steen wensen thans geen verlenging (van rechtswege) en geven de heer Cornelis Wal­therus Hendrikus van Steen door deze ex art. 14.2 kennis dat zij de verlenging niet wensen.”&#13;
3.6 Bij exploot van 13 augustus 2007 hebben de erven Van Steen aan C.W.H. van Steen doen aanzeggen:&#13;
“dat de erven Van Steen hem bij deurwaardersexploot van 7 augustus 2007 hebben aangezegd dat zij geen verlenging (van rechtswege) wensen van de aan het exploot gehechte pachtovereenkomst (productie 1). De erven Van Steen zeg­gen de heer Cornelis Waltherus Hendrikus van Steen door deze volledigheidshalve nog aan dat de reden dat zij geen verlenging wensen is dat hij in april 2007 – voor het einde van de lopende pachttermijn derhalve – 65 jaar is geworden. De erven Van Steen maken om die reden en met inachtne­ming van de artikelen&#13;
36 e.v. Pachtwet deswege bezwaar tegen verlenging.&#13;
MITSDIEN&#13;
de erven Van Steen de heer Cornelis Waltherus Hendrikus van Steen door deze ex art. 14.2 van de overeenkomst ken­nis geven dat zij geen verlenging van de overeenkomst wen­sen, daar de heer Cornelis Waltherus Hendrikus van Steen &#13;
voor het einde van de lopende pachttermijn, te weten in april 2007, de leeftijd van vijfenzestig jaren heeft bereikt.”&#13;
3.7 Bij exploot van 19 oktober 2007 hebben de erven Van Steen aan C.W.H. van Steen doen aanzeggen:&#13;
“dat de erven Van Steen hem door deze berichten dat zij geen verlenging (van rechtswege) wensen van de aan het ex­ploot gehechte pachtovereenkomst (productie 1). Zij hebben hem dat ook gemeld bij exploten van 7 en 13 augustus 2007. Thans zeggen de erven Van Steen de heer Cornelis Walthe­rus Hendrikus van Steen&#13;
volledigheidshalve nog aan dat de gronden dat zij geen ver­lenging wensen mede de volgende zijn:&#13;
a. De heer Van Steen komt toerekenbaar tekort in de nako­ming van zijn verplichtingen, nu hij niet of niet tijdig de pachtpenningen betaalt.&#13;
b. De belangen van de erven Van Steen bij beëindiging van de overeenkomst zijn groter dan de belangen van de heer Van Steen bij verlenging van de overeenkomst. De heer Van Steen gebruikt de grond immers niet of nauwelijks voor landbouwdoeleinden, doch heeft de grond in gebruik als verharde oprit, heeft vogelkooien op de grond gebouwd, verbouwt viooltjes en heeft grote gedeelten braak liggen.&#13;
c. De verwachting is dat de bestemming van de grond op korte termijn zal wijzigen en er niet langer een landbouw­bestemming op de gepachte grond zal rusten. De erven Van Steen geven mede om voornoemde redenen kennis dat zij geen verlenging van de pachtovereenkomst wensen.&#13;
MITSDIEN&#13;
de erven Van Steen de heer Cornelis Waltherus Hendrikus van Steen door deze ex art. 14.2 van de overeenkomst ken­nis geven dat zij geen verlenging van de overeenkomst wen­sen.”&#13;
3.8 C.W.H. van Steen heeft zich op 5 september 2007 bij verzoekschrift tot de pachtkamer van de rechtbank Breda, sector kanton, locatie Breda, gewend, met het verzoek om de pachtovereenkomst te verlengen. Die kamer heeft bij be­schikking van 11 februari 2009 C.W.H. van Steen in zijn verlengingsverzoek niet-ontvankelijk verklaard in verband met, kort gezegd, de inwerkingtreding van het nieuwe pacht­recht per 1 september 2007 en het in dat verband toepasse­lijke overgangsrecht. Daarbij heeft bedoelde kamer het deur­waardersexploot van 19 oktober 2007 uitdrukkelijk buiten beschouwing gelaten.&#13;
4 De motivering van de beslissing in hoger beroep&#13;
4.1 In dit geding vorderen de erven Van Steen primair een verklaring voor recht dat de pachtovereenkomst is geëindigd per 1 november 2008, op de grond dat C.W.H. van Steen zich niet binnen de in het eerste lid van art. 7:369 Burger­lijk Wetboek bedoelde termijn van zes weken heeft verzet tegen de opzegging zoals volgens hen vervat in het exploot van 19 oktober 2007. Subsidiair vorderen zij de beëindi­ging van die overeenkomst conform artikelen 7:369 lid 2 en 7:370 Burgerlijk Wetboek. Meer subsidiair vorderen zij ont­binding van de overeenkomst conform art. 7:376 lid 1 Bur­gerlijk Wetboek. Bij het bestreden vonnis heeft de pachtka­mer in eerste aanleg de vorderingen afgewezen. Daartegen richten zich de grieven.&#13;
4.2 De pachtkamer in eerste aanleg heeft in het bestreden vonnis geen (finaal) oordeel gegeven over de vraag of het exploot van 19 oktober 2007 rechtsgeldig aan C.W.H. van Steen is betekend. Veronderstellenderwijs ervan uitgaande dat die betekening rechtsgeldig is, heeft zij geoordeeld dat, kort samengevat, C.W.H. van Steen dit exploot, wanneer hij het zou hebben ontvangen, redelijkerwijs niet als een opzeg­ging als bedoeld in art. 7:367 Burgerlijk Wetboek zou heb­ben behoeven op te vatten. Op die grond heeft de pachtka­mer in eerste aanleg zowel de primaire als de subsidiaire vordering afgewezen. Hiertegen richten zich de grieven II, III en IV.&#13;
4.3 In dit verband stelt het hof voorop dat opzegging als be­doeld in art. 7:367 Burgerlijk Wetboek een eenzijdige ge­richte rechtshandeling is, zodat overeenkomstig de artikelen 3:33 en 3:35 Burgerlijk Wetboek het aankomt op de vraag of C.W.H. van Steen als geadresseerde de in het exploot van 19 oktober 2007 vervatte verklaring redelijkerwijs als een zodanige opzegging diende te begrijpen. Daarbij zijn alle omstandigheden van het geval die op de betekenis van die verklaring licht kunnen werpen van belang en is ook van be­tekenis dat de tussen partijen bestaande rechtsverhouding mede door de eisen van redelijkheid en billijkheid wordt be­heerst. Anders dan de erven Van Steen in hun toelichting op grief II suggereren, geldt in het onderhavige geval, waar­in (volgens hetgeen C.W.H. van Steen in dit geding stelt) de verklaring door de geadresseerde niet is ontvangen, geen an­dere maatstaf.&#13;
4.4 Voor de vraag in welke zin C.W.H. van Steen als ge­adresseerde de in het exploot vervatte verklaring redelijker­wijs diende te begrijpen, acht het hof van wezenlijke bete­kenis dat het exploot van 19 oktober 2007 volgde op twee eerdere exploten, zoals hiervoor onder 3.5 en 3.6 weerge­geven. Naar aanleiding van die beide exploten had C.W.H. van Steen inmiddels, op 5 september 2007, overeenkomstig art. 36 Pachtwet (oud) en het (vrijwel) gelijkluidende art. 14.3 van de pachtovereenkomst bij de bevoegde pachtrech­ter om verlenging verzocht. Tegen deze achtergrond mocht van de erven Van Steen worden gevergd dat zij, ervan uit­gaande dat zij (overeenkomstig hun stellingen) met het ex­ploot van 19 oktober 2007 de pachtovereenkomst overeen­komstig het kort daarvoor (namelijk op 1 september 2007) in werking getreden art. 7:367 Burgerlijk Wetboek bedoel­den op te zeggen, die bedoeling op een zodanig duidelijke wijze onder woorden brachten, dat voor C.W.H. van Steen duidelijk moest zijn dat hij het niet kon laten bij zijn inmid­dels gedane verlengingsverzoek en dat dit derde exploot van de erven Van Steen dus om een nieuwe reactie vroeg. Deze duidelijkheid hebben de erven Van Steen niet betracht. Zij hebben integendeel dezelfde terminologie gebruikt als in de beide voorafgaande exploten (zijnde de terminologie van art. 36 Pachtwet (oud) en art. 14.2 van de pachtovereen­komst) en hebben in hun conclusie van het exploot zelfs met zoveel woorden verwezen naar dat art. 14.2. Ook door het gebruik van het woordje “volledigheidshalve” (zie hiervoor onder 3.7) suggereerden de erven Van Steen dat de beteke­nis van hun derde exploot geheel in verlengde lag van de voorafgaande exploten. Gelet op een en ander kan niet wor­den gezegd dat C.W.H. van Steen als geadresseerde de in het exploot van 19 oktober 2007 vervatte verklaring redelijker­wijs diende op te vatten als een opzegging als bedoeld in art. 7:367 Burgerlijk Wetboek.&#13;
4.5 Uit een en ander volgt dat de grieven II, III en IV falen. Gelet daarop hebben de erven Van Steen geen belang bij be­handeling van grief I, zodat ook die grief niet tot vernieti­ging van het bestreden vonnis kan leiden. 4.6 De grieven V en VI zien op hetgeen de pachtkamer in eerste aanleg omtrent de meer subsidiaire vordering van de erven Van Steen heeft overwogen en beslist.&#13;
4.7 Mede tegen de achtergrond van de wetsgeschiedenis van art. 7:312 Burgerlijk Wetboek veronderstelt een bedrijfsma­tige exploitatie van het gepachte dat sprake is van een com­plex van economische activiteiten, gericht op winst door uit­oefening van de landbouw. Voor de vraag of daarvan sprake is, acht het hof de navolgende gezichtspunten in het bijzon­der van belang:&#13;
a. de omvang van het bedrijf en de onderlinge samenhang tussen de diverse bedrijfsactiviteiten;&#13;
b. de vraag of de voor toekomstige winstkansen noodzake­lijke investeringen plaatsvinden;&#13;
c. het redelijkerwijs te verwachten ondernemingsrendement;&#13;
d. de vraag of de gebruiker een hoofdfunctie buiten de land­bouw heeft;&#13;
een en ander in onderlinge samenhang te beschouwen en met inachtneming van de overige omstandigheden van het geval.&#13;
4.8 De verplichting van de pachter om het gepachte bedrijfs­matig te exploiteren, welke gehoudenheid onder meer blijkt uit art. 7:376 lid 1 onder a Burgerlijk Wetboek, is een duur­verbintenis. Indien een pachter in de nakoming van deze verbintenis is tekortgeschoten, kan hij zijn verplichting wel­iswaar voor de toekomst nog nakomen, maar daarmee wordt de tekortkoming in het verleden niet ongedaan gemaakt, zo­dat wat deze tekortkoming betreft nakoming niet meer mo­gelijk is. In verband met deze onmogelijkheid van nakoming is, anders dan waar de pachtkamer in eerste aanleg vanuit is gegaan, verzuim (en ingebrekestelling) niet vereist. Het hof verwijst naar de arresten van de Hoge Raad van 11 janua­ri 2002, NJ 2003, 255, inzake Schwarz/Gnjatovic, en 22 juni 2007, LJN BA4122, inzake Fisser/Tycho. In zoverre slaagt grief VI.&#13;
4.9 Volgens hetgeen de stellingen van de erven Van Steen onder meer inhouden, heeft C.W.H. van Steen het gepach­te niet of nauwelijks (meer) voor landbouwdoeleinden in ge­bruik. Hij zou de grond deels gebruiken als verharde oprit, vogelkooien op het gepachte hebben gebouwd, eveneens op het gepachte viooltjes verbouwen en grote stukken van het gepachte braak laten liggen. Ook zou C.W.H. van Steen een hoofdfunctie buiten de landbouw hebben, namelijk als ex­ploitant van een groentewinkel. C.W.H. van Steen heeft een en ander betwist. De erven Van Steen dragen in dit verband de bewijslast, maar van C.W.H. van Steen kan wel wor­den gevergd dat hij voldoende gegevens omtrent zijn bedrijf overlegt.&#13;
4.10 Om te kunnen beoordelen of sprake is van een bedrijfs­matige landbouwkundige exploitatie van het gepachte, acht het hof het noodzakelijk om het bedrijf van C.W.H. van Steen te bezichtigen en de gesteldheid ter plaatse op te ne­men. In overeenstemming met het in art. 1019r Wetboek van Burgerlijke Rechtsvordering bepaalde, zal deze descente op zeer korte termijn plaatsvinden en zonder dat partijen voor­af gelegenheid hebben gehad om verhinderdata op te geven. Afgezien van een geval van overmacht, zal het hof in ver­band met verhinderingen ook geen uitstel verlenen.&#13;
4.11 Het hof zal tevens een comparitie van partijen bepalen, strekkende tot het inwinnen van inlichtingen en het beproe­ven van een minnelijke regeling. Het hof zal aan C.W.H. van Steen opdragen om bij gelegenheid van de compari­tie van partijen aan het hof en de wederpartij kopieën van de meitellinggevens van de afgelopen drie jaren over te leg­gen (voor zover beschikbaar) en daarnaast de meest recente boekhoudrapporten van drie opvolgende jaren.&#13;
4.12 Het hof wijst partijen ten slotte nog op het volgende. C.W.H. van Steen heeft onder meer bij memorie van ant­woord onder 53 aangevoerd dat hij het gepachte exploiteert op de wijze zoals bij het aangaan van de pachtovereenkomst zijn vader en hem voor ogen stond. Indien het hof tot de conclusie zou komen dat geen sprake is van bedrijfsmatige landbouw, maar tegelijkertijd juist is dat het gebruik van het (oorspronkelijk) gepachte in overeenstemming is met het­geen de partijen bij de (oorspronkelijke) pachtovereenkomst beoogden, heeft dat consequenties voor de kwalificatie van de overeenkomst naar huidig recht en voor de bevoegdheid van de pachtrechter. Het hof verwijst naar zijn arrest van 15 februari 2011, LJN BP6580. Bij gelegenheid van de compa­ritie van partijen zullen partijen zich mede op dit punt nader over de zaak kunnen uitlaten.&#13;
4.13 Iedere verdere beslissing zal worden aangehouden.&#13;
5 De beslissing&#13;
Het hof, recht doende in hoger beroep:&#13;
bepaalt dat het lid van het hof mr. W.L. Valk, die hierbij tot raadsheer-commissaris wordt benoemd, in aanwezigheid van de deskundige leden ing. L.L.M. de Lorijn en ir. H.K.C. Roelofsen, op vrijdag 15 april 2011 vanaf 10.30 uur het be­drijf van C.W.H. van Steen (op het adres Kleine Wolfslaar 19 te Bavel) zal bezichtigen en de plaatselijke gesteldheid zal opnemen, vergezeld van de griffier;&#13;
bepaalt dat partijen in persoon, aansluitend aan bedoelde be­zichtiging en plaatsopneming, tezamen met hun advocaten zullen verschijnen voor voornoemde raadsheer-commissaris en deskundige leden, zulks tot het geven van inlichtingen en opdat kan worden onderzocht of partijen het op een of meer punten met elkaar eens kunnen worden;&#13;
bepaalt dat de advocaten van partijen tijdig met elkaar in overleg zullen treden over een neutrale plaats alwaar de comparitie van partijen kan plaatsvinden;&#13;
draagt aan C.W.H. van Steen op om bij gelegenheid van de comparitie van partijen aan het hof en de wederpartij kopie­ën van de meitellinggevens van de afgelopen drie jaren over te leggen (voor zover beschikbaar) en daarnaast de meest re­cente boekhoudrapporten van drie opvolgende jaren;&#13;
houdt iedere verdere beslissing aan.&#13;
Eindarrest 19 juli 2011&#13;
1 Het verloop van het geding&#13;
1.1 Voor het verloop van het geding tot aan het arrest van 12 april 2011 (hierna: het tussenarrest), verwijst het hof naar dat arrest.&#13;
1.2 Ingevolge het tussenarrest heeft een plaatsopneming plaatsgevonden, waarvan procesverbaal is opgemaakt.&#13;
1.3 Eveneens ingevolge het tussenarrest heeft het hof met partijen gecompareerd, waarvan proces-verbaal is opge­maakt. Bij gelegenheid van de comparitie van partijen heb­ben partijen andermaal arrest gevraagd.&#13;
2 Voortgezette motivering van de beslissing in hoger beroep&#13;
2.1 Naar aanleiding van ’s hofs bevindingen bij gelegenheid van de plaatsopneming en naar aanleiding van het verhan­delde bij gelegenheid van de comparitie van partijen zal hof thans nader beslissen op de grieven V en VI en de meer sub­sidiaire vordering van de erven Van Steen. &#13;
2.2 Uit hetgeen het hof bij gelegenheid van de plaatsopne­ming heeft waargenomen, volgt dat C.W.H. van Steen op het gepachte een volwaardig tuinbouwbedrijf uitoefent. Het hof heeft ter plaatse de voor de uitoefening van dat bedrijf beno­digde materialen en machines waargenomen, waaronder tun­nelkassen en een beregeningsinstallatie. Het gepachte ver­keert in een behoorlijke staat van onderhoud. Voor zover het gepachte ten tijde van de plaatsopneming braak lag, wordt dit verklaard door het stadium van het teeltseizoen waarin die opneming plaatsvond.&#13;
2.3 C.W.H. van Steen heeft geen meitellinggevens overge­legd omdat die er niet zouden zijn en heeft geweigerd om jaarstukken van zijn onderneming in het geding te brengen. In verband met de afwezigheid van jaarstukken laat zich niet met enige nauwkeurigheid vaststellen hoe groot de omzet van het bedrijf van C.W.H. van Steen is en welk rendement hij feitelijk binnen zijn onderneming behaalt. Voor verder­gaande gevolgtrekkingen ten nadele van C.W.H. van Steen ziet het hof geen aanleiding. Met name ziet het hof geen aanleiding om in verband met het ontbreken van jaarstuk­ken ervan uit te gaan dat C.W.H. van Steen tóch – niette­genstaande hetgeen bij gelegenheid van de plaatsopneming duidelijk zichtbaar was – geen volwaardig tuinbouwbedrijf zou hebben. Gelet op de aard van de teelten, de omvang van het bedrijf en de mogelijkheden van C.W.H. van Steen om de producten van zijn tuinbouwbedrijf via zijn groentewin­kel rechtstreeks bij de consument af te zetten, is ook zonder jaarstukken duidelijk dat zowel de omzet als het rendement van het tuinbouwbedrijf van C.W.H. van Steen aanzienlijk is. Opnieuw in verband met de aard van de teelten en de om­vang van het bedrijf is eveneens zonder jaarstukken duide­lijk dat C.W.H. van Steen voor het werk in de groentewinkel slechts beperkt beschikbaar is en dat zijn tuinbouwbedrijf het overgrote deel van zijn werktijd opeist.&#13;
2.4 Uit het voorgaande volgt dat C.W.H. van Steen het ge­pachte ten behoeve van bedrijfsmatige landbouw gebruikt. Dat geldt echter niet voor het gehele gepachte. Een klein ge­deelte van het gepachte, ter grootte van circa 0.04.40 ha, dient in feite tot achtertuin van de (niet tot het gepachte be­horende) woning van C.W.H. van Steen. Tot die achtertuin behoren ook volières en kooien voor het houden van siervo­gels. Bij gelegenheid van de comparitie van partijen heeft C.W.H. van Steen zich erop beroepen dat hij voor het hou­den van de vogels een milieuvergunning heeft, dat de resul­taten van het houden van de vogels in de jaarstukken van zijn onderneming worden verwerkt en dat zijn landbouw­bedrijf in zoverre een pluimveehouderijbedrijf is. Dit be­toog gaat niet op, in de eerste plaats omdat het gepachte aan C.W.H. van Steen als “tuingrond met tuinbouwschuur” ter beschikking is gesteld (tussenarrest onder 3.2) en in de tweede plaats omdat reeds in verband met de weigering van C.W.H. van Steen om zijn jaarstukken over te leggen, niet als vaststaand kan worden aangenomen dat sprake is van be­drijfsmatige pluimveehouderij.&#13;
2.5 Uit de tweede volzin, aanhef en onder a, van art. 7:376 lid 1 Burgerlijk Wetboek in verband met de wetsgeschie­denis van die bepaling volgt dat niet-bedrijfsmatig gebruik van het gepachte een tekortkoming oplevert en dat in zo’n geval, althans in beginsel, ontbinding van de pachtover­eenkomst aangewezen is. Gehele ontbinding van de pacht­overeenkomst wordt door de tekortkoming niet gerechtvaar­digd, omdat C.W.H. van Steen het gepachte immers voor het overgrote deel wel bedrijfsmatig gebruikt, met het gepachte een aanzienlijke omzet en winst genereert en bovendien de rechtsvoorganger van de erven Van Steen nooit tegen het be­doelde gebruik heeft geprotesteerd. Gedeeltelijk ontbinding is wel gerechtvaardigd, namelijk wat betreft het hiervoor be­doelde gedeelte ter grootte van circa 0.04.40 ha. Deze ge­deeltelijke ontbinding valt te beschouwen als het minde­re dat in de (verderstrekkende) vordering van de erven Van Steen besloten ligt. C.W.H. van Steen heeft dat ook zo kun­nen en moeten begrijpen, omdat de erven Van Steen hun be­zwaren tegen zijn bedrijfsvoering hebben toegespitst op on­der meer op de aanwezigheid van de vogelkooien.&#13;
2.6 Het hof ziet geen aanleiding tot ontbinding wat betreft de oprit op het gepachte en evenmin wat betreft de voliè­re naast die oprit. Voor de oprit geldt dat die voor de ontslui­ting van het gepachte noodzakelijk is en aldus de bedrijfs­matige landbouw dient. Voor de volière naast de oprit geldt dat die vrijwel geheel op eigendomsgrond staat. Het gedeel­te dat wel op het gepachte staat, is zo gering van omvang dat de tekortkoming de ontbinding in zoverre niet rechtvaardigt.&#13;
2.7 De slotsom is dat de grieven deels doel treffen, dat het bestreden vonnis in zoverre niet in stand kan blijven en dat de meer subsidiaire vordering van de erven Van Steen ge­deeltelijk toewijsbaar is. Het meer of anders gevorderde zal worden afgewezen en het bestreden vonnis zal voor het ove­rige worden bekrachtigd. In verband met de omstandigheid dat partijen familie van elkaar zijn, zal het hof de kosten van het hoger beroep compenseren.&#13;
2.8 Met betrekking tot de consequenties van dit arrest voor de pachtprijs, overweegt het hof ten slotte nog als volgt. De verkleining van het gepachte levert een wijziging van om­standigheden op in de zin van art. 7:333 Burgerlijk Wet­boek, die voor de grondkamer aanleiding zal zijn tot herzie­ning van de pachtprijs indien door partijen daarom wordt verzocht. Uiteraard kunnen partijen de gevolgen voor de pachtprijs ook zelf regelen in de vorm van een pachtwijzi­gingsovereenkomst. In beide gevallen ligt het voor de hand dat de pachtprijs in evenredigheid met de verkleining van het gepachte wordt verminderd.&#13;
3 De beslissing&#13;
Het hof, recht doende in hoger beroep:&#13;
vernietigt het vonnis van de pachtkamer van de rechtbank Breda, sector kanton, locatie Breda, van 25 november 2009 voor zover daarbij de meer subsidiaire vordering geheel is afgewezen en doet in zoverre opnieuw recht;&#13;
ontbindt de tussen partijen bestaande pachtovereenkomst wat betreft het gedeelte van het gepachte dat thans dient als achtertuin van C.W.H. van Steen en/of als ondergrond voor volières en vogelkooien ter grootte van circa 0.04.40 ha, volgens de aangehechte tekening en verklaart dit arrest in zoverre uitvoerbaar bij voorraad;&#13;
wijst af het meer of anders gevorderde;&#13;
bekrachtigt genoemd vonnis voor het overige;&#13;
compenseert de kosten van het hoger beroep aldus dat ieder van partijen de eigen kosten draagt.&#13;
Noot&#13;
In het tussenarrest stond de overgang van Pachtwet naar Ti­tel 7.5 BW centraal. Het arrest is op dit punt erg feitelijk van aard, terwijl de eraan ten grondslag liggende casus zich niet meer zal kunnen voordoen. Desondanks is het de moeite waard om er een paar woorden aan te wijden.&#13;
Kort vóór het inwerkingtreden van het nieuwe pachtrecht gaven verpachters pachter kennis van het feit dat zij na af­loop van de duur - per 1 november 2008 - geen verdere ver­lenging van de pachtovereenkomst meer wensten. Bij ex­ploot van 13 augustus 2007 vulden zij hun aanvankelijke opzegging aan met de grond dat pachter bij het einde van de pacht de 65-jarige leeftijd had bereikt. Gelet op het bepaalde in art. 36 lid 3 Pachtwet richtte pachter zich vervolgens op 5 september 2007 met een verlengingsverzoek tot de pacht­kamer.&#13;
Per 1 september 2007 was de Pachtwet echter vervangen door Titel 7.5. Het nieuwe pachtrecht kende geen moge­lijkheid voor de pachter om een verlengingsverzoek bij de pachtkamer in te dienen. In plaats daarvan diende een pach­ter zich, teneinde aan de beëindiging van zijn overeenkomst te ontkomen, binnen zes weken bij zijn verpachter tegen een opzegging te ‘verzetten’ (art. 7:369 lid 2 BW). Het nieuwe pachtrecht had onmiddellijke werking, in verband waarmee de pachtkamer pachter in zijn verzoek niet-ontvankelijk ver­klaarde.&#13;
Intussen waren verpachters er kennelijk van op de hoog­te geraakt dat Titel 7.5 van toepassing was geworden, en dat de 65-jarige leeftijd van een pachter onder het nieuwe recht geen opzeggingsgrond meer opleverde. Dit bracht hen er­toe om op 19 oktober 2007 een derde exploot aan pachter te laten uitbrengen, waarmee zij een aantal aan art. 7:370 BW ontleende gronden aan hun eerdere opzegging toevoegden. Vervolgens namen zij het standpunt in dat de pachtovereen­komst per 1 november 2008 was geëindigd, aangezien pach­ter zich niet binnen zes weken tegen dat exploot had verzet. In verband hiermee vorderden zij in een door hen aanhangig gemaakte procedure onder meer een verklaring voor recht.&#13;
Het Pachthof oordeelde begrijpelijkerwijze dat de opeensta­peling van exploten zo onduidelijk was, dat niet kon worden gezegd dat pachter het laatste exploot redelijkerwijs diende op te vatten als een opzegging in de zin van art. 7:367 BW.&#13;
De zaak was daarmee niet van de baan. Verpachters vor­derden immers tevens ontbinding van de pachtovereen­komst, aangezien pachter het gepachte niet bedrijfsma­tig zou exploiteren (art. 376 lid 1 onder a jo art. 312 BW). Het Pachthof herhaalde de in dit kader relevant geachte ge­zichtspunten (zie Pachthof 12 mei 2009, Agr.r. 2009, 5535 (Boetzelaer/Weenink)). Pachter werd bij het tussenarrest in de gelegenheid gesteld om meitellingen en jaarrekeningen in het geding te brengen, terwijl tevens een descente werd ge­last.&#13;
Voor de toekomst is van belang dat het hof in rechtsover­weging 4.8 heeft overwogen, dat de plicht tot bedrijfsmati­ge exploitatie een duurverbintenis is, en een tekortkoming terzake in het verleden niet meer ongedaan kan worden ge­maakt. Dit impliceert dat de gevolgen van de tekortkoming kunnen worden ingeroepen zonder dat de pachter in gebreke hoeft te zijn gesteld (waarbij hem een redelijke termijn voor nakoming is geboden); het is niet nodig dat sprake is van ‘verzuim’ in de zin van art. 6:81 e.v. BW.&#13;
De descente werd met gebruikmaking van art. 1019r Rv op zeer korte termijn gelast, zonder dat partijen verhinderdata konden opgeven. Dit roept herinneringen op aan het onder­zoek naar de toestand van het gepachte van art. 55 lid 3 e.v. Pachtwet (welke bepalingen overigens slechts konden wor­den toegepast indien de verpachter klachten had over het door pachter uigevoerde onderhoud).&#13;
Iets meer dan drie maanden na het tussenarrest werd al eind­arrest gewezen. Pachter bleek te hebben geweigerd jaarstuk­ken over te leggen. Aan het eindarrest is vooral opmerke­lijk welke consequenties het hof (niet) aan dit feit verbond. Het aan de wederpartij moeten tonen van jaarstukken ligt tussen pachters en verpachters gevoelig. Desondanks pleegt het Pachthof na een opzegging consequent jaarstukken op te vragen, teneinde de zaak goed te kunnen beoordelen.&#13;
In dit geval (waarin nog slechts de ontbinding aan de orde was, en niet de opzegging) was het in het geding bren­gen van jaarstukken van belang, omdat verpachters zich op het standpunt hadden gesteld dat pachter het gepachte niet of nauwelijks (meer) voor landbouwdoeleinden gebruikte, maar grote stukken braak liet liggen. Een gedeelte werd ge­bruikt als verharde oprit; op andere delen waren vogelkooi­en gebouwd en werden viooltjes geteeld. Pachter zou zijn hoofdfunctie buiten de landbouw hebben, namelijk als ex­ploitant van een groentewinkel.&#13;
Het Pachthof was mild; gelet op de afwezigheid van de stuk­ken liet zich niet met enige nauwkeurigheid vaststellen hoe groot de omzet van het bedrijf van pachter was. Voorts werd de stelling van pachter gepasseerd dat hij tevens bedrijfs­matig de pluimveehouderij bedreef. Voor het overige had de weigering geen gevolgen.&#13;
De milde houding werd kennelijk door de feiten gerecht­vaardigd. Tijdens de descente was het hof immers gebleken dat pachter een volwaardig tuinbouwbedrijf exploiteerde, en dat omzet en rendement aanzienlijk waren.&#13;
Op dit punt is wel voorzichtigheid geboden. In eerder be­doeld arrest van 12 mei 2009 werd terecht als relevant ge­zichtspunt onderscheiden het redelijkerwijs te verwach­ten ondernemersrendement. Uit de boeken kan wel eens een aanmerkelijk lager rendement blijken dan het uiterlijk van een pachtobject doet vermoeden. Ook objecten die hobby­matig worden gebruikt, kunnen er keurig bij liggen; ook hobbyisten kunnen zich van degelijke werktuigen en instal­laties hebben voorzien. In verband hiermee kan er niet te ge­makkelijk genoegen mee worden genomen dat een pachter, waarvan wordt gezegd dat hij niet bedrijfsmatig exploiteert, weigert inzage in zijn jaarstukken te verschaffen.&#13;
Ten slotte verdient nog aandacht dat het Pachthof de pacht­overeenkomst gedeeltelijk wél ontbond. Het was immers gebleken dat pachter ongeveer 400 m2 van de gepach­te grond gebruikte als achtertuin bij zijn woning, terwijl die woning niet tot het gepachte behoorde. Het hof motiveer­de zijn beslissing met het argument dat de gedeeltelijke ont­binding valt te beschouwen als het mindere ten opzichte van de (meer subsidiaire) vordering van verpachters tot algehe­le ontbinding. Dat gedeeltelijk kan worden ontbonden, blijkt niet uit de tekst van 7:376 BW. In art. 7:374 BW, dat gedeel­telijke beëindiging mogelijk maakt na opzegging, zou een à-contrario argument tegen de mogelijkheid van gedeeltelijke ontbinding kunnen worden gelezen. We moeten echter ver­der kijken: de mogelijkheid vloeit met zoveel woorden voort uit de algemene ontbindingsbepaling van art. 6:265 BW.&#13;
Het is overigens de vraag of verpachters met de gedeelte­lijke ontbinding erg gelukkig zijn. In het algemeen zal een verpachter weinig kunnen uitrichten met een kennelijk bij de woning van een ander gelegen stukje grond van 400 m2 dat – zonder dat hij dat als zodanig heeft gewenst – pachtvrij is geworden.&#13;
G.M.F. Snijders &#13;
&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.F.J.N. van Osch en M.G.W.M. Stienissen</auteurs><published>2011-09-01 00:00:00</published><modified>2011-09-01 00:00:00</modified><editiondate>2011-09-01</editiondate><htmlpath>https://denhollander.info/artikel/9534</htmlpath></article>
</articles></edition>
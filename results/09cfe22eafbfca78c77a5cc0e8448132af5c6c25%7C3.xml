<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2004</searchword><id>3717</id><udhid>UDH:TvAR/3717</udhid><titel>Wetgeving en Literatuur</titel><searchwords><searchword>TvAR 12/2004</searchword><searchword>UDH:TvAR/3717</searchword></searchwords><attachments><attachment><name>2004_nr 12_Wetgeving.pdf</name><extention>pdf</extention><url>https://denhollander.info/download/3713/ci</url></attachment></attachments><inleiding>Agrarisch milieubeleid&#13;
&#13;
VROM-vergunning&#13;
In een brief aan de Tweede Kamer van 17 oktober&#13;
2003 over de herijking van de VROMregelgeving&#13;
(29 200 XI, nr. 7) is het idee om te&#13;
komen tot een ‘VROM-vergunning’ gelanceerd.&#13;
In die brief is aangegeven dat het ideaal&#13;
zou zijn voor een burger of een bedrijf als op&#13;
een verzoek om toestemming voor een activiteit&#13;
één beslissing zou volgen na het doorlopen&#13;
van één procedure voor de aanvraag/&#13;
melding, besluitvorming, inspraak en bezwaar&#13;
en beroep. Hierbij zou er sprake moeten zijn&#13;
van één bestuurlijk en één ambtelijk aanspreekpunt&#13;
en één toezichthouder. De VROMvergunning&#13;
maakt onderdeel uit van een pakket&#13;
van maatregelen dat ertoe strekt de administratieve&#13;
lasten van het bedrijfsleven substantieel&#13;
te verminderen en het stelsel van regels&#13;
meer rondom de burger, het bedrijf en hun&#13;
maatschappelijke activiteiten op te bouwen.&#13;
In een brief van 23 september 2004 (TK 2004-&#13;
2005, 29 383, nr. 18) geeft de minister nadere&#13;
informatie over de vormgeving van de VROMvergunning.&#13;
Geschetst wordt op welke wijze&#13;
een dergelijke vergunning gerealiseerd zou kunnen&#13;
worden. De brief omvat, naast een korte&#13;
beschrijving van de probleemschets, oplossingsrichtingen&#13;
en het doel van de VROMvergunning:&#13;
een overzicht van de diverse&#13;
mogelijke vormen van deze vergunning; twee&#13;
belangrijke onderwerpen die verband houden&#13;
met de keuze van een bepaald model, namelijk&#13;
de reikwijdte van de vergunning en het bevoegd&#13;
gezag voor het verlenen van deze vergunning;&#13;
een tweetal zaken die van belang zijn voor het&#13;
welslagen van de VROM-vergunning, namelijk&#13;
het gebruik maken van ICT en het uitvoeren&#13;
van pilots; en tot slot, de planning van het&#13;
project.&#13;
&#13;
Wijziging Wm (milieu-effectrapportage plannen)&#13;
Bij de Tweede Kamer is aanhangig gemaakt&#13;
een wetsvoorstel tot wijziging van de Wet&#13;
milieubeheer (TK 2004-2005, 29 811, nrs. 1-4,&#13;
28 september 2004). Het wetsvoorstel strekt&#13;
tot implementatie van richtlijn nr. 2001/42/&#13;
EG betreffende de beoordeling van de gevolgen&#13;
voor het milieu van bepaalde plannen en&#13;
programma’s. De beoordeling betreft een&#13;
milieueffectrapportage (m.e.r.) voor plannen&#13;
in aanvulling op de bestaande verplichting tot&#13;
het maken van een milieueffectrapport (MER)&#13;
voor besluiten. De huidige m.e.r., die is&#13;
gericht op besluiten, vindt volgens de opstellers&#13;
van de richtlijn vaak in een te laat stadium&#13;
plaats en de wezenlijke beslissingen zijn dan&#13;
al genomen op een hoger niveau, namelijk dat&#13;
van een plan. Om dit probleem te ondervangen,&#13;
legt de richtlijn de verplichting op om&#13;
ook plannen voortaan te voorzien van een&#13;
MER. De richtlijn laat zich samenvatten in&#13;
een drietal kernverplichtingen: 1. Plannen die&#13;
het kader vormen voor een toekomstig besluit&#13;
over een m.e.r.-plichtige activiteit of waarvoor&#13;
tevens een passende beoordeling moet worden&#13;
gemaakt op grond van de Habitatrichtlijn&#13;
mogen niet worden vastgesteld zonder dat&#13;
voor die plannen een MER is gemaakt. 2. De&#13;
procedure van totstandkoming van het plan,&#13;
met inbegrip van het MER, moet voorzien in&#13;
een bepaalde mate van inspraak voor betrokken&#13;
burgers en overheden, waaronder eventueel&#13;
andere landen. 3. De richtlijn regelt ten&#13;
slotte de inhoud van het MER. Van deze verplichtingen&#13;
afgeleide verplichtingen zijn een&#13;
motiveringsverplichting voor de planopsteller&#13;
over de wijze waarop hij is omgegaan met de&#13;
informatie uit het gemaakte milieurapport en&#13;
uit de inspraak en een monitoringsverplichting.&#13;
De richtlijnverplichtingen zullen worden&#13;
ingepast in de bestaande systematiek van&#13;
hoofdstuk 7 van de Wet milieubeheer. Verder&#13;
verschenen: TK 2004-2005, 29 811, nr. 5 (nota&#13;
van verbetering, 19 oktober 2004).&#13;
&#13;
Herijkingsoperatie VROM-regelgeving&#13;
In een tweetal brieven aan de Tweede Kamer&#13;
van 25 oktober 2004 gaat de minister van&#13;
VROM in op de voortgang in de vermindering&#13;
van de administratieve lasten die voortvloeien&#13;
uit de VROM-regelgeving (TK 2004-&#13;
2005, 29 383, nrs. 19-20). Een van de brieven&#13;
gaat vergezeld van een tijdschema van de herijkingsoperatie.&#13;
Wat betreft landbouw wordt&#13;
genoemd dat de bestaande amvb’s op het&#13;
gebied van de landbouw gefaseerd zullen&#13;
worden samengevoegd tot één nieuw Besluit&#13;
landbouw milieubeheer, waarbij verschillende&#13;
thans nog vergunningplichtige inrichtingen&#13;
onder de werkingssfeer van het nieuwe besluit&#13;
zullen worden gebracht. In de eerste fase zullen&#13;
het Besluit melkveehouderijen milieubeheer&#13;
en het Besluit akkerbouwbedrijven&#13;
milieubeheer worden samengevoegd en zullen&#13;
ook gemechaniseerde loonbedrijven en inrichtingen&#13;
voor opslag van vaste mest onder het&#13;
nieuwe besluit komen te vallen (beoogde&#13;
inwerkingtreding: tweede helft 2005). In de&#13;
tweede fase (2006-2007) wordt het Besluit&#13;
landbouw milieubeheer uitgebreid met regels&#13;
voor mestbassins ter vervanging van het&#13;
Besluit mestbassins milieubeheer. In de derde&#13;
fase (na 2007) worden de kleinere intensieve&#13;
veehouderijen onder de werkingssfeer van het&#13;
nieuwe besluit gebracht en wordt het Besluit&#13;
ammoniakemissie huisvesting veehouderij in&#13;
dat besluit geïntegreerd. Nieuw in het meerjarenprogramma&#13;
is voorts, naast de beoogde&#13;
wijziging van de Wet stankemissie veehouderijen&#13;
in landbouwontwikkelings- en verwevingsgebieden,&#13;
de opstelling van een landsdekkende&#13;
stankwet; adviesaanvraag bij de&#13;
Raad van state wordt beoogd in de eerste helft&#13;
van 2005.&#13;
&#13;
Besluit beginselen geïntegreerde&#13;
gewasbescherming&#13;
Met ingang van 1 januari 2005 worden, mede&#13;
ter implementatie van Europese regels en met&#13;
als doel te komen tot een duurzame gewasbescherming,&#13;
de thans algemeen gangbare beginselen&#13;
van geïntegreerde gewasbescherming als&#13;
voorwaarde voor het gebruik van gewasbeschermingsmiddelen&#13;
aan telers gesteld. Hiertoe&#13;
is het Besluit beginselen geïntegreerde&#13;
gewasbescherming vastgesteld (Stb. 2004, nr.&#13;
485). Geïntegreerde gewasbescherming gaat&#13;
uit van een zodanig teeltmanagement dat de&#13;
milieubelasting als gevolg van het gebruik van&#13;
chemische gewasbeschermingsmiddelen wordt&#13;
beperkt door dat gebruik zoveel mogelijk te&#13;
voorkomen dan wel te verminderen. In het&#13;
nieuwe Besluit beginselen geïntegreerde gewasbescherming&#13;
worden een gewasbeschermingsplan&#13;
en een -logboek voorgeschreven. Bij&#13;
ministeriële regeling zullen voorschriften met&#13;
betrekking tot goede gewasbeschermingspraktijken&#13;
en geïntegreerde bestrijding worden&#13;
vastgesteld. De teler geeft in het gewasbeschermingsplan&#13;
aan hoe hij deze voorschriften zal&#13;
gaan toepassen. Afwijkingen ten opzichte van&#13;
het gewasbeschermingsplan dient hij te verantwoorden&#13;
in een gewasbeschermingslogboek.&#13;
&#13;
Boeken: Handhaving van het Omgevingsrecht&#13;
De handhaving van het omgevingsrecht stond&#13;
centraal tijdens een studiedag van het Centrum&#13;
voor Milieurecht op 9 december 2003. De&#13;
bundel Handhaving van het omgevingsrecht&#13;
bevat de bijdragen van sprekers en referenten&#13;
over verschillende juridische aspecten van&#13;
handhaving, alsmede het verslag van de discussie.&#13;
Het biedt een overzicht van actuele discussies&#13;
over de handhaving van het omgevingsrecht&#13;
vanuit nationaal- en Europeesrechtelijk&#13;
perspectief. Vanuit het nationale recht wordt&#13;
onder meer ingegaan op het verschillend&#13;
gebruik van het strafrecht in het ruimtelijke&#13;
ordeningsrecht en het milieurecht (Struiksma),&#13;
de toepasbaarheid van het milieurechtelijke&#13;
gedoogkader in het ruimtelijke ordeningsrecht&#13;
(Blomberg) en de vraag naar aansprakelijkheid&#13;
van de overheid bij niet-handhaving&#13;
(Koeman). De invloed van het Europese recht&#13;
op de handhaving van milieurecht door de lid-&#13;
staten wordt geïllustreerd aan de hand van&#13;
recente milieurechtspraak van het Hof van&#13;
Justitie (Somsen). Verder wordt bezien welke&#13;
gevolgen de voorkeur van de Europese wetgever&#13;
om het milieurecht strafrechtelijk te handhaven&#13;
heeft voor de handhaving in Nederland&#13;
(Koopmans). Tot slot is er aandacht voor de&#13;
implementatie van het Verdrag van Aarhus&#13;
door de recente voorstellen van de Europese&#13;
Commissie (Hallo).&#13;
J.M.P. Janssen (red.), Handhaving van het&#13;
omgevingsrecht, Centrum voor Milieurecht,&#13;
Universiteit van Amsterdam, Europa Law&#13;
Publishing, Groningen 2004, 99 p., ISBN&#13;
90 76871 24 8&#13;
&#13;
Parlementaria&#13;
– Evaluatie Meststoffenwet, TK 2004-2005,&#13;
28 385, nr. 43 (brief staatssecretaris over periodieke&#13;
evaluatie van het Actieprogramma&#13;
i.h.k.v. de Nitraatrichtlijn: Nederland zal&#13;
o.b.v. de evaluatie van de Meststoffenwet in&#13;
2007 beslissen of en op welke wijze een verlaging&#13;
van de toetsdiepte op zandgronden tot&#13;
de mogelijkheden behoort, 23 september 2004);&#13;
nr. 44 (verslag algemeen overleg over het&#13;
mestbeleid en de EU-nitraatrichtlijn, 19 oktober&#13;
2004)&#13;
– Gewasbeschermingsbeleid, TK 2003-2004,&#13;
27 858, nr. 49 (brief staatssecretaris over&#13;
gezondheidsrisico’s door bestrijdingsmiddelengebruik&#13;
op bollenvelden, 17 september&#13;
2004); nr. 50 (lijst van vragen en antwoorden&#13;
over de Nota Duurzame Gewasbescherming&#13;
(27 858, nr. 47), 30 september 2004); nr. 51&#13;
(brief minister over beleidsvoornemens m.b.t.&#13;
de Bestrijdingsmiddelenwet 1962 en nadere&#13;
regelgeving, de verhouding tussen Nederlandse&#13;
en Europese eisen, en de vrijstellingen op&#13;
grond van art. 16aa van de wet; e.e.a. met het&#13;
oog op het geplande overleg van 7 oktober&#13;
2004 en in aanvulling op de antwoorden op de&#13;
vragen over de Nota Duurzame Gewasbescherming,&#13;
30 september 2004)&#13;
– Handhaving milieuwetgeving, TK 2004-&#13;
2005, 22 343, nr. 96 (brief staatssecretaris over&#13;
beschikbaar maken gedoogbeschikkingen via&#13;
internet, 1 oktober 2004)&#13;
– Goedkeuring Verdrag van Aarhus betreffende&#13;
toegang tot informatie, inspraak bij&#13;
besluitvorming en toegang tot de rechter inzake&#13;
milieuaangelegenheden (28 834), Hand. EK&#13;
28 september 2004, nr. 1, p. 2 (behandeling&#13;
wetsvoorstel)&#13;
– Wijziging van de Wet milieubeheer, de Wet&#13;
openbaarheid van bestuur en enige andere&#13;
wetten (Wet uitvoering Verdrag van Aarhus)&#13;
(28 835), Hand. EK 28 september 2004, nr. 1,&#13;
p. 2 (behandeling wetsvoorstel)&#13;
– Implementatiewet EG-richtlijn handel in&#13;
broeikasgasemissierechten (29 565), Hand.&#13;
EK 28 september 2004, nr. 1, p. 2-9 (behandeling&#13;
wetsvoorstel)&#13;
– Voorstel van wet van het lid M. Vos houdende&#13;
tweede wijziging van het Voorstel van&#13;
wet van het lid M. Vos tot wijziging van de&#13;
Wet milieubeheer (duurzaam geproduceerd&#13;
hout), TK 2004-2005, 28 631, nr. 12 (brief met&#13;
mededeling van ontvangst ‘uitvoering gemotiveerde&#13;
meningen’ van de Europese Commissie,&#13;
België, Zweden, Finland en Oostenrijk,&#13;
11 oktober 2004)&#13;
– Wijziging van de Wet milieubeheer en de&#13;
Wet verontreiniging oppervlaktewateren (verduidelijking&#13;
i.v.m. de EG-richtlijn inzake&#13;
geïntegreerde preventie en bestrijding van&#13;
verontreiniging (IPPC-richtlijn); vergunning&#13;
op hoofdzaken/vergunning op maat), TK&#13;
2004-2005, 29 711, nr. 5 (verslag, 6 oktober&#13;
2004)&#13;
– Implementatiewet EG-kaderrichtlijn water,&#13;
TK 2004-2005, 28 808, nr. B (voorlopig verslag,&#13;
12 oktober 2004)&#13;
&#13;
Wet- en regelgeving&#13;
– Implementatiewet EG-richtlijn handel in&#13;
broeikasgasemissierechten, Stb. 2004, nr. 511&#13;
– Inwerkingtreding Implementatiewet EGrichtlijn&#13;
handel in broeikasgasemissierechten,&#13;
Stb. 2004, 516 (een aantal artikelen treedt in&#13;
werking m.i.v. 20 oktober 2004 resp. 1 januari&#13;
2005)&#13;
– Wet goedkeuring Verdrag van Aarhus, Stb.&#13;
2004, nr. 518&#13;
– Wet uitvoering Verdrag van Aarhus, Stb.&#13;
2004, nr. 519&#13;
– Wijziging Regeling residuen van bestrijdingsmiddelen,&#13;
Stcrt. 8 oktober 2004, nr. 194&#13;
(uitvoering richtlijnen 2004/59/EG en 2004/&#13;
61/EG)&#13;
– Ontwerp-Besluit wijziging Besluit vrijstelling&#13;
stortverbod buiten inrichtingen m.b.t.&#13;
groenafval en tarragrond alsmede intrekking&#13;
Besluit beheer land- en tuinbouwfolie, Stcrt.&#13;
12 oktober 2004, nr. 196 (onder bepaalde&#13;
voorwaarden wordt het mogelijk gemaakt dat&#13;
preirestanten, bietenloof, een aantal andere&#13;
oogstrestanten en tarragrond op het land worden&#13;
teruggebracht en dat maaisel van sloot-,&#13;
berm- of natuurbeheer op het (aanpalende)&#13;
land worden toegepast)&#13;
– Vrijstelling ten behoeve van het vervoer&#13;
over land van pesticiden door ambtenaren van&#13;
de Algemene Inspectiedienst van het Ministerie&#13;
van Landbouw, Natuur en Voedselkwaliteit,&#13;
Stcrt. 21 oktober 2004, nr. 203 (met de&#13;
vrijstelling wordt het mogelijk voor de AID&#13;
om pesticiden die zij i.h.k.v. hun functie&#13;
tegenkomen en die onverwijlde verwijdering&#13;
noodzaken, te vervoeren zonder daarmee in&#13;
strijd te zijn met de wet- en regelgeving voor&#13;
het vervoer van gevaarlijke stoffen)&#13;
– Bekendmaking zeven richtlijnen voor&#13;
22 werkzame stoffen die zijn opgenomen in&#13;
bijlage 1 van richtlijn 91/414/EEG, Stcrt. 21 oktober&#13;
2004, nr. 203 (bestrijdingsmiddelen)&#13;
– Beslissing op bezwaar inzake vrijstelling&#13;
aantal gewasbeschermingsmiddelen, Stcrt.&#13;
28 oktober 2004, nr. 208&#13;
&#13;
Jurisprudentie&#13;
– HvJ EG 29 april 2004 (Heffingsvrijstellingen&#13;
MINAS niet verenigbaar met vrije markt.),&#13;
Milieu &amp; Recht oktober 2004/nr. 8, p. 506,&#13;
nr. 76 (m.nt. J.H. Jans)&#13;
– Hof Arnhem 26 februari 2004 (Preiresten&#13;
teruggebracht op perceel waar de oogst heeft&#13;
plaatsgevonden. Preiresten geen afvalstof.),&#13;
Milieu &amp; Recht oktober 2004/nr. 8, p. 503,&#13;
nr. 74&#13;
– Hof Den Bosch 7 mei 2004 (Tomatenloof&#13;
op/in de bodem gebracht als meststof; tomatenloof&#13;
is afvalstof.), Milieu &amp; Recht oktober&#13;
2004/nr. 8, p. 504, nr. 75&#13;
– ABRvS 10 maart 2004 (Regeling Beëindiging&#13;
Veehouderijtakken. Intrekking beschikking&#13;
tot subsidieverlening wegens niet-nakoming&#13;
subsidieverplichtingen.), AB 2 oktober&#13;
2004, nr. 314 (m.nt. W. den Ouden onder&#13;
nr. 315)&#13;
– ABRvS 24 maart 2004 (Omrekeningsfactoren&#13;
in Regeling stankemissie veehouderijen in&#13;
landbouwontwikkelings- en verwevingsgebieden&#13;
niet ook elders van toepassing.), Milieu &amp;&#13;
Recht oktober 2004/nr. 8, p. 510, nr. 77 (m.nt.&#13;
D. van der Meijden)&#13;
– ABRvS 6 mei 2004 (Veranderingsvergunning&#13;
varkenshouderij. Begrip inrichting. Begrip&#13;
onderneming. Rechtsvorm. Geografische binding.&#13;
Afstand.), JM 3 september 2004/nr. 8,&#13;
nr. 89 (m.nt. J.H.F. Zigenhorn)&#13;
– Vzr. CBb 28 mei 2004 (Vrijstellingen gewasbeschermingsmiddelen.&#13;
Strijd met richtlijn.),&#13;
JM 3 september 2004/nr. 8, nr. 95 (m.nt. F.R.&#13;
van Herwijnen)&#13;
– Vzr. CBb 10 juni 2004 (Toelatingen gewasbeschermingsmiddelen.&#13;
Strijd met richtlijn.&#13;
Belanghebbende. Statutaire doelstelling.), JM&#13;
3 september 2004/nr. 8, nr. 96 (m.nt. F.R. van&#13;
Herwijnen)&#13;
– CBb 22 juli 2004 (Toelatingen gewasbeschermingsmiddelen.&#13;
Strijd met richtlijn. Prejudiciële&#13;
vragen.), JM 3 september 2004/nr. 8,&#13;
nr. 97 (m.nt. F.R. van Herwijnen)</inleiding><content/><legacyfootnotes/><footnotes><footnote/></footnotes><auteurs/><published>2004-12-01 00:00:00</published><modified>2004-12-01 00:00:00</modified><editiondate>2004-12-01</editiondate><htmlpath>https://denhollander.info/artikel/3717</htmlpath></article>
</articles></edition>
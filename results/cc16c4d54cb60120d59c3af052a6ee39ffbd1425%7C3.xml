<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1989</searchword><id>7249</id><udhid>UDH:TvAR/7249</udhid><titel>'Maria Johanna Janssen / Joseph Antonius Simons' (TvAR 1989/4239)</titel><searchwords><searchword>TvAR 5/1989</searchword><searchword>TvAR 1989/4239</searchword><searchword>UDH:TvAR/7249</searchword></searchwords><attachments><attachment><name>1989_nr 5_Rechtspraak_4239.pdf</name><extention>pdf</extention><url>https://denhollander.info/download/6832/ci</url></attachment></attachments><inleiding>Pachtwet, art. 49 en 137&#13;
Niet-naleving van het voorschrift, dat hij&#13;
het inleidend verzoekschrift aan de voorzitter&#13;
van de pachtkamer van het kantongerecht&#13;
om dagbepaling moet worden verzocht,&#13;
in dier voege dat bedoeld verzoek&#13;
niet aan de voorzitter maar aan de pachtkamer&#13;
van het kantongerecht is gedaan, leidt&#13;
niet tot nietigheid van het verzoekschrift&#13;
dan wel tot niet-ontvankelijkheid van de&#13;
verzoeker. De andere partij is door die nietnaleving&#13;
niet in haar verdediging geschaad.&#13;
Een pachter kan de vordering ex art. 49&#13;
Pachtwet doen zolang hij pachter is. Daaraan&#13;
doet niet af dat de lopende pachttermijn&#13;
wellicht binnenkort zal eindigen en&#13;
evenmin dat tussen partijen reeds een verlengingsprocedure&#13;
aanhangig is. Eerst wanneer&#13;
de pachtovereenkomst is geëindigd, is&#13;
voor een beslissing in een indeplaatsstellingsprocedure&#13;
geen plaats meer. </inleiding><content>Pachtkamer Gerechtshof te Arnhem, arrest&#13;
d.d. 14 november 1988&#13;
In de zaak van:&#13;
Maria Johanna Janssen, wonende te Siebengewald,&#13;
gemeente Bergen, appellante,&#13;
procureur: mr. J.M. Bosnak,&#13;
tegen&#13;
Joseph Antonius Simons, wonende te&#13;
Goch (BRD), geïntimeerde, procureur: mr.&#13;
R.L.M, van den Wildenberg.&#13;
Het gerechtshof te Arnhem, pachtkamer;&#13;
Wederom gezien de stukken van het geding,&#13;
waaronder thans ook het in deze zaak&#13;
door het hof gewezen tussenarrest van 10&#13;
oktober 1988;&#13;
Overwegende:&#13;
Het hof verwijst naar hetgeen in voormeld&#13;
tussenarrest met betrekking tot het verloop&#13;
van de procedure in hoger beroep is overwogen.&#13;
Ter uitvoering van dat tussenarrest heeft&#13;
op 21 oktober 1988 een comparitie van partijen&#13;
plaats gehad, waarbij door partijen&#13;
alsmede door Elke Simons, de dochter van&#13;
geïntimeerde, nadere inlichtingen zijn verstrekt.&#13;
Van een en ander is proces-verbaal&#13;
opgemaakt dat zich thans bij de stukken&#13;
bevindt en waarvan de inhoud als hier ingelast&#13;
wordt beschouwd. Vervolgens is op genoemde&#13;
zitting de zaak bepleit, voor appellante&#13;
door mr. D.M.H.M. van Dijk, advocaat&#13;
te Arnhem, en voor geïntimeerde door&#13;
mr. Th.J.A. Winnubst, advocaat te Vught.&#13;
Daarna hebben partijen de stukken -&#13;
waaronder de pleitnotities van de advocaat&#13;
van appellante - aan het hof overgelegd&#13;
voor het wijzen van arrest.&#13;
Behandeling van het geschil in hoger beroep&#13;
1. Krachtens art. 137, lid 1, der Pachtwet&#13;
behoort bij het inleidend verzoekschrift&#13;
aan de voorzitter van de pachtkamer van&#13;
het kantongerecht te worden verzocht een&#13;
dag te bepalen, waarop de zaak ter terechtzitting&#13;
zal worden behandeld. Dit voorschrift&#13;
is echter niet van zo wezenlijke betekenis,&#13;
dat niet-naleving daarvan in dier&#13;
voege dat het verzoek om dagbepaling is&#13;
gericht tot de pachtkamer van het kantongerecht,&#13;
in plaats van tot de voorzitter&#13;
daarvan, zou moeten leiden tot nietigheid&#13;
van dat verzoekschrift dan wel tot niet-ontvankelijkheid&#13;
van de verzoeker. Terecht&#13;
heeft voorts de pachtkamer van het kantongerecht&#13;
te Venlo overwogen, dat appellante&#13;
door het niet-naleven van vorengenoemde&#13;
wetsbepaling niet in haar verdediging&#13;
is geschaad. Grief I is mitsdien&#13;
ongegrond.&#13;
2. Een pachter kan, zolang hij pachter is,&#13;
zich tot de pachtkamer wenden met een&#13;
vordering als bedoeld in artikel 49 der&#13;
Pachtwet. Hieraan doet niet af dat de lopende&#13;
pachttermijn wellicht binnenkort zal&#13;
eindigen en evenmin dat reeds een pachtverlengingsprocedure&#13;
tussen de betrokken&#13;
partijen aanhangig is, ongeacht wat daarbij&#13;
de verwachtingen van partijen met betrekking&#13;
tot de uitkomst van die procedure&#13;
zijn. Eerst wanneer de pachtovereenkomst&#13;
is geëindigd, is voor een beslissing in een indeplaatsstellingsprocedure&#13;
geen plaats meer.&#13;
In casu expireert, de door het hof in de verlengingsprocedure&#13;
tussen partijen met rekestnummer&#13;
P46/87 gegeven beschikking&#13;
in aanmerking genomen, de pachtovereenkomst&#13;
op 30 november 1988 en moet derhalve&#13;
op de indeplaatsstellingsvordering&#13;
worden beslist, zulks met inachtneming&#13;
van de ter zake van toepassing zijnde wetsbepalingen. De tweede grief faalt eveneens.&#13;
3. Uit de stukken en met name uit het ter&#13;
zitting van het hof van 21 oktober 1988 verhandelde&#13;
is het hof gebleken, dat Elke Simons,&#13;
de voorgestelde pachter, zich gedurende&#13;
geruime tijd theoretisch en practisch&#13;
heeft bekwaamd ter zake van de exploitatie&#13;
van een boerenbedrijf. Zij heeft een aantal&#13;
daarop gerichte opleidingen met succes gevolgd.&#13;
Vervolgens heeft zij gedurende een&#13;
jaar als bedrijfshulp op verschillende bedrijven&#13;
van derden praktische ervaring opgedaan.&#13;
Nadien is zij geheel in het ouderlijk&#13;
bedrijf gaan werken, deed daar alle voorkomende&#13;
werkzaamheden en werd door geintimeerde,&#13;
haar vader, betrokken bij het&#13;
nemen van bedrijfsbeslissingen. In 1986 is&#13;
zij gehuwd met een landbouwer, met wie&#13;
zij sindsdien na overname van haar vader&#13;
van de goederen in Duitsland (in 1986) en&#13;
in Nederland (in 1988) een groot gedeelte&#13;
van het ouderlijk bedrijf exploiteert.&#13;
Op grond van een en ander is het hof van&#13;
oordeel, dat de voorgestelde pachter voldoende&#13;
waarborgen voor een behoorlijke&#13;
bedrijfsvoering biedt.&#13;
Appellante heeft terecht aangevoerd, dat&#13;
in eerste aanleg ten onrechte is voorbijgegaan&#13;
aan de omstandigheid dat een verklaring&#13;
van de voorgestelde pachter, dat zij&#13;
bereid is de rechten en verplichtingen uit de&#13;
onderhavige pachtovereenkomst over te&#13;
nemen, ontbrak. Zij heeft evenwel zulk een&#13;
verklaring ter zitting van het hof alsnog afgelegd,&#13;
weshalve ook in dat opzicht geen&#13;
bezwaar tegen de gevorderde indeplaatsstelling&#13;
bestaat.&#13;
Nu overigens van omstandigheden, die&#13;
ingevolge de te dezen van toepassing zijnde&#13;
bepalingen van de Pachtwet tot afwijzing&#13;
van de onderhavige vordering zouden moeten&#13;
leiden, niets is gesteld of anderszins gebleken,&#13;
brengt de billijkheid mede dat deze&#13;
vordering wordt toegewezen. Ook de grieven&#13;
III en IV treffen geen doel.&#13;
Slotsom&#13;
Het vonnis, waarvan beroep, moet met&#13;
aanvulling en verbetering van gronden&#13;
worden bekrachtigd, met dien verstande&#13;
dat de datum met ingang waarvan Elke Simons&#13;
voornoemd als pachter in de plaats&#13;
van geïntimeerde wordt bepaald op heden&#13;
14 november 1988.&#13;
Appellante zal als de in het ongelijk gestelde&#13;
partij worden veroordeeld in de kosten&#13;
van het hoger beroep.&#13;
Rechtdoende in hoger beroep&#13;
Bekrachtigt het tussen partijen gewezen&#13;
vonnis van de pachtkamer van het kantongerecht&#13;
te Venlo van 29 oktober 1987,&#13;
waarvan beroep, met dien verstande dat de&#13;
datum met ingang waarvan Elke Simons&#13;
voornoemd als pachter in de plaats van&#13;
geïntimeerde wordt gesteld wordt bepaald&#13;
op heden 14 november 1988.&#13;
Veroordeelt appellante in de kosten van&#13;
het hoger beroep voorzover aan de zijde&#13;
van geïntimeerde gevallen en tot heden begroot&#13;
op ƒ 300,- (driehonderd) voor verschotten&#13;
en op ƒ 2400,- (tweeduizend en&#13;
vierhonderd gulden) voor salaris van de&#13;
procureur. </content><legacyfootnotes/><footnotes><footnote/></footnotes><auteurs/><published>1989-05-01 00:00:00</published><modified>1989-05-01 00:00:00</modified><editiondate>1989-05-01</editiondate><htmlpath>https://denhollander.info/artikel/7249</htmlpath></article>
</articles></edition>
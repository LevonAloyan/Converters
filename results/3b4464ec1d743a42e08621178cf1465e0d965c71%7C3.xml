<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1981</searchword><id>6519</id><udhid>UDH:TvAR/6519</udhid><titel>DE LANDINRICHTINGSDAG van de Vereniging voor Agrarisch Recht</titel><searchwords><searchword>TvAR 7/1981</searchword><searchword>UDH:TvAR/6519</searchword></searchwords><attachments><attachment><name>1981_nr 7_Artikel_Lopes.pdf</name><extention>pdf</extention><url>https://denhollander.info/download/6292/ci</url></attachment></attachments><inleiding>Het ontwerp voor een Landinrichtingswet trok een groot aantal deskun-digen op 5 september 1980 naar Nijmegen. De Vereniging voor Agrarisch Recht had aldaar een studiedag georganiseerd en velen wier werkkring en/of kennis daartoe alle aanleiding gaven, afzonderlijk tot deelneming uitgenodigd. De schrijvers in het 120 blz. tellende themanummer vormden, helaas met uitzondering van prof. mr. P. de Haan, een forum. Zoals ge-woonlijk was de beschikbare tijd enigszins ontoereikend en kregen sommi-ge onderwerpen door het toeval meer aandacht dan zij waard waren. Van ontwerperszijde namen mr. G. J. van Dinter, mr. J. van Zutphen e.a. aan de discussie deel.&#13;
De coördinatie van wetgeving; tweesporigheid&#13;
Van de uitgenodigde sprekers treedt mr. W. Brussaard als eerste op. Terzake van de coördinatie van wetgeving rijst steeds de vraag naar de ver-houding tussen landinrichting en ruimtelijke ordening. Behoefte bestaat aan algemeen geldende spelregels voor ruimtelijk relevante wetgeving.&#13;
De regering heeft deze inmiddels in ontwerp aan een aantal adviesinstan-ties voorgelegd. Basis is de tweesporigheid, de besluitvorming langs twee zelfstandige en nevengeschikte sporen, te weten die van de ruimtelijke or-dening en die van de betrokken sektoren. Zo zijn bestemmingsplan en land-inrichtingsplan in de landinrichting gelijkwaardig. De resultaten, langs de twee sporen bereikt, mogen niet botsen. Vandaar de vereisten van horen, van voorafgaande overeenstemming, vandaar ook de confliktoplos-singsmechanismen. Men vergelijke ook het ontwerp tot wijziging van de wet op de ruimtelijke ordening en art. 116 van het ontwerp land-inrichtingswet, het z.g. uitnodigingsartikel, dat na opneming in de WRO uit de Landinrichtingswet zal worden verwijderd.&#13;
Over de wijze waarop in de wetgeving een relatie tussen de beide sporen gelegd moet worden vindt nog discussie plaats, met name tussen regering en RARO. Laatstgenoemde heeft in dit verband de operationele gebieds-aanwijzing (oga) als coördinatiefiguur voorgesteld. In het artikel van Noordanus is dit voor de Landinrichtingswet uitgewerkt. Brussaard vraagt zich af of met de wet de in deze oga voorziene dwingender afstemming tus-sen Landinrichtingsprogramma en bestemmingsplan het principe van de tweesporigheid geen geweld wordt aangedaan. Ditzelfde zou z.i. de vraag zijn bij de medeverantwoordelijkheid van de Minister van Landbouw en Visserij voor het bij deze oga voorziene Kroonberoep. Deze minister zou hierdoor de verantwoordelijkheid krijgen voor het Kroonoordeel over het in de oga begrepen bestemmingsplan.&#13;
Ook mr. P. G. A. Noordanus schetst de tweesporigheid als de afwezig-heid van een primaat van de ruimtelijke ordening, zoals in algemene zin in art. 4 van het ontwerp is neergelegd. De ruimtelijke ordening neemt een ei-gen plaats in, stelt niet a priori randvoorwaarden. Het gaat er om of de Landinrichtingswet nu voldoende garantie moet bieden dat de bij de tweesporigheid beoogde wederzijdse beleidsafstemming werkelijk plaats vindt. In het wetsontwerp is dat voor het nationale (structuurschema) en provinciale (streekplan) redelijk geregeld, al zal de constructie van het Sta-tenbesluit nog wel aanleiding geven tot parlementaire discussie. De afstem-ming op het bestemmingsplan is echter onbegrijpelijk slecht geregeld, ter-wijl we hier nog wel te doen hebben met het enige bindende ruimtelijke plan dat voor de landinrichting een rol speelt. In de programmafase ont-breekt zelfs een verplichting tot overleg met de gemeente.&#13;
Art. 116 houdt slechts een conflictregeling in, waarbij de rechtsbescher-ming van derden overigens een veer moet laten. Er is dringend behoefte aan een regeling waarmee het bestemmingsplan expliciet en tijdig in de coördi-natie wordt betrokken. Dit kan via de voorgestelde oga, waarbij het princi-pe van een wederzijds aanpassing van landinrichtingsplanning en bestem-mingsplan niet wordt aangetast. Medeverantwoordelijkheid voor de Mi-nister van Landbouw bij het Kroonberoep is onvermijdelijk; deze minister is immers verantwoordelijk voor de (financiering van) de betrokken land-inrichtingsactiviteiten. Het blijft evenwel gaan om een beslissing van de Kroon.&#13;
Mr. Th. G. Drupsteen meent dat de bij de tweesporigheid beoogde ne-venschikking voorbij ziet aan het facetkarakter van de ruimtelijke orde-ning. Facetplanning stelt zich vanzelve boven sectoren. De twee sporen kunnen uit hun aard niet gelijkwaardig zijn. Art. 4 geeft volgens spreker de verhouding juist weer en hij interpreteert het dan ook anders dan Noorda-nus.</inleiding><content>Op dit punt richt mr. J. G. Bongers zijn critiek, zij het dat hij het na-drukkelijk oneens is met het primaat dat artikel 4 aan de ruimtelijke orde-ning geeft. Nu landinrichting zowel het ruimtelijke als het economische, so-ciale en culturele beleid dient, is de ondergeschiktheid aan de ruimtelijke ordening uit den boze. De wetgever wil de verhouding aldus zien maar kan dat slechts tonen door een duidelijke formulering van art. 4. Spreker her-kent in art. 46, lid 2 een ondemocratische bepaling die dus slechts als uiter-ste middel zou mogen worden toegepast.&#13;
De oplossing van de coördinatieproblematiek is zo zeer de raison d'être van de nieuwe wet (belangrijker zelfs dan de rechtsbescherming) dat mr. J. M. Polak suggereert de behandeling van het ontwerp daarvan afhan-kelijk te stellen. Hoe dan ook moet de oplossing in de wet een plaats vin-den. Spelregels - door Brussaard genoemd - schieten te kort. Art. 4 komt slechts met een beginselverklaring, geenszins met een oplossing.&#13;
De zojuist genoemde spelregels zijn voorlopers van wettelijk recht, zo stelt Brussaard vast. Art. 116 had voorheen ook het karakter van spelregel. Daarbij wordt niet bijvoorbaat de doorslag gegeven aan de landinrichting. De keuze voor ruimtelijke ordening of landinrichting geschiedt telkens weer na een afweging, zonodig als compromis. Ook bij Mr. P. C. E. van Wijmen leven tegen het artikel wel bezwaren, gezien het onderliggende art. 38 van het ontwerp tot wijziging van de wet op de ruimtelijke ordening. Ook hij is van mening dat een deugdelijke coördinatie moet zijn verwezen-lijkt alvorens het ontwerp de parlementaire behandeling ondergaat. Wat de wetgevingstechniek betreft, ook in taalkundig opzicht, herinnert hij aan een circulaire van de minister-president van zo'n 10 a 15 jaar geleden.&#13;
In de huidige praktijk komt de aanpassing van ruimtelijke ordening en landinrichting reeds voor. Lombaers doelt op mutaties in het plan van voorzieningen in de ruilverkaveling door de C.C.C. Hieraan voegt mr. A. D. Mijs toe dat de funkties van voorzitter van de P.C. en wethouder in één van de betrokken gemeenten vaker in één persoon verenigd zijn dan men zou verwachten.&#13;
Tot slot een zeer algemene opmerking van dr. A. de Leeuw. Zo'n 12 jaar geleden toen coördinatie opkwam als doel van belang, bleek dat iedereen wil coördineren, doch dat niemand gecoördineerd wil worden. Coördinatie betekent klare wijn aan de basis, rechtszekerheid derhalve. Coördinatie en rechtsbescherming hebben dus een belangrijke gemeenschappelijke compo-nent.&#13;
De oplossing van konflikten&#13;
Zoals in het bovenstaande reeds bleek, is er een nauw verband tussen coördinatie van en oplossing van konflikten tussen landinrichting en bestemming. Art. 116 voorziet in een uitnodigingsbevoegdheid van G.S. Dezen kunnen, indien zij een aanwijzing hebben gegeven over de inhoud van een bestemmingsplan, het college van burgemeester en wethouders uit-nodigen vooruitlopend op de totstandkoming van het nieuwe bestem-mingsplan vergunning te verlenen tot de uitvoering van werken of werk-zaamheden, waarvan de uitvoering gegeven de aanwijzing noodzakelijk is. Indien daaraan niet binnen zes weken gevolg is gegeven, verlenen G.S. de vergunning. Bongers kan zich vinden in de strekking van het artikel, name-lijk het zonodig wijken van het bestemmingsplan voor het landinrich-tingsplan. Daar staat tegenover dat hij de bepaling ontoereikend acht. Aan de argumenten van Noordanus voegt hij er één toe, namelijk de in de ju-risprudentie aanvaarde direkte werking van de bestemming. Met een be-roep op de bestemming zelf kan men via de rechter stopzetting van werken of werkzaamheden eisen, ongeacht of het bestemmingsplan een aanlegver-gunning vereist. Zo desalniettemin tenslotte tot verlening van vergunningen zou kunnen worden overgegaan, kan de Wet AROB toegepast worden, met alle gevolgen van dien. Spreker wijst er op dat een konfliktoplossing daar-om niet enkel betrekking dient te hebben op de vergunningverlening op basis van de bestemmingsplanvoorschriften, doch ook door moet werken naar de concrete bestemming als zodanig. Aan de voor de hand liggende oplos-sing om G.S. de bevoegheid te verlenen de met de uitvoering van het land-inrichtingsplan strijdige bestemming buiten werking te stellen, kleven vol-gens hem ook bezwaren. Aldus ontstaat immers in het bestemmingsplan een witte vlek, waar in principe alles mogelijk is. De bestemming als weige-ringsgrond voor een aanleg- of bouwvergunning is vervallen.&#13;
Bongers is van oordeel dat in geval van konflikt tussen landinrichtings-en bestemmingsplan primair gestreefd dient te worden naar overeenstem-ming tussen landinrichtingscommissie en gemeenteraad. Mislukt zulks dan zou een bepaling als van art. 46, lid 2 Rekonstruktiewet Midden-Delfland veel nuttiger zijn dan art. 116 van het Ontwerp. Dat zou betekenen een be-voegdheid van G.S. de ter uitvoering van het landinrichtingsplan noodza-kelijke vrijstellingen van bestemmingsplanvoorschriften en van bouw- en aanlegvergunningen te verlenen, indien burgemeester en wethouders deze niet verlenen, dan wel niet kunnen verlenen. In zijn artikel noemde Noor-danus een dergelijke mogelijkheid ook, doch wees hij haar als te vergaand af.&#13;
Wel is hij het met Bongers eens dat de lacune in de conflictregeling, ont-staan door de AROB-jurisprudentie, inzake de directe werking van de bestemming, moet worden opgevuld.&#13;
Rechtsbescherming&#13;
Aansluitend bij Van Wijmen in het themanummer waarschuwt mr. V. Jurgens (Stichting Natuur en Milieu), dat het ontwerp een stap terug dreigt te doen van de verworvenheden terzake van rechtsbescherming zoals die zich hebben ontwikkeld in de wet op de ruimtelijke ordening, de wet AROB en de wet algemene bepalingen milieuhygiëne. Daarbij komt dat voor een Kroonbesluit in de landinrichtingswet meer dan één minister de verantwoordelijkheid zou kunnen dragen, vergelijk de door Van Wijmen genoemde verantwoordelijkheid van drie ministers in art. 55 Kernenergie-wet.&#13;
Sprekende uit zijn ervaring bij de Raad van State zegt Polak dat van verdeeldheid binnen de Kroon niets te merken is. De samenstelling van de ge-schillenkamer, de wisseling van staatsraden en de rol van de ambtenaren maken een eventuele tegenspraak onbedoeld en onbewust. Van de rechts-bescherming in het wetsontwerp kan men zeggen dat zij weinig overzichtelijk is, maar er ontbreekt weinig aan. De Raad van State heeft in een nog niet aan de openbaarheid prijsgegeven advies van 5 september 1979 de rechtsbescherming als wel goed gequalificeerd, zij het met de opmerking dat zij onvoldoende is verklaard. Spreker constateert dezelfde rechtsbe-scherming als in de Ruilverkavelingswet; het nieuwe begrenzingenplan is bovendien cassabel. De laatste tijd is veel te doen over gedachten tot rech-terlijke reorganisatie, waaraan de AROB-rechtspraak niet vreemd is. Maar verder dan correctie op enkele punten zal het niet komen. Er is weinig te verbeteren omdat alles met alles samenhangt. Een algehele integratie be-hoort niet tot de mogelijkheden. Daarom zou een nieuwe wet een veel betere rechtsbescherming moeten bieden, ook met het oog op de overgang. Uit de bestaande wetten is veel meer te halen dan veelal wordt gedacht. Dit alles pleit niet voor nieuwe wetgeving.&#13;
Ook prof. mr. W. H. Heemskerk, hoogleraar in het procesrecht, heeft opgemerkt dat de rechtsbescherming zoals in het ontwerp geregeld, gelijk is aan die onder de Ruilverkavelingswet. Dit wordt onder onze aandacht ge-bracht door mr. N. M. Zijp.&#13;
Drupsteen vindt de rechtsbescherming in de voorbereiding, waar alleen de mogelijkheid bestaat bezwaar te maken, ontoereikend. Er zou toch bij-voorbeeld een beroepsmogelijkheid tegen het plan kunnen bestaan. Met be-trekking tot het begrenzingsplan - beroep op de rechter - lijkt de be-scherming wel afdoende. Probleem is de gefaseerde besluitvorming. De vraag is dan wanneer het cruciale moment wordt bereikt. De samenhang van coördinatie en rechtsbescherming geldt reeds in de voorbereiding. Noordanus waarschuwt tegen de introductie van meer Kroonberoepen. In-stelling daarvan in de voorbereiding zou toch funest zijn. Wel voelt (ook) hij voor een vol Kroonberoep alleen in de cruciale fase. Hij denkt daarbij aan het landinrichtingsprogramma. Dit Kroonberoep zou moeten worden verwezenlijkt door - via een versterking van de wetgevingscoördinatie - in die fase ook de bestemmingsplantoetsing met het daaraan verbonden be-roepsrecht te laten plaatsvinden. Op zijn beurt vraagt Drupsteen zich af of dat programma concreet in het landinrichtingsplan zou kunnen worden op-genomen. Misschien moeten sommige elementen van het plan wel naar het programma worden overgeheveld.&#13;
Zelfs op Europees niveau (Straatsburg) zou de rechtsbescherming in de Landinrichtingswet ter sprake kunnen komen. Mr. W. van Ham-Wagner kan zich zelfs een veto aldaar voorstellen wegens onvoldoende bescherming van burgerlijke rechten bij de totstandkoming van het plan van toedeling bij de herinrichting. Het ontbreken van een stemming betekent immers een verlies ten opzichte van de ruilverkaveling. Dit verlies betekent volgens Van Wijmen weinig, omdat de stemming geen betrekking heeft op de toedeling en omdat een tegenstemmer gebonden is aan het meerderheidsbesluit. Po-lak denkt nog aan de mogelijkheid van AROB-beroep.&#13;
Besluitvorming&#13;
Is historisch een stemming in de ruilverkaveling wel te verklaren, voor Jurgens spreekt zij in de landinrichting minder vanzelf. Zij zou z.i. wijzen op het overwicht van het agrarisch belang bij maximale cultuurtechnische verbeteringen in de besluitvorming over landinrichting. Daaronder lijdt ook de grootst mogelijke minderheid - zo niet in personen, dan in opper-vlakte - van eigenaren en pachters. Men bedenke hierbij dat oppervlakte, in eigendom bij de overheid, vóór stemt. Spreker vergelijkt de beslissing over ruilverkaveling met andere ingrijpende beslissingen als over wegen-aanleg, industrievestiging, fabriekssluiting, die toch niet bij stemming wor-den genomen. Tenslotte zou de angst voor een negatieve stemuitslag ook de wijze van uitvoering van de ruilverkaveling beinvloeden.&#13;
Polak herinnert zich dat hij in 1961 nog op het standpunt stond dat een besluit van de provincie over de ruilverkaveling de voorkeur verdient boven de stemming door de eigenaren.&#13;
De besluitvormingsprocedure ten behoeve van de landinrichting is nauw gekoppeld aan het streekplan. Dit mag er volgens Bongers niet toe leiden dat bepaalde aspekten die niet concreet in het streekplan zijn of kunnen worden aangegeven, buiten beschouwing blijven. Hij denkt daarbij aan een bepaalde behoefte aan landbouwkundige verbeteringen en aan bepaalde in-richtingseisen voor een natuurgebied.&#13;
Een blijvende tegenstander van de stemming is De Leeuw. Hij wijst erop dat Nederland en Luxemburg de enige landen zijn waar over de ruilverka-veling bij stemming wordt beslist. In het eerste land werkt dat geen vertra-ging in de hand, in het tweede wel. Vervolgens bepaalt spreker zich tot zijn eigen land, waar sinds 1970 de ruilverkaveling opgelegd wordt. De eerste Belgische Ruilverkavelingswet dateert van 1956. De stemming daarin was ontleend aan de Nederlandse Markenwet van 1881. In 1956 was 73% van het agrarisch gebied verpacht, zodat behoefte bestond aan een stemming door eigenaren en pachters. Aldus moest in een algemene vergadering een van vier meerderheden worden bereikt, nu naast het aantal stemmers ook de door hen vertegenwoordigde oppervlakten telden. Feitelijk ging het ge-woonlijk om eigenaren, niet om boeren! Zo waren er blokken van 1000 ha met 1200 belanghebbenden. Bij de toedeling moest de landmeter streven naar een optimaal evenwicht tussen een eigendomsverkaveling en een gebruiksverkaveling. Al met al zou men kunnen zeggen dat een Belgische ruil-verkaveling 2½ a 3 maal zo groot uitviel als een Nederlandse. Op de hem eigen kabareteske èn scherp analytische wijze schetst spreker de loop van de algemene vergadering, met name de lange duur, het gebrek aan ruimte, het gebruik van tabak en alcohol én de emoties. Ter vergadering werd reali-ter nooit over ruilverkaveling gesproken, doch over (derhalve) andere za-ken; bij de stemming wist niemand waarover het ging.&#13;
Ook de plaatselijke commissie moest worden gekozen. Aan het einde van een 12 uur durende zitting brachten de aanwezigen oververmoeid en onder de invloed van drank hun stem uit; de afwezigen, vaak duizenden, ook en wel in positieve zin. De gendarmerie moest niet zelden aktief van haar aanwezigheid doen blijken. De Leeuw heeft 125 algemene vergaderingen bijgewoond. In 85% van de gevallen werd de viervoudige meerderheid behaald. Slechts in een geval verkreeg de ruilverkaveling slechts een tweevoudige meerderheid; aldaar wordt thans tegen de uitvoering geprotesteerd. Gelukkig werd de stemming in 1970 afgeschaft met de motivering dat ruilverkaveling in het algemeen belang is (art. 1 Ruilverkavelingswet 1970). Thans valt de beslissing bij Koninklijk Besluit, waarvoor de minister van landbouw verantwoordelijk is tegenover het parlement. Sprekende over het Nederlandse wetsontwerp voorspelt De Leeuw weinig goeds van een besluitvorming die voor een deel van het projekt op stemming, voor een ander deel op een adminstratieve beslissing is gebaseerd.&#13;
De toedeling in de ruilverkaveling&#13;
Een opmerking van dr. M. A. Cohen is het sein voor een levendige dis-cussie met vele deelnemers. Het gaat over de vaststelling van het plan van toedeling door de rechtbank (art. 194). Spreker mist toepasselijk verklaring van de verwijzing van het geschil naar de rechtbankzitting (art. 165, lid 2).&#13;
De voornaamste vraag is of de procedure praktische resultaten mogelijk maakt, niet alleen via wijziging van een kavelgrens, doch ook via een totale herziening van een deel van het plan van toedeling. Tot dit laatste zal een rechtbank niet gemakkelijk overgaan, behoudens misschien bij wijze van marginale toetsing (geval van kennelijk onredelijk handelende landinrich-tingscommissie).&#13;
Nu inspraak ten enenmale ontoereikend is (zie ir. G. M. van der Slikke, Ruilverkavelingsbode, augustus 1980, blz. 34-43), lijkt veel te zeggen voor opening van de mogelijkheid voor belanghebbenden in een vroeg stadium, problemen aan de rechter-commissaris voor te leggen. Diens voorlopige uitspraak - na verhoor van alle partijen - zou dezelfde waarde kunnen hebben als een afspraak met de landinrichtingscommissie, namelijk be-perkte gebondenheid. Volgens Polak schuilt in de gedachte wel iets aantrekkelijks, zo de rechter geschikt voor die rol zou zijn. Toch blijft het vreemd dat een rechter zich met beleid zou inlaten. De rechterlijke macht zou stellig niet enthousiast zijn.&#13;
De (beperkte) gebondenheid roept ook critiek op. Prof. mr. G. Heida acht een rechter die zich vroeg met de toedeling inlaat, te veel gecompromi-teerd ten opzichte van later verschijnende belanghebbenden. Wel zou het nuttig kunnen zijn van de rechter-commissaris (soms is deze rechter-plaatsvervanger) meer deskundigheid mee te geven, bijvoorbeeld 2 landme-ters.&#13;
Sprekende uit zijn ervaring als advocaat wijst Van Wij men op de aktivi-teit van de administratieve rechter; zelfs de lijdelijkheid van de burgerlijke rechter is betrekkelijk, getuige de veelvuldigheid van partijen-comparities. In verband met deze positie van de rechter is het nuttig dat belanghebben-den met de neutrale rechter-commissaris tot in een laat stadium van de pro-cedure problemen kunnen behandelen. Uitgangspunt is dat de rechter-com-missaris geen deel zal uitmaken van de rechtbank die een eventuele proce-dure zal behandelen. Van Dinter voegt er aan toe, dat er nog geen sprake zal zijn van twee partijen die tegenover elkaar staan, doch van één betrok-kene. Een beslissing of zelfs een afspraak zou veel te vroeg kunnen vallen ten opzichte van alle andere belanghebbenden. Zijp herin-nert aan de PC die toch alle moeite doet de problemen van belanghebben-den op te lossen, alvorens de zaak door te geven aan een rechter-commis-saris. Laatstgenoemde heeft gewoonlijk minder deskundigheid dan de PC, maar hij gaat met verstand te werk en kan daarbij gebruik maken van de deskundigheid van de belanghebbenden. Toevoeging van deskundigen aan de rechter-commissaris ligt dus niet zo voor de hand. De wet sluit niet uit, dat de rechter-commissaris deel uitmaakt van de rechtbank. Deze zal dan de neiging hebben tot dezelfde beslissing te komen als de commissaris.&#13;
Het vroege - met Zijp ook zo vroeg mogelijk - stadium is ook een rela-tief begrip. Andriessen maakt erop attent dat het gaat om de periode na de inbreng. Spreker zou meer in de rechter-commissaris zien als diens positie van bemiddelaar werd veranderd in die van alleensprekend rechter. Van de andere kant lijkt een verschuiving van meervoudige kamers naar al-leensprekende rechters Polak een oplossing van het achterstandprobleem.&#13;
De mogelijkheden van de rechtbank zijn beperkt. Ir. A. M. van Vliet denkt terug aan de ervaringen met de herverkavelingscommissie Zeeland. Die waren goed en zo'n commissie zou nu weer aanbeveling in de landin-richting verdienen. Mr. B. Dam, indertijd griffier in de Raad van Beroep Zeeland, voegt hieraan toe dat wanneer een zaak aan de orde kwam, het plan van toedeling vaststond. De rechter had, behoudens marginale toet-sing, geen speelruimte. De gedachten van ir. J. K. B. Sonnenberg gaan niet zozeer uit naar de rechter-commissaris als wel naar de plaatselijke commissie. Deze slaagt er gewoonlijk in in eerste instantie de toedelingsproblemen op te lossen. Zij hoort de belanghebbenden, weegt de belangen en beslist voor de tervisieleg-ging van het plan van toedeling. Aldus komt het participatie-beginsel goed tot zijn recht.&#13;
Ir. W. J. J. van Lent geeft nog als belangrijke verklaring voor de onmo-gelijkheid van verandering de omstandigheid dat de gronden reeds voor de totstandkoming van het plan van toedeling in gebruik zijn gegeven. Het Ontwerp komt nu met een plan van tijdelijk gebruik, met een nieuwe pro-cedure. Spreker suggereert nog televisielegging van de bij een toedeling te hanteren richtlijnen. Als nadelige consequentie noemt Dam dat nalatigheid bezwaar tegen de richtlijnen te maken de kans op afwijzing van een be-zwaar tegen de latere toedeling vergroot.&#13;
Van Wij men ziet als belangrijke verbetering de mogelijkheid voor de rechtbank de kavelindeling te wijzigen. Thans (art. 88 Rlvkwet) staat deze na de beslissing van de rechter-commissaris vast. Dam kent gevallen waarin de rechtbank, in strijd met de wet dus, ingreep in de kavelindeling. In de toekomst staat de wet daaraan dus niet meer in de weg.&#13;
Ruilverkaveling of herinrichting&#13;
Met nadruk wil Bongers wijzen op de bijdrage van de ruilverkavelings-wet 1954 aan de doelmatige inrichting van het landelijk gebied, daarbij in-begrepen de ontwikkeling van het inkomensniveau, de voorkoming van verpaupering en het behoud van werkgelegenheid. Zeker is daarnaast met succes gewerkt aan behoud en veiligstelling van natuurgebieden en de ver-sterking van landschapselementen. De unieke plaats en funktie van de ruil-verkaveling in het kader van het agrarisch struktuurbeleid moet bij de vaststelling en zeker ook bij de praktijk van een nieuw wettelijk instrumen-tarium van landinrichting blijvend tot haar recht komen. Landbouwkundi-ge noodzaak behoort landinrichting mogelijk te kunnen maken en wel tel-kens met aanvaardbare termijnen terzake van de besluitvorming. Inspraak en rechtsbescherming alsook nauwe betrokkenheid bij het besluit tot uit-voering van een landinrichtingsplan van eigenaren en pachters is daarbij es-sentieel. Vooreerst maakt het voor hen een zeer groot verschil of de weg van herinrichting dan wel van ruilverkaveling zal worden bewandeld. Vormt het door Provinciale Staten vast te stellen programma de grondslag voor de beslissing tot zowel herinrichting als ruilverkaveling, P.S. nemen ook het besluit tot herinrichting, eigenaren en pachters dat tot ruilverkave-ling. Bij herinrichting kan herverkaveling op het gehele gebied of op een deel daarvan plaatsvinden, bij ruilverkaveling wordt het gehele gebied herverkaveld. Bij herinrichting kan onteigening toegepast worden, alsmede een korting ten laste van ieder blok tot ten hoogste 3% ten behoeve van aanleg of verbetering van wegen en waterlopen. Bij ruilverkaveling is er uit-sluitend een korting voor ieder blok tot maximaal 5% en wel voor wegen en waterlopen en voor andere doeleinden van openbaar nut.&#13;
Nu komt de keuze tussen herinrichting en ruilverkaveling voor het eerst aan de orde bij de vaststelling van het voorbereidingsschema landinrichting en voor het laatst bij de vaststelling van het landinrichtingsprogramma door Provinciale Staten. Een gemaakte keuze behoeft veelal dus niet defi-nitief te zijn en dat is uit een oogpunt van rechtsbescherming ongewenst. Vandaar dat Bongers de keuze zo vroeg mogelijk en gemotiveerd gemaakt wil zien met slechts mogelijkheid tot wijziging in bijzondere gevallen. Tenslotte zouden dan bij herinrichting de gevoelens daaromtrent bij de ei-genaren en gebruikers moeten worden gepeild.&#13;
In de toekomst zal, merkt Mr. L. D. de Jong op, de ruilverkaveling ter-rein verliezen. Immers, reeds omdat art. 13 Rlvkwet (toewijzing aan open-bare lichamen voor niet-agrarische doeleinden) verdwijnt, zal de keuze niet zelden op herinrichting vallen. Drupsteen stelt hier tegenover de bestem-mingsverandering die zich kan voordoen op grond die de Stichting Beheer Landbouwgronden (S.B.L.) heeft verworven.&#13;
Het Ontwerp sluit de mogelijkheid uit dat ruilverkaveling en herinrich-ting tezamen in één blok worden toegepast. Van Wijmen wil weten of een ruilverkavelings- en een herinrichtingsblok in onderlinge samenhang kun-nen worden verwerkt. Zo niet, dan zou een wijziging in het ontwerp aan te raden zijn. Het antwoord komt van Van Zutphen. De omstandigheden zouden beslissend zijn. Gebieden in Oost-Groningen die in procedure zijn, blijven er bijvoorbeeld buiten.&#13;
Ongerustheid maakt zich van Bongers meester. De ruilverkaveling wordt met uitsterven bedreigd. Hier ligt een argument om ook in de herin-richting een stemming te introduceren. Drupsteen richt de aandacht op de stemming over het landinrichtingsprogramma. Hij vraagt zich af of de be-trokkenen het plan voldoende kunnen overzien. Dam wijst nog op de in de Memorie van Toelichting vermelde mogelijkheid landinrichtingsprogram-ma en landinrichtingsplan gelijktijdig te behandelen.&#13;
Herinrichting en onteigening&#13;
In geval van herinrichting kan de totale waarde van het blok worden ver-minderd met maximaal 3%, benodigd voor wegen en waterlopen. Daar-naast is er de mogelijkheid titel VII van de Onteigeningswet toe te passen, voorzover zulks noodzakelijk is voor de verwezenlijking van het landinrichtingsplan. Bongers kan hier wel mee akkoord gaan indien de onteige-ning niet op onbescheiden schaal zal worden toegepast. In het bijzonder vreest hij voor meer onttrekking van landbouwgrond aan zijn bestemming dan verantwoord is. Onder verwijzing naar de discussie rond het ontwerp Wet Vervreemding Landbouwgronden wil hij de grootste voorzichtigheid bepleiten.&#13;
Het landinrichtingsprogramma&#13;
Voorbereiding en vaststelling van het landinrichtingsprogramma is voor een landinrichtingsprojekt van essentiële betekenis. Bongers leidt daaruit af dat zowel aan de besluitvorming als aan de inhoud hoge eisen moeten worden gesteld. Op evenwichtige wijze moet aandacht worden besteed aan alle voor de landinrichting relevante aspekten, dat zijn zowel de ruimtelijke als de economische, sociale en culturele aspekten van alle bij de landinrich-ting betrokken sektoren. Omdat de vaststelling van het programma bepa-lend is voor de keuze tussen herinrichting en ruilverkaveling, zou aandacht moeten worden besteed aan de algemene landbouwkundige toestand in het gebied en aan de noodzaak van verbeteringen in de landbouwkundige toestand en de daarvoor te treffen voorzieningen.&#13;
Indien Provinciale Staten voornemens zijn een landinrichtingsprogramma vast te stellen dat afwijkt van het door de centrale landinrichtingscommissie (CLC) vastgestelde ontwerp-programma, moeten zij bij de CLC advies inwinnen. Blijven zij afwijkend beslissen, dan behoeft de beslissing goedkeuring van de Minister van Landbouw, in overeenstemming met de Minister van CRM. De Minister van Landbouw hoort de CLC. Bongers constateert het ontbreken van een sanctie en van beroepsmogelijkheden voor betrokkenen voor het geval P.S. geen besluit tot vaststelling wensen te nemen. Aldus kan een landinrichting worden geblokkeerd. Hetzelfde resul-taat zou volgen indien de bovengenoemde ministeriële goedkeuring niet zou worden verleend. Spreker denkt in de eerste plaats aan een termijn waarbinnen de beslissing van P.S. moet vallen en in de tweede plaats aan een OGA-constructie waarbij de vaststelling van het programma door de Minister van Landbouw kan worden overgenomen.&#13;
De bevoegdheden van de Centrale landinrichtingscommissie&#13;
Het treft Jurgens onaangenaam dat de opvolgster van de Centrale cul-tuurtechnische commissie zoveel bevoegdheden verkrijgt. De regering kan zelfs voor concrete landinrichtingsprojekten in feite niet ter verantwoor-ding worden geroepen, anders dan bijvoorbeeld terzake van groeisteden, luchtvaartterreinen, militaire oefenterreinen en autowegen. Spreker zou niet verder willen gaan dan verlening van adviserende bevoegdheden aan de CLC ten aanzien van cruciale beslismomenten.&#13;
De beoogde decentralisatie&#13;
De overheveling van taken aan de provincie is volgens Jurgens niet reëel, gezien de doorslaggevende betekenis van het structuurschema landinrich-ting bij de vaststelling van het voorbereidingsschema, direkt maar ook indi-rekt via de voorstellen van de provinciale besturen. De provincie zal slechts bij uitzondering een landinrichtingsprogramma vaststellen dat afwijkt van het voorontwerp van de CLC. Al met al stelt het wetsontwerp niet meer dan pseudo-decentralisatie in het vooruitzicht.&#13;
Polak wijst op de continuiteit in de overgang van Ruilverkavelingswet naar Landinrichtingswet. Toch gelooft hij niet dat het ontwerp tè veel cen-tralisme vertoont. Het Rijk is, zo voegt Van Dinter hier aan toe, mede sterk bepalend door toevoer van gelden. Van een structuurschema hangt de mate van decentralisatie af. Noordanus vraagt zich in verband met de decentrali-satie af waarom een verdergaande financiële decentralisatie - bijvoor-beeld via een versleuteling van Rijksbijdragen op basis van objectieve maatstaven naar de provincies niet overwogen is. Hij wijst op ontwikkelin-gen in de volkshuisvesting en de stadsvernieuwing.&#13;
Het structuurschema landinrichting&#13;
Als een gemis voelt Bongers het dat het structuurschema landinrichting niet (tegelijkertijd met het wetsontwerp) is gepubliceerd. Daardoor ont-breekt de mogelijkheid het ontwerp in het licht van de voorgenomen toe-passing te beoordelen. Noordanus zou weliswaar de publikatie begroet hebben, doch er niet meer van verwacht hebben dan een aantal indicaties over de vorm van de landinrichting. Hij vreest dat het structuurschema - wanneer men tenminste iets van de in het wetsontwerp beoogde decentraler besluitvorming wil overlaten - weinig toe kan voegen aan de in de Nota landelijke gebieden opgenomen zonering.&#13;
Begrenzingenplan&#13;
Het is Drupsteen opgevallen dat de begrenzingplanprocedure aan de zeer lichte kant is. Er zou tenminste moeten zijn een bezwaarmogelijkheid tegen het plan of tegen de toewijzing op grond van het plan. Van Zutphen ont-kent de behoefte aan rechtsbescherming, gezien de toewijzing in over-eenstemming met de resterende, op de kaart aangegeven ruimte.&#13;
Zou een beroepsmogelijkheid bestaan, dan kan mr. D. L. Rodrigues Lopes zich voorstellen, dat een private rechtspersoon (denk vooral aan na-tuurbescherming e.d.) daarvan gebruik maakt, wanneer aan een openbaar lichaam wordt toegewezen. Dam sluit hierop aan met een concreet voor-beeld: een beroep van de Vereniging tot behoud van Natuurmonumenten tegen toewijzing aan Staatsbosbeheer (publiekrechtelijk-rechtspersoon). Van Wijmen denkt nog aan beroep terzake van wegtracering, verwijdering van bomen en aan verkantingen in de bochten van wegen.&#13;
Administratieve ruilverkaveling; beheersverkaveling&#13;
Boven administratieve ruilverkaveling prefereert ir. J. H. W. Makkinga de term beheersverkaveling, nu het doel is de verbetering van het land-bouwkundig beheer. Daartoe geschiedt herverkaveling met weinig of geen werken. De landinrichtingswet lijkt wel eenvoudige procedures voor de herverkaveling mogelijk te maken. Lijst van rechthebbenden, schattings-uitkomsten, plan van toedeling en lijst geldelijke regelingen kunnen gelijk-tijdig ter visie worden gelegd. Er kunnen afzonderlijke blokken worden ge-vormd met het oog op de verbetering ten aanzien van het beheer. Daarente-gen laat het bestuurlijk deel zich niet comprimeren vanwege de waarborgen dat de ingreep inderdaad eenvoudig is. Spreker noemt de kavelruil die in Drenthe soms de eenvoud te boven gaat en zich toch onttrekt aan de bestuurlijke invloeden in de provinciale sfeer. Gewoonlijk zullen beheers-verkavelingen kleinschalig zijn en sectoraal (immers op de landbouw ge-richt). Gezamenlijke verwerking van programma en plan, gevolgd door stemming, betekent een snelle voorbereiding.&#13;
Prealabel is de vraag naar de gewenstheid van dergelijke beheersverkave-lingen. Deze wordt mogelijk beantwoord in het struktuurschema landin-richting. Makkinga noemt verder initiatieven van landbouworganisaties.&#13;
Spreker ziet ook voor zich een beheersverkaveling ten behoeve van na-tuur en landschap. Daarvoor wachte men af het struktuurschema landin-richting, het struktuurschema Natuur en Landschap en natuurlijk de Be-heerswet.&#13;
Het kadaster&#13;
De rol van het kadaster bij het ontwerpen van de wet is aanmerkelijk be-langrijker dan De Haan in zijn artikel suggereert. Makkinga gewaagt van een hoofdrol, te verklaren uit de relaties met het Ministerie van Landbouw en opgebouwd in vele ruilverkavelingen. In de wet betreft de ambtelijke bijstand van het kadaster vooral de herverkaveling. Daarbij draagt het bin-nen bepaalde beleidskaders in eerste instantie verantwoordelijkheid.</content><legacyfootnotes/><footnotes><footnote/></footnotes><auteurs>Mr. D. L. Rodrigues Lopes</auteurs><published>1981-07-01 00:00:00</published><modified>1981-07-01 00:00:00</modified><editiondate>1981-07-01</editiondate><htmlpath>https://denhollander.info/artikel/6519</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2012</searchword><id>9808</id><udhid>UDH:TvAR/9808</udhid><titel>Rechtspraak 5686. Backbier / Dassen (TvAR 2012/5686)</titel><searchwords><searchword>TvAR 4/2012</searchword><searchword>TvAR 2012/5686</searchword><searchword>UDH:TvAR/9808</searchword></searchwords><attachments><attachment><name>TvAR2012_04_07_5686.pdf</name><extention>pdf</extention><url>https://denhollander.info/download/8504/ci</url></attachment></attachments><inleiding>Pachter verhuurt deel hoeve voor recreatieve doeleinden. Voor wijziging bestemming is toestemming verpachter no­dig. De in artikel 7:348 lid 1 van het Burgerlijk Wetboek (hierna: BW) voorziene uitzondering dat geen schriftelijke toestemming is vereist voor veranderingen en toevoegingen die bij het einde van de pacht zonder noemenswaardige kos­ten kunnen worden ongedaan gemaakt en verwijderd, heeft naar zijn aard slechts betrekking op (geringe) veranderin­gen en toevoegingen aan de inrichting of gedaante van het gepachte en niet op wijzigingen in de bestemming. &#13;
</inleiding><content>1. Het verdere verloop van het geding in hoger beroep &#13;
1.1 Voor het verloop van het geding tot dan toe verwijst het hof naar zijn arrest in deze zaak van 2 juni 2009. Bij dat ar­rest is een comparitie van partijen bepaald. &#13;
1.2 Op 7 oktober 2009 heeft een comparitie van partijen plaatsgevonden, waarvan procesverbaal is opgemaakt. &#13;
1.3 Vervolgens heeft Backbier bij memorie van grieven ze­ven grieven tegen het bestreden vonnis van 4 februari 2009 aangevoerd en toegelicht, en heeft hij bewijs aangeboden en producties overgelegd. Hij heeft gevorderd dat het hof bij arrest, voor zover mogelijk uitvoerbaar bij voorraad, het be­streden vonnis zal vernietigen, behoudens voor wat betreft het ontslag van Charles Backbier als pachter, en opnieuw recht doende voor recht zal verklaren dat het gebruik ten be­hoeve van verblijfsrecreatie in de vorm van agrotoerisme in de tot woonruimte (appartement) verbouwde voormalige paardenstal met bovenverdieping als behorende tot de hoeve “Wissengracht”, niet aan een toestemmingsvereiste van Das­sen is onderworpen, alsmede de reconventionele vordering van Dassen zal afwijzen, met veroordeling van Dassen in de kosten van beide instanties. &#13;
1.4 Bij memorie van antwoord heeft Dassen de grieven be­streden, en heeft hij bewijs aangeboden en producties over­gelegd. Hij heeft geconcludeerd dat het hof het bestreden vonnis zal bekrachtigen, met veroordeling van Backbier in de kosten van het hoger beroep, alsmede in de kosten van de procedure in eerste aanleg in conventie. &#13;
1.5 Tot slot hebben partijen de stukken voor het wijzen van arrest aan het hof overgelegd en heeft het hof arrest bepaald. &#13;
2. De motivering van de beslissing in hoger beroep &#13;
2.1 Tussen Backbier als pachter en Dassen als verpachter bestaat een pachtverhouding betreffende de hoeve “Wissen­gracht”, bestaande uit een woning, bedrijfsgebouwen, erf en bouwland. Het geschil spitst zich toe op het gebruik van de tot de hoeve behorende voormalige paardenstal met boven­ruimte, die door Backbier tot woonruimte is verbouwd (hier­na: het appartement). Backbier wenst het appartement te gebruiken ten behoeve van recreatieve doeleinden (verblijfs­recreatie) en heeft het daartoe te huur aangeboden. Dassen verzet zich tegen dat gebruik. &#13;
2.2 Het hof stelt voorop dat de pachter niet bevoegd is de bestemming van het gepachte geheel of gedeeltelijk te ver­anderen dan na schriftelijke toestemming van de verpach­ter. Tussen partijen staat vast dat het laatst overeengekomen gebruik van het appartement gebruik als woonruimte be­trof. Verhuur van het appartement ten behoeve van recrea­tieve doeleinden betreft een andere bestemming dan het ge­bruik als woonruimte. Daarbij kan in het midden blijven of het toegestane gebruik was beperkt tot bewoning door het echtpaar Backbier-Rouwette of als agrarische dienstwoning. Ook indien het toegestane gebruik als woonruimte niet op een dergelijke wijze was beperkt, geldt dat het gebruik van het appartement voor verblijfsrecreatie - met telkens wisse­lende huurders die slechts voor korte tijd in het appartement verblijven met het oog op ontspanning en vertier - een we­zenlijk ander gebruik betreft dan het gebruik als woonruim­te. Voor een dergelijke verandering van de bestemming be­hoeft Backbier de (schriftelijke) toestemming van Dassen. &#13;
2.3 De in artikel 7:348 lid 1 van het Burgerlijk Wetboek (hierna: BW) voorziene uitzondering dat geen schriftelijke toestemming is vereist voor veranderingen en toevoegingen die bij het einde van de pacht zonder noemenswaardige kos­ten kunnen worden ongedaan gemaakt en verwijderd, heeft naar zijn aard slechts betrekking op (geringe) veranderin­gen en toevoegingen aan de inrichting of gedaante van het gepachte en niet op wijzigingen in de bestemming. Het hof wijst er in dit verband op dat waar in titel 5 van boek 7 BW over het ongedaan maken of verwijderen van veranderingen en toevoegingen wordt gesproken, dit blijkens de strekking van die bepalingen telkens betrekking heeft op veranderin­gen en toevoegingen aan de feitelijke gesteldheid van het gepachte. Voorts neemt het hof in overweging dat de wetge­ver met de regeling van titel 5 van boek 7 BW mede aanslui­ting heeft willen zoeken bij de regeling van de huur (titel 4 van boek 7 BW). Ook in die regeling heeft de hier bedoelde uitzondering alleen betrekking op veranderingen en toevoe­gingen aan de inrichting of gedaante van het gehuurde (arti­kel 7:215 lid 1 BW), en niet op een ander dan het overeen­gekomen gebruik van het gehuurde (artikel 7:214 BW). Dit laat zich ook daardoor verklaren dat een bestemmingsveran­dering zich weliswaar in veel gevallen, zoals ook in dit ge­val aan de orde is, eenvoudig en zonder kosten door het en­kel staken van het veranderde gebruik ongedaan laat maken, maar dat een dergelijke verandering van bestemming gedu­rende dat andere dan overeengekomen gebruik wel voor een andere belasting en hogere risico’s voor het gehuurde of ge­pachte kan leiden. Een redelijke wetsuitleg brengt dan ook met zich dat het toestemmingsvereiste onverkort geldt voor de door Backbier beoogde bestemmingsverandering, ook indien die zich zonder noemenswaardige kosten ongedaan laat maken. Het beroep van Backbier op deze uitzondering slaagt dan ook niet. &#13;
2.4 Gelet op het voorgaande behoeft Backbier voor het ge­bruik van het appartement ten behoeve van verblijfsrecreatie de (schriftelijke) toestemming van Dassen. Hetgeen Back­bier overigens heeft gesteld ten aanzien van zijn belangen bij de bestemmingsverandering, en het gebrek aan belang aan de zijde van Dassen om zich tegen die verandering te verzetten, kan daaraan niet afdoen. Indien Dassen zijn toe­stemming op onjuiste gronden zou weigeren, staat Backbier de weg van artikel 7:348 lid 2 BW (machtiging grondkamer) ten dienste. De vordering strekkende tot het verkrijgen van een verklaring van recht dat die verandering niet aan het toe­stemmingsvereiste is onderworpen, mist derhalve grond. De tegen dat oordeel gerichte grieven falen. &#13;
2.5 Nu niet is gebleken dat Backbier toestemming of mach­tiging heeft gekregen voor het gebruik van het appartement ten behoeve van verblijfsrecreatie, is de vordering in re­conventie terecht toegewezen en faalt de daartegen gerich­te grief.&#13;
2.6 De slotsom is dat de grieven falen en dat het bestreden vonnis zowel in conventie als in reconventie dient te worden bekrachtigd. Het hof zal Backbier, als de in het ongelijk ge­stelde partij, veroordelen in de kosten van het hoger beroep. Dassen heeft in het slot van zijn memorie van antwoord ook wat betreft de eerste aanleg geconcludeerd tot kostenver­oordeling van Backbier. Het hof leest in die memorie echter geen gemotiveerd bezwaar tegen de beslissing van de pacht­kamer in eerste aanleg omtrent de proceskosten, welke be­slissing een compensatie van die kosten inhoudt, zodat geen sprake is van een (voor Backbier voldoende kenbaar) inci­denteel hoger beroep op dit punt. &#13;
2.7 Nu het bestreden vonnis wordt bekrachtigd, behoeft de vraag of Charles Backbier belang heeft bij het hoger beroep, geen behandeling meer. &#13;
3. De beslissing &#13;
Het hof, recht doende in hoger beroep: &#13;
bekrachtigt het tussen partijen gewezen vonnis van de recht­bank Maastricht, sector kanton, locatie Heerlen van 4 febru­ari 2009; &#13;
veroordeelt Backbier in de kosten van het hoger beroep, tot op deze uitspraak aan de zijde van Dassen begroot op € 1.788,00 voor salaris van de advocaat overeenkomstig het li­quidatietarief en op € 262,00 voor griffierecht. &#13;
Noot &#13;
De pachter van een hoeve besluit een inpandig appartement, waarin eerder de vorige generatie had gewoond, te verhuren voor verblijfsrecreatie, een vorm van multifunctionele land­bouw. De verpachter verzet zich tegen dit gebruik. Het hof is van mening dat dit dit buiten de overeengekomen bestem­ming (woonruimte) valt en dat pachter daarvoor toestem­ming behoeft van de verpachter. De pachter betoogt nog dat het hier om een verandering gaat die aan het einde van de pacht eenvoudig en zonder noemenswaardige kosten onge­daan kan worden gemaakt en dat dus geen toestemming no­dig is (art. 7:348, eerste lid), maar het hof beslist dat deze uitzondering alleen van toepassing is op feitelijke verande­ringen aan het gepachte en niet op een verandering van het gebruik. Het hof onderbouwt dit door de woorden ‘naar zijn aard’ en tracht ook aan te sluiten bij de regeling van de huur bedrijfsruimte (art. 7:214 en 7:215). In artikel 7:215 heeft de uitzondering inderdaad alleen betrekking op “inrichting of gedaante”. In art. 7:214 is apart geregeld dat de huurder slechts bevoegd is tot het gebruik van de zaak dat is over­eengekomen, en daarop is geen uitzondering van toepassing. Veel jurisprudentie blijkt te gaan over gebruik in verband met drugs (coffeeshops, hennepplantages). De uitleg van het hof valt te billijken, mede in het licht van de parlementai­re geschiedenis. De tekst van de wet laat naar mijn mening ook wel een andere interpretatie toe – in de pachtregeling is immers in één artikellid geregeld wat in de huurregeling in twee afzonderlijke artikelen staat zodat de uitzondering op zowel bestemming als inrichting en gedaante betrekking zou kunnen hebben – maar daarvoor is in de wetsgeschiedenis geen aanknopingspunt te vinden. Wetgevende slordigheid wordt als het ware door de interpretatie van het hof gecorri­geerd. Zie over de uitspraak van de rechtbank in deze zaak D.W. Bruil, ‘Pacht en multifunctionele landbouw’, Agr.r. 2009, nr. 12, p. 498. Nu de verpachter zo’n punt maakt van het gebruik als vakantieappartement zal de pachter aan de grondkamer een vervangende toestemming kunnen vragen. Of dat een probleem zal opleveren blijkt uit dit arrest niet. Het belang van de verpachter komt niet aan de orde en wel­iswaar neemt het hof nog aan dat het nieuwe gebruik “wel voor een andere belasting en hogere risico’s voor het ge­huurde of gepachte kan leiden”, maar daar kan ik mij prak­tisch toch niet veel bij voorstellen. &#13;
D.W. Bruil &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, Th.C.M. Willemse en F.J.P. Lock en de deskundige leden ir. H.B.M. Duenk en mr. ing. J.A. Jansens van Gellicum</auteurs><published>2012-04-01 00:00:00</published><modified>2012-04-01 00:00:00</modified><editiondate>2012-04-01</editiondate><htmlpath>https://denhollander.info/artikel/9808</htmlpath></article>
</articles></edition>
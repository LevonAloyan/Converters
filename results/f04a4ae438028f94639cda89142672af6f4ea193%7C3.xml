<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2003</searchword><id>4548</id><udhid>UDH:TvAR/4548</udhid><titel>B.V. Dordrechtse Landbouwonderneming / Den Engelse (TvAR 2003/5177)</titel><searchwords><searchword>TvAR 10/2003</searchword><searchword>TvAR 2003/5177</searchword><searchword>UDH:TvAR/4548</searchword></searchwords><attachments><attachment><name>2003_nr 10_Rechtspraak_5177.pdf</name><extention>pdf</extention><url>https://denhollander.info/download/4493/ci</url></attachment></attachments><inleiding>[Pachtwet art. 49]&#13;
&#13;
Opleiding voorgestelde pachter schiet voor&#13;
dit bedrijf tekort. Van voldoende geconcretiseerd&#13;
voornemen om gebrek aan theoretische&#13;
kennis op te vullen is niet gebleken.&#13;
Voorgestelde pachter heeft gesteld dat hij&#13;
reeds thans het leeuwendeel van het werk&#13;
op de boerderij doet. Verpachtster heeft in&#13;
dit verband onderbouwd gewezen op&#13;
verwaarlozing van gepachte. Deze is&#13;
onvoldoende weersproken en evenmin is&#13;
daarvoor een bevredigende verklaring&#13;
gegeven. Een en ander doet afbreuk aan de&#13;
verwachting dat de voorgestelde pachter&#13;
het bedrijf naar behoren zal gaan voeren.&#13;
Geen opleiding voor of ervaring met voorgenomen&#13;
nieuwe teelten. Temeer kritische&#13;
blik op waarborgen voorgestelde pachter op&#13;
zijn plaats, omdat diens betrokkenheid bij&#13;
een burenruzie heeft geleid tot strafrechtelijke&#13;
veroordeling, terwijl het onaannemelijk&#13;
is dat hem ter zake van de escalatie van de&#13;
verhouding met zijn buren geen enkel&#13;
serieus verwijt treft. Vaststaat dat in een&#13;
bedrijfsgebouw reeds brand is gesticht.&#13;
Tegen de achtergrond van de verhouding&#13;
van de voorgestelde pachter met zijn buren&#13;
is vrees verpachtster voor verdere schade&#13;
aan verpachte gebouwen niet op voorhand&#13;
ongerechtvaardigd of overdreven. Volgt&#13;
afwijzing vordering.</inleiding><content>ARREST IN DE ZAAK VAN:&#13;
de besloten vennootschap met beperkte aansprakelijkheid&#13;
B.V. Dordrechtse Landbouwonderneming,&#13;
gevestigd en kantoorhoudende&#13;
te Utrecht,&#13;
appellante,&#13;
procureur: mr. J.C.N.B. Kaal,&#13;
tegen&#13;
Bastiaan Christiaan den Engelse, wonende te&#13;
Strijensas, gemeente Strijen,&#13;
geïntimeerde,&#13;
procureur: mr. P.C. Plochg.&#13;
1 De procedure in eerste aanleg&#13;
De pachtkamer van het kantongerecht te&#13;
Oud-Beijerland heeft op 15 november 1999&#13;
en 7 februari 2000 tussen appellante (verder te&#13;
noemen: de verpachtster) als gedaagde en&#13;
geïntimeerde (verder te noemen: de pachter)&#13;
als eiser vonnissen gewezen. Van het vonnis&#13;
van 7 februari 2000 is afschrift aan dit arrest&#13;
gehecht. Daarnaar wordt verwezen voor de&#13;
procesgang in eerste aanleg alsmede de in die&#13;
instantie genomen beslissingen en de aan die&#13;
beslissingen ten grondslag gelegde motivering.&#13;
2 De procedure in hoger beroep&#13;
2.1 Bij exploot van 29 februari 2000 is de verpachtster&#13;
in hoger beroep gekomen van&#13;
genoemd vonnis van 7 februari 2000 met dagvaarding&#13;
van de pachter voor dit hof.&#13;
2.2 Bij memorie van grieven heeft de verpachtster&#13;
tegen het vonnis zes grieven aangevoerd&#13;
en toegelicht, enige nieuwe producties&#13;
in het geding gebracht, bewijs aangeboden en&#13;
geconcludeerd dat het hof het onder 2.1&#13;
bedoelde vonnis zal vernietigen en, opnieuw&#13;
rechtdoende, de pachter zijn vordering tot&#13;
indeplaatsstelling zal ontzeggen, kosten rechtens.&#13;
2.3 De pachter heeft bij memorie van antwoord&#13;
verweer gevoerd, enkele producties in&#13;
het geding gebracht en geconcludeerd dat het&#13;
hof voor zover nodig met verbetering van&#13;
gronden het vonnis zal bekrachtigen, zulks&#13;
met veroordeling van de verpachtster in de&#13;
proceskosten van het appèl.&#13;
2.4 Nadat de verpachtster ter rolle van&#13;
7 augustus 2001 enige producties in het&#13;
geding had gebracht, hebben partijen ter zitting&#13;
van 5 november 2001 hun zaak doen&#13;
bepleiten, de verpachtster door mr. N.S.&#13;
Commijs, advocaat te Utrecht, en de pachter&#13;
door zijn procureur. Van beide zijden zijn&#13;
daarbij pleitnotities overgelegd. Mr. Commijs&#13;
is daarbij akte verleend van het in het geding&#13;
brengen van een op voorhand aan het hof en&#13;
aan de wederpartij toegezonden productie en&#13;
mr. Plochg is akte verleend van een eisvermindering&#13;
en van het in het geding brengen van&#13;
enige op voorhand aan het hof en aan de&#13;
wederpartij toegezonden producties.&#13;
2.5 Ter zitting heeft het hof voorts inlichtingen&#13;
ingewonnen van Peter Korstiaan den&#13;
Engelse, de zoon van de pachter, zijnde de&#13;
voorgestelde pachter.&#13;
2.6 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte heeft de pachtkamer van het&#13;
kantongerecht overwogen: “Uit de overgelegde&#13;
jaarstukken blijkt dat de opbrengst uit het&#13;
bedrijf gemiddeld circa ƒ 10.000,– per jaar&#13;
voor belastingen bedraagt”.&#13;
II Ten onrechte heeft de pachtkamer van het&#13;
kantongerecht overwogen: “Op een vordering&#13;
als de onderhavige moet ingevolge artikel 49&#13;
lid 3 van de Pachtwet beslist worden naar billijkheid.”&#13;
III Ten onrechte heeft de pachtkamer van het&#13;
kantongerecht overwogen: “De voorgestelde&#13;
pachter heeft plannen de schapenteelt uit te&#13;
breiden, hetgeen het inkomen zal verhogen.&#13;
Voorts denkt hij aan intensivering van het&#13;
bedrijf, hetgeen zeker tot resultaat kan hebben&#13;
dat de opbrengsten uit het bedrijf zullen&#13;
stijgen. De voorgestelde pachter heeft ter&#13;
comparitie verklaard, dat hij werkzaamheden&#13;
als machinist in de zomermaanden uitvoert.&#13;
Het is een feit van algemene bekendheid dat&#13;
met name voor akkerbouwers aanvullende&#13;
bronnen van inkomen veelal noodzakelijk zijn.&#13;
Ofschoon de theoretische scholing van de&#13;
voorgestelde pachter niet overhoudt, acht de&#13;
Pachtkamer deze vooralsnog voldoende, ook&#13;
al omdat Peter al jaren praktisch op het&#13;
bedrijf werkzaam is, de laatste jaren in maatschapsverband.&#13;
De Pachtkamer is van oordeel&#13;
dat er voldoende waarborgen zijn voor een&#13;
goede bedijfsvoering. Dat neveninkomsten&#13;
noodzakelijk zullen blijven, doet daar niet aan&#13;
af.”&#13;
IV Ten onrechte heeft de pachtkamer van het&#13;
kantongerecht overwogen: “Hetgeen verpachter&#13;
overigens tegen de persoon van de voorgestelde&#13;
pachter naar voren heeft gebracht,&#13;
acht de Pachtkamer niet van belang. Immers,&#13;
gebleken is dat er sprake was van een burenruzie,&#13;
waarvan allerminst duidelijk is dat de&#13;
oorzaak bij de voorgestelde pachter gezocht&#13;
dient te worden. Overigens heeft verpachter&#13;
op geen enkele wijze aannemelijk gemaakt dat&#13;
de voorgestelde pachter met justitie in aanmerking&#13;
(lees: aanraking) is geweest.”&#13;
V Ten onrechte heeft de pachtkamer van het&#13;
kantongerecht overwogen: “Verpachter wenst&#13;
dat mede in aanmerking genomen wordt haar&#13;
belang in die zin dat zij voorstelt schaalver-&#13;
groting te stimuleren. Ofschoon het streven&#13;
van verpachter valt te eerbiedigen en wellicht&#13;
in brede kring wordt gedragen, betekent zulks&#13;
naar het oordeel van de Pachtkamer niet, dat&#13;
de billijkheidstoets daarom in casu in het&#13;
voordeel van de verpachter dient uit te vallen.&#13;
Dat algemeen belang op de lange termijn&#13;
weegt niet zodanig zwaar dat daarvoor de&#13;
voorgestelde pachter niet de kans dient te&#13;
krijgen een bedrijf, hoe bescheiden ook op te&#13;
bouwen. In dit verband zij er op gewezen dat&#13;
verpachter ook niet concreet kon aangeven&#13;
welk bedrijf dan vergroot dient te worden ten&#13;
laste van het bedrijf van de pachter.”&#13;
VI Ten onrechte heeft de pachtkamer van het&#13;
kantongerecht overwogen: “De Pachtkamer&#13;
stelt met ingang van 1 maart 2000 in de plaats&#13;
van de zittende pachter Bastiaan Christiaan&#13;
den Engelse diens zoon Peter Korstiaan den&#13;
Engelse, geboren 2 maart 1964 met betrekking&#13;
tot enige percelen bouw- en dijkland, kadastraal&#13;
bekend gemeente ’s-Gravendeel, (sectie&#13;
D....409)&#13;
veroordeelt B.V. Dordrechtse Landbouwonderneming&#13;
in de kosten van deze procedure,&#13;
gevallen aan de zijde van Den Engelse.”&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds erkend dan wel niet of niet voldoende&#13;
betwist en mede op grond van de in&#13;
zoverre niet betwiste inhoud van overgelegde&#13;
producties het navolgende vast.&#13;
4.2 Bij schriftelijk contract van oktober 1985&#13;
heeft de verpachtster aan de pachter verpacht&#13;
een woonhuis met gebouwen en landerijen te&#13;
Strijensas, kadastraal bekend gemeente ’s Gravendeel,&#13;
sectie D, nrs. 86 t/m 91, 212 ged.,&#13;
213, 214 ged., 219 ged., 220, 221 ged., 301,&#13;
304, 305, 307, 309 t/m 311, 334, 335, 342 t/m&#13;
347, 349 ged., 414 ged. en 456 alsmede&#13;
gemeente Strijen, sectie I, nrs. 258 en 353 ged.,&#13;
ter totale grootte van circa 35.27.00 ha. De&#13;
pachtovereenkomst is gewijzigd goedgekeurd&#13;
bij beschikking van de grondkamer voor&#13;
Zuid-Holland van 6 juni 1986.&#13;
4.3 Het gepachte is thans 33.12.10 ha groot en&#13;
is kadastraal bekend gemeente ’s Gravendeel,&#13;
sectie D, nrs. 86 t/m 91, 212 ged., 213, 214&#13;
ged., 219 ged., 220, 221 ged., 301, 304, 305,&#13;
307, 309 t/m 311, 334, 335, 342 t/m 347, 349&#13;
ged., 543 en 456 alsmede gemeente Strijen,&#13;
nrs. 408, 409, 417, 419 en 426.&#13;
4.4 Blijkens een op 17 februari 1997 schriftelijk&#13;
vastgelegde overeenkomst is de pachter&#13;
per 1 mei 1996 een maatschap aangegaan met&#13;
zijn zoon Peter Korstiaan den Engelse. Deze&#13;
zoon is geboren op 2 maart 1964. Hij heeft&#13;
een lagere technische opleiding gevolgd en&#13;
werkt thans als maaibootmachinist bij een&#13;
aannemingsbedrijf.&#13;
4.5 Op het gepachte wordt een gemengd&#13;
bedrijf gevoerd (akkerbouw en schapenhouderij).&#13;
Geteeld worden wintertarwe, suikerbieten,&#13;
consumptieaardappelen en spruitkool.&#13;
De schapen grazen op dijkgrond. De resultaten&#13;
van het bedrijf waren: ƒ 40.000,– negatief&#13;
over 1996/1997, ƒ 13.218,– positief over 1997/&#13;
1998 en ƒ 8.916,– positief over 1998/1999.&#13;
4.6 Bij overeenkomst van 30 november 2000&#13;
tussen de pachter en de Staat der Nederlanden,&#13;
neergelegd in een akte van 4 augustus&#13;
2001/9 augustus 2001, heeft de pachter ten&#13;
behoeve van de Staat afstand gedaan van de&#13;
rechten die hij jegens de verpachter kan uitoefenen&#13;
ter zake van een oppervlakte van ongeveer&#13;
14.68.55 ha van het gepachte, een en&#13;
ander ten behoeve van de aanleg van de Hoge&#13;
Snelheidslijn-Zuid.&#13;
5 De beoordeling van het geschil in&#13;
hoger beroep&#13;
5.1 Grief 1 kan onbesproken blijven, nu de&#13;
pachter bij memorie van antwoord jaarstukken&#13;
in het geding heeft gebracht zoals de verpachter&#13;
in de toelichting op de grief (memorie&#13;
van grieven, nr. 15) heeft verzocht.&#13;
5.2 In de toelichting op grief II wordt op&#13;
zichzelf terecht betoogd dat een vordering tot&#13;
indeplaatsstelling zonder meer dient te worden&#13;
afgewezen indien omstandigheden als&#13;
bedoeld in artikel 49, leden 4, 5 of 6 van de&#13;
Pachtwet zich voordoen. In dat geval is er&#13;
geen ruimte om de vordering ingevolge artikel&#13;
49, lid 3 van de Pachtwet toe te wijzen. Uit&#13;
het vonnis blijkt echter niet, dat de pachtkamer&#13;
van het kantongerecht een en ander&#13;
heeft veronachtzaamd. In ieder geval is een&#13;
uitdrukkelijk oordeel gegeven inzake de vraag&#13;
of de voorgestelde pachter voldoende waarborgen&#13;
voor een behoorlijke bedrijfsvoering&#13;
biedt en blijkt niet dat dit oordeel deel uit-&#13;
maakt van een billijkheidstoets. Voor zover de&#13;
verpachtster al belang heeft bij grief II, kan&#13;
deze grief haar niet baten.&#13;
5.3 Grief III is gericht tegen het oordeel dat&#13;
de voorgestelde pachter voldoende waarborgen&#13;
voor een behoorlijke bedrijfsvoering&#13;
biedt. Daaromtrent wordt het volgende overwogen.&#13;
5.4 De voorgestelde pachter heeft geen agrarische&#13;
opleiding genoten. Wel heeft hij de&#13;
volgende agrarische cursussen gevolgd en&#13;
dipoma’s behaald: assistent rundvee- en varkensverzorger&#13;
(1986), machinaal melken in&#13;
een doorloopmelkstal (1986) en vakbekwaamheid&#13;
spuiten in de akkerbouw (1993). Van de&#13;
behaalde diploma’s is eigenlijk alleen het&#13;
spuitdiploma echt toegespitst op het bedrijf&#13;
dat de voorgestelde pachter wil overnemen.&#13;
Andere tussentijdse – op dit specifieke bedrijf&#13;
gerichte – opleidingen heeft hij kennelijk niet&#13;
gevolgd. Dat zijn technische opleiding het&#13;
hem mogelijk maakt het machinepark beter te&#13;
onderhouden is voor zijn waarborgen voor&#13;
een behoorlijke bedrijfsvoering hoogstens van&#13;
zijdelings belang. Al met al schiet zijn opleiding&#13;
voor dit bedrijf tekort, zeker als zou&#13;
worden uitgegaan van een voltijdse uitoefening&#13;
van de landbouw in een vorm zoals die&#13;
de voorgestelde pachter voor de toekomst&#13;
voorstaat. De pachter heeft gesteld dat de&#13;
voorgestelde pachter studieclubs en voorlichtingsbijeenkomsten&#13;
bezoekt, maar heeft niets&#13;
gezegd over de frequentie van deze bezoeken,&#13;
laat staan dat stukken ter onderbouwing zijn&#13;
overgelegd. Derhalve brengt deze stelling in&#13;
het oordeel geen verandering. Van een voldoende&#13;
geconcretiseerd voornemen om het&#13;
gebrek aan theoretische kennis op te vullen is&#13;
niet gebleken.&#13;
5.5 De pachtkamer van het kantongerecht&#13;
heeft geoordeeld dat het gebrek aan theoretische&#13;
scholing van de voorgestelde pachter&#13;
afdoende wordt gecompenseerd door diens&#13;
praktijkervaring in het bedrijf van zijn vader.&#13;
De voorgestelde pachter is in 1996 een maatschap&#13;
met zijn vader aangegaan. Hij heeft verklaard&#13;
dat hij sedert 1983/1984 in het bedrijf&#13;
van zijn vader meehelpt en vanaf het jaar&#13;
1989/1990 het leeuwendeel van het werk&#13;
– inclusief de boekhouding – doet, aangezien&#13;
zijn vader grotendeels arbeidsongeschikt is.&#13;
Daarnaast heeft hij thans een voltijdse betrekking&#13;
buiten de landbouw, waarbij hij naar zijn&#13;
zeggen voldoende tijd overhoudt – vooral in&#13;
de wintermaanden, waarin hij gedurende drie&#13;
maanden van zijn werk is vrijgesteld – om in&#13;
het landbouwbedrijf werkzaam te zijn.&#13;
Veronderstellenderwijze uitgaande van de&#13;
juistheid van hetgeen de voorgestelde pachter&#13;
omtrent zijn ervaring heeft verklaard wordt&#13;
het volgende overwogen. De verpachtster&#13;
heeft ter zitting van dit hof foto’s in het geding&#13;
gebracht waaruit blijkt van (a) een (langdurig)&#13;
verwaarloosde staat van het aan de weg gelegen&#13;
onbewoonde voorhuis en de voortuin en&#13;
(b) hoog opschietend onkruid tussen de te&#13;
velde staande spruitkool en bieten. De pachter&#13;
heeft zich verzet tegen het in het geding brengen&#13;
van deze foto’s in dit stadium van de procedure,&#13;
maar het hof zal ze desondanks in de&#13;
beoordeling betrekken omdat bij memorie&#13;
van grieven (nr. 5) is aangekondigd dat foto’s&#13;
zouden worden overgelegd ter illustratie van&#13;
de verwaarloosde toestand van woonhuis, erf&#13;
en grond. Het hof merkt daarbij op, dat de&#13;
pachter in de memorie van antwoord niet&#13;
specifiek is ingegaan op die gestelde verwaarlozing.&#13;
Ter zitting van het hof heeft de voorgestelde&#13;
pachter ook niet weersproken dat de&#13;
foto’s een correct beeld geven van de toestand&#13;
van het gepachte op enig moment. Evenmin&#13;
heeft hij een bevredigende verklaring voor die&#13;
toestand gegeven. Het verweer van de pachter&#13;
dat hij zelf geen fysieke werkzaamheden kan&#13;
verrichten en de voorgestelde pachter nog een&#13;
voltijdse baan heeft, miskent enerzijds dat de&#13;
pachter in deze procedure juist ter onderbouwing&#13;
van de vakbekwaamheid van de&#13;
voorgestelde pachter met klem heeft gesteld&#13;
dat deze (vrijwel) de gehele bedrijfsvoering&#13;
voor zijn rekening neemt en anderzijds dat de&#13;
pachter in deze procedure tot voor kort ervan&#13;
is uitgegaan dat de voorgestelde pachter in de&#13;
toekomst als pachter het bedrijf zou exploiteren&#13;
– en dus ook zou kúnnen exploiteren –&#13;
naast zijn voltijdse betrekking elders. De toestand&#13;
van het gepachte kan dus de voorgestelde&#13;
pachter worden aangerekend en doet&#13;
afbreuk aan de verwachting, dat hij als in de&#13;
plaats gestelde pachter het bedrijf naar behoren&#13;
zal gaan voeren.&#13;
Het hof overweegt in dit verband nog, dat de&#13;
pachter ter zitting van het hof slechts in zeer&#13;
algemene bewoordingen (“redelijk positief”)&#13;
mededelingen heeft kunnen doen omtrent de&#13;
resultaten van het bedrijf over de jaren 1999/&#13;
2000 en 2000/2001, hoewel is gesteld dat hij&#13;
de boekhouding van het bedrijf doet. Ook in&#13;
dit opzicht heeft hij niet blijk gegeven van een&#13;
sterke mate van betrokkenheid bij het bedrijf.&#13;
5.6 Op grond van hetgeen onder 5.4 en 5.5 is&#13;
overwogen moet het ervoor worden gehouden&#13;
dat de voorgestelde pachter onvoldoende&#13;
waarborgen voor een behoorlijke bedrijfsvoering&#13;
biedt. Een ander wordt niet anders doordat&#13;
de voorgestelde pachter heeft aangekondigd&#13;
in verband met de areaalvermindering&#13;
ten gevolge van de hoge snelheidslijn nieuwe&#13;
teelten ter hand te zullen nemen (spitskool,&#13;
bloemkool en laatstelijk snijheesters, welke&#13;
laatste teelt als “zeer intensief” wordt bestempeld)&#13;
en daartoe zijn baan te willen opgeven.&#13;
Hij heeft voor die voorgenomen teelten geen&#13;
opleiding genoten en heeft daarmee ook geen&#13;
enkele ervaring. Mede gezien hetgeen eerder&#13;
in dit arrest is overwogen omtrent zijn theoretische&#13;
achtergrond en bedrijfsvoering, wettigt&#13;
de mogelijkheid, dat hij zich aanvankelijk&#13;
laat begeleiden door de leverancier van het&#13;
snijheester-uitgangsmateriaal, nog niet de&#13;
verwachting dat hij daarna deze teelten op&#13;
adequate wijze zelfstandig zal kunnen voortzetten.&#13;
5.7 Aan het bovenstaande wordt nog het volgende&#13;
toegevoegd. Het hof acht in dit geval&#13;
temeer een kritische blik op de waarborgen&#13;
van de voorgestelde pachter op zijn plaats, nu&#13;
de verpachtster ook – in dit kader zijdelings&#13;
relevante – andere aanmerkingen op diens&#13;
persoon heeft gemaakt. De “uit de hand gelopen&#13;
burenruzie” waarvan uit de stukken&#13;
blijkt, welke kennelijk verband houdt met het&#13;
door geparkeerde auto’s van de buren belemmeren&#13;
van de doorgang van de voorgestelde&#13;
pachter over een weg, heeft in ieder geval&#13;
geleid tot een strafrechtelijke veroordeling&#13;
van de voorgestelde pachter. Verder is gebleken&#13;
dat hij zich tegen de politie heeft verzet&#13;
en moest worden overmeesterd. Hij heeft&#13;
weliswaar ter zitting verklaard dat hij tegen de&#13;
strafrechtelijke veroordeling hoger beroep&#13;
heeft ingesteld, dat hij het hem telastegelegde&#13;
strafbare feit niet heeft gepleegd, dat de in het&#13;
geding gebrachte uitvoerige brieven met&#13;
klachten van de buren op onwaarheden berusten,&#13;
dat een buurman strafrechtelijk is veroordeeld&#13;
wegens bedreiging van hem, de voorgestelde&#13;
pachter, met een mes en dat de politie&#13;
de kwestie van de overmeestering heeft aangedikt,&#13;
maar het hof acht het niet geloofwaardig&#13;
dat de voorgestelde pachter – zoals hij in&#13;
wezen verklaart – ter zake van de escalatie van&#13;
zijn verhouding met zijn buren geen enkel&#13;
serieus verwijt treft. Vaststaat bovendien dat&#13;
onlangs in een van de meegepachte bedrijfsgebouwen&#13;
brand is gesticht. Tegen de achtergrond&#13;
van de kennelijk explosieve en (potentieel)&#13;
gewelddadige verhouding tussen de&#13;
voorgestelde pachter en diens buren kan de&#13;
vrees van de verpachtster voor verdere schade&#13;
aan de verpachte gebouwen niet op voorhand&#13;
als ongerechtvaardigd of overdreven van de&#13;
hand worden gewezen.&#13;
5.8 Grief III is dus gegrond; de vordering&#13;
dient reeds op grond van het bepaalde in&#13;
artikel 49, lid 5 van de Pachtwet te worden&#13;
afgewezen. Grief VI is daarmee eveneens&#13;
gegrond. De grieven IV en V behoeven geen&#13;
beoordeling meer. Het hof ziet evenmin&#13;
aanleiding in te gaan op het verzoek van de&#13;
verpachtster om in een overweging ten overvloede&#13;
zijn rechtspraak inzake het derde lid&#13;
van artikel 49 van de Pachtwet te toetsen aan&#13;
hetgeen de verpachtster in de toelichting op&#13;
haar vijfde grief aanvoert.&#13;
5.9 De conclusie luidt dat het vonnis waarvan&#13;
beroep zal worden vernietigd en de vordering&#13;
van de pachter alsnog zal worden afgewezen&#13;
met diens veroordeling in de kosten van de&#13;
procedure in eerste aanleg.&#13;
5.10 De pachter zal tevens worden veroordeeld&#13;
in de kosten van de procedure in hoger&#13;
beroep.&#13;
6 De beslissing&#13;
Het hof, rechtdoende in hoger beroep,&#13;
vernietigt het tussen partijen gewezen vonnis&#13;
van de pachtkamer van het kantongerecht te&#13;
Oud-Beijerland van 7 februari 2000, waarvan&#13;
beroep, en, opnieuw rechtdoende:&#13;
wijst de vordering van de pachter alsnog af;&#13;
veroordeelt de pachter in de kosten van beide&#13;
instanties, aan de zijde van de verpachtster&#13;
begroot op ƒ 750,– wegens salaris gemachtig-&#13;
de voor de procedure in eerste aanleg en op&#13;
ƒ 475,– wegens griffierecht en ƒ 5.100,–&#13;
wegens salaris procureur tot op heden in&#13;
hoger beroep.</content><legacyfootnotes/><footnotes><footnote/></footnotes><auteurs/><published>2003-10-01 00:00:00</published><modified>2003-10-01 00:00:00</modified><editiondate>2003-10-01</editiondate><htmlpath>https://denhollander.info/artikel/4548</htmlpath></article>
</articles></edition>
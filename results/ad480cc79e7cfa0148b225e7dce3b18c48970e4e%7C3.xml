<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1990</searchword><id>7114</id><udhid>UDH:TvAR/7114</udhid><titel>'Johanna Berendina Kempers / Bernardus Mulder' (TvAR 1990/4361)</titel><searchwords><searchword>TvAR 6/1990</searchword><searchword>TvAR 1990/4361</searchword><searchword>UDH:TvAR/7114</searchword></searchwords><attachments><attachment><name>1990_nr 6_Rechtspraak_4361.pdf</name><extention>pdf</extention><url>https://denhollander.info/download/6722/ci</url></attachment></attachments><inleiding>Pachtwet, art. 1, lid 1 sub d&#13;
De overeenkomst tussen partijen heeft een&#13;
gemengd karakter: pacht en een andere&#13;
overeenkomst (huur). Het had op de weg&#13;
van de pretense pachter gelegen, aan te tonen,&#13;
dat het agrarisch bedrijf in het kader&#13;
van de ter plaatse uitgeoefende activiteiten&#13;
van enige economische betekenis is. Hij&#13;
heeft ter zake echter niets gesteld en geen&#13;
financiële rapporten overgelegd.&#13;
Vonnis tot afwijzing vordering tot&#13;
schriftelijke vastlegging bekrachtigd. </inleiding><content>Pachtkamer Gerechtshof Arnhem, arrest&#13;
van 5 februari 1990&#13;
(Mr. Maris, Spoor, Kok, mr. ing. Jansens&#13;
van Gellicum en Wentink)&#13;
In de zaak van:&#13;
Johanna Berendina Kempers, wonende te&#13;
Westendorp, gemeente Wisch, als erfgename/&#13;
enige rechtsopvolgster van wijlen haar&#13;
echtgenoot Lammert Sloots, appellante, tevens&#13;
voorwaardelijk incidenteel geïntimeerde,&#13;
procureur: Mr. M.M.J.J. Gerrits,&#13;
tegen&#13;
Bernardus Mulder, wonende te Varsseveld,&#13;
gemeente Wisch, geïntimeerde, tevens&#13;
voorwaardelijk incidenteel appellant, procureur:&#13;
Mr. K. van der Meulen.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Terborg gewezen&#13;
vonnissen van 13 augustus 1985, 12&#13;
augustus 1986 en 13 december 1988, die in&#13;
fotocopie aan dit arrest zijn gehecht;&#13;
Overwegende:&#13;
Appellante - Sloots - is bij exploit van 12&#13;
januari 1989, in hoger beroep gekomen van&#13;
voormelde vonnissen, met gelijktijdige&#13;
dagvaarding van geïntimeerde — Mulder&#13;
- voor dit hof. Bij memorie van grieven&#13;
zijn na te melden grieven aangevoerd en is&#13;
geconcludeerd, die vonnissen, te vernietigen&#13;
voorzover daarin wordt overwogen dat&#13;
er sprake is van een pachtovereenkomst&#13;
tussen partijen, althans met betrekking tot&#13;
de in het geding zijnde, afgebrande loods,&#13;
met bekrachtiging van de vonnissen overigens,&#13;
zo nodig met verbetering en/of aanvulling&#13;
van de gronden, dan wel dat, met&#13;
vernietiging van de drie vonnissen de&#13;
pachtkamer zich onbevoegd verklaart, dat&#13;
aan geïntimeerde diens oorspronkelijke&#13;
vorderingen worden ontzegd, althans dat&#13;
hij in die vorderingen niet-ontvankelijk&#13;
wordt verklaard, met veroordeling van&#13;
geïntimeerde in de kosten van beide instanties.&#13;
Appellante heeft nog bij akte stukken&#13;
in het geding gebracht.&#13;
Bij memorie van antwoord is verweer gevoerd&#13;
met conclusie appellante niet-ontvankelijk&#13;
te verklaren in haar beroep, althans&#13;
(het vonnis, kennelijk is bedoeld:)&#13;
de vonnissen, waarvan beroep, te bekrachtigen.&#13;
Voorts is in het voorwaardelijk incidenteel&#13;
appel de hierna te melden grief&#13;
aangevoerd tegen de voormelde vonnissen&#13;
met conclusie (het vonnis; kennelijk is&#13;
bedoeld:) de vonnissen waarvan beroep&#13;
te bekrachtigen onder aanvulling van gronden,&#13;
te weten dat incidenteel appellant&#13;
vanaf juni 1974 van de rechts voorganger&#13;
van incidenteel geïntimeerde de hoeve&#13;
Berkhorst in pacht heeft gehad; met veroordeling&#13;
van appellante, tevens voorwaardelijk&#13;
incidenteel geïntimeerde in de kosten&#13;
van de procedure. Appellante heeft - akte&#13;
verzoekend in het principaal appel - de in&#13;
het voorwaardelijk incidenteel appel aangevoerde&#13;
grief bestreden en geconcludeerd,&#13;
incidenteel appellant niet-ontvankelijk te&#13;
verklaren in zijn hoger beroep, althans zijn&#13;
eis in hoger beroep af te wijzen met zijn&#13;
veroordeling in de proceskosten. Geïntimeerde&#13;
heeft nog een antwoord-akte genomen.&#13;
Daarna hebben partijen de stukken&#13;
aan het hof overgelegd voor het wijzen van&#13;
arrest.&#13;
De grieven:&#13;
in het principaal appel:&#13;
De grieven luiden als volgt:&#13;
Grief I&#13;
Bij tussenvonnis van 13 augustus 1985&#13;
heeft de pachtkamer van het kantongerecht&#13;
Mulder onder meer te bewijzen opgedragen&#13;
(verkort weergegeven), dat Sloots De Berkhorst&#13;
aan Mulder in gebruik heeft gegeven&#13;
ter uitoefening van de landbouw en dat&#13;
Mulder op De Berkhorst bedrijfsmatig de&#13;
paardenfokkerij uitoefent. Ten onrechte&#13;
heeft de pachtkamer van het kantongerecht&#13;
niet, althans niet expliciet, die bedrijfsmatige paardenfokkerij gekoppeld aan het begrip&#13;
landbouw ter uitoefening waarvan&#13;
Sloots De Berkhorst aan Mulder in gebruik&#13;
gegeven zou hebben.&#13;
Grief II&#13;
Ten onrechte heeft de pachtkamer van&#13;
het kantongerecht in haar vonnis van 12&#13;
augustus 1986 overwogen bewezen te achten,&#13;
dat Mulder op De Berkhorst bedrijfsmatig&#13;
de paardenfokkerij beoefent (se. in&#13;
de zin van de Pachtwet) en dat hij de grond&#13;
bij De Berkhorst gebruikt voor uitoefening&#13;
van de landbouw.&#13;
Grief III&#13;
Ten onrechte is de pachtkamer van het&#13;
kantongerecht bij haar vonnis van 13 december&#13;
1988 uitgegaan van een pachtovereenkomst&#13;
voor de hele Berkhorst inclusief&#13;
de in 1976 gebouwde schuur.&#13;
in het voorwaardelijk incidenteel appel:&#13;
Grief:&#13;
Ten onrechte heeft (de rechtbank; kennelijk&#13;
is bedoeld:) de pachtkamer niet duidelijk&#13;
vastgesteld, dat de overeenkomst&#13;
tussen Mulder en wijlen Sloots, aangegaan&#13;
in 1974, waarbij laatstgenoemde voor&#13;
/ 700,- per maand De Berkhorst met bijbehorende&#13;
gronden aan Mulder in gebruik&#13;
gaf, het karakter van een pachtovereenkomst&#13;
had.&#13;
De ontvankelijkheid van het principaal hoger&#13;
beroep&#13;
Mulder stelt, dat Sloots niet-ontvankelijk&#13;
moet worden verklaard in het hoger beroep.&#13;
De door Mulder tegen Sloots ingestelde&#13;
vorderingen, strekkend tot betaling&#13;
van ƒ 23 822,90 (later vermeerderd tot&#13;
ƒ 24 409,37) en tot herbouw van een door&#13;
brand teniet gegane hal, zijn immers op&#13;
grond van het meer subsidiaire verweer,&#13;
dat Mulder schuld had aan de brand, bij&#13;
het eindvonnis, waarvan beroep, afgewezen,&#13;
zodat Sloots uiteindelijk in het gelijk is&#13;
gesteld. Hieraan doet volgens Mulder niet&#13;
af, dat het (primaire) verweer van Sloots,&#13;
dat er tussen partijen geen pachtovereenkomst&#13;
bestaat, is verworpen.&#13;
Dienaangaande wordt overwogen, dat de&#13;
afwijzing bij het bestreden eindvonnis van&#13;
de tegen Sloots gerichte vorderingen niet&#13;
van rechtswege inhoudt, dat Sloots de bevoegdheid&#13;
zou missen, te appelleren tegen&#13;
het oordeel van de pachtkamer te Terborg,&#13;
dat er tussen partijen een pachtverhouding&#13;
bestaat, althans wat de grote loods betreft.&#13;
Ook deze overweging bevat een bindende&#13;
uitspraak. Daarvan kan in het hoger beroep&#13;
vernietiging worden gevorderd. Sloots&#13;
heeft er belang bij, dat bij gewijsde de&#13;
rechtsverhouding tussen partijen niet als&#13;
een pachtovereenkomst wordt aangemerkt.&#13;
Sloots is dus ontvankelijk in het principaal&#13;
appel.&#13;
De vaststaande feiten&#13;
Het hof gaat van de volgende feiten uit:&#13;
- In verband met het faillissement van&#13;
Mulder is in 1974 'De Berkhorst', het hem&#13;
in eigendom toebehorende onroerend goed,&#13;
gelegen te Varsseveld aan de Aaltenseweg&#13;
101, in het openbaar verkocht. De rechtsvoorganger&#13;
van Sloots heeft het toen ge&#13;
kocht.&#13;
- De Berkhorst bestond uit een van&#13;
steen opgetrokken, met pannen bedekt&#13;
woonhuis, waarin tevens een kapsalon was&#13;
gevestigd, voorts een voormalige varkensschuur,&#13;
die later is ingericht als paardenstal,&#13;
en een vrij kleine karloods, benevens&#13;
cultuurgrond. Het geheel is 5.00.60 ha&#13;
groot.&#13;
- Mulder bewoonde het woonhuis met&#13;
zijn vrouw en kinderen.&#13;
- De vrouw van Mulder dreef de kap&#13;
salon in het huis.&#13;
- Mulder exploiteerde op De Berkhorst&#13;
De Fouragehandel Oost-Nederland. Na&#13;
1974 trad hij als directeur van die onderneming&#13;
op. Hij is expediteur van beroep.&#13;
- Ten tijde van de verkoop was blijkens&#13;
de akte van veiling de grond voor vee-inscharing&#13;
mondeling in gebruik gegeven aan&#13;
de Gebr. S. Kloosterboer te Colmschate,&#13;
welke ingebruikgeving reeds sedert 1969&#13;
plaats'had gevonden, zulks voor ƒ2000,-&#13;
per jaar.&#13;
- Kloosterboer was in 1974 niet bereid&#13;
afstand te doen van zijn rechten. - Na de verkoop van het onroerend&#13;
goed in 1974 heeft Sloots het complex aan&#13;
Mulder in gebruik gelaten tegen een prijs&#13;
van ƒ 700,- - later ƒ 800,- - per maand.&#13;
- In 1976 is op het complex een schuur&#13;
voor de opslag van hooi en stro gebouwd,&#13;
groot 15.40 bij 25 meter, hoog 6.70 meter.&#13;
- Deze schuur is in 1983 door brand verwoest. Andere bedrijfsgebouwen zijn&#13;
door de brand ernstig beschadigd.&#13;
- In 1986 is Sloots overleden. Appellante&#13;
is zijn enige erfgename.&#13;
- Mulder hield in 1974 twee paarden in&#13;
eigendom. Andere dieren had hij niet in&#13;
eigendom.&#13;
- Later heeft Mulder meer paarden op&#13;
het complex gehouden.&#13;
Behandeling van het geschil in hoger beroep&#13;
in het principaal appel: 1. Aangaande&#13;
grief I, gericht tegen de aan Mulder bij het&#13;
tussenvonnis van 13 augustus 1985&#13;
verstrekte bewijsopdracht wordt het&#13;
volgende overwogen. Mulder heeft in&#13;
eerste aanleg aangevoerd, dat hij op De&#13;
Berkhorst van 1974 af naast de fouragehandel&#13;
ook de landbouw - in hoofdzaak&#13;
de paardenfokkerij - bedrijft. Bij het&#13;
eerste tussenvonnis is hem bewijs opgedragen.&#13;
Voor zover er bij de eerste grief over&#13;
wordt geklaagd, dat de bewijsopdracht ten&#13;
onrechte niet uitdrukkelijk verband legt&#13;
tussen de bedrijfsmatige paardenfokkerij&#13;
en de verstrekking van het complex in landbouwkundig&#13;
gebruik, is deze gegrond. De&#13;
paardenfokkerij is slecht relevant voorzover&#13;
deze landbouwkundig gebruik van De&#13;
Berkhorst oplevert.&#13;
2. De in eerste aanleg gehoorde getuigen&#13;
hebben verklaard over paarden, die ter&#13;
plaatse op het complex hebben gelopen en&#13;
over maïs die daar is verbouwd. De getuigen&#13;
G.H. Hofs, H. Dijkman en G.J. Hofs&#13;
hebben over de paardenfokkerij verklaard.&#13;
De getuige Schreurs is in zijn verklaring&#13;
specifieker: Mulder bedrijft de fokkerij in&#13;
hoofdzaak met zijn - getuige's - hengsten&#13;
en verkoopt de veulens. Maar hij doet&#13;
pas zaken met Mulder van 1981 af.&#13;
Bij het tussenvonnis van 12 augustus&#13;
1986 is bewezen geacht, dat Mulder bedrijfsmatig&#13;
de paardenfokkerij uitoefent&#13;
en dat hij de bij De Berkhorst behorende&#13;
grond gebruikt voor de uitoefening van de&#13;
landbouw.&#13;
Terecht wijst Sloots er in de toelichting&#13;
op grief II op, dat de getuigenverklaringen&#13;
omtrent de maïswinning in strijd zijn met&#13;
Mulders verklaring in de veilingakte van&#13;
1974 betreffende de ingebruikgeving aan de&#13;
Gebr. Kloosterboer sedert 1969, zodat&#13;
daaraan slechts beperkte waarde toekomt.&#13;
Voorts kan de verklaring van de getuige&#13;
Schreurs niet tot de slotsom leiden, dat&#13;
Mulder en Sloots in 1974 zijn overeengekomen&#13;
dat het gebruik van de open grond van&#13;
De Berkhorst zou betreffen de bedrijfsmatige&#13;
paardenfokkerij. Ook uit de andere getuigenverklaringen&#13;
valt een dergelijke gevolgtrekking&#13;
niet te maken. De gestelde&#13;
overeenkomst tot landbouwkundig gebruik&#13;
in 1974 is dus niet bewezen.&#13;
Evenmin heeft Mulder voldoende aannemelijk&#13;
gemaakt dat de rechtsverhouding in&#13;
de loop der jaren na 1974 pacht is geworden,&#13;
in het bijzonder niet dat Sloots wist&#13;
van - laat staan instemde met - een beweerde&#13;
uitbreiding van agrarisch gebruik&#13;
van de grond van De Berkhorst.&#13;
Aangaande hetgeen in het slot van de&#13;
toelichting op deze grief is gesteld, wordt&#13;
overwogen, dat Sloots ook in hoger beroep&#13;
de gestelde overeenkomst tot landbouwkundig&#13;
gebruik gemotiveerd heeft betwist,&#13;
onder andere met de stelling dat De Berkhorst&#13;
aan Mulder in gebruik is verstrekt&#13;
voor in hoofdzaak de fouragehandel en&#13;
voorts voor bewoning en gebruik van een&#13;
kamer als kapsalon, en dat indien al enig&#13;
agrarisch gebruik zou zijn overeengekomen,&#13;
dit volledig ondergeschikt is aan de&#13;
fouragehandel, de kapsalon en het wonen.&#13;
Volgens het uitgangspunt van Mulder&#13;
heeft de overeenkomst tussen partijen een&#13;
gemengd karakter. Voorzover deze betrekking&#13;
heeft op de grond en een (klein) gedeelte&#13;
van de gebouwen is - in de visie van&#13;
Mulder - sprake van pacht, voor het overige&#13;
is er huur. Ook in dit uitgangspunt is&#13;
er een overeenkomst, waarbij een uit verschillende&#13;
onderdelen bestaand complex in&#13;
gebruik is verstrekt. Er moet dan worden&#13;
uitgemaakt, of die ene gemengde overeenkomst&#13;
pacht dan wel huur is.&#13;
Tegenover de stelling van Sloots, dat het&#13;
agrarische gebruik - indien dit al vaststaat&#13;
- volledig bijkomstig was en is aan de fouragehandel,&#13;
had het op de weg van Mulder&#13;
gelegen, aan te tonen, dat het agrarisch bedrijf&#13;
in het kader van de ter plaatse uitgeoefende&#13;
aktiviteiten van enige economische&#13;
betekenis is, bv. door overlegging van financiële&#13;
rapporten betreffende de door&#13;
hem gestelde economische aktiviteiten. Mulder heeft echter te dezer zake niets gesteld.&#13;
Hetgeen hij heeft aangevoerd omtrent de&#13;
aard van de bedrijfsgebouwen, in het bijzonder&#13;
de in 1976 gestichte loods, vormt&#13;
geen aanwijzing voor agrarisch gebruik&#13;
daarvan, omdat wat de laatste betreft deze&#13;
blijkens de overgelegde en niet betwiste&#13;
bouwtekening bestemd is voor de fouragehandel.&#13;
Ook zijn stelling omtrent de aantallen&#13;
door hem gehouden paarden zijn&#13;
geenszins voldoende voor de door hem getrokken&#13;
conclusie.&#13;
Mulder heeft dus tegenover de gemotiveerde&#13;
betwisting door Sloots onvoldoende&#13;
feiten gesteld, laat staan bewezen, om tot&#13;
de gevolgtrekking te komen, dat er tussen&#13;
partijen een pachtovereenkomst is tot&#13;
stand gekomen.&#13;
Er moet dus van worden uitgegaan, dat&#13;
de overeenkomst tussen partijen geen&#13;
pachtovereenkomst is.&#13;
Grief II is dus eveneens gegrond.&#13;
3. Voor grief III geldt hetzelfde, aangezien&#13;
er met inachtneming van hetgeen hiervoor&#13;
is overwogen niet van kan worden uitgegaan,&#13;
dat de in 1976 gebouwde loods&#13;
voorwerp van een pachtovereenkomst is.&#13;
in het incidenteel appel:&#13;
Aangezien Sloots ontvankelijk wordt verklaard&#13;
in het (principale) hoger beroep,&#13;
dient het incidenteel appel te worden behandeld.&#13;
De grief in het incidenteel appel is tevergeefs&#13;
voorgedragen, aangezien ingevolge&#13;
hetgeen in het principaal appel is overwogen,&#13;
de tussen partijen gesloten overeenkomst&#13;
niet kan worden aangemerkt als een&#13;
pachtovereenkomst.&#13;
Slotsom&#13;
in het principaal en in het incidenteel appel:&#13;
Sloots moet worden ontvangen in haar&#13;
principale appel tegen de bij het tweede tussenvonnis&#13;
en het eindvonnis gegeven vaststelling,&#13;
dat de tussen partijen bestaande&#13;
overeenkomst een pachtovereenkomst is.&#13;
De grief in het voorwaardelijk incidenteel&#13;
appel faalt.&#13;
De grieven in het principaal appel zijn alle&#13;
gegrond. De vonnissen, waarvan beroep,&#13;
moeten dus worden vernietigd.&#13;
De tussen partijen bestaande overeenkomst&#13;
betreffende De Berkhorst is niet een&#13;
pachtovereenkomst.&#13;
Er zal worden beslist als na te melden.&#13;
Mulder zal de kosten van Sloots zo in het&#13;
principaal, als in het incidenteel appel, benevens&#13;
in de eerste instantie moeten dragen.&#13;
Rechtdoende in hoger beroep:&#13;
in het principaal en in het incidenteel appel:&#13;
Verklaart Sloots ontvankelijk in haar hoger&#13;
beroep.&#13;
Vernietigt de vonnissen, waarvan beroep,&#13;
en opnieuw rechtdoende:&#13;
Wijst af de inleidende vorderingen van&#13;
Mulder.&#13;
Verwerpt het voorwaardelijk incidenteel&#13;
appel. Veroordeelt Mulder in de kosten gevallen&#13;
aan de zijde van Sloots en tot deze&#13;
uitspraak begroot als volgt:&#13;
- in eerste aanleg op / 2 500,- ;&#13;
- in het principaal appel op ƒ 1 543,75;&#13;
- in het incidenteel appel op / 600,- ;</content><legacyfootnotes/><footnotes><footnote/></footnotes><auteurs>Mr. Maris, Spoor, Kok, mr. ing. Jansens&#13;
van Gellicum en Wentink</auteurs><published>1990-06-01 00:00:00</published><modified>1990-06-01 00:00:00</modified><editiondate>1990-06-01</editiondate><htmlpath>https://denhollander.info/artikel/7114</htmlpath></article>
</articles></edition>
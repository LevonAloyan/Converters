<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2002</searchword><id>4679</id><udhid>UDH:TvAR/4679</udhid><titel>Velraad / Pompen (TvAR 2002/5119)</titel><searchwords><searchword>TvAR 7/8/2002</searchword><searchword>TvAR 2002/5119</searchword><searchword>UDH:TvAR/4679</searchword></searchwords><attachments><attachment><name>2002_nr 78_Rechtspraak_5119.pdf</name><extention>pdf</extention><url>https://denhollander.info/download/4624/ci</url></attachment></attachments><inleiding>[Pachtwet art. 26; Rv art. 134]&#13;
&#13;
Een eiser kan tot de afloop van het geding&#13;
zijn eis wijzigen.&#13;
Het onderhoud van het gepachte komt in&#13;
casu, behoudens het zgn. geringe en&#13;
dagelijkse onderhoud, voor rekening van&#13;
verpachter. Het gaat in dit geding om de&#13;
vraag of verpachter o.g.v. artikel 26 Pachtwet&#13;
tot het verrichten van dat onderhoud&#13;
kan worden verplicht en niet of hem o.g.v.&#13;
bepalingen van bestuursrecht door de overheid&#13;
die verplichting kan worden opgelegd.&#13;
Toestand van tot het gepachte behorende&#13;
schuren zeer slecht. Een noodreparatie kan&#13;
niet aan de orde zijn, doch slechts algeheel&#13;
herstel en dit laatste komt in feite neer op&#13;
vernieuwing. Een verpachter is tot vernieuwing&#13;
niet verplicht tenzij de slechte onderhoudstoestand&#13;
die slechts door vernieuwing&#13;
is op te heffen, aan hem zou zijn te wijten;&#13;
zulks is echter niet gebleken of aannemelijk&#13;
geworden. Erbij komt nog dat herstel zulke&#13;
hoge kosten vergt dat redelijkheid en billijkheid&#13;
eraan in de weg staan dat pachter&#13;
vordert dat verpachter die kosten maakt; dit&#13;
klemt temeer nu pachter reeds 60 jaar is en&#13;
geen aanspraak kan maken op verlenging&#13;
van de pachtovereenkomst na 30 april 2005,&#13;
terwijl t.a.v. opvolging door zijn echtgenote&#13;
ten processe onvoldoende vaststaat om&#13;
daarmee al rekening te kunnen houden.</inleiding><content>ARREST VAN 22 JUNI 1999 IN DE&#13;
ZAAK VAN:&#13;
Joseph Hubertus Velraad, wonende te&#13;
Cottessen, gemeente Vaals,&#13;
appellant, incidenteel geïntimeerde,&#13;
procureur: mr. P.C. Plochg,&#13;
tegen&#13;
Johan Frederik Plompen, wonende te Itteren,&#13;
gemeente Maastricht,&#13;
geïntimeerde, incidenteel appellant,&#13;
procureur: mr. F.J. Boom.&#13;
1 Het geding in eerste aanleg&#13;
De pachtkamer van het kantongerecht te&#13;
Maastricht heeft op 19 maart 1996 en 21 januari&#13;
1997 tussen partijen vonnissen gewezen,&#13;
die in fotocopie aan dit arrest zijn gehecht en&#13;
naar de inhoud waarvan wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: Velraad&#13;
– is bij exploot van 18 februari 1997, met&#13;
gelijktijdige dagvaarding van geïntimeerde&#13;
– hierna ook te noemen: Plompen – voor dit&#13;
hof, in hoger beroep gekomen van genoemd&#13;
vonnis van 21 januari 1997.&#13;
2.2 Bij memorie van grieven zijn na te melden&#13;
grieven aangevoerd en heeft Velraad zijn eis&#13;
gewijzigd, een en ander met conclusie dat het&#13;
hof het vonnis, waarvan beroep, zal vernietigen&#13;
en, opnieuw rechtdoende:&#13;
primair Plompen zal veroordelen tot sloop en&#13;
vervanging van de twee gepachte schuren op&#13;
de wijze als voorzien in het overgelegde&#13;
expertiserapport en wel binnen één maand na&#13;
betekening van het in deze te wijzen arrest op&#13;
straffe van een dwangsom van ƒ 500,– per dag&#13;
voor iedere dag dat Plompen hiermee na&#13;
afloop van bedoelde termijn in gebreke zal&#13;
blijven, met veroordeling van Plompen om&#13;
aan Velraad te vergoeden de gemaakte expertisekosten&#13;
groot ƒ 998,75 en met veroordeling&#13;
van Plompen in de proceskosten van beide&#13;
instanties;&#13;
subsidiair Plompen zal veroordelen om op&#13;
zijn kosten de beide schuren beperkt te repareren&#13;
en wel zodanig dat deze zonder gevaar&#13;
voor personen of zaken wederom bruikbaar&#13;
zijn voor de daarop rustende bestemming als&#13;
koe-/jongveestal respectievelijk hooiberging,&#13;
voor minimaal de periode dat de pachtverhouding&#13;
tussen partijen naar verwacht mag&#13;
worden alsnog zal voortduren, althans Velraad&#13;
zal machtigen om zelf bedoelde reparatie&#13;
aan de betrokken schuren te doen verrichten,&#13;
zulks op kosten van Plompen, die met de&#13;
bepaling dat Velraad de gemaakte (on)kosten&#13;
met de pachtprijs in vergelijking kan brengen&#13;
en wel tot een bedrag als het hof, naar goede&#13;
justitie oordelend, zal vermenen te behoren;&#13;
meer subsidiair Plompen zal veroordelen om&#13;
aan Velraad te vergoeden de schade, welke&#13;
laatstgenoemde heeft geleden en nog zal lijden,&#13;
doordat hij het gebruik van de beide&#13;
schuren heeft moeten/moet missen, met de&#13;
bepaling dat de schade zal worden opgemaakt&#13;
bij staat en zal worden vereffend volgens de&#13;
wet;&#13;
subsidiair en meer subsidiair Plompen zal&#13;
veroordelen in de proceskosten van beide&#13;
instanties, althans in de kosten van het hoger&#13;
beroep.&#13;
2.3 Bij memorie van antwoord is verweer&#13;
gevoerd en is voorts incidenteel hoger beroep&#13;
ingesteld, een en ander met conclusie dat het&#13;
hof het vonnis, waarvan beroep, zal bekrachtigen&#13;
respectievelijk de subsidiaire en meer&#13;
subsidiaire vorderingen van Velraad zal afwijzen,&#13;
subsidiair het vonnis, waarvan beroep,&#13;
zal vernietigen op de in het incidenteel hoger&#13;
beroep genoemde gronden, althans zodanig&#13;
zal beslissen als het hof in goede justitie juist&#13;
zal oordelen, kosten rechtens.&#13;
2.4 Bij memorie van antwoord in het incidenteel&#13;
hoger beroep heeft Velraad het daarin&#13;
door Plompen aangevoerde bestreden met&#13;
conclusie dat het hof Plompen niet-ontvankelijk&#13;
in zijn hoger beroep zal verklaren en hem&#13;
zijn vordering zal ontzeggen, met zijn veroordeling&#13;
in de proceskosten.&#13;
2.5 Partijen hebben vervolgens nog een akte&#13;
uitlating producties respectievelijk een antwoord-&#13;
akte in het incidenteel appel gewisseld,&#13;
waarna zij de stukken aan het hof hebben&#13;
overgelegd voor het wijzen van arrest.&#13;
3 De grieven&#13;
De grieven in het principaal hoger beroep luiden:&#13;
I. Ten onrechte heeft de pachtkamer van het&#13;
kantongerecht de vordering van pachter afgewezen.&#13;
II. Ten onrechte heeft de pachtkamer van het&#13;
kantongerecht pachter veroordeeld in de proceskosten.&#13;
De grieven in het incidenteel hoger beroep&#13;
luiden:&#13;
A. Ten onrechte heeft de pachtkamer van het&#13;
kantongerecht gepasseerd het verweer van&#13;
Plompen, dat in artikel 9 van het pachtcontract&#13;
is bepaald dat alle reparaties aan de&#13;
gebouwen ten laste van de pachter komen.&#13;
B. Ten onrechte is de pachtkamer van het kantongerecht&#13;
voorbij gegaan aan het verweer&#13;
van Plompen dat de toestand van de schuur&#13;
per 1994 en later niet is te wijten aan een in&#13;
verzuim zijn zijnerzijds, nu hij pas in 1994&#13;
over de toestand van deze opstallen is aangeschreven.&#13;
4 De vaststaande feiten&#13;
In het geding in eerste aanleg is van de volgende&#13;
als ten processe vaststaande feiten uitgegaan:&#13;
– Plompen verpacht aan Velraad een hoeve,&#13;
gelegen in de gemeente Vaals, plaatselijk&#13;
bekend als Tebösch, groot 5.23.00 ha;&#13;
– deze hoeve bestaat uit een boerderij, stallen,&#13;
tuin, boomgaard en weiland;&#13;
– Velraad exploiteert in gemelde hoeve een&#13;
melkveehouderijbedrijf.&#13;
Nu tegen deze vaststelling geen grief is gericht,&#13;
zal ook het hof daarvan uitgaan.&#13;
5 Beoordeling van het geschil in&#13;
hoger beroep&#13;
5.1 Voor zover Plompen in de vierde alinea&#13;
van bladzijde 3 van de memorie van antwoord&#13;
bedoelt te betogen dat het Velraad in hoger&#13;
beroep niet vrijstaat meer of anders te vorderen&#13;
dan hij in eerste aanleg heeft gedaan, kan&#13;
het hof hem daarin niet volgen. Krachtens&#13;
artikel 134 Wetboek van Burgerlijke Rechtsvordering&#13;
kan een eiser tot de afloop van het&#13;
geding zijn eis verminderen, veranderen of&#13;
vermeerderen; zulks kan ook voor het eerst in&#13;
hoger beroep worden gedaan. Nu Plompen&#13;
niet op de bij de wet bepaalde wijze verzet&#13;
heeft gedaan tegen deze wijziging van eis, zal&#13;
het hof op de gewijzigde eis recht doen.&#13;
5.2 Door Velraad is een in 1934 opgemaakt&#13;
pachtcontract met betrekking tot de hoeve in&#13;
geschil in het geding gebracht, aangegaan voor&#13;
de duur van drie jaar, ingaande 1 mei 1935 en&#13;
eindigend 1 mei 1938; in dit contract is in artikel&#13;
9 bepaald. “Alle kleine reparaties aan de&#13;
gebouwen komen ten laste van de pachter”.&#13;
Plompen heeft een fotocopie van een op&#13;
20 februari 1938 gedateerd pachtcontract met&#13;
betrekking tot de onderhavige hoeve in het&#13;
geding gebracht, aangegaan voor de duur van&#13;
vijf jaar, ingaande 1 mei 1938 en eindigend&#13;
1 mei 1943; hierin staat een gelijkluidend artikel&#13;
9 als in het pachtcontract uit 1934 met&#13;
dien verstande dat zich tussen de woorden&#13;
“Alle” en “reparaties” een grote vlek (kennelijk&#13;
een inktvlek) bevindt, tengevolge waarvan&#13;
een eventueel daar staand woord niet (meer)&#13;
leesbaar is. Het hof acht aannemelijk dat op&#13;
bedoelde plaats het woord “kleine” heeft&#13;
gestaan, maar acht, gelet op het hierna overwogene,&#13;
ter zake geen nader oordeel nodig.&#13;
5.3 De op 1 mei 1935 ingegane pachtovereenkomst&#13;
is per 1 mei 1938 geëindigd, waarna op&#13;
laatstgenoemde datum de nieuwe, voor vijf&#13;
jaar aangegane pachtovereenkomst is gaan&#13;
lopen. Gelet op het bepaalde in de artikelen&#13;
29 en 30 juncto 80 van het in de betreffende&#13;
jaren vigerende Pachtbesluit, moet, nu van een&#13;
destijds ingediend pachtverlengingsverzoek&#13;
ten processe niet is gebleken, ervan worden&#13;
uitgegaan dat de pachtovereenkomst van&#13;
20 februari 1938 per 1 mei 1943 is geëindigd.&#13;
5.4 Ut het door partijen aangevoerde moet&#13;
worden afgeleid dat de onderhavige pachtver-&#13;
houding na 1 mei 1943 zonder onderbreking&#13;
is blijven bestaan, weshalve toen sprake was&#13;
van een mondelinge pachtovereenkomst.&#13;
Deze is, zo blijkt uit de in hoger beroep door&#13;
Velraad in het geding gebrachte – overigens&#13;
slecht leesbare – kopie van een beschikking&#13;
van de grondkamer voor Limburg, door die&#13;
grondkamer schriftelijk vastgelegd, met als&#13;
ingangsdatum 1 mei 1950 en als einddatum&#13;
1 mei 1962; in de overwegingen van genoemde&#13;
beschikking wordt die pachtovereenkomst&#13;
aangeduid als “een nieuwe overeenkomst”; de&#13;
vastgelegde pachtovereenkomst is door de&#13;
grondkamer goedgekeurd op 2 januari 1952.&#13;
5.5 Nu uit voormelde beschikking van de&#13;
grondkamer niet blijkt van een afwijkende&#13;
afspraak inzake de onderhoudsverplichtingen&#13;
ten aanzien van de hoeve in geschil, moet het&#13;
ervoor gehouden worden dat conform het&#13;
bepaalde in artikel 20, lid 1, van het Pachtbesluit&#13;
– dat in hoofdzaak gelijkluidend is aan&#13;
het thans geldende artikel 26, lid 1, van de&#13;
Pachtwet – gold en is blijven gelden dat&#13;
behoudens het zogenaamde geringe en dagelijkse&#13;
onderhoud alle onderhoud voor rekening&#13;
van de verpachter – thans Plompen – was&#13;
en is gebleven.&#13;
Grief A van het incidenteel hoger beroep faalt&#13;
mitsdien.&#13;
5.6 Het hof kan Plompen voorts niet volgen&#13;
in zijn betoog – althans, zo begrijpt het hof&#13;
hem – dat, nu Velraad tegen de overweging&#13;
van de pachtkamer van het kantongerecht dat&#13;
in verband met de toestand van de litigieuze&#13;
schuren in redelijkheid geen sprake meer kan&#13;
zijn van herstel daarvan mede gelet op de&#13;
hoge kosten van zulk een herstel, geen expliciete&#13;
argumenten aanvoert, in hoger beroep&#13;
daarvan ook moet worden uitgegaan. Immers,&#13;
het door Velraad aangevoerde strekt er kennelijk&#13;
ook toe impliciet tegen bedoeld oordeel&#13;
van de eerste rechter op te komen.&#13;
Het hof laat overigens op dit moment de&#13;
juistheid van bedoeld oordeel nog in het midden.&#13;
5.7 Alvorens over het verder in hoger beroep&#13;
nog door partijen aangevoerde te beslissen,&#13;
heeft het hof behoefte aan nadere inlichtingen.&#13;
Het zal daartoe een comparitie van partijen&#13;
bepalen die tevens zal worden benut voor een&#13;
opname van de situatie ter plaatse alsmede om&#13;
na te gaan of partijen het wellicht op één of&#13;
meer punten alsnog met elkaar eens kunnen&#13;
worden.&#13;
5.8 Aan Velraad wordt verzocht om uiterlijk&#13;
veertien dagen vóór de comparitie van partijen&#13;
aan het hof toe te zenden – met afschrift&#13;
daarvan aan de wederpartij – een schriftelijke&#13;
opgave (zulks zo mogelijk samen met een&#13;
bouwkundig advies van een deskundige),&#13;
waarin nader is aangegeven welke bouwkundige&#13;
voorzieningen naar zijn oordeel moeten&#13;
worden getroffen en wat de kosten daarvan&#13;
zijn.&#13;
Beslissing&#13;
Het hof, rechtdoende in hoger beroep:&#13;
bepaalt dat partijen, vergezeld van hun raadslieden,&#13;
op een nader te bepalen datum en tijdstip&#13;
zullen verschijnen ter plaatse van de&#13;
hoeve in geschil (de comparitie van partijen&#13;
zal na de bezichtiging van de litigieuze schuren&#13;
worden voortgezet op een neutrale, door&#13;
de raadslieden van partijen in onderling overleg&#13;
te bepalen plaats), voor het lid van dit hof&#13;
mr. Kok als raadsheer-commissaris en de raad&#13;
baron de Weichs de Wenne, om aan dezen&#13;
inlichtingen over de zaak te geven en om&#13;
dezen te laten onderzoeken of partijen het op&#13;
één of meer punten met elkaar eens kunnen&#13;
worden;&#13;
bepaalt dat partijen dan in persoon aanwezig&#13;
zullen zijn;&#13;
verzoekt aan Velraad om toezending van een&#13;
schriftelijke opgave als hierboven sub 5.8&#13;
overwogen;&#13;
verwijst de zaak naar de rolzitting van 13 juli&#13;
1999, ambtshalve peremptoir, voor het opgeven&#13;
van de verhinderdata van partijen en hun&#13;
raadslieden in de maanden september, oktober&#13;
en november 1999, waarna dag en uur van de&#13;
comparitie van partijen door de raadsheercommissaris&#13;
zullen worden vastgesteld (ook&#13;
wanneer voormelde opgave van één of van&#13;
beide partijen ontbreekt) en in beginsel geen&#13;
uitstel in verband met verhinderingen meer&#13;
zal worden verleend;&#13;
houdt iedere verdere beslissing aan.&#13;
ARREST VAN 4 JULI 2000&#13;
1 Het geding in hoger beroep&#13;
1.1 Het hof heeft in deze zaak op 22 juni 1999&#13;
een tussenarrest gewezen, naar de inhoud&#13;
waarvan wordt verwezen.&#13;
1.2 Ter uitvoering van dat tussenarrest heeft&#13;
op 14 oktober 1999 een comparitie van partijen&#13;
– begonnen ter plaatse van de hoeve in&#13;
geschil en voortgezet in een restaurant te&#13;
Epen – plaatsgevonden. Daarvan is procesverbaal&#13;
opgemaakt, dat zich thans bij de stukken&#13;
bevindt en waarvan de inhoud als hier&#13;
ingelast moet worden beschouwd. Op bladzijde&#13;
3 van bedoeld proces-verbaal staat in de&#13;
vijfde regel van onderen abusievelijk het woord&#13;
“omschrijving” vermeld; hiervoor in de plaats&#13;
moet het woord “aanschrijving” gelezen worden.&#13;
1.3 Partijen hebben daarna een conclusie na&#13;
comparitie (met 6 producties) respectievelijk&#13;
een memorie na bezichtiging en comparitie&#13;
(met 3 producties) gewisseld, waarna zij&#13;
andermaal de stukken aan het hof hebben&#13;
overgelegd voor het wijzen van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof volhardt bij hetgeen in zijn hierboven&#13;
gemeld tussenarrest onder “De vaststaande&#13;
feiten” en “Beoordeling van het geschil&#13;
in hoger beroep” is overwogen en beslist.&#13;
2.2 Velraad heeft in zijn conclusie na comparitie&#13;
aangegeven dat hij zijn primaire vordering&#13;
(strekkend tot veroordeling van Plompen tot&#13;
sloop en vervanging van de twee gepachte&#13;
schuren) intrekt.&#13;
2.3 Het hof overweegt thans allereerst dat het&#13;
in het onderhavige geding gaat om de vraag of&#13;
het bepaalde in artikel 26 van de Pachtwet&#13;
meebrengt dat Velraad van Plompen reparatie&#13;
van de schuren in geschil kan vorderen als in&#13;
hoger beroep subsidiair door hem gedaan c.q.&#13;
jegens Plompen aanspraak kan maken op vergoeding&#13;
van schade wegens het gemis van&#13;
gebruik van bedoelde schuren. Bij de beantwoording&#13;
van gemelde vraag speelt geen rol&#13;
of Plompen (eventueel) op grond van bepalingen&#13;
van bestuursrecht van overheidswege tot&#13;
voorlopig en/of definitief herstel kan worden&#13;
verplicht. Dit brengt mede dat voor de beslissing&#13;
in het onderhavige geschil niet van belang&#13;
is waartoe Plompen op grond van door de&#13;
Gemeente Vaals aan hem gerichte aanschrijvingen&#13;
al dan niet gehouden is. Het hof kan&#13;
Velraad dan ook niet volgen in zijn kennelijk&#13;
tot een andere conclusie strekkende betoog.&#13;
2.4 Aan het vorenstaande doet niet af dat bij&#13;
het ter gelegenheid van de comparitie van partijen&#13;
tussen partijen gevoerde overleg mede&#13;
betrokken was het onderhoud dat ingevolge&#13;
aanschrijving van de Gemeente Vaals zou&#13;
moeten worden verricht. Zulks geschiedde&#13;
immers slechts als onderdeel van een op een&#13;
mogelijke minnelijke regeling gerichte gedachtenwisseling&#13;
en niet als vaststelling van datgene&#13;
waartoe partijen bij uitblijven van zulk een&#13;
regeling al dan niet verplicht zijn.&#13;
2.5 Ten aanzien van de toestand van de schuren&#13;
in geschil is – zoals al eerder door de&#13;
pachtkamer van het kantongerecht was geconstateerd&#13;
en ook blijkt uit de ten processe&#13;
gedeponeerde foto’s – bij de comparitie van&#13;
partijen ter plaatse gebleken dat deze als matig&#13;
tot zeer slecht is aan te merken. Een noodreparatie&#13;
ervan biedt geen soelaas, omdat deze&#13;
slechts kan dienen om op een aantal plaatsen&#13;
bestaande risico’s tijdelijk op te heffen in&#13;
afwachting van een op korte termijn daarna te&#13;
verrichten restauratie en los van zulk een restauratie&#13;
niet zinvol is. Aan de orde kan dus&#13;
alleen zijn een algeheel herstel en dat komt,&#13;
gelet op ouderdom en constructie van de litigieuze&#13;
schuren, in feite neer op vernieuwing&#13;
daarvan. Tot vernieuwing is een verpachter&#13;
evenwel niet gehouden tenzij de slechte&#13;
onderhoudstoestand die alleen door vernieuwing&#13;
is op te heffen, aan hem zou zijn te wijten&#13;
omdat hij in de voorafgaande tijd in de&#13;
nakoming van zijn verplichting tot het verrichten&#13;
van groot onderhoud verwijtbaar zou&#13;
zijn tekortgeschoten.&#13;
2.6 Gelet op hetgeen ter zake uit de gedingstukken&#13;
en overigens ten processe naar voren&#13;
is gekomen, is evenwel niet gebleken of aannemelijk&#13;
geworden dat de toestand, waarin de&#13;
schuren in geschil verkeren, te wijten is aan in&#13;
het verleden niet of in onvoldoende mate uitgevoerd&#13;
groot onderhoud. Bedoelde toestand&#13;
is kennelijk – in overwegende mate – een&#13;
gevolg van ouderdom en constructie van de&#13;
schuren. Voorzover Velraad bedoelt te beto-&#13;
gen dat wel sprake is van een tekortscheten te&#13;
dezen aan de zijde van Plompen, heeft hij&#13;
zulks onvoldoende onderbouwd.&#13;
2.7 Velraad heeft nog bewijs aangeboden dat&#13;
een provisorische reparatie van de beide schuren&#13;
met beperkte middelen, soelaas biedend&#13;
voor de periode dat de pachtverhouding tussen&#13;
partijen naar verwachting nog zal voortduren,&#13;
tot de mogelijkheden behoort. Hij&#13;
heeft dat bewijsaanbod echter niet nader&#13;
gespecificeerd en bovendien niet voldaan aan&#13;
het bij tussenarrest gedaan verzoek van het&#13;
hof om toezending van een schriftelijke opgave&#13;
(zulks zo mogelijk met een bouwkundig&#13;
advies van een deskundige) waarin nader is&#13;
aangegeven welke bouwkundige voorzieningen&#13;
naar zijn oordeel moeten worden getroffen&#13;
en wat de kosten daarvan zijn; de eventuele&#13;
omstandigheid dat het bijvoegen van een&#13;
bouwkundig advies te hoge kosten meebracht&#13;
laat het kunnen doen van een eigen schriftelijke&#13;
opgave als gevraagd onverlet. Het hof gaat&#13;
daarom aan gemeld bewijsaanbod voorbij.&#13;
2.8 Bij het vorenstaande komt dat, zo – anders&#13;
dan hiervoor overwogen – van reparatie nog&#13;
enkele relevante verbetering te verwachten&#13;
zou zijn, hieraan naar het oordeel van het hof&#13;
dermate hoge kosten zijn verbonden, dat&#13;
redelijkheid en billijkheid eraan in de weg&#13;
staan dat Velraad kan vorderen dat Plompen&#13;
die kosten maakt. Dit klemt temeer nu Velraad&#13;
reeds 60 jaar is en geen aanspraak kan&#13;
maken op verlenging van de onderhavige&#13;
pachtovereenkomst na 30 april 2005; hij heeft&#13;
weliswaar te kennen gegeven indeplaatsstelling&#13;
van zijn echtgenote als pachtster te zullen&#13;
vorderen maar ten aanzien van die vordering&#13;
en de eventuele toewijsbaarheid daarvan staat&#13;
op dit moment onvoldoende vast om daarmee&#13;
in het onderhavige geding al rekening te kunnen&#13;
houden.&#13;
2.9 Gelet op het vorenoverwogene, is geen&#13;
plaats voor toewijzing van het in hoger&#13;
beroep door Velraad subsidiair en meer subsidiair&#13;
gevorderde.&#13;
3 Slotsom&#13;
3.1 De intrekking van de primaire vordering&#13;
van Velraad brengt mee dat geen oordeel meer&#13;
behoeft te worden gegeven over de bij vonnis,&#13;
waarvan beroep, gedane afwijzing van hetgeen&#13;
door betrokkene in prima was gevorderd.&#13;
Zijn veroordeling in de kosten van het geding&#13;
in eerste aanleg moet in stand blijven; ook&#13;
grief 11 van het principaal hoger beroep is&#13;
ongegrond.&#13;
3.2 Het door Velraad in hoger beroep subsidiair&#13;
en meer subsidiair gevorderde moet&#13;
worden afgewezen en hij dient als de ook in&#13;
het principaal hoger beroep in het ongelijk&#13;
gestelde partij te worden veroordeeld in de&#13;
kosten van dat beroep.&#13;
3.3 Gelet op hetgeen in het principaal hoger&#13;
beroep is beslist, behoeft het incidenteel hoger&#13;
beroep – dat, gezien de bewoordingen waarin&#13;
het is ingesteld, kennelijk als voorwaardelijk&#13;
is bedoeld – geen (verdere) behandeling en&#13;
beslissing. Een kostenveroordeling daarin kan&#13;
ook achterwege blijven.&#13;
4 Beslissing&#13;
Het hof, rechtdoende in hoger beroep:&#13;
in het principaal hoger beroep:&#13;
verstaat dat geen beslissing meer behoeft te&#13;
worden gegeven over het door de pachtkamer&#13;
van het kantongerecht te Maastricht tussen&#13;
partijen gewezen vonnis van 21 januari 1997,&#13;
voorzover daarbij de vordering van Velraad is&#13;
afgewezen;&#13;
bekrachtigt genoemd vonnis, voorzover Velraad&#13;
daarbij is veroordeeld in de proceskosten&#13;
van het geding in eerste aanleg;&#13;
wijst af het in hoger beroep door Velraad subsidiair&#13;
en meer subsidiair gevorderde;&#13;
veroordeelt Velraad in de in hoger beroep tussen&#13;
partijen gevallen proceskosten, aan de&#13;
zijde van Plompen tot heden begroot op&#13;
ƒ 420,– voor verschotten en ƒ 5.100,– voor&#13;
salaris van de procureur.&#13;
in het incidenteel hoger beroep:&#13;
verstaat dat hierin geen beslissing behoeft te&#13;
worden gegeven.</content><legacyfootnotes/><footnotes><footnote/></footnotes><auteurs/><published>2002-07-01 00:00:00</published><modified>2000-06-06 00:00:00</modified><editiondate>2002-07-01</editiondate><htmlpath>https://denhollander.info/artikel/4679</htmlpath></article>
</articles></edition>
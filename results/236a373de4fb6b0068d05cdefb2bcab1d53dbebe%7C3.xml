<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1997</searchword><id>5787</id><udhid>UDH:TvAR/5787</udhid><titel>Herverkaveling en publiekrechtelijke beschikking over agrarische grond.</titel><searchwords><searchword>TvAR 4/1997</searchword><searchword>UDH:TvAR/5787</searchword></searchwords><attachments><attachment><name>1997_nr 4_Artikel_Andriessen.pdf</name><extention>pdf</extention><url>https://denhollander.info/download/5718/ci</url></attachment></attachments><inleiding>1. Historie&#13;
De Ruilverkavelingswet 1924 (Stb. 481) legde in ons land voor het eerst een procedure vast voor herverkaveling van gronden. De procedure werd enigszins uitgebouwd in de Ruilverkavelingswet 1938 (Stb. 618) en de Herverkavelingswet Walcheren van 1947 (Stb. H400). In de Ruilverkavelingswet 1954 (Stb. 510) kreeg de pachter in het herver-kavelingssysteem een afzonderlijk geregelde rechtspositie en werd voorts de mogelijk-heid van korting geïntroduceerd. Sindsdien is het systeem in essentie niet meer gewij-zigd. Het herverkavelingssysteem van de Ruilverkavelingswet 1954 werd - afgezien van onbetekenende details - ongewijzigd overgenomen in twee bijzondere inrichtings-wetten, de Reconstructiewet Midden-Delfland 1977 (Stb. 233) en de Herinrichtingswet Oost-Groningen en de Gronings-Drentse Veenkoloniën 1977 (Stb. 694), alsmede in de algemene Landinrichtingswet van 1985 (Stb. 299).&#13;
Behalve de kortingsmogelijkheid kennen de beide bijzondere inrichtingswetten van 1977 en de Landinrichtingswet (Lw) de mogelijkheid gronden te onteigenen. De Re-constructiewet maakt onteigening mogelijk via de verklaring van algemeen nut, waartoe art. 5 van de Onteigeningswet de mogelijkheid opent (de zogenaamde nutswet). Hoofdstuk II van de Reconstructiewet Midden-Delfland (art. 5 t/m 8) fungeert als zodanig. De Herinrichtingswet maakt in de art. 6 en 7 onteigening mogelijk. In tegenstel-ling tot de Reconstructiewet Midden-Delfland is hier niet sprake van een nutswet, maar van een afzonderlijke onteigeningstitel. De Landinrichtingswet ten slotte introduceert in art. 233 een algemene onteigeningsmogelijkheid, eveneens in de vorm van een afzonderlijke titel.</inleiding><content>2. De Landinrichtingswet&#13;
De Landinrichtingswet kent de volgende mogelijkheden tot verwerving van grond:&#13;
- onteigening;&#13;
- korting wegen en waterlopen;&#13;
- korting voor andere doeleinden;&#13;
- toedeling in ruil voor inbreng elders in het herverkavelingsblok. &#13;
2.1. Onteigening&#13;
De Landinrichtingswet kent vier vormen van landinrichting: herinrichting, ruilverka-veling, aanpassingsinrichting en ruilverkaveling bij overeenkomst (art. 13).&#13;
De ruilverkavelingsovereenkomst heeft inhoudelijk - afgezien van de uitruil der gronden - niets gemeen met het wettelijke herverkavelingssysteem en blijft verder bui-ten beschouwing. Bij de landinrichtingsvormen 'ruilverkaveling' en 'aanpassingsinrich-ting' vindt steeds herverkaveling plaats, bij herinrichting kan herverkaveling toegepast worden. Alleen laatstgenoemde landinrichtingsvorm kent de onteigeningsmoge-lijkheid als grondverwervingsinstrument (art. 233).&#13;
Onteigening resulteert in beginsel in schadeloosstelling van de door de onteigening gedupeerde eigenaren. De grondclaim wordt niet evenredig verdeeld over alle eigena-ren, zoals dat het geval is bij toepassing van korting. Koppeling met het schattingssys-teem ontbreekt.&#13;
Onteigening vergt een zware procedure en wordt in landinrichtingskringen alge-meen als een ultimum remedium gezien. In wezen staat de onteigeningsmogelijkheid in de landinrichtingsvorm 'herinrichting' los van het eigenlijke herverkavelingssysteem. Ook zonder herverkaveling is in de landinrichtingsvorm 'herinrichting' onteigening mogelijk op basis van een landinrichtingsplan. De Landinrichtingswet kent ook de mo-gelijkheid in de landinrichtingsvorm 'herinrichting' onteigening te combineren met herverkaveling. De combinatie kan inhouden dat het te onteigenen gebied in het her-verkavelingsblok ligt. Voor dat geval kent de wet regels om procesmatige conflicten uit te sluiten. Zo hebben de eigenaar en de pachter in een herverkavelingsblok, wier inge-brachte grond deels in een te onteigenen gebied ligt, voor dat deel geen recht op toede-ling (art. 139, lid 2). Zodanige eigenaar en pachter krijgen geld. Voorts mag de procen-tuele korting niet worden toegepast op de schattingswaarde van de ter onteigening aangewezen gronden (art. 141, lid 3). De wet vooronderstelt in art. 141, lid 3 schatting van de in een blok gelegen onteigeningsgrond. Deze schatting is een zinledige activiteit, nu aan deze gronden geen toedelingsaanspraak kan worden ontleend en op de waarde ervan evenmin korting mag worden toegepast.&#13;
De via onteigening verkregen gronden worden door Gedeputeerde Staten (GS) aan openbare lichamen of andere daarvoor in aanmerking komende rechtspersonen in ei-gendom toegewezen op basis van het begrenzingenplan (art. 131, lid 1, sub b en art. 137).&#13;
Voor de onteigeningsmogelijkheid als grondverwervingsinstrument zij verder ver-wezen naar het preadvies van mr. J.R. Vermeulen in dit nummer van Agrarisch recht (blz. 159-176).&#13;
2.2. De korting wegen en waterlopen&#13;
2.2.1. Wettelijke grondslag&#13;
Een belangrijk element van het herverkavelingssysteem is dat de uitruil van grond plaatsvindt op basis van schattingswaarde (ruilwaarde). De toedelingsaanspraak van elke eigenaar luidt niet in oppervlakte, maar in schattingswaarde, en dit geldt ook voor de inbreng die de eigenaar ongewijzigd terugkrijgt (zie de art. 141, lid 2, 142, lid 2 en 143, lid 2, respectievelijk voor de landinrichtingsvormen 'herinrichting', 'ruilverkaveling' en 'aanpassingsinrichting'). Daarom moet van alle grond in een herverkavelings-blok de ruilwaarde worden bepaald. Dit geschiedt op basis van een sinds vele jaren ge-standaardiseerd systeem, waarbij in verband met het agrarisch voortbrengend vermogen de profielopbouw van de grond een overheersende rol speelt. Deze algemeen en overal geldende landbouwkundige (bodemkundige) maatstaf voor de waardering le-vert ruilwaarden op die geabstraheerd zijn van allerlei andere waardebepalende gege-vens ten aanzien van gronden. Aldus ontstaat een eenduidige en derhalve makkelijk te hanteren maatstaf voor de uitruil der gronden.&#13;
Uitvoering van het waarderingssysteem in het hele blok is, behalve voor de vaststel-ling van de toedelingsaanspraak van elke eigenaar en pachter, ook een voorwaarde voor een ander belangrijk element in het herverkavelingssysteem, namelijk de kortingsmo-gelijkheid.&#13;
De wet voorziet in de mogelijkheid op de ingebrachte schattingswaarde van elke be-langhebbende een geringe procentuele korting toe te passen teneinde schattingswaarde (en dus grond) vrij te maken voor wegen en waterlopen en daartoe behorende kunst-werken. De wet spreekt in dit verband over de totstandbrenging of verbetering van openbare wegen en waterlopen die in het belang van het blok noodzakelijk zijn, als-mede over de realisering van met die wegen en waterlopen samenhangende voorzienin-gen. In de landinrichtingsvorm 'herinrichting' is deze korting beperkt tot 3%. In de landinrichtingsvorm 'ruilverkaveling' is het maximum 5%, met dien verstande dat on-der dit maximum van 5% ook begrepen is de korting voor andere doeleinden (zie par. 2.3. van dit preadvies). Ten slotte geldt voor de landinrichtingsvorm 'aanpassingsin-richting' weer een maximum van 3%, onder welk maximum dan, evenals bij ruilverka-veling, ook de korting voor andere doeleinden valt (zie de art. 141, lid 1, 142, lid 1 en 143, lid 1).&#13;
Door de toepassing van een procentuele korting op de ingebrachte schattingswaarde wordt de vrij te maken grond in wezen geabstraheerd van de concrete inbreng van elke belanghebbende afzonderlijk, omdat diens toedelingsaanspraak in schattingswaarde luidt en elders in het blok weer kan worden toegedeeld. De procentuele korting houdt in dat elke belanghebbende naar evenredigheid schattingswaarde inlevert, ook al zou zijn inbreng voor de helft of meer opgaan in de voorziening waarvoor de korting wordt gehanteerd. Zodanige belanghebbende behoudt recht op toedeling van de ingebrachte schattingswaarde, verminderd met de procentuele korting.&#13;
Aan het kortingssysteem ligt aldus mede het beginsel van de solidariteit ten grond-slag. Immers, ook al zou een eigenaar de helft van zijn inbreng kwijtraken door een kortingskavel, hij krijgt niettemin een toedeling gebaseerd op zijn totale inbreng minus procentuele korting. Dit kan alleen als alle eigenaren inleveren. Het kortingssysteem schept op eenvoudige wijze de mogelijkheid lijnelementen (wegen, waterlopen en daar-mee samenhangende voorzieningen) te realiseren waarvoor men buiten het herverka-velingssysteem dikwijls moeizaam overleg moet voeren met tientallen eigenaren wier gronden geraakt of doorsneden worden door het aan te leggen lijnelement.&#13;
2.2.2. Waarvoor mag verworven worden?&#13;
In de eerste plaats mag uiteraard verworven worden voor de realisering en/of verbete-ring van (agrarische) wegen en waterlopen en de daartoe behorende kunstwerken. Voor de met de wegen en waterlopen samenhangende voorzieningen dient men ingevolge de Kamerstukken (MvT blz. 66) te denken aan bermen en oevers, onderhoudspaden, plantstroken, picknick- en parkeerplaatsen, uitwijkplaatsen voor ontmoetend verkeer en laad- en losplaatsen.&#13;
Het criterium "in het belang van het blok benodigd" (art. 141, lid 1, sub a) munt niet uit door helderheid. Onder "blok" is ingevolge art. 1 te verstaan "een geheel van in een herverkaveling begrepen onroerende zaken". Wat men zich dan moet voorstellen on-der "in het belang van een geheel van in een herverkaveling begrepen onroerende za-ken" is onduidelijk. Bij de omschrijving van de term "blok" in art. 1 gaat het immers om een herverkavelingstechnische invulling en niet om een te bereiken doel of een te behartigen belang.&#13;
De Kamerstukken werpen hierop evenmin nader licht. De tekst "in het belang van het blok benodigd" werd zonder nadere toelichting toegevoegd aan het wetsvoorstel inzake de Landinrichtingswet bij nota van wijzigingen van 25 mei 1982.&#13;
De Ruilverkavelingswet 1954 hanteerde in art. 10, lid 2 als criterium voor de toepas-sing van de korting wegen en waterlopen dat de wegen en waterlopen noodzakelijk moesten zijn "in het belang van de ruilverkaveling" hetgeen, gelet op de doelstelling van de Ruilverkavelingswet 1954, verstaan moest worden als "noodzakelijk in land-bouwkundig belang".&#13;
Aangezien de Landinrichtingswet voor andere dan agrarische doeleinden afzonder-lijke grondverwervingsinstrumenten kent, ligt het in de rede de terminologie van art. 141, lid 1, sub a te verstaan in dezelfde zin als de aangehaalde terminologie in art. 10, lid 2 van de Ruilverkavelingswet 1954: er kan derhalve gekort worden voor wegen en wa-terlopen als dat uit landbouwkundig oogpunt nodig is. Dit betekent dat de wegen en waterlopen waarvoor gekort wordt in beginsel een agrarisch karakter moeten hebben.&#13;
In de praktijk is discussie gevoerd over de vraag of de aanleg van een recreatief fiets-pad (c.q. voet- of ruiterpad) al dan niet langs een aan te leggen of reeds bestaande weg kon vallen onder de korting wegen en waterlopen, dan wel moest vallen onder de kor-ting voor andere doeleinden of zelfs onder het instrument 'onteigening'. Naar mijn oordeel moet voor de aanleg van een recreatief fietspad gekozen worden voor de kor-ting voor andere doeleinden dan wel voor onteigening om de benodigde grond te ver-werven. Er zijn overigens thans enige landinrichtingsplannen in uitvoering waarin voor recreatieve paden de korting wegen en waterlopen gehanteerd wordt.&#13;
Uit de Kamerstukken (MvA blz. 68) blijkt voorts nog dat kleine elementen van na-tuur en landschap, voor zover samenhangend met wegen en waterlopen, wel onder de korting wegen en waterlopen kunnen worden gebracht, hetgeen strikt genomen niet strookt met de hierboven geformuleerde interpretatie dat onder de Landinrichtingswet het agrarisch belang geldt als criterium voor de toepassing van de korting wegen en wa-terlopen. Natuurbouwstroken langs wegen en waterlopen kunnen volgens de MvA wel onder de korting wegen en waterlopen vallen, maar kavelgrensbeplantingen niet, want zij hangen niet samen met wegen en waterlopen.&#13;
2.2.3. Wie beslist ten aanzien van de verwerving?&#13;
Over toepassing van de korting wegen en waterlopen beslissen GS bij de vaststelling van het landinrichtingsplan. Zij beslissen ten aanzien van de plaatsen in het herverka-velingsblok waar ten behoeve van wegen en waterlopen de korting plaatsvindt en - ui-teraard binnen de wettelijke grenzen - over de mate waarin. Tijdens de uitvoering van het landinrichtingsplan wijzen GS eigendom, beheer en onderhoud van de kortingsgronden toe aan daarvoor in aanmerking komende open-bare lichamen en andere rechtspersonen op basis van het begrenzingenplan (art. 131, lid 1, sub a en art. 133). Deze beslissing van GS is van publiekrechtelijke aard. Het is de be-stuurlijke beslissing aan wie eigendom, beheer en onderhoud moeten toekomen. De ei-gendomslevering in de privaatrechtelijke sfeer vindt plaats via de akte van toedeling die in elk herverkavelingsblok wordt opgemaakt. Het is thans algemeen gebruikelijk dat reeds bij de vaststelling van het landinrichtingsplan overeenstemming bestaat over de vraag aan welke openbare lichamen en andere rechtspersonen eigendom, beheer en on-derhoud van de kortingsgronden wordt toegewezen. De betrokken openbare lichamen en rechtspersonen worden met naam en toenaam reeds opgenomen in het landinrich-tingsplan.&#13;
Het aantal beroepen ex art. 138, lid 4 van openbare lichamen en andere rechtsperso-nen bij de afdeling Bestuursrechtspraak van de Raad van State inzake toewijzing van ei-gendom, beheer en onderhoud van wegen en waterlopen neemt de laatste jaren af, het-geen waarschijnlijk verband houdt met de wijze van planvorming.&#13;
2.2.4. Rechtsbescherming&#13;
Belanghebbenden die geconfronteerd worden met de procentuele korting of die met hun grond in een kortingskavel liggen, kunnen bij GS bedenkingen indienen tegen het ontwerp-landinrichtingsplan zoals dat door GS ter visie wordt gelegd. Bij de vaststel-ling van het landinrichtingsplan slaan GS op deze bedenkingen zodanig acht als zij me-nen te behoren. Verdere rechtsbescherming biedt de Landinrichtingswet niet. Her-haalde malen heeft de afdeling Bestuursrechtspraak van de Raad van State beroepen ex art. 83, lid 4 of art. 110, lid 4, voor zover deze beroepen betrekking hadden op kortings-kavels wegen en waterlopen, niet ontvankelijk verklaard (afdeling Geschillen van be-stuur RvS 11 oktober 1990, herinrichting 'Hitland'; afdeling Geschillen van bestuur RvS 27 april 1993, aanpassingsinrichting 'Eschmarke'; afdeling Geschillen van bestuur RvS 26 augustus 1993, herinrichting 'Driebruggen', AB 1994, nr. 28; afdeling Geschil-len van bestuur RvS 30 augustus 1993, ruilverkaveling 'De Gouw'). Het ontbreken van verdere rechtsbescherming in de Landinrichtingswet is historisch wel te verklaren, om-dat de korting wegen en waterlopen slechts leidt tot een geringe procentuele verminde-ring van de toedelingsaanspraak (doorgaans minder dan 1 %) en de aanleg en/of verbe-tering van wegen en waterlopen verondersteld wordt in het belang te zijn van alle naar verhouding inleverende eigenaren. Nieuwe en/of verbeterde agrarische wegen en wa-terlopen zijn immers in het voordeel van alle agrarische eigenaren en gebruikers in het betrokken gebied.&#13;
Ondanks deze overwegingen kan men de vraag stellen of het ontbreken van verdere rechtsbescherming wel in overeenstemming is met art. 6 van het Europees Verdrag tot bescherming van de rechten van de mens en de fundamentele vrijheden (EVRM). Deze rechtstreeks werkende bepaling schrijft onder meer voor dat een ieder bij de vaststel-ling van zijn burgerlijke rechten en verplichtingen recht heeft op behandeling van zijn zaak door een onafhankelijk en onpartijdig gerecht. Waar het gaat om eigendom is stellig sprake van een burgerlijk recht en zou in elk geval voor de eigenaar wiens eigendom in een kortingskavel is begrepen en die deswege bezwaar maakt, deze rechtsbescherming in de Landinrichtingswet open moeten staan. Nu deze rechtsbescherming in de Landinrichtingswet ontbreekt, is deze wet naar mijn oordeel op dit punt in strijd met eerdergenoemd Verdrag. Voor zover bekend is de kwestie van strijdigheid met het EVRM nooit expliciet aan de orde gesteld in een beroep ex art. 83, lid 4 (ruilverkave-ling), dan wel art. 110, lid 4 (aanpassingsinrichting). Voor zover dat wel gebeurt, zal de afdeling Bestuursrechtspraak van de Raad van State wellicht argumenten zien om be-roepen tegen kortingskavels ten behoeve van wegen en waterlopen ontvankelijk te ver-klaren en inhoudelijk te beoordelen.&#13;
Aangezien de kortingskavels ten behoeve van wegen en waterlopen geen deel uitma-ken van het plan van toedeling, lijkt bezwaar maken tegen het plan van toedeling inzake een kortingskavel - welk bezwaar desgewenst terecht komt bij de onafhankelijke rech-ter - niet de juiste weg om de vraag naar strijdigheid met het EVRM te beantwoorden. Bovendien zijn de kortingskavels op dat moment meestal daadwerkelijk gerealiseerd (de weg bijvoorbeeld is al aangelegd). Tot nog toe is slechts één toedelingsvonnis be-kend waarin de rechter zijdelings in verband met de korting wegen en waterlopen ver-wijst naar het EVRM, zonder te komen tot inhoudelijke beoordeling (Rechtbank Zwolle 20 juli 1994, inzake de ruilverkaveling 'Giethoorn-Wanneperveen'; Agr.r. 1995/ 11,4780).&#13;
2.2.5. Waardebepaling&#13;
Aanvankelijk kregen onder het regime van de Ruilverkavelingswet 1954 de eigenaren geen vergoeding van de korting wegen en waterlopen en de openbare lichamen die de kortingsgrond in eigendom kregen betaalden niets. Deze gang van zaken werd ver-klaard met het argument dat de eigenaren ook profiteerden van de nieuwe en/of verbe-terde wegen en waterlopen en de openbare lichamen werd voorgehouden dat zij het be-heer en onderhoud van de nieuwe en/of verbeterde wegen en waterlopen zonder vergoeding op zich moesten nemen, in ruil waarvoor zij de betrokken grond en door-gaans ook de gedane investering geheel of gedeeltelijk voor niets kregen. Deze door eenvoud gekenmerkte redenering ontmoette spoedig bezwaren, zodat reeds in de jaren zestig in de bestuurlijke sfeer vergoedingsregelingen voor de eigenaren tot stand kwa-men en de openbare lichamen in ruil voor de kortingsgrond aan het blok zekere ver-goedingen in geld en/of grond gingen betalen.&#13;
In de Landinrichtingswet is voor de eigenaren in een herverkavelingsblok die met korting wegen en waterlopen geconfronteerd worden, een recht op vergoeding van de verkeerswaarde van de korting opgenomen. De vergoeding wordt uitbetaald via de lijst der geldelijke regelingen (art. 145 en 212, lid 1, sub c ten eerste). De verkeerswaarde komt tot stand door voor iedere eigenaar de schattingswaarde van de procentuele kor-ting te actualiseren (art. 212, lid 2). De betaling door de openbare lichamen is ook in de Landinrichtingswet niet geregeld. In de praktijk worden in het landinrichtingsplan geen kortingskavels voor wegen en waterlopen opgenomen, tenzij ook over de finan-ciële gevolgen daarvan volledige overeenstemming is bereikt met de betrokken open-bare lichamen. In beginsel dient het openbaar lichaam de toe te wijzen kortingskavel voor wegen en waterlopen te compenseren door daarvoor de verkeerswaarde te betalen in geld of grond. 2.2.6. Schadevaststelling en jurisprudentie&#13;
De normale situatie is dat ook de eigenaar of pachter wiens inbreng bijvoorbeeld voor 20% in de kortingskavel voor wegen en waterlopen ligt, slechts te maken krijgt met de procentuele korting, die doorgaans minder bedraagt dan 1%. Met andere woorden: hij moet zijn hele inbreng minus de procentuele korting via het plan van toedeling retour krijgen, waarbij de 20% grond in de kortingskavel in elk geval elders toegedeeld moet worden. In enkele gevallen slaagt men er niet in een eigenaar die met een deel van zijn inbreng groter dan de procentuele korting in een kortingskavel wegen en waterlopen ligt, voldoende in het plan van toedeling te compenseren, dat wil zeggen hem een toe-deling te geven die gelijkwaardig is aan de inbreng. Het is evident dat zo'n eigenaar schade heeft en dat die schade reëel moet worden vergoed. Het vreemde is echter dat de Landinrichtingswet daarvoor geen wettelijk aanknopingspunt biedt. Weliswaar wor-den via het systeem van tweede schatting zowel voor- als nadelen van de herverkave-ling geschat, maar deze schatting geschiedt zowel ten aanzien van de voor- als de nade-len overeenkomstig dezelfde door overheidsbijdragen gemitigeerde maatstaven en komt derhalve niet in aanmerking als methode om de werkelijke schade te vergoeden. Ook art. 129, lid 2 van de Landinrichtingswet biedt geen soelaas, omdat het daar gaat om feitelijke materiële schade als gevolg van uitvoering van werken, terwijl de niet door de toedeling gecompenseerde schade van de korting wegen en waterlopen veelal bestaat uit vermogens- en/of bedrijfsschade.&#13;
In de gevallen waarin de rechter via een bezwaar tegen de lijst der geldelijke regelin-gen te maken kreeg met schade in vorenbedoelde zin, wees hij steeds de werkelijke schade toe, zonder zich te bekommeren over de vraag of de Landinrichtingswet daar-voor een aanknopingspunt bood. De rechter vult hiermee een leemte in de wet op. De toegekende schade komt ten laste van het herverkavelingsblok, tenzij hierover afspra-ken zijn gemaakt met het betrokken openbaar lichaam. Hieronder volgen enige voor-beelden uit de praktijk.&#13;
Rechtbank Roermond 21 oktober 1993 (ruilverkaveling 'Velden'; lijst der geldelijke re-gelingen; Agr.r. 1995/6, 4752): Eigenaar raakt via de korting wegen en waterlopen van de tuin vóór zijn huis enige meters kwijt in verband met de verbreding van de weg. De afgenomen oppervlakte wordt aan de zijkant van het huis gecompenseerd. Ingeleverde grond aan voorzijde is meer waard dan de toegedeelde grond aan de zijkant. Vermo-gensschade vergoed.&#13;
Rechtbank Roermond 10 juli 1986 (ruilverkaveling 'Echt'; lijst der geldelijke regelin-gen): Eigenaar inbrengend in een hoek van een hoofdweg en een zijweg en aldaar ook weer toegedeeld, raakt door korting wegen en waterlopen de door hem ingebrachte berm van de zijweg kwijt. Hierdoor wordt de frontbreedte van de ingebrachte eigen-dom aan de hoofdweg zodanig verminderd dat de bouwmogelijkheid vervalt. Vermo-gensschade vergoed.&#13;
Rechtbank Dordrecht 22 maart 1989 (ruilverkaveling 'Alblasserwaard'; lijst der gelde-lijke regelingen; Agr.r. 1990/8,9, 4390): Eigenaar brengt woonhuis met erf en tuin in. Op de oostzijde van zijn perceel loopt een voetpad dat formeel openbaar is, maar de facto niet meer wordt gebruikt. Door de korting wegen en waterlopen raakt reclamant voetpad kwijt aan de gemeente, die het pad door verharding als het ware doet 'herle-ven'. In de lijst der geldelijke regelingen is ten gunste van reclamant niets opgevoerd, want het pad is bij de eerste schatting op ƒ 0,- gewaardeerd en voor ƒ 0,- inbreng wordt niets toegedeeld en niets verrekend. Rechtbank kent vermogensschade (waardevermin-dering) toe omdat het totale pand aan privacy en aantrekkelijkheid en daarmee aan ver-koopwaarde heeft ingeboet.&#13;
Rechtbank Zwolle 25 juni 1986 en 15 april 1987 (ruilverkaveling 'Mastenbroek';plan van toedeling): Huiseigenaar raakt aan de zijkant van zijn tuin een halve sloot kwijt via de korting wegen en waterlopen. Schattingswaarde van deze halve sloot niet gecompen-seerd in toedeling, aangezien naastligger ook slechts huisperceel inbrengt en weer toe-gedeeld krijgt. OWerbedeling groter dan 5%. Eigenaar wenst voor deze onderbedeling gecompenseerd te worden in de toedeling. Rechtbank deelt 25 m2 halve sloot elders in het blok toe als losse kavel.&#13;
Rechtbank Utrecht 30 december 1987 en 28 september 1988 (ruilverkaveling 'Oukoop-Kortrijk'; lijst der geldelijke regelingen): Huiseigenaar raakt langs zijn pand via de kor-ting wegen en waterlopen water kwijt dat bij de eerste schatting op ƒ 0,- is gewaardeerd en waarvoor derhalve geen toedeling plaatsvindt. Hij claimt andere dan agrarische waarde ten aanzien van het water, dat één geheel uitmaakt met zijn pand. Rechtbank acht ƒ 0,- schatting bij eerste schatting juist en oordeelt andere dan agrarische waarde mogelijk afhankelijk van concrete omstandigheden. Zie voor ƒ 0,- schatting van water ook Rb. Assen 21 juli 1992 en 12 januari 1993 (ruilverkaveling 'Ruinerwold-Koekange'; eerste schatting). Voor verrekening van andere dan agrarische waarde biedt de wet ove-rigens wel een duidelijke basis in art. 210, lid 1, sub c ten derde.&#13;
2.3. Korting voor andere doeleinden&#13;
2.3.1. Wettelijke grondslag&#13;
Behalve de korting wegen en waterlopen kent de Landinrichtingswet in de landinrich-tingsvormen 'ruilverkaveling' en 'aanpassingsinrichting' ook een mogelijkheid om voor andere doeleinden te korten. In de landinrichtingsvorm 'ruilverkaveling' kan ge-kort worden voor het verwezenlijken van maatregelen en voorzieningen met betrek-king tot de natuur en het landschap alsmede met betrekking tot andere doeleinden van openbaar nut (art. 142, lid 1, aanhef en sub b en c). In de landinrichtingsvorm 'aanpas-singsinrichting' kan gekort worden voor het verwezenlijken van maatregelen en voor-zieningen met betrekking tot de natuur, het landschap en de openluchtrecreatie (art. 143, lid 1, aanhef en sub b). Afgezet tegen de korting wegen en waterlopen en de daar-aan qua doelstelling gegeven interpretatie gaat het samengevat om een kortingsmoge-lijkheid voor andere dan agrarische doeleinden. Bij ruilverkaveling is de korting voor andere dan agrarische doeleinden tezamen met de korting wegen en waterlopen ge-maximeerd tot 5%. Bij aanpassingsinrichting geldt voor de beide kortingen een maxi-mum van 3%.&#13;
De landinrichtingsvorm 'herinrichting' kent geen korting voor andere dan agrarische doeleinden. De verklaring hiervoor is eenvoudig: in de herinrichting werd bij de Land-inrichtingswet 1985 onteigening als grondverwervingsinstrument geïntroduceerd, welk instrument per definitie aangewend wordt voor andere dan agrarische doeleinden. Om daarnaast ook nog een korting voor andere dan agrarische doeleinden bij herinrichting in te voeren, vond de wetgever kennelijk te veel van het goede (MvT Tweede Kamer blz. 44; MvA Eerste Kamer blz. 21).&#13;
Voor de systematiek van de korting voor andere dan agrarische doeleinden zij ver-wezen naar par. 2.2.1. van dit preadvies. De procentuele korting vindt plaats op de in-gebrachte schattingswaarde van elke eigenaar. De eigenaar wiens inbreng voor een gro-ter deel van de procentuele korting in een kortingskavel ligt, zal voor dat grotere deel elders in grond gecompenseerd moeten worden. Behalve voor lijnelementen kan de korting voor andere dan agrarische doeleinden ook gebruikt worden voor andere plaatsgebonden elementen.&#13;
2.3.2. Waarvoor mag verworven worden?&#13;
Afgezien van het wettelijke plafond van 5% (waarin ook de korting wegen en waterlo-pen zit) zijn in de landinrichtingsvorm 'ruilverkaveling' de andere dan agrarische doel-einden waarvoor gekort kan worden ruim geformuleerd. Bestaande natuurterreinen (reservaten) kunnen in de korting worden opgenomen, maar ook terreinen voor na-tuurboHW. Bestaande terreinen met beplanting kunnen via korting worden verworven, maar ook terreinen die ingeplant moeten worden (aan te planten boselementen of ka-velgrensbeplantingen).&#13;
Waar de wet spreekt van andere doeleinden van openbaar nut kan gedacht worden aan rijkswegen, provinciale en gemeentelijke wegen, spoorwegen, vaarwegen, water-aanvoergangen voor gemalen, terreinen voor de bouw van gemalen, terreinen voor wo-ningbouw en industrie, recreatieve terreinen alsmede recreatieve wandel-, fiets- en rui-terpaden. De opsomming is niet-limitatief.&#13;
Bij aanpassingsinrichting zijn de doeleinden waarvoor gekort mag worden minder ruim geformuleerd, hetgeen rechtstreeks verband houdt met de aard en doelstelling van de aanpassingsinrichting als zodanig. Immers, de aanpassingsinrichting vloeit voort uit een afgeleide inrichtingsbehoefte en heeft enkel ten doel de agrarische en landschappe-lijke rafels van een infrastructurele ingreep in het landelijk gebied te herstellen. Daarbij past beperking die niet alleen gestalte heeft gekregen in een lager plafond (3%, inclusief de korting wegen en waterlopen), maar ook in de omschrijving van de andere dan agra-rische doeleinden waarvoor gekort kan worden. Behalve maatregelen en voorzieningen met betrekking tot de natuur en het landschap is alleen nog korting mogelijk voor openluchtrecreatie, waarbij toch hoofdzakelijk gedacht moet worden aan recreatieve wandel-, fiets- en ruiterpaden.&#13;
2.3.3. Wie beslist ten aanzien van de verwerving?&#13;
Gedeputeerde Staten beslissen bij de vaststelling van het landinrichtingsplan over de plaats waar en de mate waarin de korting voor andere dan agrarische doeleinden plaats-vindt. De gesuggereerde beleidsruimte van GS is in de praktijk zeer begrensd, omdat de toewijzing van de hier bedoelde kortingsgronden alleen kan plaatsvinden tegen een be-drag dat moet worden overeengekomen met het openbaar lichaam dat of met de andere rechtspersoon die de kortingsgrond krijgt toegewezen (art. 147). Dit leidt ertoe dat tij-dens de planvorming intensief overleg plaatsvindt over eventuele kortingskavels met de betrokken openbare lichamen en andere rechtspersonen. Zonder hun instemming vindt opneming van kortingskavels in het landinrichtingsplan niet plaats. Na toepassing van art. 147 (zie par. 2.3.5. van dit preadvies) vindt toewijzing plaats door GS op basis van het begrenzingenplan (art. 131, lid 1, sub b en art. 137). De toewijzing is de bestuurlij-ke beslissing aan wie de eigendom van de kortingskavels toekomt; de privaatrechtelijke levering van de kortingskavels vindt plaats via de akte van toedeling.&#13;
Aangezien de toewijzing alleen in overeenstemming met de betrokken openbare li-chamen en/of andere rechtspersonen plaatsvindt, ligt de mogelijkheid van beroep op de afdeling Bestuursrechtspraak van de Raad van State voor deze instanties niet in de rede.&#13;
2.3.4. Rechtsbescherming&#13;
Belanghebbenden die geconfronteerd worden met een procentuele korting of die met hun grond in een kortingskavel liggen, kunnen bij GS bedenkingen indienen tegen het ontwerp-landinrichtingsplan zoals dat door GS ter visie is gelegd. Bij de vaststelling van het landinrichtingsplan slaan GS op deze bedenkingen zodanig acht als zij menen te behoren.&#13;
Vervolgens staat er voor rechthebbenden en pachters beroep open op de afdeling Be-stuursrechtspraak van de Raad van State als het landinrichtingsplan voornemens tot toewijzing bevat waarbij gebruik gemaakt gaat worden van de korting voor andere dan agrarische doeleinden (art. 83, lid 4 voor de landinrichtingsvorm 'ruilverkaveling' en art. 110, lid 4 voor de landinrichtingsvorm 'aanpassingsinrichting'). Uit de tekst van de art. 83, lid 4 en art. 110, lid 4 is niet duidelijk af te leiden of alleen de rechthebbenden en pachters wier grond geraakt wordt door de kortingskavel(s) beroep kunnen instellen of dat de beroepsmogelijkheid geldt voor alle rechthebbenden en pachters die procentueel gekort worden zonder dat hun grond daadwerkelijk geraakt wordt door een kortings-kavel. In de uitspraak van de afdeling Geschillen van Bestuur RvS van 11 oktober 1990 (ruilverkaveling 'Sauwerd') bekommert de afdeling zich niet om deze vraag. Een eige-naar in de ruilverkaveling 'Sauwerd' ageert tegen een fietspad waarvoor gekort wordt ex art. 142, lid 1, aanhef en sub c, terwijl zijn inbreng niet geraakt wordt door de kor-tingskavel. De afdeling behandelde het beroep inhoudelijk, zodat impliciet geconclu-deerd kan worden dat beroep openstaat voor elke eigenaar die procentueel gekort wordt, ook al wordt zijn eigendom niet geraakt. In een tweetal uitspraken nadien heeft de afdeling Bestuursrechtspraak wel duidelijkheid verschaft en bepaald dat beroep al-leen openstaat voor de rechthebbenden en pachters wier inbreng daadwerkelijk wordt geraakt door de kortingskavel(s) (afdeling Bestuursrechtspraak RvS 1 augustus 1995, ruilverkaveling 'Echtener en Groote Veenpolders'; afdeling Bestuursrechtspraak RvS 23 april 1996, ruilverkaveling 'Walcheren'). Deze duidelijkheid wordt in de genoemde uitspraken overigens niet nader toegelicht.&#13;
Praktisch genomen is de beslissing ten aanzien van de vraag wie in beroep kan komen logisch. Eigenaren wier inbreng geheel of gedeeltelijk in een kortingskavel ligt, hebben duidelijk belang bij een beroepsmogelijkheid. Dit belang speelt niet of nauwelijks voor de eigenaren die alleen met de procentuele korting worden geconfronteerd, welke veelal minder bedraagt dan 0,5%.&#13;
Inmiddels zijn bij de afdeling Bestuursrechtspraak enige beroepen ex art. 83, lid 4 in-gediend, welke door de afdeling onder verwijzing naar art. 7:1 van de Awb gezonden zijn naar GS met het verzoek deze eerst als bezwaarschriften te behandelen. Bij deze gang van zaken kan men vraagtekens plaatsen. Het besluit ex art. 81, lid 1 Lw tot vaststelling van een landinrichtingsplan is bij de in-voering van de Awb op de zogeheten negatieve lijst geplaatst. Dit houdt naar mijn me-ning in dat de bepalingen van de Awb zowel bij de voorbereiding van het vaststellings-besluit als bij de bezwaar- en beroepsprocedure niet van toepassing zijn.&#13;
Ook uit de parlementaire stukken met betrekking tot de Awb blijkt het voren-staande. Op blz. 233 e.v. van Kamerstuk 22 495, nr. 3 (TK 1991-1992) wordt uitvoerig ingegaan op de rechtsbescherming. Aldaar is te lezen dat, omdat er bij de voorbereiding van een landinrichtingsplan sprake is van een vergaande afstemming tussen ruimtelijke ordening en landinrichting en omdat in het kader van de ruimtelijke ordening het be-stemmingsplan de nodige rechtsbescherming biedt, onverkorte invoering van de be-zwaarschriftenprocedure en administratieve rechtspraak (op het besluit tot vaststelling van het landinrichtingsplan) zou neerkomen op een herhaling van rechtsbescherming op een en dezelfde onderwerp. De rechtsbescherming dient in de ogen van de wetgever met name geplaatst te worden bij de procedure rond het bestemmingsplan. Hieruit blijkt dat het niet de bedoeling is geweest om de in de Awb neergelegde procedure van toepassing te laten zijn op het besluit tot vaststelling van het landinrichtingsplan.&#13;
Dit geldt ook voor het in art. 83, lid 4 Lw genoemde beroepsrecht, omdat de voor-nemens tot toewijzing van kortingskavels niet in een afzonderlijk besluit van GS tot ui-ting komen, maar een integrerend deel uitmaken van het landinrichtingsplan. De even-tuele stelling dat het bepaalde in afdeling 7:1 van de Awb wel van toepassing is omdat art. 83, lid 4 Lw niet op de zogeheten negatieve lijst voorkomt, snijdt geen hout, omdat in voornoemd artikellid geen besluit aan de orde is, maar alleen een procedureregel, waarin de groep beroepsgerechtigden geregeld wordt en aangegeven wordt bij wie het beroep moet worden ingesteld.&#13;
Sinds de invoering van de Landinrichtingswet in 1985 heeft de afdeling Geschillen van Bestuur en later de afdeling Rechtspraak vier uitspraken gedaan over voornemens in het landinrichtingsplan om kortingskavels toe te wijzen. De eerste keer betrof het de aanleg en toewijzing van een singelbeplanting en een basisbiotoop met toepassing van art. 143, lid 1, aanhef en sub b (afdeling Geschillen van Bestuur 27 april 1993, aanpas-singsinrichting 'Eschmarke'). De tweede keer ging het over de aanleg en toewijzing van een gebied voor natuurbouw met toepassing van art. 142, lid 1, aanhef en sub b (afde-ling Geschillen van Bestuur 30 augustus 1993, ruilverkaveling 'De Gouw'). Het derde geval betrof de toewijzing van een natuurreservaat met toepassing van art. 142, lid 1, aanhef en sub b (afdeling Bestuursrechtspraak 1 augustus 1995, ruilverkaveling 'Echte-ner en Groote Veenpolders') en de vierde zaak ging over aanleg en toewijzing van bo-scomplexen, eveneens met toepassing van art. 142, lid 1, aanhef en sub b (afdeling Be-stuursrechtspraak 23 april 1996, ruilverkaveling 'Walcheren').&#13;
Uit deze uitspraken blijkt dat de afdeling geneigd is beroepen ex art. 83, lid 4 dan wel 110, lid 4 af te wijzen, mits de belangen die met de toewijzing gediend zijn binnen de doelstellingen van de Landinrichtingswet liggen, deze belangen inhoudelijk goed zijn onderbouwd en voorts de nadelige (agrarische) consequenties voor de appellanten op redelijke wijze ondervangen kunnen worden door maatregelen en voorzieningen van het landinrichtingsplan en met name door herverkaveling. 2.3.5. Waardebepaling&#13;
Met betrekking tot de waardebepaling van de kortingsgronden moeten twee relaties worden onderscheiden: in de eerste plaats de relatie tussen het herverkavelingsblok en de eigenaar, en in de tweede plaats de relatie tussen het herverkavelingsblok en de in-stanties die de kortingskavels krijgen toegewezen.&#13;
In de eerste relatie hebben alle eigenaren die procentueel gekort worden recht op vergoeding van de verkeerswaarde op dezelfde wijze als dat geschiedt voor de korting wegen en waterlopen (zie par. 2.2.5. van dit preadvies). Dit lijdt uitzondering voor de eigenaren die met hun inbreng deels of geheel in een kortingskavel liggen en die ten aanzien van die inbreng kiezen voor algehele vergoeding in geld (art. 146, lid 1). Het begrip 'algehele vergoeding in geld' is in de wet niet nader omschreven. Gelet op de re-latie met het nog te bespreken art. 147 is onder algehele vergoeding in geld te verstaan schadeloosstelling op onteigeningsbasis. De keuze die de in art. 146, lid 1 nader om-schreven eigenaar kan maken is wat het herverkavelingsblok betreft geen vrijblijvende. Het gaat om een wettelijk recht. De eigenaar van art. 146, lid 1 krijgt samengevat op zijn verzoek geld in plaats van grond. Ook de pachter wiens pachtgrond geheel of gedeel-telijk in een kortingskavel ligt, kan ingevolge art. 146, lid 1 kiezen voor geld. De alge-hele vergoeding in geld bestaat in dat geval uit vergoeding van bedrijfsschade.&#13;
In de tweede relatie kent de wet een duidelijke regeling dat de instantie die de kor-tingskavel toegewezen krijgt, moet betalen, zulks in tegenstelling tot de openbare licha-men die kortingskavels wegen en waterlopen toegewezen krijgen en wier betalings-plicht niet is geregeld in de wet (zie par. 2.2.5. van dit preadvies). De instanties die kortingskavels voor andere dan agrarische doeleinden toegewezen krijgen, dienen daarvoor ingevolge art. 147 een bedrag te betalen dat niet minder bedraagt dan de wer-kelijke waarde van de grond. In de praktijk geven de landinrichtingscommissie en de betrokken instantie (het Rijk, een openbaar lichaam of een bepaalde rechtspersoon) ge-zamenlijk opdracht tot een taxatie van de waarde van de grond en de bijkomende schade per eigenaar wiens inbreng geheel of gedeeltelijk in de kortingskavel ligt. De taxatie is vervolgens basis voor de onderhandelingen tussen de landinrichtingscommis-sie en de betrokken instantie inzake de gezamenlijke vaststelling van het bedrag van art. 147. De discussie gaat dan met name over de vraag welke bijkomende schaden geheel of gedeeltelijk door herverkaveling en/of andere voorzieningen van het landinrichtings-plan opgeheven of ondervangen kunnen worden. Indien opheffing of ondervanging van bepaalde nadelen door de landinrichting goedkoper is dan de getaxeerde schadebe-dragen met betrekking tot die nadelen, dan betaalt de toegewezen instantie een lager bedrag dan de op onteigeningsbasis getaxeerde schadebedragen.&#13;
Het overeengekomen bedrag komt in mindering op de ten laste van de eigenaren ko-mende kosten van het herverkavelingsblok. Dit is logisch, omdat de eigenaren geza-menlijk ook de grond voor de kortingskavels inleveren (art. 147, lid 2). Deze regel lijdt uitzondering voor zover art. 146, lid 1 wordt toegepast (zie ook art. 147, lid 1, laatste zin). Voor zover een eigenaar geld in plaats van grond vraagt, zal hij de werkelijke waarde willen ontvangen alsmede de bijkomende schaden voor zover deze niet worden opgeheven door de landinrichting.&#13;
De uit te betalen waarde en schaden worden steeds ontleend aan de taxatie die ten grondslag ligt aan de overeenkomst ex art. 147, lid 1. De eigenaar van art. 146, lid 1 die geld krijgt maar dat niet voldoende vindt, kan de algehele vergoeding laten vaststellen door de rechter. Immers, de algehele vergoeding in geld dient op de lijst der geldelijke regelingen te worden geplaatst en daartegen is bezwaar mogelijk. Dit bezwaar komt desgewenst bij de rechter terecht (art. 212, lid 1, aanhef en sub c, ten eerste).&#13;
De wet bevat geen regeling voor het geval partijen geen overeenstemming bereiken over het bedrag van art. 147, lid 1. Ervaring heeft echter geleerd dat men er in de prak-tijk altijd uit komt.&#13;
2.3.6. Schadevaststelling; jurisprudentie&#13;
Evenals bij de kortingskavels wegen en waterlopen gaat de wet er bij kortingskavels voor andere dan agrarische doeleinden vanuit dat alle eigenaren, en dus ook de eigenaar wiens inbreng bijvoorbeeld voor 20% in een kortingskavel voor andere dan agrarische doeleinden ligt, slechts te maken krijgt met de procentuele korting, die doorgaans min-der bedraagt dan 1%. Met andere woorden: hij moet zijn hele inbreng minus de pro-centuele korting via het plan van toedeling retour krijgen, waarbij de 20% grond in de kortingskavel in elk geval elders toegedeeld moet worden. In enkele gevallen slaagt men er niet in een eigenaar die met een deel van zijn inbreng groter dan de procentuele kor-ting in een kortingskavel ligt, voldoende in het plan van toedeling te compenseren, dat wil zeggen hem een toedeling te geven die gelijkwaardig is aan de inbreng. Het is evi-dent dat zo'n eigenaar schade heeft en dat die schade reëel moet worden vergoed. Het vreemde is echter dat ook hier de Landinrichtingswet daarvoor geen expliciete wette-lijke basis biedt. In de praktijk kan de overblijvende schade gebaseerd worden op art. 212, lid 1, aanhef en sub c ten vierde. Die bepaling maakt het mogelijk in de lijst der gel-delijke regelingen schadevergoedingen op te nemen anders dan die bedoeld in art. 129. Weliswaar worden via het systeem van tweede schatting zowel voor- als nadelen van de herverkaveling geschat, maar deze schatting geschiedt zowel ten aanzien van de voor-als de nadelen overeenkomstig dezelfde door overheidsbijdragen gemitigeerde maatsta-ven en komt derhalve niet in aanmerking als methode om de werkelijke schade te ver-goeden. Ook art. 129, lid 2 Lw biedt geen soelaas, omdat het daar gaat om feitelijke ma-teriële schade als gevolg van uitvoering van werken, terwijl de niet door de toedeling gecompenseerde schade van de korting voor andere dan agrarische doeleinden veelal bestaat uit vermogens- en/of bedrijfsschade.&#13;
In de gevallen waarin de rechter via een bezwaar tegen de lijst der geldelijke regelin-gen te maken kreeg met schade in vorenbedoelde zin, wees hij steeds de werkelijke schade toe, zonder zich te bekommeren over de vraag of de Landinrichtingswet daar-voor een duidelijk aanknopingspunt bood. De rechter vult hiermee een leemte in de wet op. De toegewezen schade komt krachtens de overeenkomst ex art. 147, lid 1 ten laste van het betrokken openbaar lichaam.&#13;
Een belangrijke beslissing ten aanzien van voorgaande materie nam de rechtbank Groningen naar aanleiding van een bezwaar tegen de lijst der geldelijke regelingen in de ruilverkaveling 'Nieuw Scheemda' (Rb. Groningen 26 september 1986; Agr.r. 1988, 4178). Het vonnis is nog gewezen onder het regime van de Ruilverkavelingswet 1954, maar dat maakt ten aanzien van de wettelijke systematiek ten aanzien van de toewijzing van kortingskavels voor andere dan agrarische doeleinden geen principieel verschil. De kern van het vonnis betreft het standpunt van de Centrale Landinrichtingscommissie dat door de rechtbank wordt gedeeld en overgenomen. Dat standpunt is in het vonnis als volgt geformuleerd: De Centrale Landinrichtingscommissie heeft met betrekking tot de door reclamant geclaimde schadeposten aangevoerd, dat de plaatselijke commissie de zaak ten onrechte heeft beoordeeld aan de hand van de normen van het proces-verbaal van aanwijzingen als bedoeld in artikel 98, lid 2 Ruilverkavelingswet 1954. Op die wijze heeft de plaatselijke commissie op de lijst van re-clamant een creditpost van ƒ 372,- opgevoerd wegens verslechterde bereikbaarheid. De com-missie is van mening, dat schade die een rechtstreeks gevolg is van de toewijzing van artikel 13-kavels en niet door het plan van toedeling wordt opgeheven, betaald moet worden aan de eigenaar die deze schade lijdt en wel op basis van de taxatie die ten grondslag ligt aan het in ar-tikel 13, tweede lid bedoelde bedrag. Deze taxatie geschiedt op basis van onteigeningsnormen, zodat reclamant eveneens schadevergoeding toekomt op basis van onteigeningsnormen. De centrale commissie stelt daartoe dat toewijzing van artikel 13-gronden aan het openbaar lichaam plaatsvindt tegen betaling van een bedrag dat niet minder bedraagt dan de werkelijke waarde. Dit bedrag komt ten gunste van alle eigenaren, omdat immers alle eigenaren via de korting grond inleveren voor deze artikel 13-kavels en de ruilverkaveling de nadelige gevol-gen van de structurele ingreep opheft. Indien echter voor een eigenaar de schade van die in-greep niet geheel door de ruilverkaveling wordt opgeheven, is het logisch dat het niet opgehe-ven deel van die schade rechtstreeks aan die eigenaar ten goede komt. De plaatselijke commissie heeft ook voor reclamant schadevergoeding gekregen van het openbaar lichaam. Indien deze schade niet geheel blijkt te zijn opgeheven door de ruilverkaveling dient reclamant deze vergoed te krijgen.&#13;
De gang van zaken zoals omschreven in de hierboven omschreven rechtsoverweging van de Rechtbank Groningen is nu reeds vele jaren standaardpraktijk. Overigens kwam de Rechtbank Zwolle reeds in 1981 naar aanleiding van een bezwaar tegen de lijst der geldelijke regelingen in de ruilverkaveling 'Kamperveen-Zalk' tot een vergelijkbaar re-sultaat, zij het met een wat meer op het onteigeningsrecht gebaseerde redenering (Rb. Zwolle 22 juli 1981, NJ 1983, 806). Enige voorbeelden van schadevaststelling uit de ju-risprudentie:&#13;
Rechtbank Groningen 26 april 1985 (ruilverkaveling 'Slochteren'; lijst der geldelijke re-gelingen): Eigenaar raakt via kortingskavel deel van zijn inbreng kwijt aan oprit naar provinciale weg. Waardevermindering van overblijvend pand toegekend.&#13;
Rechtbank Groningen 18 oktober 1985 (ruilverkaveling 'Slochteren'; lijst der geldelijke regelingen): Eigenaar raakt via kortingskavel buitendijks land en water kwijt en claimt niet-agrarische meerwaarde wegens recreatieve mogelijkheden. Schadeclaim afgewe-zen, doch impliciet blijkt vergoeding van andere dan agrarische waarde mogelijk, mits aangetoond.&#13;
Rechtbank Breda 13 oktober 1991 (ruilverkaveling 'Willemstad'; lijst der geldelijke re-gelingen): Enige eigenaren die geen inbreng in de kortingskavel hebben, claimen schade nu de kortingskavel als natuurgebied ingericht wordt, terwijl zij aangrenzend aan het natuurgebied zijn toegedeeld. Claim afgewezen. Schade verband houdend met bestem-ming en beheer van kortingskavel komt niet ten laste van de landinrichting. 2.4. Toedeling in ruil voor inbreng elders in het herverkavelingsblok&#13;
Behalve via de kortingsinstrumenten voor wegen en waterlopen en voor andere dan agrarische doeleinden wordt publiekrechtelijke beschikking over gronden ook gereali-seerd in het plan van toedeling. Vele landinrichtingsplannen beogen vorming van reser-vaten door ingebrachte BBL-gronden toe te delen in een reservaat en eigenaren die in-brengen in het reservaat daarbuiten toe te delen. Ook landschapselementen en wandelpaden worden op deze wijze wel gerealiseerd; in enkele gevallen ook gedeelte-lijke tracés van provinciale en gemeentelijke wegen. Uiteraard moet in deze laatste ge-vallen de betrokken provincie of gemeente grond inbrengen.&#13;
Uiteraard is het instrument 'plan van toedeling' om publiekrechtelijke beschikking over grond te krijgen minder hard dan de kortingsinstrumenten. Bij bezwaren ligt im-mers de uiteindelijke beoordeling in handen van de rechter, die het plan van toedeling kan wijzigen. Voordeel is echter de grotere flexibiliteit die nu eenmaal eigen is aan de uitruil van grond en die van groot belang is als beleidsopvattingen tijdens de uitvoering van een landinrichtingsplan wijzigen. Hiermee is ook meteen een nadeel gegeven van de kortingsinstrumenten: eenmaal gefixeerd op de kaarten van een landinrichtingsplan lig-gen de kortingskavels behoudens marginale wijzigingen vast. Zij zijn niet 'gevoelig' voor veranderende inzichten ten aanzien van de inrichting van het landelijk gebied tij-dens de uitvoering. Tot nog toe zijn vele honderden hectaren aan reservaten, landschap-selementen, fiets-, voet- en ruiterpaden via de plannen van toedeling gerealiseerd.&#13;
Zoals gezegd ligt bij bezwaren tegen de toedeling als hiervoor omschreven het uit-eindelijke oordeel in handen van de rechter. Deze is, gelet op de jurisprudentie, over het algemeen geneigd de realisering van reservaten etc. welwillend te benaderen, zij het dat het landinrichtingsplan uitdrukkelijk vorenomschreven toedelingen moet beogen. De rechter is in het algemeen gesproken zeer alert als een eigenaar die via de toedeling een gedeelte van zijn inbreng kwijtraakt aan een reservaat of landinrichtingselement, klaagt dat zijn toedeling minder is dan zijn inbreng. Als de rechter tot de conclusie komt dat de toedeling de vergelijking met de inbreng niet kan doorstaan en het evenwicht tussen inbreng en toedeling alleen hersteld kan worden door de in het landschapselement of reservaat opgenomen inbreng weer aan de klager toe te delen, dan doet de rechter dat (Rb. Roermond 21 december 1989, ruilverkaveling 'Velden', plan van toedeling; Rb. Assen 9 juni 1992 en 20 oktober 1992, deelgebied 'Nieuwlande', plan van toedeling; Rb. Leeuwarden 17 mei 1995 en 8 november 1995, ruilverkaveling 'Tietjerksteradeel', plan van toedeling).&#13;
Ook wijzigt de rechter het plan van toedeling als de inbrengende eigenaar aanneme-lijk maakt dat hij het in natuurwetenschappelijk opzicht gewenste beheer zelf kan voe-ren (Rb. Zutphen 27 februari 1992, ruilverkaveling 'Twello', plan van toedeling).&#13;
Bezwaren van belanghebbenden die geen inbreng hebben in het landschapselement of in het tracé van het fiets- of wandelpad en die klagen over de bestemming en/of het beheer van die gronden, krijgen meestal nul op het rekest. Zodanige bezwaren hebben met de toedeling als zodanig niets te maken (Rb. Den Bosch 23 september 1988, ruil-verkaveling 'Midden-Maasland', plan van toedeling; Rb. Zutphen 1 september 1988, ruilverkaveling 'Steenderen', plan van toedeling; Rb. Zutphen 16 september 1993, ruil-verkaveling 'Laren', plan van toedeling). 3.&#13;
Slot&#13;
Het brengen van grond in overheidshand via het plan van toedeling (zie hoofdstuk 2.4.) loopt goed en leent zich niet voor verdere regulering. Men kan zich wel afvragen of de twee kortingsinstrumenten afzonderlijk gehandhaafd moeten blijven. Herverkavelings-technisch is er geen verschil. In beide gevallen vindt procentuele korting plaats op de ingebrachte schattingswaarde van alle eigenaren en verrekening van verkeerswaarde ten gunste van alle eigenaren (par. 2.2.5. en 2.3.5.).&#13;
Indien na landinrichting blijvende schade resteert, wordt deze vergoed (par. 2.2.6. en 2.3.6.). Het bestaande verschil ten aanzien van de rechtsbescherming moet naar mijn oordeel beslecht worden ten voordele van de rechtsbescherming die het kortingsinstru-ment voor andere dan agrarische doeleinden kent (par. 2.2.4. en 2.3.4.). Waarom open-bare lichamen in geval van korting voor wegen en waterlopen niet de werkelijke waarde betalen en in geval van korting voor andere dan agrarische doeleinden wel, valt in de huidige pluriforme landinrichting niet meer uit te leggen. Naar mijn oordeel moet voor beide kortingsinstrumenten het systeem van art. 147 gelden. De beslissing ten aanzien van de vraag of de kortingsinstrumenten worden aangewend, is reeds in handen van een en dezelfde instantie, namelijk GS, en ten slotte vervagen in de praktijk meer en meer de grenzen tussen de doelstellingen van de beide kortingsinstrumenten (par. 2.2.2. en 2.3.2.).&#13;
Het lijkt daarom raadzaam te komen tot één systeem van korting voor alle landin-richtingsvormen waarin herverkaveling plaatsvindt, met de mogelijkheid van beroep op de afdeling Bestuursrechtspraak voor de rechthebbenden en pachters wier inbreng door kortingskavels wordt geraakt.</content><legacyfootnotes/><footnotes><footnote/></footnotes><auteurs>Mr. J. W.M. Andriessen</auteurs><published>1997-04-01 00:00:00</published><modified>1997-04-01 00:00:00</modified><editiondate>1997-04-01</editiondate><htmlpath>https://denhollander.info/artikel/5787</htmlpath></article>
</articles></edition>
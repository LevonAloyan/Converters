<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7276</id><udhid>UDH:TvAR/7276</udhid><titel>Wetgeving en Literatuur</titel><searchwords><searchword>TvAR 6/2008</searchword><searchword>UDH:TvAR/7276</searchword></searchwords><attachments><attachment><name>TvAR-6-2008 W&amp;R6.pdf</name><extention>pdf</extention><url>https://denhollander.info/download/6844/ci</url></attachment></attachments><inleiding>Duurzame ontwikkeling en beleid&#13;
Bij brief van 16 mei 2008 is de Tweede&#13;
Kamer door de ministers van VROM&#13;
en OSW geïnformeerd over de wijze&#13;
waarop het kabinet de paragraaf&#13;
‘Duurzaam moet je doen’ uit het beleidsprogramma&#13;
concretiseert. Biodiversiteit,&#13;
voedsel en vlees vormen hierbij&#13;
een thema. In de brief wordt ter&#13;
zake het lange termijndoel en het beoogde&#13;
resultaat in 2011 omschreven&#13;
(brief 16 mei 2008, Kamerstukken II&#13;
2007/08, 30 196, nr. 32).&#13;
Toekomst intensieve veehouderij&#13;
De minister heeft aan de Tweede&#13;
Kamer op 21 mei 2008 een 137 pagina’s&#13;
tellend onderzoeksrapport toegezonden&#13;
getiteld: ‘Maatschappelijke effecten&#13;
van de intensieve veehouderij:&#13;
een vergelijking van productiesystemen’,&#13;
vergezeld van een brief met toelichting.&#13;
In de brief schetst de minister&#13;
de achtergrond en politieke context,&#13;
geeft de minister een uitleg van de begrippen&#13;
maatschappelijke kosten en&#13;
baten en geeft de minister aan hoe deze&#13;
gewaardeerd worden. Ten slotte zet de&#13;
minister haar beleidsinzet ter zake uiteen&#13;
(brief met bijlage 21 mei 2008,&#13;
Kamerstukken II 2007/08, 28 973, nr.&#13;
28). De minister geeft aan dat zij in&#13;
het kader van het dit jaar te sluiten&#13;
convenant Duurzame Veehouderij&#13;
concrete korte en lange termijn afspraken&#13;
wil maken over de uitwerking van&#13;
de toekomstvisie veehouderij. Ook het&#13;
vraagstuk van de maatschappelijke effecten&#13;
neemt zij daarbij mee. Het ligt&#13;
in de bedoeling de voortgang richting&#13;
duurzaamheid voor de zomer van&#13;
2010 te evalueren in overleg met de&#13;
sector en maatschappelijke organisaties.&#13;
Alsdan wordt bezien of een verandering&#13;
van aanpak en ambitie nodig is.&#13;
Subsidie vergistingsinstallatie&#13;
In bepaalde gevallen is het mogelijk&#13;
om ter zake van vergistingsinstallaties&#13;
in aanmerking te komen voor een subsidie.&#13;
De wettelijke grondslag hiervoor&#13;
is gelegen in art. 3 van de Kaderwet&#13;
EZ-subsidies en de daarop gebaseerde&#13;
Subsidieregeling opwekken duurzame&#13;
elektriciteit in vergistingsinstallaties.&#13;
Op 23 mei 2008 heeft het College van&#13;
Beroep voor het Bedrijfsleven in een&#13;
drietal uitspraken geoordeeld dat de&#13;
uitbreiding van een vergistingsinstallatie,&#13;
waarvoor al eerder ingevolge de&#13;
Elektriciteitswet (oud) subsidie is verleend,&#13;
niet in aanmerking komt voor&#13;
een subsidie op grond van de Regeling&#13;
(CvBB 29 mei 2008, LJN BD2840,&#13;
2842, 2845).</inleiding><content/><legacyfootnotes/><footnotes><footnote/></footnotes><auteurs/><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7276</htmlpath></article>
</articles></edition>
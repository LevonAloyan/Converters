<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2006</searchword><id>4089</id><udhid>UDH:TvAR/4089</udhid><titel>gemeente Nijmegen / Hopman (TvAR 2006/5368)</titel><searchwords><searchword>TvAR 10/2006</searchword><searchword>TvAR 2006/5368</searchword><searchword>UDH:TvAR/4089</searchword></searchwords><attachments><attachment><name>2006_nr 10_Rechtspraak_5368.pdf</name><extention>pdf</extention><url>https://denhollander.info/download/4048/ci</url></attachment></attachments><inleiding>[Pachtwet art. 54 lid 3]&#13;
&#13;
Gemis van waarborgen voor behoorlijke&#13;
bedrijfsvoering is geen verplichte toewijzingsgrond&#13;
voor vordering tot ontbinding&#13;
op grond van art. 54 lid 3 Pw (arrest van&#13;
28 maart 1977, De Pacht 1978, 3391), maar&#13;
kan wel meewegen bij beslissing naar&#13;
billijkheid. Dit zal in het bijzonder het geval&#13;
zijn indien dat gemis een vrees voor een&#13;
slecht onderhoud van het gepachte of voor&#13;
niet (tijdige) betaling van de pachtprijs&#13;
rechtvaardigt. Verpachter heeft niet&#13;
geklaagd over de wijze van exploitatie. Van&#13;
aanleiding tot vrees voor verwaarlozing van&#13;
de verpachte grond of voor niet betalen van&#13;
de pachtprijs is niet gebleken. Hoewel het&#13;
hof op het punt van de relevante opleiding&#13;
en ervaring van de pachtster wel enige&#13;
bedenkingen heeft zijn die, de in het arrest&#13;
opgesomde omstandigheden in aanmerking&#13;
genomen, niet van dien aard dat het om die&#13;
reden billijker zou zijn de pachtovereenkomst&#13;
te ontbinden dan deze te laten voortbestaan.&#13;
Al heeft pachtster een baan buiten&#13;
de landbouw, zij heeft toch een duidelijk&#13;
belang bij behoud van het gepachte.&#13;
Verpachter heeft nog gewezen op andere&#13;
omstandigheden. Deze brengen wellicht&#13;
mee dat een beëindiging van de pacht&#13;
jegens de pachtster niet zonder meer&#13;
onbillijk is te achten, maar betekenen nog&#13;
niet dat het billijker zou zijn de pacht te&#13;
laten eindigen dan deze te laten voortduren.&#13;
De verpachter is eisende partij en dient&#13;
omstandigheden te stellen waaruit volgt dat&#13;
het billijker is om de pacht nu te doen&#13;
eindigen dan deze te laten voortbestaan.&#13;
Omstandigheden waaruit volgt dat de&#13;
pachtsters scholing te wensen overlaat of&#13;
dat het eindigen van de pacht haar niet&#13;
ernstig zou treffen brengen nog niet zonder&#13;
meer mee dat het tussen partijen billijk is&#13;
om de pacht te doen eindigen. Voor dat&#13;
laatste is vereist dat de verpachter ook een&#13;
argument aanvoert dat dit einde tussen&#13;
partijen daadwerkelijk billijk doet zijn,&#13;
bijvoorbeeld een duidelijk eigen belang bij&#13;
vrijkomen van de grond. Aangevoerde&#13;
belang onvoldoende geconcretiseerd om in&#13;
dit geval te leiden tot oordeel dat het&#13;
billijker is de pachtovereenkomst te&#13;
ontbinden dan deze te laten voortbestaan.</inleiding><content>ARREST IN DE ZAAK VAN:&#13;
De gemeente Nijmegen, zetelende te Nijmegen,&#13;
appellante,&#13;
procureur: mr. A.A. Voets,&#13;
tegen&#13;
P.H.A.W.M. Hopman, wonende te Malden,&#13;
gemeente Heumen,&#13;
geïntimeerde,&#13;
procureur: mr. F.J. Boom.&#13;
1 De procedure in eerste aanleg&#13;
De pachtkamer van de rechtbank te Arnhem,&#13;
sector kanton, locatie Nijmegen heeft op 13&#13;
december 2004 een vonnis gewezen tussen&#13;
appellante (verder te noemen: de gemeente)&#13;
als eiseres en geïntimeerde (verder noemen:&#13;
Hopman) als gedaagde. Van dat vonnis is een&#13;
afschrift aan dit arrest gehecht. Naar dat vonnis&#13;
wordt verwezen voor de procesgang in&#13;
eerste aanleg alsmede de in die instantie genomen&#13;
beslissing en de gronden daarvoor.&#13;
2 De procedure in hoger beroep&#13;
2.1 Bij exploot van 11 januari 2005 is de&#13;
gemeente in hoger beroep gekomen van het&#13;
onder 1 bedoelde vonnis met dagvaarding van&#13;
Hopman voor dit hof.&#13;
2.2 Bij memorie van grieven heeft de gemeente&#13;
tegen dat vonnis drie grieven aangevoerd en&#13;
toegelicht, heeft zij bewijs aangeboden en&#13;
heeft zij geconcludeerd dat het hof het vonnis&#13;
zal vernietigen en opnieuw recht doende,&#13;
eventueel onder aanvulling dan wel wijziging/&#13;
verbetering van gronden:&#13;
A de tussen partijen bestaande pachtovereenkomst&#13;
met betrekking tot het landbouwperceel&#13;
gelegen aan de Stadbroekseweg te Nijmegen,&#13;
kadastraal bekend als gemeente Hatert,&#13;
sectie D, ged., nummer 2760, groot 11.29.10 ha,&#13;
met ingang van de datum van het in deze te&#13;
wijzen arrest zal ontbinden.&#13;
B Hopman zal veroordelen om voorschreven&#13;
landbouwperceel binnen een maand na betekening&#13;
van het in deze te wijzen arrest, met al&#13;
de haren en al het hare, te ontruimen en te&#13;
verlaten en ter vrije en algehele beschikking&#13;
van de gemeente te stellen, op straffe van verbeurte&#13;
van een dwangsom van € 500,– per&#13;
dag, voor iedere dag dat Hopman met de&#13;
gevorderde ontruiming in gebreke is, een&#13;
gedeelte van een dag voor een hele dag te&#13;
rekenen en de gemeente verder zal machtigen&#13;
die ontruiming zelf met politie en justitie te&#13;
doen bewerkstelligen op kosten van Hopman.&#13;
C Hopman zal veroordelen in de proceskosten,&#13;
zowel die in eerste aanleg als in deze&#13;
hoger beroepzaak.&#13;
2.3 Hopman heeft bij memorie van antwoord&#13;
verweer gevoerd en heeft geconcludeerd dat&#13;
het hof de gemeente in haar vorderingen nietontvankelijk&#13;
zal verklaren, althans haar deze&#13;
zal ontzeggen als zijnde ongegrond en onbewezen&#13;
en met veroordeling van de gemeente&#13;
in de kosten van (het hof begrijpt:) het hoger&#13;
beroep.&#13;
2.4 De gemeente is akte verleend van enige&#13;
nadere mededelingen en Hopman van haar&#13;
reactie daarop.&#13;
2.5 Vervolgens hebben partijen de stukken aan&#13;
het hof overgelegd voor het wijzen van arrest.&#13;
3 De vaststaande feiten&#13;
4.1 Het hof zal uitgaan van de volgende feiten,&#13;
die door de rechtbank zijn vastgesteld zonder&#13;
dat daartegen in hoger beroep grieven zijn&#13;
gericht of bezwaren zijn geuit.&#13;
4.2 Tussen de gemeente als verpachtster en&#13;
laatstelijk de broer van Hopman, heeft een&#13;
pachtovereenkomst bestaan met betrekking&#13;
tot het landbouwperceel gelegen aan de Stadbroekseweg&#13;
te Nijmegen, kadastraal bekend&#13;
gemeente Hatert, sectie D, ged., nr. 2760,&#13;
groot 11.29.10 ha.&#13;
4.3 Vanaf 1 januari 1990 is het bedrijf waartoe&#13;
het gepachte behoort geëxploiteerd in maatschapverband&#13;
door Hopman, haar ouders en&#13;
haar broer.&#13;
4.4 Op 17 april 1992 is de moeder van Hopman&#13;
overleden en in 1997 haar vader. Het&#13;
bedrijf is nadien voortgezet door Hopmans&#13;
broer. In verband met zijn geestestoestand is&#13;
zijn totale vermogen na het overlijden van&#13;
zijn vader onder bewind gesteld. De bewindvoerder&#13;
heeft vervolgens het bedrijf feitelijk&#13;
geëxploiteerd.&#13;
4.5 Op 24 november 2003 is de broer van&#13;
Hopman overleden. Hopman is zijn enig erfgename.&#13;
5 Beoordeling van het geschil in&#13;
hoger beroep&#13;
5.1 Het onderhavige hoger beroep betreft de&#13;
vordering van de gemeente tot ontbinding van&#13;
de pachtovereenkomst uit hoofde van artikel&#13;
54, derde lid, van de Pachtwet. De pachtkamer&#13;
in eerste aanleg heeft deze vordering&#13;
afgewezen.&#13;
5.2 Het hof is van oordeel dat de pachtkamer&#13;
in eerste aanleg in rov. 4.1 van haar vonnis het&#13;
juiste beoordelingscriterium voorop heeft&#13;
gesteld. Daarbij dient nog te worden opgemerkt&#13;
dat bij de vordering tot ontbinding niet&#13;
als verplichte toewijzingsgrond geldt dat de&#13;
pachter niet beschikt over voldoende waarborgen&#13;
voor een behoorlijke bedrijfsvoering&#13;
(arrest van dit hof van 28 maart 1977, De&#13;
Pacht 1978, 3391). Wel kan een eventueel&#13;
gemis van die waarborgen meewegen bij de&#13;
beslissing naar billijkheid. Dit zal in het bijzonder&#13;
het geval zijn indien dat gemis een&#13;
vrees voor een slecht onderhoud van het&#13;
gepachte of voor niet (tijdige) betaling van de&#13;
pachtprijs rechtvaardigt.&#13;
5.3 Het hof oordeelt als volgt. Vaststaat, dat&#13;
Hopman geen theoretische landbouwopleiding&#13;
heeft genoten. Wel heeft zij op het onderhavige&#13;
bedrijf, dat thans – afgezien van dit en&#13;
een kleiner ander stuk gepachte grond – haar&#13;
eigendom is, in het verleden ervaring opgedaan.&#13;
Tot hoever die ervaring precies strekt is&#13;
niet geheel duidelijk. Dat zij een zekere&#13;
betrokkenheid bij de bedrijfsvoering heeft&#13;
gehad volgt uit haar deelname in de maatschap.&#13;
Hopman heeft bij conclusie van antwoord&#13;
(nr. 6) aangegeven dat zij in de periode&#13;
1980-1990 volledig in het bedrijf heeft meegewerkt.&#13;
Zij heeft ter comparitie in eerste aanleg&#13;
verklaard dat na het overlijden van haar moeder&#13;
in 1992 de samenwerking met haar voortdurend&#13;
overspannen broer niet goed verliep.&#13;
In de periode van 1997 tot 2003 is zij, naar zij&#13;
heeft verklaard, slechts op de achtergrond bij&#13;
het bedrijf betrokken geweest. De gemeente&#13;
heeft een en ander niet betwist. Wel heeft zij&#13;
erop gewezen dat in art. 7 van de maatschapsakte&#13;
is bepaald dat Hopman “voornamelijk de&#13;
administratieve werkzaamheden” zou verrichten.&#13;
Dit betekent echter nog niet dat zij&#13;
niet ook praktische ervaring in het bedrijf kan&#13;
hebben opgedaan. Hopman heeft in ieder&#13;
geval met klem het tegendeel betoogd. Het&#13;
hof begrijpt uit de memorie van antwoord dat&#13;
zij in 2004 capucijners, maïs en gras heeft verbouwd&#13;
en in 2005 opnieuw maïs heeft ingezaaid.&#13;
De gemeente heeft niet geklaagd over&#13;
de wijze van exploitatie. Van aanleiding tot&#13;
vrees voor verwaarlozing van de verpachte&#13;
grond of voor niet betalen van de pachtprijs is&#13;
niet gebleken. Hoewel het hof op het punt&#13;
van de relevante opleiding en ervaring van&#13;
Hopman wel enige bedenkingen heeft zijn&#13;
die, het voorgaande in aanmerking genomen,&#13;
niet van dien aard dat het om die reden billijker&#13;
zou zijn de pachtovereenkomst te ontbinden&#13;
dan deze te laten voortbestaan.&#13;
5.4 De gemeente heeft er voorts op gewezen&#13;
dat Hopman reeds een goede baan buiten de&#13;
landbouw heeft en bij toewijzing van de vordering&#13;
tot ontbinding geen nadeel lijdt. Hierbij&#13;
kan echter worden aangetekend, dat Hopman&#13;
feitelijk (ook) het bedrijf waartoe het&#13;
gepachte behoort exploiteert, in dat bedrijf&#13;
investeert en daaruit enige inkomsten trekt.&#13;
De gebouwen en ruim 16 ha zijn haar eigendom.&#13;
Uit een overgelegd bedrijfsplan volgt&#13;
dat dit bedrijf ook bij handhaving van de&#13;
bestaande teelten een positief resultaat kan&#13;
genereren en bij een wijziging van de bedrijfsopzet&#13;
beter kan renderen. Verlies van het&#13;
gepachte zou verlies van een aanzienlijk&#13;
– meer dan ? – deel van de bedrijfsoppervlakte&#13;
betekenen, met alle gevolgen van dien voor&#13;
het bedrijfsresultaat en daarmee wellicht ook&#13;
voor het voortbestaan van het resterende&#13;
bedrijf. In zoverre heeft Hopman een duidelijk&#13;
belang bij behoud van de gepachte grond.&#13;
Voor zover de gemeente Hopman verwijt dat&#13;
zij wisselende plannen heeft geuit (in bedrijfsplan&#13;
akkerbouw/snijheesters en in de memorie&#13;
van antwoord snijheesters/paardenhouderij)&#13;
is dat verwijt te vaag om daaruit een&#13;
gebrek aan inzicht of een andere voor de billijkheidsbeslissing&#13;
van wezenlijk belang zijnde&#13;
omstandigheid te kunnen afleiden. Wel is het&#13;
hof – met de gemeente – van oordeel is dat in&#13;
de afweging niet behoort door te klinken dat&#13;
Hopman in de gelegenheid moet worden&#13;
gesteld het bedrijf opnieuw op te bouwen.&#13;
Indien in deze procedure wordt geoordeeld&#13;
dat er geen gronden zijn om de pachtovereenkomst&#13;
te ontbinden, betekent dat nog niet dat&#13;
hiermee een voorschot wordt genomen op een&#13;
eventuele verlengingsprocedure, waarin weliswaar&#13;
ook naar billijkheid wordt beslist, maar&#13;
hiertoe een ander beoordelingskader geldt dan&#13;
boven onder 5.2 bedoeld. Het hof wijst er&#13;
daarbij nog op, dat Hopman nu nog maar&#13;
kort het bedrijf in handen heeft, maar op&#13;
enige termijn een vastomlijnd plan voor de&#13;
exploitatie in uitvoering zal moeten brengen,&#13;
hetgeen haar handelen beter toetsbaar maakt.&#13;
5.5 De gemeente heeft nog gewezen op de&#13;
omstandigheden dat Hopman als voortzettende&#13;
erfgenaam niet daadwerkelijk bij het&#13;
bedrijf betrokken was en dat er geen lopende&#13;
verplichtingen waren die moesten worden&#13;
nagekomen. Hoewel beide omstandigheden&#13;
wellicht meebrengen dat een beëindiging van&#13;
de pacht jegens Hopman niet zonder meer&#13;
onbillijk is te achten, betekenen zij nog niet&#13;
dat het billijker zou zijn de pacht te laten eindigen&#13;
dan deze te laten voortduren. Bovendien&#13;
is Hopman in het verleden wél bij de bedrijfsvoering&#13;
betrokken geweest en is die betrokkenheid&#13;
onderbroken geweest door omstandigheden&#13;
die buiten haar wil waren gelegen.&#13;
5.6 Het hof wijst bij het bovenstaande nogmaals&#13;
op het toetsingskader. De gemeente is&#13;
eisende partij. Zij dient omstandigheden te&#13;
stellen waaruit volgt dat het billijker is om de&#13;
pacht nu te doen eindigen dan deze te laten&#13;
voortbestaan. Omstandigheden waaruit volgt&#13;
dat Hopmans scholing te wensen overlaat of&#13;
dat het eindigen van de pacht Hopman niet&#13;
ernstig zou treffen brengen nog niet zonder&#13;
meer mee dat het tussen partijen billijk is om&#13;
de pacht te doen eindigen. Voor dat laatste is&#13;
vereist dat de gemeente ook een argument&#13;
aanvoert dat dit einde tussen partijen daadwerkelijk&#13;
billijk doet zijn, bijvoorbeeld een&#13;
duidelijk eigen belang bij vrijkomen van de&#13;
grond. Wat dat betreft geldt het volgende. De&#13;
gemeente had aanvankelijk gesteld dat zij de&#13;
grond wilde verpachten aan wél bekwame&#13;
landbouwers. Bij haar akte van 26 juli 2005&#13;
heeft zij dit voornemen gewijzigd en heeft zij&#13;
aangevoerd dat zij heeft besloten de grond&#13;
pachtvrij te verkopen, gezien haar financiële&#13;
situatie en komende maatregelen uit Den&#13;
Haag (bezuinigingen op het gemeentefonds&#13;
en voorgenomen afschaffing van de onroerende zaakbelasting). &#13;
De gemeente heeft echter&#13;
geen stukken overgelegd waaruit een besluit&#13;
of een beleid van die strekking blijkt. Ook&#13;
heeft zij niet inzichtelijk gemaakt hoe zwaar&#13;
haar financiële belang in dit verband moet&#13;
wegen. Het enkele – evidente – feit dat de&#13;
grond in pachtvrije staat meer opbrengt dan&#13;
in verpachte staat is daartoe ontoereikend. Al&#13;
met al acht het hof dit belang in de vorm zoals&#13;
het is aangevoerd, mede gelet op het zichtbare&#13;
belang van Hopman bij behoud van de grond,&#13;
niet voldoende geconcretiseerd om samen met&#13;
de overige omstandigheden van dit geval te&#13;
leiden tot het oordeel dat het billijker is de&#13;
pachtovereenkomst te ontbinden dan deze te&#13;
laten doorlopen.&#13;
5.7 Uit het bovenstaande volgt dat de grieven&#13;
van de gemeente niet kunnen leiden tot vernietiging&#13;
van het vonnis. Dat vonnis zal dan&#13;
ook worden bekrachtigd.&#13;
5.6 De gemeente zal als de ook in hoger&#13;
beroep in het ongelijk gestelde partij worden&#13;
veroordeeld in de kosten van deze instantie.&#13;
6 De beslissing&#13;
Het hof, recht doende in hoger beroep,&#13;
bekrachtigt het tussen partijen gewezen vonnis&#13;
van de pachtkamer van de rechtbank te&#13;
Arnhem, sector kanton, locatie Nijmegen, van&#13;
13 december 2004, waarvan beroep;&#13;
veroordeelt de gemeente in de kosten van het&#13;
hoger beroep, aan de zijde van Hopman&#13;
begroot op € 244,– wegens griffierecht en&#13;
€ 1.341,– wegens salaris.&#13;
</content><legacyfootnotes/><footnotes><footnote/></footnotes><auteurs/><published>2006-10-01 00:00:00</published><modified>2006-10-01 00:00:00</modified><editiondate>2006-10-01</editiondate><htmlpath>https://denhollander.info/artikel/4089</htmlpath></article>
</articles></edition>
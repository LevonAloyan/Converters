<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1991</searchword><id>6198</id><udhid>UDH:TvAR/6198</udhid><titel>Toelating van gewasbeschermingsmiddelen</titel><searchwords><searchword>TvAR 6/1991</searchword><searchword>UDH:TvAR/6198</searchword></searchwords><attachments><attachment><name>1991_nr 6_Artikel_Simons-Vinkcx.pdf</name><extention>pdf</extention><url>https://denhollander.info/download/5992/ci</url></attachment></attachments><inleiding>INLEIDING&#13;
De toelating en het gebruik van gewasbeschermingsmiddelen staan de laatste jaren in&#13;
toenemende mate ter discussie. De intensivering van de landbouw heeft geleid tot een&#13;
relatief hoog gebruik van gewasbeschermingsmiddelen, waardoor in een aantal gevallen&#13;
de kwaliteit van bodem, water en lucht en dus van de daarin voorkomende&#13;
ecosystemen, is aangetast. Enerzijds is men het er dan ook in brede kringen over eens&#13;
dat het gebruik van gewasbeschermingsmiddelen en van andere milieuvreemde produkten&#13;
zoveel mogelijk moet worden beperkt. Anderzijds kan het gebruik van deze&#13;
middelen - zeker vooralsnog - niet worden gemist indien de Nederlandse land- en&#13;
tuinbouw zich op haar huidige kwaliteits- en produktieniveau wil handhaven. Het&#13;
spanningsveld tussen deze beide uitgangspunten veroorzaakt momenteel grote onduidelijkheid&#13;
omtrent de normen die bij toelating moeten worden gehanteerd. Tezamen met&#13;
het feit, dat - om velerlei redenen - de beoordelingsprocedure binnen de Commissie&#13;
Toelating Bestrijdingsmiddelen volledig is vastgelopen, betekent dit dat reeds enige&#13;
jaren de toelating van nieuwe middelen vrijwel geheel stagneert. Het gevolg daarvan is&#13;
dat nieuwe middelen welke substantieel minder milieubelasting veroorzaken, in onvoldoende&#13;
mate de oude middelen vervangen, hetgeen - hoe men ook denkt over het gebruik&#13;
van gewasbeschermingsmiddelen - toch zeker niet de bedoeling kan zijn.</inleiding><content>HISTORIE&#13;
In 1960 werd het ontwerp voor de huidige Bestrijdingsmiddelenwet ingediend bij de&#13;
Tweede Kamer.1 Tot die tijd werd deze materie geregeld door de Wet bestrijdingsmiddelen&#13;
en meststoffen 19472 en het daarop gebaseerde Bestrijdingsmiddelenbesluit&#13;
1948.3&#13;
De beperkte doelstelling van deze wet - het voorkomen van bedrog in de handel -&#13;
maakte het niet mogelijk op afdoende wijze de bijkomende gevaren van het gebruik van&#13;
overigens deugdelijke middelen te beteugelen. De Bestrijdingsmiddelenwet 19624,&#13;
aangescherpt bij wetswijziging van 5 juni 19755, beoogt dan ook de negatieve neveneffecten&#13;
van het gebruik van deze middelen zoveel mogelijk tegen te gaan.&#13;
De behandeling van de aanvrage geschiedt door de Commissie Toelating Bestrijdingsmiddelen (CTB). Sinds 1 januari 1981 gelden hiervoor de regels van de Beschikking&#13;
Toelating Bestrijdingsmiddelen.6&#13;
Naast de nationale wetgeving wordt ook deze materie in toenemende mate beïnvloed&#13;
door EEG-regelgeving, met name door middel van richtlijnen.7&#13;
BEOORDELINGSCRITERIUM&#13;
Gewasbescherming is het geheel van maatregelen gericht op het beneden aanvaardbare&#13;
grenzen houden of brengen van ziekten, plagen en andere schadelijke factoren bij de&#13;
teelt van gewassen of het beheer van (andere) vegetaties.8 Een van de wijzen van&#13;
gewasbescherming is het gebruik van chemische bestrijdingsmiddelen.&#13;
Blijkens de memorie van toelichting9 is de kern van de Bestrijdingsmiddelenwet&#13;
gelegen in "het verbod een bestrijdingsmiddel in de handel te brengen en toe te passen,&#13;
indien dit middel niet tevoren door een bevoegde instantie op zijn deugdelijkheid is&#13;
beproefd en indien geen waarborgen bestaan dat redelijkerwijze bij zijn toepassing geen&#13;
ontoelaatbare gevolgen zullen ontstaan".&#13;
Wil een bestrijdingsmiddel worden toegelaten, dan moet het in een aantal opzichten,&#13;
met name wat betreft het gehalte aan werkzame stof, voldoen aan nader te stellen eisen&#13;
(art. 3, lid 1 a en c). Daarnaast moet met redelijke zekerheid kunnen worden aangenomen&#13;
dat het middel deugdelijk is voor het doel waarvoor het is bestemd èn dat bij gebruik van&#13;
het middel overeenkomstig zijn bestemming en op de voorgeschreven wijze, geen&#13;
schadelijke nevenwerkingen zullen optreden (art. 3, lid ld). Tot de schadelijke nevenwerkingen&#13;
worden onder meer gerekend, het schaden van de volksgezondheid, de&#13;
gezondheid van de gebruiker, de hoedanigheid van levensmiddelen, het produktievermogen&#13;
van de grond en schade aan bodem, water of lucht en dieren of planten welker&#13;
instandhouding gewenst is, in een ongewenste mate (art. 3, lid 2). Door deze ruime&#13;
formulering, welke werd uitgebreid bij de wetswijziging van 1975, is een vrij stringente&#13;
bewaking van het leefmilieu van mens, plant en dier mogelijk. Bij de Tweede Kamer is&#13;
een voorstel ingediend tot wijziging van de Bestrijdingsmiddelenwet 1962.10 Het invoegen&#13;
van een nieuw lid 3a moet het mogelijk maken algemene normen vast te stellen&#13;
met betrekking tot de schadelijke nevenwerkingen van art. 3 en met betrekking tot&#13;
milieukwaliteitseisen.11&#13;
De beoordeling van de toelaatbaarheid spitst zich begrijpelijkerwijze toe op het&#13;
antwoord op de vraag of redelijke zekerheid bestaat dat zich geen schadelijke nevenwerkingen&#13;
zullen voordoen.&#13;
Naar het oordeel van het College van Beroep voor het bedrijfsleven berust de&#13;
beantwoording van deze vraag op een, aan de administratie voorbehouden, waardering van het betrokken openbaar belang.12 Dit betekent dat de minister bij zijn oordeel over&#13;
een zekere discretionaire bevoegdheid beschikt.13 De beleidsvrijheid van de minister&#13;
wordt echter - uiteraard - begrensd door de doelstellingen van de wet. Voorts mogen zijn&#13;
besluiten niet strijdig zijn met door de overheid vastgesteld en behoorlijk bekendgemaakt&#13;
beleid.14&#13;
Uit de Bestrijdingsmiddelenwet en de daarbij horende parlementaire geschiedenis&#13;
blijkt dat een middel moet worden beoordeeld rekening houdend met:&#13;
- het doel waarvoor het middel is bestemd15 (art. 3, lid lb);&#13;
- de te verwachten effecten bij juist gebruik van het middel15 (art. 3, lid lb);&#13;
- de economische belangen van de handel in en het gebruik van bestrijdingsmiddelen16;&#13;
Voorts kan een beslissing eerst worden genomen na afweging van de met het gebruik van&#13;
het middel gediende belangen tegen de belangen die door het gebruik van het middel&#13;
worden geschaad.17&#13;
Zowel bij de totstandkoming van de wet als bij de wetswijziging van 1975 is een van&#13;
de uitgangspunten geweest, dat in Nederland moderne landbouw zonder effectieve&#13;
bestrijdingsmiddelen niet mogelijk is.18 De wetgever was van oordeel dat, teneinde onze&#13;
evenwichtige cultuurmethode in stand te houden, het gebruik van bestrijdingsmiddelen&#13;
in meer of mindere mate onvermijdelijk is. Enige schadelijke nevenwerking zal moeten&#13;
worden aanvaard zolang deze schade niet onevenredig is in verhouding tot het met het&#13;
gebruik van het middel beoogde doel.19&#13;
Door de wetswijziging van 1975 wordt de aanvaardbaarheid van ecologische schade&#13;
een afzonderlijke toetsingsnorm, en worden de mogelijkheden tot intrekking van de&#13;
toelating (art. 7) verruimd. De reden voor deze aanscherping van het beleid was dat in&#13;
de loop der jaren een aantal ongunstige neveneffecten aan de dag waren getreden die ten&#13;
tijde van de toelating van de desbetreffende middelen nog niet bekend waren.20 Met&#13;
name effecten als persistentie in de bodem, cumulatie in organismen en uitspoeling van&#13;
stoffen naar het grondwater, bleken een groter gevaar op te leveren dan tevoren was&#13;
ingeschat en leidden tot toenemende ongerustheid over het gebruik van deze middelen.21&#13;
Opgemerkt kan echter worden dat de invloed van de effecten van het gebruik van&#13;
bestrijdingsmiddelen op de achteruitgang van het milieu relatief gering is.22&#13;
Naast de normering van de residutolerantie op of in eet- of drinkwaren, welke reeds&#13;
vanaf het totstandkomen van de wet wordt geregeld in het Residubesluit23, richt de&#13;
aandacht zich meer en meer op het zoeken naar normen voor wat wel en wat niet&#13;
toelaatbaar moet worden geacht. Reeds in 1983 verschijnt de Nota Gewasbescherming24, gevolgd door de Persistentienota in 198525, het concept voor een Meerjarenplan&#13;
Gewasbescherming in 198726, de Milieucriterianota in 1989.27 In dit laatste jaar verschijnen&#13;
ook het Nationaal Milieubeleidsplan en de Structuurnota Landbouw, gevolgd&#13;
door het Meerjarenplan Gewasbescherming in 1990. De tendens van al deze rapporten&#13;
is duidelijk: er dienen minder milieu-schadelijke stoffen in het milieu te komen en achter&#13;
te blijven. Waar mogelijk moeten alternatieve methoden de functie van chemische&#13;
bestrijdingsmiddelen overnemen en bezwaarlijke middelen moeten zo mogelijk worden&#13;
vervangen door minder bezwaarlijke middelen. Zowel de afhankelijkheid en de&#13;
omvang van het gebruik van chemische gewasbeschermingsmiddelen als de emissie&#13;
naar het milieu dienen te verminderen.28 Wanneer de nadelige effecten van nieuwe&#13;
middelen substantieel geringer zijn dan de middelen die ze moeten vervangen, zou een&#13;
tijdelijke toelating moeten worden overwogen.29 Uitgangspunt bij dit alles blijft echter,&#13;
dat de land- en tuinbouw moet kunnen beschikken over een voldoende breed pakket van&#13;
chemische bestrijdingsmiddelen.30&#13;
Op basis van de Milieucriterianota is de algemene doelstelling, dat in het jaar 2000&#13;
het gebruik van gewasbeschermingsmiddelen, uitgedrukt in kilogram werkzame stof,&#13;
met ten minste 50% zal zijn verminderd. Het gebruik van grondontsmettingsmiddelen&#13;
(ongeveer de helft van het totale verbruik van chemische bestrijdingsmiddelen) zal via&#13;
een strikte regulering met tot 70% worden teruggebracht.31 Bovendien zullen in het jaar&#13;
2000 geen middelen meer zijn toegelaten die vanuit milieu-oogpunt als onaanvaardbaar&#13;
schadelijk moeten worden aangemerkt.32 Het Meerjarenplan Gewasbescherming zegt&#13;
daarover dat het Nationaal Milieubeleidsplan kaderstellend is voor de milieu-aspecten&#13;
van gewasbescherming.33&#13;
Of het technisch mogelijk zal zijn om het gebruik van gewasbeschermingsmiddelen&#13;
in de gewenste mate te verminderen zonder dat de produktiviteit en rentabiliteit van de&#13;
landbouw onaanvaardbaar wordt aangetast, is niet duidelijk. Onduidelijk is ook of de&#13;
positieve effecten voor het milieu enigermate in verhouding staan met de negatieve&#13;
effecten die zich hierdoor in de landbouw kunnen voordoen. Dat middelen die uit&#13;
milieuhygiënisch oogpunt als onaanvaardbaar schadelijk moeten worden aagemerkt,&#13;
niet mogen zijn toegelaten, zal wel door niemand worden weersproken. Zolang echter&#13;
geen duidelijke criteria zijn geformuleerd, welke mate van schade aanvaardbaar is, is&#13;
hierop geen eenduidig antwoord te geven. Het ontbreken van duidelijke toetsingscriteria&#13;
wordt dan ook algemeen als problematisch ervaren.34&#13;
De bestaande onzekerheid omtrent de te hanteren normering, gekoppeld aan de toenemende&#13;
aandacht voor de gevaren die aan het gebruik van deze middelen verbonden&#13;
zijn, heeft er toe geleid dat de toelatingsprocedures eindeloos worden aangehouden en de toelating van nieuwe middelen vrijwel geheel tot stilstand is gekomen. In 1988 werd&#13;
slechts één nieuw middel toegelaten en in de afgelopen drie jaar tezamen in feite -&#13;
maximaal - zeven echt nieuwe stoffen.35 Dit heeft tot gevolg dat oude middelen onvoldoende&#13;
door nieuwe, minder milieubelastende middelen worden vervangen, een resultaat&#13;
dat in strijd is met de beoogde beleidsdoelen36 en zeker niet in het belang is van&#13;
de bescherming van het milieu. Voor de aanvrager is de beoordeling momenteel&#13;
volstrekt onduidelijk en het resultaat van de afweging vol onaangename verrassingen.&#13;
De indruk bestaat dat gestreefd wordt naar een zogenaamd nul-risico, hetgeen, zoals&#13;
reeds uit het bovenstaande blijkt, nooit de bedoeling is geweest. De Milieucriterianota&#13;
merkt daarover op dat voor de mens het individueel risico dient te worden getoetst; het&#13;
risico dat een persoon tengevolge van de blootstelling aan een stof een nadelig gevolg&#13;
ondervindt. Voor ecosystemen zou het collectief risico moeten worden getoetst. Niet de&#13;
individuen maar de populaties van planten en dieren worden beschermd.37 De vraag is&#13;
dan opnieuw, wanneer zich een zodanige aantasting van de populatie voordoet dat van&#13;
een niet-aanvaardbare schade moet worden gesproken. De notitie "Omgaan met&#13;
risico's" gaat uit van een 95% soortbescherming.38 Voor nieuw toe te laten middelen zou&#13;
dit risico slechts verwaarloosbaar klein mogen zijn. De regering geeft zelf reeds aan, dat&#13;
deze normen arbitrair zijn en de discussie hierover moet nog in het parlement worden&#13;
gevoerd.&#13;
Ook binnen de CTB bestaat kennelijk onduidelijkheid, zodat men beslissingen voor&#13;
zich uitschuift, dan wel elk risico als onaanvaardbaar aanmerkt.39 Deze situatie leidt in&#13;
toenemende mate tot onzekerheid bij alle betrokkenen en frustreert het overleg tussen&#13;
partijen, dat tot nu toe werd gekarakteriseerd door een zekere openheid en begrip en&#13;
respect voor eikaars standpunt. Duidelijkheid op zo kort mogelijke termijn lijkt derhalve&#13;
in ieders - zeker in het milieu - belang.40&#13;
Wil onze landbouw haar concurrentiepositie handhaven en voldoen aan de&#13;
fytosanitaire eisen welke bij export worden gesteld, dan dient het gebruik van gewasbeschermingsmiddelen&#13;
in enigerlei mate te worden geaccepteerd41 en dienen, eventueel&#13;
via een tijdelijke toelating, middelen die substantieel minder schadelijke neveneffecten&#13;
veroorzaken, de oude middelen zo spoedig mogelijk te vervangen.42 Ook de&#13;
gewasbeschermingsmiddelenindustrie en de landbouw zijn met deze verandering&#13;
gediend. Willen zij echter hieraan kunnen voldoen, dan is het noodzakelijk dat in elk&#13;
geval duidelijkheid ontstaat omtrent de toelatingseisen.&#13;
Wellicht kan het gestelde doel in veel gevallen beter worden gediend door het&#13;
aanscherpen van de gebruiksvoorschriften en de controle op het gebruik. Juist meer&#13;
gericht en doelbewust gebruik kan een belangrijke bijdrage leveren in het terugdringen van de totale hoeveelheid gebruikte stoffen, met behoud van een adequaat assortiment.&#13;
TOELATINGSPROCEDURE&#13;
Na advisering door de Commissie Toelating Bestrijdingsmiddelen (CTB) besluit de&#13;
minister van Landbouw, Natuurbeheer en Visserij omtrent de toelating van een&#13;
bestrijdingsmiddel. In de CTB zijn naast de minister van Landbouw, Natuurbeheer en&#13;
Visserij ook de ministers van Volkshuisvesting, Ruimtelijke Ordening en Milieubeheer,&#13;
van Welzijn, Volksgezondheid en Cultuur en van Sociale zaken en Werkgelegenheid&#13;
vertegenwoordigd.&#13;
De Beschikking Toelating Bestrijdingsmiddelen regelt de toelatingsprocedure in&#13;
grote lijnen als volgt:&#13;
- binnen veertien dagen na ontvangst van een volledig ingevuld aanvraagformulier43 bij&#13;
het Bureau Bestrijdingsmiddelen te Wageningen èn nadat de verschuldigde leges van&#13;
ƒ 500,- is voldaan, wordt de ontvangst van de aanvrage schriftelijk bevestigd (art. 3).&#13;
- Uiterlijk binnen vier maanden na de verzending van deze bevestiging wordt aan de&#13;
aanvrager een voorlopige opgave gedaan van de nog noodzakelijk geachte aanvullende&#13;
gegevens (art. 4, lid 1).&#13;
- Uiterlijk binnen vier maanden na ontvangst van deze gegevens wordt aan de aanvrager&#13;
opgave gedaan van de nog noodzakelijk geachte aanvullende gegevens (art. 4, lid 2).&#13;
- Na de ontvangst - en naar aanleiding - van deze gegevens kan nog één maal om&#13;
aanvullende gegevens worden verzocht (art. 4, lid 3).&#13;
De beschikking geeft geen termijn aan waarbinnen daarna op de aanvrage moet zijn&#13;
beslist.44 De Voorzitter van het College van Beroep voor het bedrijfsleven maakt echter&#13;
uit deze voorschriften op, dat de beschikkinggever een toelatingsprocedure van&#13;
maximaal ongeveer twee jaar en zes maanden voor ogen heeft gestaan.45 Indien deze&#13;
termijn substantieel wordt overschreden, is naar de mening van de Voorzitter niet binnen&#13;
een redelijke termijn beslist en is sprake van een fictieve weigering. Tegen een dergelijke&#13;
weigering kan bij het College van Beroep voor het bedrijfsleven beroep worden&#13;
ingesteld.&#13;
Blijkens de Toelichting voor de Nederlandse Staatscourant beoogde de beschikkinggever&#13;
de rechtszekerheid voor de aanvrager te vergroten, toen hij termijnen stelde die&#13;
de administratie bij de behandeling in acht moet nemen, een grens stelde aan het aantal&#13;
malen dat om aanvullende gegevens kan worden gevraagd en, door middel van de&#13;
aanvraagformulieren, duidelijkheid verschafte omtrent de te verstrekken gegevens.&#13;
Oorspronkelijk werden in goed overleg tussen de aanvrager en de CTB aanvullende&#13;
gegevens verstrekt en informatie uitgewisseld. De laatste jaren is echter de praktijk&#13;
ontstaan, dat de CTB onbeperkt om aanvullende gegevens blijft vragen. Het is niet&#13;
ongebruikelijk dat zes of meer jaren na de bevestiging van de aanvrage, nog steeds geen&#13;
besluit omtrent de toelating is genomen. Uit interne rapportage blijkt dat de CTB zich ervan bewust is, dat zij voor dit herhaald verzoek om aanvullende gegevens juridisch&#13;
geen been heeft om op te staan en dat deze gang van zaken in strijd is met het&#13;
zorgvuldigheids- en motiveringsbeginsel. Ook, op verzoek van de CTB ingeschakelde,&#13;
externe adviseurs oordeelden dat de huidige toelatingspraktijk niet voldoet aan de eisen&#13;
van rechtmatigheid, doelmatigheid en doeltreffendheid.&#13;
De aanvrager staat echter tegenover deze praktijk vrijwel machteloos. Immers, als hij&#13;
weigert de gevraagde gegevens te verstrekken, zal dit vrijwel zeker tot afwijzing van het&#13;
verzoek om toelating leiden op grond van het feit, dat onvoldoende zekerheid bestaat&#13;
dat geen schadelijke nevenwerkingen zullen optreden. In feite is de Beschikking&#13;
Toelating Bestrijdingsmiddelen daarmee een dode letter geworden. Het standaardverweer&#13;
van de administratie dat men toch had kunnen weigeren de aanvullende&#13;
informatie te verstrekken, doet in dit licht gezien dan ook wat wrang aan.&#13;
Op velerlei wijze is het disfunctioneren van de toelatingsprocedure gesignaleerd.46&#13;
Als hoofdoorzaken hiervoor kunnen worden genoemd:&#13;
- gebrek aan mankracht bij de CTB, zeker nu naast de toelating ook de reeds toegelaten&#13;
middelen opnieuw moeten worden beoordeeld;&#13;
- het ontbreken van duidelijkheid omtrent de te hanteren criteria47, waardoor beslis&#13;
singen worden uitgesteld en zeker heidshalve wordt gekozen voor een nul-risico;&#13;
- de vertegenwoordiging van vier ministeries in de CTB, hetgeen de besluitvorming&#13;
wegens gebrek aan eenstemmigheid vertraagt en belemmert.48&#13;
In antwoord op kamervragen heeft de minister van Landbouw, Natuurbeheer en&#13;
Visserij toegezegd op korte termijn de capaciteit van de CTB uit te breiden49, tot op&#13;
heden echter zonder merkbaar resultaat. Ondanks de vele eerdergenoemde nota's en&#13;
rapporten is besluitvorming omtrent de normering nog steeds niet afgerond. Vaste&#13;
termijnen voor de behandeling van de aanvrage, zoals deze onder andere in de Wet&#13;
milieugevaarlijke stoffen worden gehanteerd, werden door de minister echter expliciet&#13;
van de hand gewezen.50&#13;
Nu de wetgever en het bestuur zo duidelijk in gebreke bleven, moest uiteindelijk wel&#13;
de rechter in deze duidelijkheid verschaffen. In twee gelijksoortige procedures heeft de&#13;
Voorzitter van het College van Beroep voor het bedrijfsleven geoordeeld, dat deze gang&#13;
van zaken in strijd is met het zorgvuldigheidsbeginsel.51 Daar de minister in een aan een&#13;
van beide zaken voorafgaande procedure, geen gevolg had gegeven aan de uitspraak van&#13;
het College52, legde de Voorzitter in beide zaken een dwangsom op van ƒ 100 000,- per&#13;
dag dat de minister in gebreke zou zijn bij de uitvoering van de uitspraak. Ten aanzien&#13;
van de centrale administratie is het opleggen van een dwangsom zeer ongebruikelijk.53 SLOTBESCHOUWING&#13;
De volstrekte onzekerheid omtrent de afhandeling van de aanvrage en de onduidelijkheid&#13;
omtrent de criteria die bij de beoordeling zullen worden gehanteerd, leiden in&#13;
toenemende mate tot terughoudendheid bij de bestrijdingsmiddelenfabrikanten om&#13;
nieuwe middelen te ontwikkelen. Globaal gesproken is met de ontwikkeling van een&#13;
nieuw middel omstreeks tien miljoen gulden gemoeid. Indien geen duidelijkheid&#13;
ontstaat omtrent de normen waaraan moet worden voldaan, en indien al toelating wordt&#13;
verkregen, een belangrijk gedeelte van de termijn waarin een octrooi geldt54, is verlopen, is&#13;
het bedrijfseconomisch niet meer verantwoord dit soort onderzoek op te starten.55&#13;
Indien echter niet voldoende nieuwe middelen beschikbaar komen, zullen de oude, door&#13;
gebrek aan beter, niet door nieuwe vervangen kunnen worden. Uiteindelijk zal zo vooral&#13;
het milieu het kind van de rekening worden. In het belang van alle betrokkenen, doch&#13;
vooral in het belang van het milieu, is het gewenst dat nu op korte termijn duidelijkheid&#13;
wordt geschapen. Het antwoord is aan de minister(s).</content><legacyfootnotes>1. Tweede Kamer 1959-1960, 6014, nr. 1-3.&#13;
2. Stb. H123.&#13;
3. Stb. H 368.&#13;
4. Stb. H 288.&#13;
5. Stb. H 381.&#13;
6. Beschikking d.d. 28 november 1980 nr. J. 1083; Stcrt. 1980-243.&#13;
7. Deze richtlijnen richten zich echter primair tot de nationale wetgever die voor implementatie moet zorgdragen.&#13;
8. Meerjarenplan Gewasbescherming (MJP-G) aangeboden aan de Tweede Kamer op 28 augustus 1990.&#13;
9. MvT Tweede Kamer 1959-1960, 6014, nr. 3 p. 6.&#13;
10. Tweede Kamer 1988-1989, 20 319, nr. 6.&#13;
11. In 1991 wordt een nader voorstel tot wijziging verwacht, met als doel een wettelijke basis te scheppen voor het&#13;
opleggen van heffingen en het stellen van nadere eisen met betrekking tot de bedrijfsvoering.&#13;
12.CBB 31 mei 1977, AB 1977, 349. 13.CBB&#13;
18 oktober 1990, KG 1990, 356.&#13;
14. HR 28 maart 1990; AB 1990, 306; NJ 1991, 118.&#13;
15. MvT Tweede Kamer 1959-1960,6014, nr. 3 p. 7.&#13;
16. MvA Tweede Kamer 1959-1960, 6014, nr. 5 p. 2.&#13;
17. MvATweede Kamer 1959-1960,6014, nr. 5 p. 2; nota naar aanleiding van het eindverslag Tweede Kamer 1974-&#13;
1975,11 262, nr. 9 p. 2.&#13;
18.MvATweede Kamer 1959-1960, 6014, nr. 5 p. 2; MvTTweede Kamer 1970-1971,11 262, nr. 3 p. 6.&#13;
19. MvT Tweede Kamer 1959-1960, 6014, nr. 3 p. 7.&#13;
20. MvT Tweede Kamer 1970-1971,11 262, nr. 3 p. 6.&#13;
21. MvTTweede Kamer 1970-1971,11 262, nr. 3 onder 2; MilieucriterianotaTweede Kamer 1988-1989,21 012,&#13;
nr. 2 p. 7. Zie ook o.a. J.A.M. Smulders in SEW (10) 1975, p. 599 e.v. en M en R 1975/5, p. 113 e.v. en de aldaar&#13;
genoemde literatuur.&#13;
22.MJP-Gt.a.p.,p.53.&#13;
23.25 juli 1964 Stb. 139, laatstelijk gewijzigd op 3 maart 1989 Stcrt. 75.&#13;
24. Tweede Kamer 1983-1984, 18 x 100 H XIV, nr. 2 Bijlage IX.&#13;
25. Tweede Kamer 1985-1986, 19 200 H XIV, nr. 59.&#13;
26. Tweede Kamer 1987-1988, 20 200 H XIV, nr. 30.&#13;
27. Tweede Kamer 1988-1989, 21 012.&#13;
28. MJP-G t.a.p., p. 61.&#13;
29. NMP p. 143.&#13;
30. MJP-G t.a.p., p. 10.&#13;
31. MJP-G t.a.p., p. 75. Het is de bedoeling dat deze middelen nog slechts op recept verkrijgbaar zullen zijn.&#13;
32. Emissie reductie voor gewasbeschermingsmiddelen en andere stoffen: Structuurnota Landbouw p. 50 e.v.&#13;
33. MJP-G t.a.p., p. 26-27.&#13;
34. Vogelenzang-Stoute, Matser; De toelating van bestrijdingsmiddelen, p. 56 en 103 e.v. en de aldaar genoemde&#13;
literatuur.&#13;
35. Mierenzuur bijvoorbeeld kan toch bezwaarlijk als een nieuwe stof worden aangemerkt.&#13;
36. Zie onder meer NMP p. 143; 2K 1988-1989, 20 990, verslag van de UCV 31 p. 1-3-24.&#13;
37. Milieucriterianota t.a.p., p.6.&#13;
38. Tweede Kamer 1990-1991, 21 137, nr. 47-51-74.&#13;
39. Slechts stoffen welke twee maanden na de publikatie van de regeringsbeslissing terzake van het MJP-G ter&#13;
beoordeling aan de CTB worden aangeboden, dan wel waarvan de behandeling in de werkgroep van de CTB nog&#13;
niet is aangevangen, dienen op grond van de nieuwe normen te worden beoordeeld (MJP-G t.a.p., p. 86).&#13;
40. Zie het verslag van de reeds genoemde UCV.&#13;
41. MJP-G t.a.p., p. 31.&#13;
42. Zie de reeds in noot 26 genoemde alinea van het NMP.&#13;
43. Standaard formulieren met opgave van de vereiste gegevens zijn als bijlage opgenomen bij deze Beschikking.&#13;
44. Zie hierover Tweede Kamer 1988-1989, verslag van de UCV 31 t.a.p.,p. 7-8; Vogelenzang-Stoute, Matserta.p.,&#13;
p. 75 e.v.&#13;
45.CBB 18 oktober 1990, KG 1990, 256 r.o. 6.1.3. onder b.&#13;
46.UCV 31, p. 3 en 31 (motie Esselink); Vogelenzang-Stoute, Matser t.a.p., p. 161 e.v. Het Vakblad voor de&#13;
Bloemisterij noemt de toelatingsprocedure bij de CTB "een zootje", 199020, p. 77.&#13;
47. Minister van Landbouw tijdens kameroverleg naar aanleiding van een rapport van Moret Advies over het&#13;
functioneren van de CTB.&#13;
48.UCVt.a.p.,p. 19.&#13;
49. Boerderij 1990-75, p. 13; Agrarisch Dagblad 25 mei 1990.&#13;
50. Zie noot 38.&#13;
51. CBB 18 oktober 1990, KG 1990, 356; CBB 18 oktober 1990, rolnr. 90/3453/060/029 niet gepubliceerd.&#13;
52. CBB 21 juni 1990, rolnr. 90/2236/060/029. (Niet gepubliceerd.)&#13;
53. CBB 2 mei 1989, AB 1990,557.&#13;
54. In Ned. 20 jaar (art. 47 Octrooiwet).&#13;
55. Het MJP-G gaat er vanuit, dat tot 1995 van de sector een investering van ƒ 390.000.000,- zal worden gevraagd,&#13;
een investering slechts verantwoord is, indien daar voldoende zekerheid tegenover staat.</legacyfootnotes><footnotes><footnote/></footnotes><auteurs>Mr. M.W.L. Simons-Vinckx</auteurs><published>1991-06-01 00:00:00</published><modified>1991-06-01 00:00:00</modified><editiondate>1991-06-01</editiondate><htmlpath>https://denhollander.info/artikel/6198</htmlpath></article>
</articles></edition>
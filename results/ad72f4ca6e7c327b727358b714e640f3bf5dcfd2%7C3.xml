<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2005</searchword><id>4347</id><udhid>UDH:TvAR/4347</udhid><titel>Kouwenberg / Van der Spank (TvAR 2005/5312)</titel><searchwords><searchword>TvAR 11/2005</searchword><searchword>TvAR 2005/5312</searchword><searchword>UDH:TvAR/4347</searchword></searchwords><attachments><attachment><name>2005_nr 11_Rechtspraak_5312.pdf</name><extention>pdf</extention><url>https://denhollander.info/download/4305/ci</url></attachment></attachments><inleiding>[Pachtwet art. 2, 36; BW art. 6:136;&#13;
Rv art. 237]&#13;
&#13;
Tussenarrest: Vordering tot betaling van&#13;
pachtpenningen na beëindiging pachtovereenkomst&#13;
in verband met tijdelijk voortgezet&#13;
gebruik. Uit stellingen van beide&#13;
partijen volgt dat is afgesproken dat gebruik&#13;
zou worden voortgezet in verband met&#13;
afmesten van varkens. Ligt voor de hand&#13;
deze afspraak te beschouwen als overeenkomst&#13;
om pachtverhouding nog enige&#13;
maanden in stand te laten voor goede&#13;
afwikkeling van bedrijfsvoering. Partijen&#13;
hebben vrijheid de beëindigende werking&#13;
van kennisgeving art. 36 lid 2 Pachtwet&#13;
tijdelijk uit te stellen. Stelling dat gebruik&#13;
berustte op nieuwe overeenkomst verworpen.&#13;
Onvoldoende onderbouwd gesteld&#13;
dat wijziging van object is overeengekomen.&#13;
Voormalig pachter draagt bewijslast van&#13;
gestelde afspraak dat gebruik om niet zou&#13;
zijn. Hij heeft evenwel aangegeven het&#13;
bewijs niet te kunnen leveren. Wat betreft&#13;
zijn beroep op verrekening met energiekosten,&#13;
waarbij de tegenvordering deels is&#13;
erkend, maakt hof vooralsnog geen gebruik&#13;
van bevoegdheid ex art. 6:136 BW en gelast&#13;
een comparitie.&#13;
Eindarrest: Partijen hebben hof meegedeeld&#13;
ter zake van de tegenvordering overeenstemming&#13;
te hebben bereikt. Ook indien&#13;
beroep op verrekening geheel gegrond zou&#13;
zijn betreft dit nog geen derde gedeelte van&#13;
de vordering van de voormalige verpachter.&#13;
Voormalige pachter veroordeeld in de&#13;
proceskosten. Voor tarief rekening gehouden&#13;
met erkend deel tegenvordering.</inleiding><content>ARREST VAN 20 JANUARI 2004 IN DE&#13;
ZAAK VAN:&#13;
Lambertus Gerardus Cornelis Kouwenberg,&#13;
wonende te Vorstenbosch, gemeente Bernheze,&#13;
appellant,&#13;
procureur: mr. J.C.N.B. Kaal,&#13;
tegen&#13;
Marinus Henricus Van der Spank, wonende te&#13;
Schijndel,&#13;
geïntimeerde,&#13;
procureur: mr. C. Boonman.&#13;
1 De procedure in eerste aanleg&#13;
De pachtkamer van de rechtbank te ’s-Hertogenbosch,&#13;
sector kanton, locatie ’s-Hertogenbosch&#13;
heeft op 11 september 2001 en 11 februari&#13;
2003 vonnissen gewezen tussen appellant&#13;
(hierna te noemen: Kouwenberg) als gedaagde&#13;
en geïntimeerde (hierna te noemen: Van der&#13;
Spank) als eiser. Van beide vonnissen is een&#13;
afschrift aan dit arrest gehecht. Naar die vonnissen&#13;
wordt verwezen voor de rechtsgang in&#13;
eerste aanleg, de in die aanleg genomen beslissing&#13;
en de gronden daarvoor.&#13;
2 De procedure in hoger beroep&#13;
2.1 Bij exploot van 7 maart 2003, hersteld bij&#13;
exploot van 13 maart 2003, is Kouwenberg in&#13;
hoger beroep gekomen van beide onder 1&#13;
bedoelde vonnissen met dagvaarding van Van&#13;
der Spank voor dit hof.&#13;
2.2 Bij memorie van grieven heeft Kouwenberg&#13;
tegen het vonnis van 11 februari 2003&#13;
drie grieven aangevoerd en toegelicht, heeft&#13;
hij drie producties (waarvan twee nieuwe)&#13;
overgelegd, heeft hij bewijs aangeboden en&#13;
heeft hij geconcludeerd dat het hof dat vonnis&#13;
zal vernietigen en, opnieuw recht doende, Van&#13;
der Spank alsnog in zijn vordering niet-ontvankelijk&#13;
zal verklaren, dan wel hem deze&#13;
vordering als ongegrond zal ontzeggen, met&#13;
veroordeling van Van der Spank in de kosten&#13;
van beide instanties.&#13;
2.3 Van der Spank heeft bij memorie van antwoord&#13;
verweer gevoerd, heeft daarbij enkele&#13;
(reeds eerder in het geding gebrachte) producties&#13;
overgelegd en bewijs aangeboden en heeft&#13;
geconcludeerd dat het hof Kouwenberg nietontvankelijk&#13;
zal verklaren, althans zijn vorderingen&#13;
zal afwijzen, met veroordeling van&#13;
Kouwenberg in de kosten van deze procedure.&#13;
2.4 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
De grieven I en II zijn gericht tegen hetgeen&#13;
de pachtkamer in eerste aanleg heeft overwogen&#13;
in haar vonnis van 11 februari 2003, tweede&#13;
bladzijde vanaf de derde regel tot en met het&#13;
vierde tekstblok. De derde grief is gericht&#13;
tegen hetgeen in datzelfde vonnis is overwogen&#13;
op de tweede bladzijde, zesde en zevende&#13;
tekstblok.&#13;
4 De vaststaande feiten&#13;
4.1 Tussen partijen staat als van de ene zijde&#13;
gesteld en van de andere zijde erkend, dan wel&#13;
niet of onvoldoende gemotiveerd betwist en&#13;
op grond van de in zoverre niet betwiste&#13;
inhoud van in het geding gebrachte producties,&#13;
het navolgende vast.&#13;
4.2 Bij overeenkomst van 6 december 1993&#13;
heeft Van der Spank aan Kouwenberg voor de&#13;
duur van zes jaren, aanvangende 1 januari&#13;
1994 en eindigende 1 januari 2000, tegen een&#13;
prijs van ƒ 5.000,– per maand, verpacht een&#13;
onroerende zaak groot circa 0,5 ha, bestaande&#13;
uit een erf en toegangsweg en aangehorigheden&#13;
en de daarop gestichte gebouwen, bestaande&#13;
uit drie varkensstallen voor het houden van&#13;
vleesvarkens, staande en gelegen te Schijndel,&#13;
plaatselijk bekend Venushoek 4 en kadastraal&#13;
bekend gemeente Schijndel, sectie D, nummers&#13;
4134 en 476. Deze overeenkomst is bij de&#13;
grondkamer voor Noord-Brabant ter toetsing&#13;
binnengekomen op 30 december 1993 en op&#13;
22 juli 1994 door die grondkamer goedgekeurd.&#13;
4.3 Op 28 december 1999 hebben partijen een&#13;
overeenkomst gesloten waarbij Kouwenberg&#13;
zijn medewerking verleende aan een overdracht&#13;
door Van der Spank aan derden van het&#13;
(aan Van der Spank toebehorende) varkensrecht&#13;
dat tot exploitatie van de stallen had&#13;
gediend. In ruil voor die medewerking ontving&#13;
Kouwenberg van Van der Spank een&#13;
bedrag van ƒ 42.000,–. In de considerans van&#13;
de overeenkomst stond vermeld dat partijen&#13;
voornemens zijn de pachtverhouding op termijn&#13;
te beëindigen. Eind december 1999 zijn&#13;
de varkensrechten aan een derde verkocht.&#13;
4.4 Van der Spank heeft bij brief van 29 december&#13;
1998 Kouwenberg de pachtovereenkomst&#13;
tegen 1 januari 2000 opgezegd. Kouwenberg&#13;
heeft geen verlengingsverzoek ingediend.&#13;
4.5 Kouwenberg heeft (een gedeelte van) het&#13;
onder 4.2 bedoelde object enige tijd na 1 januari&#13;
2000 gebruikt voor het houden van varkens.&#13;
5 Beoordeling van het geschil in&#13;
hoger beroep&#13;
5.1 Nu Kouwenberg geen grieven heeft gericht&#13;
tegen het vonnis van 11 september 2001, zal&#13;
hij in zijn hoger beroep van dat vonnis nietontvankelijk&#13;
worden verklaard.&#13;
5.2 Het onderhavige geschil betreft het volgende.&#13;
Van der Spank heeft van Kouwenberg&#13;
gevorderd betaling van de indertijd tussen&#13;
partijen overeengekomen pachtprijs over de&#13;
maanden december 1999 alsmede over januari,&#13;
februari en maart 2000, de laatste drie maanden&#13;
in verband met het onder 4.5 bedoelde&#13;
voortgezet gebruik door Kouwenberg. Voorts&#13;
heeft Van der Spank van Kouwenberg vergoeding&#13;
van schoonmaakkosten gevorderd. Kouwenberg&#13;
heeft gemotiveerd verweer gevoerd&#13;
en heeft zich daarbij onder meer beroepen op&#13;
verrekening van het verschuldigde met een&#13;
eigen vordering op Van der Spank wegens gasen&#13;
electriciteitsverbruik. De pachtkamer in&#13;
eerste aanleg heeft de vordering van Van der&#13;
Spank integraal toegewezen en is daarbij&#13;
voorbijgegaan aan het beroep op verrekening&#13;
van Kouwenberg.&#13;
5.3 Het hof constateert dat Kouwenberg in&#13;
zijn memorie van grieven geen enkele klacht&#13;
verwoordt tegen zijn veroordeling tot betaling&#13;
van schoonmaakkosten ten bedrage van&#13;
ƒ 2.138,50. Een verwijzing naar in eerste aanleg&#13;
ingenomen stellingen kan niet als grief&#13;
worden beschouwd. In zoverre zal zijn veroordeling&#13;
derhalve zonder inhoudelijke beoordeling&#13;
in stand moeten blijven.&#13;
5.4 Partijen hebben uitvoerig gedebatteerd&#13;
over de vraag of hun pachtovereenkomst al&#13;
dan niet per 1 januari 2000 is geëindigd. Daarbij&#13;
speelt in hun visie een rol of de onder 4.4&#13;
bedoelde brief het in art. 36, lid 2 van de&#13;
Pachtwet bedoelde effect heeft gehad in verband&#13;
met het al dan niet aangetekend verzonden&#13;
zijn daarvan. Het hof acht dit aspect echter&#13;
niet van doorslaggevende betekenis. Uit de&#13;
wederzijdse standpunten komt immers duidelijk&#13;
tot uiting, dat partijen hebben afgesproken&#13;
dat Kouwenberg nog enige tijd na 1 januari&#13;
2000 het gebruik van de stallen zou houden&#13;
teneinde zijn varkens af te mesten. Indien geen&#13;
verdere afspraken zijn gemaakt, ligt het ten&#13;
zeerste voor de hand deze afspraak te beschouwen&#13;
als een overeenkomst tussen partijen&#13;
om de bestaande pachtverhouding, in zoverre&#13;
in afwijking van hetgeen in de opzeggingsbrief&#13;
is aangezegd, gedurende nog enige maanden&#13;
in stand te laten teneinde een goede afwikkeling&#13;
van de bedrijfsvoering van Kouwenberg&#13;
(afmaken van de lopende mestronde) mogelijk&#13;
te maken. Dit geldt temeer nu uit de stukken&#13;
afdoende volgt dat de wil van beide partijen&#13;
was gericht op uiteindelijke beëindiging van&#13;
hun verhouding, zodat van enig geschil rond&#13;
de opzegging geen sprake was. Partijen hebben&#13;
de vrijheid om in onderling overleg aan een&#13;
uitgebrachte kennisgeving als bedoeld in art. 36,&#13;
lid 2 van de Pachtwet haar werking te ontnemen;&#13;
gelet hierop is evenzeer mogelijk, dat zij&#13;
de beëindigende werking van zo’n kennisgeving&#13;
tijdelijk uitstellen. Dit betekent dat, ook&#13;
indien de kennisgeving rechtsgeldig is uitgebracht,&#13;
een afgesproken voortgezet gebruik&#13;
door Kouwenberg voor korte duur als hier&#13;
aan de orde in beginsel berust op de onder 4.2&#13;
bedoelde pachtovereenkomst.&#13;
5.5 Gelet op hetgeen onder 5.4 is overwogen&#13;
onderschrijft het hof niet het standpunt van&#13;
Kouwenberg, dat zijn gebruik vanaf 1 januari&#13;
2000 moet hebben berust op een nieuwe overeenkomst&#13;
met Van der Spank. Anders dan&#13;
Kouwenberg betoogt vindt dat standpunt&#13;
geen specifieke steun in het feit dat de varkensrechten&#13;
reeds in 1999 zijn verkocht, nu&#13;
die verkoop is geschied met instemming en&#13;
medewerking van Van der Spank – aan wie ter&#13;
zake ook een vergoeding is toegezegd – en het&#13;
gebruik van Kouwenberg na 1 januari 2000&#13;
een afrondend karakter had, waarbij kennelijk&#13;
ook Kouwenberg het gemis van varkensrechten&#13;
voor dit gebruik niet bezwaarlijk achtte.&#13;
Ook het feit dat de nutsvoorzieningen per&#13;
1 januari 2000 weer op naam van Van der Spank&#13;
zijn gesteld geeft geen aanwijzing voor het&#13;
gelijk van Kouwenberg, nu deze omstandigheid&#13;
niet behoeft te duiden op een nieuwe dan&#13;
wel andere overeenkomst en zich integendeel&#13;
zeer wel laat verenigen met een korte tijdelijke&#13;
verlenging in het nieuwe kalenderjaar als&#13;
hier aan de orde. Het feit dat Van der Spank&#13;
eerst eind 2000 aanspraak heeft gemaakt op de&#13;
pachtprijs terwijl die voorheen maandelijks&#13;
vooruit werd betaald geeft evenmin een relevante&#13;
aanwijzing dat van een nieuwe verhouding&#13;
dient te worden uitgegaan.&#13;
5.6 Kouwenberg voert in hoger beroep nog&#13;
aan dat hij in de eerste drie maanden van 2000&#13;
gebruik heeft gemaakt van slechts één van de&#13;
drie aanvankelijk gepachte stallen. Nu hij in&#13;
eerste aanleg steeds heeft betoogd dat hij in&#13;
die periode de beschikking over het gehele&#13;
pachtobject heeft behouden (ook in zijn verklaring&#13;
ter comparitie spreekt hij steeds van&#13;
“de stallen”), in hoger beroep vooral wijst op&#13;
zijn feitelijk gebruik van slechts één stal – dus&#13;
niet (onderbouwd) stelt dat gebruik van één&#13;
stal is overeengekomen – en evenmin heeft&#13;
gesteld dat hij de twee niet gebruikte stallen&#13;
op 1 januari 2000 aan Van der Spank heeft&#13;
opgeleverd, acht het hof zijn kennelijke stelling,&#13;
dat per 1 januari 2000 een wijziging van&#13;
het object is overeengekomen, onvoldoende&#13;
onderbouwd en gaat het aan die stelling voorbij.&#13;
5.7 Een en ander brengt met zich, dat grief I&#13;
Kouwenberg niet kan baten.&#13;
5.8 Kouwenberg heeft gesteld dat is afgesproken&#13;
dat zijn voortgezet gebruik om niet zou&#13;
zijn en dat derhalve sprake is van een (nieuwe)&#13;
bruikleenovereenkomst per 1 januari 2000. Met&#13;
grief II keert hij zich tegen de overweging van&#13;
de pachtkamer in eerste aanleg, dat hij van&#13;
zijn stelling de bewijslast draagt. Mede onder&#13;
verwijzing naar rechtsoverwegingen 5.4 en 5.6&#13;
van dit arrest is het hof van oordeel, dat de&#13;
omstandigheden waarop in rechtsoverweging&#13;
5.5 van dit arrest is ingegaan ook geen voldoende&#13;
aanwijzing geven voor de juistheid van de&#13;
stelling, dat gebruik om niet is afgesproken.&#13;
Kouwenberg draagt dus van zijn stelling de&#13;
bewijslast. Dit wordt niet anders door de&#13;
(overigens in hoger beroep niet langer benadrukte)&#13;
verklaring van Kouwenberg, dat Van&#13;
der Spank bevreesd was om geconfronteerd te&#13;
worden met een nieuwe pachtovereenkomst.&#13;
Van der Spank heeft immers ter comparitie&#13;
verklaard dat Kouwenberg het initiatief tot&#13;
beëindiging van de pachtovereenkomst heeft&#13;
genomen en uit hetgeen Kouwenberg heeft&#13;
gesteld en verklaard volgt geen betwisting&#13;
hiervan. Ervan uitgaande dat Kouwenberg de&#13;
pacht wilde beëindigen valt niet in te zien&#13;
waarom Van der Spank enige vrees voor een&#13;
nieuwe pachtovereenkomst zou hebben gehad.&#13;
5.9 Kouwenberg voert in de toelichting op&#13;
grief II (nr. 49) nog aan, dat de onder 4.3&#13;
bedoelde overeenkomst van 28 december 1999&#13;
dient te worden beschouwd als een pachtbeëindigingsovereenkomst.&#13;
Daarvan is echter&#13;
geen sprake, nu de overeenkomst betrekking&#13;
heeft op de medewerking van Kouwenberg&#13;
aan de verkoop door Van der Spank van varkensrechten&#13;
en in die overeenkomst met zoveel&#13;
woorden staat vermeld, dat “partijen (...)&#13;
voornemens (zijn) de pachtverhouding op termijn&#13;
te beëindigen”. Dit laatste duidt er juist&#13;
op dat partijen op dat moment de pachtverhouding&#13;
niet beëindigden en geeft zelfs een&#13;
aanwijzing dat partijen reeds waren afgeweken&#13;
van de in de opzeggingsbrief genoemde datum&#13;
van 1 januari 2000, die op dat moment immers&#13;
nauwelijks meer als “op termijn” kon gelden.&#13;
5.10 Kouwenberg heeft ter comparitie in eerste&#13;
aanleg doen verklaren, dat hij niet kan&#13;
bewijzen dat is afgesproken dat het gebruik&#13;
om niet zou zijn. Om die reden heeft de&#13;
pachtkamer in eerste aanleg hem niet toegelaten&#13;
tot bewijslevering van die stelling. Nu&#13;
Kouwenberg in hoger beroep niet op die verklaring&#13;
is teruggekomen, gaat het hof ervan&#13;
uit dat zijn algemene bewijsaanbod (memorie&#13;
van grieven, nr. 56) niet op dit punt betrekking&#13;
heeft. Dat sprake zou zijn van een nieuw&#13;
gesloten pachtovereenkomst is door Kouwenberg&#13;
alleen gesteld voor het geval niet een&#13;
bruikleenovereenkomst zou worden aangenomen.&#13;
Hij heeft zijn standpunt terzake van die&#13;
nieuwe pachtovereenkomst alleen onderbouwd&#13;
met juridische argumenten en niet met feiten&#13;
en omstandigheden betreffende de destijds&#13;
over en weer afgelegde wilsverklaringen. Ook&#13;
heeft hij ter zake geen specifiek bewijsaanbod&#13;
gedaan. Gelet op een en ander neemt het hof&#13;
aan, dat hetgeen namens hem ter comparitie in&#13;
eerste aanleg omtrent de bewijsbaarheid van&#13;
gebruik om niet is verklaard ook op dit punt&#13;
betrekking heeft. Overigens is, zoals eerder is&#13;
overwogen, zijn stelling ter zake ook onvoldoende&#13;
met bewijsbare feiten en omstandigheden&#13;
onderbouwd.&#13;
5.11 Hetgeen onder 5.9-5.10 is overwogen&#13;
brengt met zich, dat grief II faalt.&#13;
5.12 Kouwenberg heeft zich beroepen op verrekening&#13;
van een door hem gestelde vordering&#13;
op Van der Spank met hetgeen hij aan Van der&#13;
Spank verschuldigd is. Voor zover hij zich&#13;
ook in hoger beroep wil beroepen op het zonder&#13;
protest door Van der Spank behouden van&#13;
de factuur van 17 november 2000 (productie&#13;
II bij conclusie van antwoord) overweegt het&#13;
hof, dat op 17 november 2000 reeds de dit&#13;
geding inleidende dagvaarding was uitgebracht.&#13;
Gelet hierop kan aan het “zonder protest&#13;
behouden” van deze factuur geen betekenis&#13;
worden gehecht.&#13;
5.13 Wat betreft het beroep op verrekening&#13;
wordt voorts het volgende overwogen. Van&#13;
der Spank heeft bij conclusie van repliek,&#13;
blz. 3, de verschuldigdheid van een bedrag&#13;
van ƒ 2.770,94 wegens gas over de periode&#13;
5 februari 1999 tot en met 3 januari 2000&#13;
erkend. De (tegen)vordering van Kouwenberg&#13;
staat dus in zoverre vast, zodat in ieder geval&#13;
een bedrag € 1.257,40 in verrekening kan&#13;
worden gebracht. Hoe groot de verdere vordering&#13;
van Kouwenberg is, is echter nog&#13;
onduidelijk. Uit de cijfers die Kouwenberg bij&#13;
memorie van grieven, nr. 53, geeft blijkt hoe&#13;
groot zijn vordering voor het overige is; Kouwenberg&#13;
stelt voorts ter onderbouwing dat&#13;
het verbruik van Van der Spank over het jaar&#13;
1999 ligt binnen de aangegeven marges van de&#13;
jaren daarvoor, maar naar het oordeel van het&#13;
hof volgt dit uit die cijfers nog niet: volgens&#13;
de door Kouwenberg gegeven cijfers zou het&#13;
verbruik van Van der Spank over het jaar 1998&#13;
immers minder dan de helft van het verbruik&#13;
over 1999 hebben belopen, terwijl ook het&#13;
aangegeven verbruik over 1997 beduidend&#13;
lager was en niet duidelijk wordt of het aangegeven&#13;
verbruik over “1994-1996” het totale&#13;
verbruik over die jaren weergeeft – hetgeen&#13;
wederom zou wijzen op een aanzienlijk lager&#13;
verbruik per jaar dan het over 1999 gestelde&#13;
verbruik – of op ieder van deze jaren betrekking&#13;
heeft. Gelet op de bestaande onduidelijkheid&#13;
zal het hof een comparitie van partijen&#13;
beleggen teneinde het beroep op verrekening&#13;
te concretiseren en daarover zo mogelijk overeenstemming&#13;
te verkrijgen, zulks mede ter&#13;
vermijding van een afzonderlijke procedure&#13;
over de vordering van Kouwenberg. Kouwenberg,&#13;
die ter zake van de hoogte van zijn&#13;
tegenvordering de bewijslast draagt, dient ten&#13;
minste 14 dagen voorafgaande aan de comparitie&#13;
stukken aan de raadsheer-commissaris (in&#13;
tweevoud) en de wederpartij te doen toekomen&#13;
waarin hij zijn vordering deugdelijk&#13;
onderbouwt, vergezeld van alle hem beschikbare&#13;
bewijsstukken (zo mogelijk ook de afrekeningen&#13;
tussen partijen over eerdere jaren).&#13;
Van der Spank – die op zichzelf erkent dat&#13;
partijen wat betreft de overeengekomen nutsvoorzieningen&#13;
nog moeten afrekenen – wordt&#13;
op gelijke wijze als Kouwenberg in de gelegenheid&#13;
gesteld om stukken ter onderbouwing&#13;
en bewijs van de hoogte van de afrekening&#13;
aan de raadsheer-commissaris en aan de&#13;
wederpartij te doen toekomen. Het hof gaat&#13;
ervan uit, dat partijen zich ter comparitie zullen&#13;
inzetten om tot een oplossing op dit punt&#13;
te komen. Het hof zal derhalve – in ieder geval&#13;
vooralsnog – geen gebruik maken van de hem&#13;
in art. 6:136 BW gegeven bevoegdheid om aan&#13;
het beroep op verrekening voorbij te gaan.&#13;
5.14 De slotsom luidt, dat de grieven I en II&#13;
geen doel treffen en dat een comparitie van&#13;
partijen zal worden gelast ter zake van Kouwenbergs&#13;
beroep op verrekening. Iedere verdere&#13;
beslissing zal worden aangehouden.&#13;
6 De beslissing&#13;
Het hof, rechtdoende in hoger beroep,&#13;
verklaart Kouwenberg niet-ontvankelijk in&#13;
zijn hoger beroep van het tussen partijen&#13;
gewezen vonnis van de pachtkamer van de&#13;
rechtbank te ’s-Hertogenbosch, sector kanton,&#13;
locatie ’s-Hertogenbosch, van 11 september&#13;
2001;&#13;
bepaalt dat partijen in persoon tezamen met&#13;
hun raadslieden zullen verschijnen voor het&#13;
tot raadsheer-commissaris benoemde lid van&#13;
het hof mr. A.H.T. Heisterkamp en de raad&#13;
ing. Hamelink, die daartoe zitting zullen houden&#13;
in het paleis van justitie aan de Walburgstraat&#13;
2-4 te Arnhem op een nader door de&#13;
raadsheer-commissaris te bepalen dag en tijdstip,&#13;
zulks tot het geven van inlichtingen als&#13;
onder 5.13 aangegeven en opdat kan worden&#13;
onderzocht of partijen het op een of meer&#13;
punten met elkaar eens kunnen worden;&#13;
bepaalt dat de verhinderdagen van partijen en&#13;
hun advocaten in de maanden februari, maart&#13;
en april 2004 zullen worden opgegeven op de&#13;
rolzitting van 3 februari 2004, ambtshalve&#13;
peremptoir, waarna dag en uur van de comparitie&#13;
(ook indien voormelde opgave van een of&#13;
meer van partijen ontbreekt) door de raadsheer-&#13;
commissaris zullen worden vastgesteld&#13;
en alsdan in beginsel geen uitstel in verband&#13;
met verhinderingen zal worden verleend;&#13;
houdt iedere verdere beslissing aan.&#13;
ARREST VAN 16 MAART 2004&#13;
1 Voortzetting van de procedure in&#13;
hoger beroep&#13;
1.1 De bij het arrest van dit hof van 20 januari&#13;
2004 gelaste comparitie heeft niet plaatsgevonden.&#13;
Bij brief van mr. Pasveer van&#13;
17 februari 2004 is namens beide partijen aan&#13;
het hof meegedeeld, dat zij ter zake van het&#13;
onderwerp van de comparitie overeenstemming&#13;
hebben bereikt. Wel is het hof verzocht&#13;
eindarrest te wijzen.&#13;
1.2 Hierna hebben partijen de stukken aan het&#13;
hof overgelegd voor het wijzen van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof volhardt bij zijn tussenarrest van&#13;
20 januari 2004. In dat arrest is geoordeeld dat&#13;
de grieven I en II falen, waarmee is komen vast&#13;
te staan dat de beslissing van de pachtkamer in&#13;
eerste aanleg wat betreft hetgeen door Kouwenberg&#13;
aan Van der Spank verschuldigd is&#13;
– afgezien van Kouwenbergs beroep op verrekening&#13;
– juist is. Voorts is een comparitie&#13;
gelast teneinde met partijen van gedachten te&#13;
wisselen over het beroep van Kouwenberg op&#13;
verrekening. Partijen hebben aangegeven wat&#13;
betreft dit laatste overeenstemming te hebben&#13;
bereikt. Het beroep op verrekening – en daarmee&#13;
grief III – is dus niet meer aan de orde.&#13;
2.2 Uit de stukken volgt dat het beroep van&#13;
Kouwenberg op verrekening een bedrag van&#13;
nog geen derde gedeelte van het door Van der&#13;
Spank geëiste bedrag betreft. Ook indien het&#13;
beroep op verrekening volledig zou opgaan is&#13;
er dan aanleiding om Kouwenberg als de in&#13;
hoofdzaak in het ongelijk gestelde partij te&#13;
beschouwen. Dit brengt mee dat hij in eerste&#13;
aanleg terecht in de proceskosten is veroordeeld&#13;
en ook in hoger beroep de proceskosten&#13;
zal dienen te dragen. Het hof zal echter bij het&#13;
toe te passen liquidatietarief rekening houden&#13;
met het feit, dat Van der Spank bij conclusie&#13;
van repliek, blz. 3, in ieder geval een bedrag&#13;
van € 2.770,94 (€ 1.257,40) als verschuldigd&#13;
heeft erkend.&#13;
2.3 Gelet op een en ander zal het hof het vonnis&#13;
van 11 februari 2003 bekrachtigen (met&#13;
verbetering van gronden wat betreft het&#13;
beroep van Kouwenberg op verrekening), met&#13;
veroordeling van Kouwenberg in de kosten&#13;
van het hoger beroep.&#13;
3 De beslissing&#13;
Het hof, rechtdoende in hoger beroep,&#13;
bekrachtigt het tussen partijen gewezen vonnis&#13;
van de pachtkamer van de rechtbank te&#13;
’s-Hertogenbosch, sector kanton, locatie&#13;
’s-Hertogenbosch, van 11 februari 2003, waarvan&#13;
beroep;&#13;
veroordeelt Kouwenberg in de kosten van het&#13;
hoger beroep, aan de zijde van Van der Spank&#13;
tot op heden begroot op € 205,– wegens griffierecht&#13;
en € 545,– wegens salaris.</content><legacyfootnotes/><footnotes><footnote/></footnotes><auteurs/><published>2005-11-01 00:00:00</published><modified>2005-11-01 00:00:00</modified><editiondate>2005-11-01</editiondate><htmlpath>https://denhollander.info/artikel/4347</htmlpath></article>
</articles></edition>
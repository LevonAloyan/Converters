<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1997</searchword><id>4902</id><udhid>UDH:TvAR/4902</udhid><titel>Donken / Gravin van Rechteren Limpurg Speckfeld (TvAR 1997/4878)</titel><searchwords><searchword>TvAR 6/1997</searchword><searchword>TvAR 1997/4878</searchword><searchword>UDH:TvAR/4902</searchword></searchwords><attachments><attachment><name>1997_nr 6_Rechtspraak_4878.pdf</name><extention>pdf</extention><url>https://denhollander.info/download/4844/ci</url></attachment></attachments><inleiding>Pachtwet, art. 45, 49&#13;
&#13;
Zolang een pachtovereenkomst voortduurt, kan de pachter een vordering tot indeplaatsstelling indienen. Het bepaalde in art, 45, lid 5 Pachtwet geldt slechts voor de zittende pachter, niet voor de indeplaatsgestelde pachter. Het risico dat de ten aanzien van een vordering tot indeplaatsstelling te geven beslissing niet tijdig vóór het einde van de lopende pachtperiode kan worden gegeven, dient voor rekening van de pachter te komen als zulks het gevolg is van hem toe te rekenen feiten en omstandigheden.</inleiding><content>Arrest in de zaak van:&#13;
Marien Abraham Donken,&#13;
wonende te Langeweg, gemeente Zevenber-gen, appellant, procureur: mr. P.C. Plochg,&#13;
tegen&#13;
C van den Boom, gravin van Rechteren Lim-purg Speckfeld,&#13;
wonende te Eefde, gemeente Gorssel, geïntimeerde, niet verschenen.&#13;
Het geding in eerste aanleg&#13;
De pachtkamer van het kantongerecht te Ze-venbergen heeft op 29 juni 1995 tussen partijen een vonnis gewezen, dat in fotocopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep Appellant - hierna ook te noemen: pachter - is bij exploit van 26 juli 1995, met gelijktijdige dagvaarding van geïntimeerde - hierna ook te noemen: verpachtster - voor dit hof, in hoger beroep gekomen van genoemd vonnis, waarbij hij niet-ontvankelijk is verklaard in zijn vorde-ring tot indeplaatsstelling van zijn schoonzoon A.C.J. de Wilde als pachter in zijn plaats in de tussen partijen bestaande pachtovereenkomst met betrekking tot 14.85.40 ha land. Bij memorie van grieven heeft pachter na te melden grieven aangevoerd, met conclusie dat het hof het vonnis, waarvan beroep, zal vernie-tigen en, opnieuw rechtdoende, A.C.J. de Wilde in zijn plaats zal stellen als pachter in de met verpachtster bestaande pachtovereen-komst.&#13;
Verpachtster is in hoger beroep niet in rechte verschenen en tegen haar is verstek verleend. Pachter heeft daarna zijn processtukken aan het hof overgelegd voor het wijzen van arrest.&#13;
De grieven&#13;
De grieven luiden:&#13;
I. Ten onrechte is door de pachtkamer van het kantongerecht overwogen dat het op de weg van pachter zou hebben gelegen om hoger be roep tegen de verlengingsbeschikking van 30 december 1993 in te stellen waarbij ten on rechte daarbij impliciet is gesuggereerd, dat pachter zijn kansen zou hebben verspeeld door bedoelde beslissing onherroepelijk te laten worden.&#13;
II. Ten onrechte heeft de pachtkamer van het kantongerecht overwogen, dat pachter te laat zou zijn geweest met zijn vordering tot inde plaatsstelling, daarbij blijkbaar doelend op de omstandigheid dat niet reeds ten tijde dat de pachtkamer haar inmiddels onherroepelijke beslissing nam, een vordering tot indeplaats- stelling was ingediend zodat "er geen, althans onvoldoende, reden was om rekening te hou den met een eventuele indeplaatsstelling".&#13;
III. Ten onrechte heeft de pachtkamer van het kantongerecht pachter niet-ontvankelijk in zijn vordering verklaard.&#13;
IV. Ten onrechte is de pachtkamer van het kan- tongerecht niet toegekomen aan een inhoude- lijke beoordeling van de vordering tot inde plaatsstelling en heeft zij nagelaten om de&#13;
vordering toe te wijzen.&#13;
V. Ten onrechte heeft de pachtkamer van het kantongerecht pachter veroordeeld in de pro-ceskosten, aan de zijde van de verpachter ge-vallen.&#13;
De vaststaande feiten&#13;
In hoger beroep kan van de volgende, als er-kend of niet (onvoldoende) betwist, vast-staande feiten worden uitgegaan:&#13;
- krachtens pachtovereenkomst van 26 mei 1976, goedgekeurd door de grondkamer voor Noord-Brabant op 16 juli 1976, wordt door verpachtster aan pachter verpacht een perceel land, kadastraal bekend gemeente Zevenber- gen, sectie N, nr. 183, groot 14.85.40 ha;&#13;
- na opzegging van deze pachtovereenkomst bij aangetekend schrijven van 28 juli 1993 en daaropvolgend verlengingsverzoek van pach- ter heeft de pachtkamer van het kantongerecht te Zevenbergen bij beschikking van 30 decem- ber 1993 de pachtovereenkomst verlengd met een termijn van twee jaar tot 1 december 1996, zijnde het einde van het pachtjaar waarin pach- ter de leeftijd van 65 jaar zal hebben bereikt;&#13;
- van deze beschikking is geen hoger beroep ingesteld weshalve zij onherroepelijk is gewor- den;&#13;
- pachter, die geboren is op 9 mei 1931, heeft bij inleidende dagvaarding van 25 augustus 1994 gevorderd dat zijn schoonzoon Adriaan Cornelis Jacob de Wilde, geboren 15 juli 1951 en wonende te Sint Annaland in zijn plaats zal worden gesteld als pachter in de onderhavige pachtovereenkomst.&#13;
Beoordeling van het geschil in hoger beroep&#13;
1. De pachtverlengingsbeschikking van 30 de- cember 1993 staat er niet aan in de weg dat pachter een vordering tot indeplaatsstelling als thans aan de orde indient. Immers, zo lang een pachtovereenkomst voortduurt, heeft de be- treffende pachter de mogelijkheid daartoe en daaraan doet niet af of zo'n vordering al dan niet een kans van slagen heeft.&#13;
2. Met name ook de omstandigheid dat in voormelde pachtverlengingsbeschikking niet is bepaald binnen welke periode om verdere ver- lenging van de pachtovereenkomst kan worden verzocht, vormt geen belemmering voor een&#13;
alsnog indienen van een vordering tot inde-plaatsstelling, zulks ook niet vanwege gebrek aan belang daarbij. Het bepaalde aan het slot van artikel 45, lid 5, der Pachtwet geldt immers slechts voor de zittende pachter, niet voor de in diens plaats gestelde opvolger. Deze kan nog wel om verdere verlenging verzoeken, zulks binnen een, alle omstandigheden in aanmer-king genomen, redelijk te achten termijn, mits dit nog mogelijk is vóór het einde van de lo-pende pachtperiode.&#13;
3. Het risico dat de ten aanzien van de vorde- ring tot indeplaatsstelling te geven beslissing niet tijdig vóór het einde van de lopende pacht periode kan worden gegeven, dient voor reke- ning van de pachter te komen als zulks een ge volg is van hem toe te rekenen feiten en omstandigheden. Alsdan zal toewijzing van de vordering tot indeplaatsstelling wel kunnen af stuiten op een gebrek aan belang daarbij. In casu doet zich, gezien de nog lopende duur van de onderhavige pachtovereenkomst, dit geval echter niet voor.&#13;
4. Het vorenoverwogene brengt mede dat de grieven I (voorzover daarmee wordt betoogd dat pachter niet definitief zijn kansen heeft ver- speeld om een indeplaatsstellingsvordering te kunnen indienen), II, III en IV (voorzover&#13;
'daarmee wordt betoogd dat de pachtkamer van het kantongerecht ten onrechte niet aan een inhoudelijke beoordeling van de vordering tot indeplaatsstelling is toegekomen) gegrond zijn.&#13;
5. Het hof heeft, alvorens op grief IV (voor het overige) en grief V in te gaan, behoefte aan na- dere inlichtingen. Het zal daartoe een compari- tie van partijen en van de voorgestelde pachter bepalen.&#13;
Beslissing&#13;
Het hof, rechtdoende in hoger beroep: Bepaalt dat partijen (in geval van eventuele zuivering door verpachtster van het tegen haar verleende verstek), althans pachter, vergezeld van hun/zijn raadslieden/raadsman, alsmede de voorgestelde pachter op een nader te bepalen datum (een maandag) en tijdstip zullen ver-schijnen in één der zalen van het Paleis van Jus-titie, Walburgstraat 2 te Arnhem, teneinde het hof nadere inlichtingen te verstrekken. Ver-wijst de zaak naar de rolzitting van 21 novem-ber 1995, ambtshalve peremptoir, voor het op-&#13;
geven van de verhinderdata van partijen, hun raadslieden en de voorgestelde pachter, waarna het tijdstip van de comparitie van partijen zal worden bepaald. Houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>1997-06-01 00:00:00</published><modified>1995-11-07 00:00:00</modified><editiondate>1997-06-01</editiondate><htmlpath>https://denhollander.info/artikel/4902</htmlpath></article>
</articles></edition>
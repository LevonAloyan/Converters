<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2006</searchword><id>4118</id><udhid>UDH:TvAR/4118</udhid><titel>De Leest c.s. / Van Lieshout (TvAR 2006/5374)</titel><searchwords><searchword>TvAR 12/2006</searchword><searchword>TvAR 2006/5374</searchword><searchword>UDH:TvAR/4118</searchword></searchwords><attachments><attachment><name>2006_nr 12_Rechtspraak_5374.pdf</name><extention>pdf</extention><url>https://denhollander.info/download/4077/ci</url></attachment></attachments><inleiding>[Pachtwet art. 2, 10; Rv art. 25]&#13;
&#13;
Art. 10 Pw bepaalt dat partijen aan een niet&#13;
door de grondkamer goedgekeurde&#13;
beëindigingsovereenkomst slechts in&#13;
zoverre zijn gebonden, dat zij niet eenzijdig&#13;
kunnen terugtreden. Op het moment dat de&#13;
overeenkomst feitelijk wordt uitgevoerd,&#13;
vervalt het vereiste van goedkeuring (art. 2&#13;
lid 3 Pw). Hierdoor komt weliswaar alsnog&#13;
vast te staan dat de pachtovereenkomst op&#13;
de overeengekomen datum ten einde is&#13;
gekomen, maar dat brengt nog niet mee dat&#13;
het gebruik na de overeengekomen&#13;
beëindigingsdatum onrechtmatig is&#13;
geweest. Art. 10 Pw geeft immers een&#13;
rechtsgrond voor dat gebruik. Achteraf&#13;
bezien is de rechtstoestand in het onderhavige&#13;
geval aldus geweest, dat de pachtovereenkomst&#13;
is geëindigd, doch dat de&#13;
rechten en verplichtingen uit die overeenkomst&#13;
op grond van artikel 10 van de&#13;
Pachtwet zijn blijven voortbestaan tot het&#13;
moment waarop de overeenkomst feitelijk&#13;
zou worden uitgevoerd. Dit betekent dat de&#13;
pachter de grond niet onrechtmatig heeft&#13;
gebruikt. Hij is in die periode ook de op&#13;
grond van de beëindigde pachtovereenkomst&#13;
geldende pachtprijs verschuldigd&#13;
gebleven. Rechtsgrond van de vordering&#13;
– die strekt tot betaling van een vergoeding&#13;
voor het gebruik – wordt ambtshalve in&#13;
deze zin aangevuld (art. 25 Rv).&#13;
Aan alleen de omstandigheden dat sprake&#13;
was van familieverhoudingen, dat de&#13;
verpachters niet aandrongen op ontruiming&#13;
en dat de pachter van de verpachters&#13;
andere grond om niet in gebruik had, kon&#13;
de pachter in dit geval – waar over de&#13;
geldigheid van de beëindigingsovereenkomst&#13;
werd geprocedeerd en artikel 10 van&#13;
de Pachtwet gold – niet een gerechtvaardigd&#13;
vertrouwen ontlenen dat hij de grond na het&#13;
overeengekomen einde van de pacht om&#13;
niet mocht blijven gebruiken. Verdere&#13;
omstandigheden waaraan zo’n vertrouwen&#13;
kon worden ontleend zijn niet gesteld. Van&#13;
afstand van recht is geen sprake. Ook voor&#13;
een geslaagd beroep op rechtsverwerking is&#13;
onvoldoende gesteld.</inleiding><content>ARREST IN DE ZAAK VAN:&#13;
1 Catharina de Leest, wonende te Bladel,&#13;
2 Antonius de Leest, wonende te Bladel,&#13;
appellanten,&#13;
procureur: mr. H.M.G. van Lotringen,&#13;
tegen&#13;
Johannes Adrianus Antonius van Lieshout,&#13;
wonende te Westelbeers, gemeente Oirschot,&#13;
geïntimeerde,&#13;
procureur: mr. F.J. Boom.&#13;
1 De procedure in eerste aanleg&#13;
De pachtkamer van de rechtbank te ’s-Hertogenbosch,&#13;
sector kanton, locatie Eindhoven&#13;
heeft op 8 februari 2005 een vonnis gewezen&#13;
tussen appellanten (verder te noemen: De&#13;
Leest c.s.) als eisers en geïntimeerde (verder&#13;
noemen: Van Lieshout) als gedaagde. Van het&#13;
vonnis is een afschrift aan dit arrest gehecht.&#13;
Naar dat vonnis wordt verwezen voor de procesgang&#13;
in eerste aanleg en de in die instantie&#13;
genomen beslissing.&#13;
2 De procedure in hoger beroep&#13;
2.1 Bij exploot van 7 maart 2005 zijn De Leest&#13;
c.s. in hoger beroep gekomen van het onder 1&#13;
bedoelde vonnis met dagvaarding van Van&#13;
Lieshout voor dit hof.&#13;
2.2 Bij memorie van grieven hebben De Leest&#13;
c.s. tegen dat vonnis vier grieven aangevoerd&#13;
en toegelicht, hebben zij bewijs aangeboden&#13;
en hebben zij geconcludeerd dat het hof het&#13;
vonnis zal vernietigen en opnieuw recht doende&#13;
bij arrest, voor zoveel mogelijk wettelijk&#13;
uitvoerbaar bij voorraad, Van Lieshout alsnog&#13;
zal veroordelen aan De Leest c.s. tegen&#13;
behoorlijk bewijs van kwijting te voldoen de&#13;
somma van € 4.174,77 vermeerderd met de&#13;
wettelijke rente vanaf de dag der dagvaarding&#13;
tot die der algehele voldoening en Van Lieshout&#13;
voorts zal veroordelen in de kosten van&#13;
de procedure in beide instanties.&#13;
2.3 Bij memorie van antwoord heeft Van Lieshout&#13;
verweer gevoerd tegen de grieven van&#13;
De Leest c.s., heeft hij bewijs aangeboden en&#13;
heeft hij geconcludeerd dat het hof het vonnis,&#13;
zo nodig met verbetering en/of aanvulling van&#13;
gronden zal bevestigen, met veroordeling van&#13;
De Leest c.s. in de kosten van het hoger&#13;
beroep, onder bepaling dat De Leest c.s. de&#13;
wettelijke rente over deze kosten verschuldigd&#13;
zullen zijn als zij deze kosten niet binnen&#13;
veertien dagen na dagtekening van het in&#13;
dezen te wijzen arrest hebben voldaan.&#13;
2.4 Ter zitting van het hof van 5 december&#13;
2005 hebben partijen hun zaak doen bepleiten,&#13;
De Leest c.s. door mr. G.D. Bosman,&#13;
advocaat te Veldhoven en Van Lieshout door&#13;
mr. Th.J.H.M. Linssen, advocaat te Tilburg.&#13;
Van beide zijden zijn pleitnotities overgelegd.&#13;
2.5 Hierna hebben partijen hun procesdossiers&#13;
aan het hof overgelegd voor het wijzen van&#13;
arrest.&#13;
3 De vaststaande feiten&#13;
3.1 Op grond van de door de pachtkamer in&#13;
eerste aanleg vastgestelde feiten, waartegen&#13;
geen grieven zijn gericht of bezwaren zijn ingebracht,&#13;
staat tussen partijen het navolgende&#13;
vast.&#13;
3.2 Tussen wijlen Josephus de Leest en Antonius&#13;
de Leest als verpachters en Van Lieshout&#13;
als pachter heeft een pachtovereenkomst bestaan&#13;
met betrekking tot het perceel bouwgrasland&#13;
gelegen te Bladel, plaatselijk bekend&#13;
als “De Houw”, kadastraal bekend gemeente&#13;
Bladel, sectie H nr. 625 (6.71 ha) en nr. 880&#13;
(1.29 ha), totaal groot 8 ha.&#13;
3.3 De Leest c.s. zijn de rechtsopvolgers van&#13;
de hiervoor bedoelde verpachters.&#13;
3.4 De toenmalige verpachters en Van Lieshout&#13;
hebben ter zake van de onder 3.2 bedoelde&#13;
pachtovereenkomst een beëindigingsovereenkomst&#13;
gesloten. Op grond van die&#13;
overeenkomst zou de pacht eindigen per 4 juli&#13;
2001. Deze overeenkomst is niet ter goedkeuring&#13;
aan de grondkamer gezonden.&#13;
3.5 Bij in kracht van gewijsde gegaan vonnis&#13;
van de pachtkamer van de rechtbank te ’s-Hertogenbosch,&#13;
sector kanton, locatie Eindhoven&#13;
van 20 mei 2003 is voor recht verklaard dat de&#13;
pachtbeëindigingsovereenkomst rechtsgeldig is.&#13;
3.6 Op 27 mei 2003 heeft de gemachtigde van&#13;
De Leest c.s. Van Lieshout gesommeerd de&#13;
onder 3.2 bedoelde grond te ontruimen, hetgeen&#13;
is geschied per 4 juni 2003.&#13;
4 Beoordeling van het geschil in&#13;
hoger beroep&#13;
4.1 Het onderhavige hoger beroep betreft de&#13;
vraag of De Leest c.s. aanspraak hebben op&#13;
schadevergoeding wegens het gebruik door&#13;
Van Lieshout van de onder 3.2 bedoelde&#13;
grond in de periode van 4 juli 2001 tot 4 juni&#13;
2003. De Leest c.s. vorderen te dien aanzien&#13;
een bedrag van € 4.174,77 (een vergoeding&#13;
gelijk aan de pachtprijs over twee jaren). Het&#13;
hof begrijpt uit hetgeen De Leest c.s. in hun&#13;
conclusie van repliek (nr. 6) hebben gesteld,&#13;
dat een vergoeding over een langere periode&#13;
dan tot 4 juni 2003 is gevorderd omdat niet&#13;
onmiddellijk na het laten liggen van de grond&#13;
met werkzaamheden kon worden begonnen.&#13;
De pachtkamer in eerste aanleg heeft de vordering&#13;
van De Leest c.s. afgewezen. De grieven&#13;
stellen dit oordeel ter discussie.&#13;
4.2 Het hof overweegt als volgt. Artikel 10&#13;
van de Pachtwet bepaalt dat partijen aan een&#13;
niet door de grondkamer goedgekeurde&#13;
beëindigingsovereenkomst slechts in zoverre&#13;
zijn gebonden, dat zij niet eenzijdig kunnen&#13;
terugtreden. Op het moment dat de overeenkomst&#13;
feitelijk wordt uitgevoerd, vervalt het&#13;
vereiste van goedkeuring (artikel 2 lid&#13;
Pachtwet). Hierdoor komt weliswaar alsnog&#13;
vast te staan dat de pachtovereenkomst op de&#13;
overeengekomen datum ten einde is gekomen,&#13;
maar dat brengt – anders dan De Leest c.s.&#13;
betogen – nog niet mee dat het gebruik na de&#13;
overeengekomen beëindigingsdatum onrechtmatig&#13;
is geweest. Art. 10 van de Pachtwet&#13;
geeft immers een rechtsgrond voor dat ge-&#13;
bruik. Achteraf bezien is de rechtstoestand in&#13;
het onderhavige geval aldus geweest, dat de&#13;
pachtovereenkomst op 4 juli 2001 is geëindigd,&#13;
doch dat de rechten en verplichtingen&#13;
uit die overeenkomst vanaf die datum op&#13;
grond van artikel 10 van de Pachtwet zijn blijven&#13;
voortbestaan tot het moment waarop de&#13;
overeenkomst feitelijk zou worden uitgevoerd.&#13;
Dit betekent dat Van Lieshout de grond niet&#13;
onrechtmatig heeft gebruikt.&#13;
4.3 Uit het bovenstaande vloeit tevens voort&#13;
dat Van Lieshout in de periode van 4 juli 2001&#13;
tot 4 juni 2003 de op grond van de beëindigde&#13;
pachtovereenkomst geldende pachtprijs verschuldigd&#13;
is gebleven. Het hof ziet aanleiding&#13;
de rechtsgrond van de vordering – die strekt&#13;
tot betaling van een vergoeding voor het&#13;
gebruik vanaf 4 juli 2001 – ambtshalve in deze&#13;
zin aan te vullen (artikel 25 Wetboek van Burgerlijke&#13;
Rechtsvordering).&#13;
4.4 Anders dan kennelijk de pachtkamer in&#13;
eerste aanleg ziet het hof geen grond om&#13;
gevolgen te verbinden aan de omstandigheid&#13;
dat “eisers geen enkele reden hebben opgegeven&#13;
waarom zij de goedkeuring van de beëindigingsovereenkomst&#13;
achterwege hebben&#13;
gelaten”. De artikelen 2 lid 2 en 8 lid 2 van de&#13;
Pachtwet leggen de verplichting tot inzending&#13;
ter toetsing van een beëindigingsovereenkomst&#13;
op beide partijen en het rechtsgevolg&#13;
dat artikel 10 van de Pachtwet aan het achterwege&#13;
laten van deze inzending verbindt treft&#13;
ook beide partijen gelijkelijk. Hiervan uitgaande&#13;
valt niet in te zien dat De Leest c.s.&#13;
hadden moeten opgeven waarom zij niet tot&#13;
inzending ter goedkeuring zijn overgegaan,&#13;
laat staan dat het nalaten hiervan verlies van&#13;
enig recht ten gevolge zou moeten hebben.&#13;
4.5 Van Lieshout heeft aangevoerd dat De&#13;
Leest c.s. in de procedure die heeft geleid tot&#13;
het in rechtsoverweging 3.5 van het in dit&#13;
arrest bedoelde vonnis een eis in reconventie&#13;
hadden moeten instellen. Het stond hen volgens&#13;
Van Lieshout niet vrij om hun vordering&#13;
tot verklaring voor recht zonder noodzaak te&#13;
scheiden van de vordering tot veroordeling tot&#13;
een prestatie (HR 30 maart 1951, NJ 1952, 29).&#13;
Dit betoog gaat reeds hierom niet op, omdat&#13;
De Leest c.s. een zelfstandig belang hadden&#13;
bij de vaststelling dat de pachtovereenkomst&#13;
was geëindigd (bijvoorbeeld teneinde ontruiming&#13;
mogelijk te maken). Bovendien hadden&#13;
zij naar het oordeel van het hof geen aanleiding&#13;
te veronderstellen dat Van Lieshout zou&#13;
weigeren een vergoeding voor het voortgezette&#13;
gebruik te betalen. Dit geldt temeer nu de&#13;
eis in reconventie is ingediend op 10 juli 2001,&#13;
toen de pachtovereenkomst nog maar net was&#13;
geëindigd. Daar komt nog bij, dat het mede in&#13;
verband met artikel 10 van de Pachtwet onzeker&#13;
was wanneer het gebruik zou eindigen,&#13;
zodat de hoogte van de vordering niet vaststond.&#13;
4.6 De verweermiddelen die Van Lieshout&#13;
heeft opgeworpen in de conclusies van antwoord,&#13;
nrs. 15 – 25 en dupliek, nrs. 9 – 16 en&#13;
23 behoeven geen bespreking gelet op de&#13;
rechtsgrond die in rechtsoverweging 4.3 van&#13;
dit arrest aan de vordering van De Leest c.s. is&#13;
gegeven.&#13;
4.7 Voor zover Van Lieshout een beroep doet&#13;
op de ten overvloede gegeven rechtsoverweging&#13;
5 van het vonnis in eerste aanleg, kort&#13;
weergegeven inhoudende dat Van Lieshout&#13;
van De Leest c.s. ook grond om niet in&#13;
gebruik had en De Leest c.s. daarom bij Van&#13;
Lieshout op ontruiming hadden moeten aandringen,&#13;
overweegt het hof als volgt. Aan&#13;
alleen de omstandigheden dat sprake was van&#13;
familieverhoudingen, dat De Leest c.s. niet&#13;
aandrongen op ontruiming en dat Van Lieshout&#13;
van De Leest c.s. andere grond om niet&#13;
in gebruik had, kon Van Lieshout in dit geval&#13;
– waar over de geldigheid van de beëindigingsovereenkomst&#13;
werd geprocedeerd en&#13;
artikel 10 van de Pachtwet gold – niet een&#13;
gerechtvaardigd vertrouwen ontlenen dat hij&#13;
de grond na het overeengekomen einde van de&#13;
pacht om niet mocht blijven gebruiken. Verdere&#13;
omstandigheden waaraan zo’n vertrouwen&#13;
kon worden ontleend heeft Van Lieshout&#13;
niet gesteld. Van afstand van recht is geen&#13;
sprake. Ook voor een geslaagd beroep op&#13;
rechtsverwerking heeft Van Lieshout onvoldoende&#13;
gesteld.&#13;
4.8 Uit de aangenomen rechtsgrond voor de&#13;
vordering van De Leest c.s. vloeit voort, dat&#13;
Van Lieshout (slechts) een pachtprijs verschuldigd&#13;
is over de periode dat hij de grond&#13;
na het einde van de pachtovereenkomst feitelijk&#13;
in gebruik heeft gehad, zijnde van 4 juli&#13;
2001 tot 4 juni 2003. Dat komt neer op (23 x&#13;
1/12 x ƒ 4.600) = € 4.000,83. In zoverre zal de&#13;
vordering worden toegewezen.&#13;
4.9 De slotsom is dat de grieven doel treffen,&#13;
dat het vonnis waarvan beroep zal worden&#13;
vernietigd en dat de vordering van De Leest&#13;
c.s. zal worden toegewezen tot het eerdergenoemde&#13;
bedrag van € 4.000,83, vermeerderd&#13;
met rente zoals gevorderd. Het is niet&#13;
nodig dit arrest wat betreft daarin uitgesproken&#13;
veroordelingen uitvoerbaar bij voorraad&#13;
te verklaren, nu dit hof in pachtzaken in&#13;
hoogste instantie recht spreekt.&#13;
4.10 De uitkomst geeft aanleiding om Van&#13;
Lieshout te veroordelen in de kosten van beide&#13;
instanties. Bij de proceskostenveroordeling zal&#13;
middels toekenning van één punt volgens het&#13;
liquidatietarief rekening worden gehouden&#13;
met het feit dat het pleidooi is gecombineerd&#13;
met het pleidooi in de gelijktijdig bij dit hof&#13;
aanhangige zaak met rolnummer 2005/316.&#13;
5 De beslissing&#13;
Het hof, recht doende in hoger beroep,&#13;
vernietigt het tussen partijen gewezen vonnis&#13;
van de pachtkamer van de rechtbank te&#13;
’s-Hertogenbosch, sector kanton, locatie Eindhoven,&#13;
van 8 februari 2005, waarvan beroep,&#13;
en, opnieuw recht doende, veroordeelt Van&#13;
Lieshout tot betaling aan De Leest c.s. van een&#13;
bedrag van € 4.000,83, vermeerderd met de&#13;
wettelijke rente vanaf de dag der dagvaarding&#13;
tot die der algehele voldoening, zulks tegen&#13;
behoorlijk bewijs van kwijting;&#13;
veroordeelt Van Lieshout in de kosten van&#13;
beide instanties, aan de zijde van De Leest c.s.&#13;
begroot op € 83,78 wegens kosten exploot,&#13;
€ 162,– wegens griffierecht en € 1.090,&#13;
wegens gemachtigdensalaris voor de procedure&#13;
in eerste aanleg en op € 85,60 wegens kosten&#13;
exploot, € 244,– wegens griffierecht en&#13;
€ 1.264,– wegens salaris voor de procedure in&#13;
hoger beroep tot op heden;&#13;
wijst het meer of anders gevorderde af.</content><legacyfootnotes/><footnotes><footnote/></footnotes><auteurs/><published>2006-12-01 00:00:00</published><modified>2006-12-01 00:00:00</modified><editiondate>2006-12-01</editiondate><htmlpath>https://denhollander.info/artikel/4118</htmlpath></article>
</articles></edition>
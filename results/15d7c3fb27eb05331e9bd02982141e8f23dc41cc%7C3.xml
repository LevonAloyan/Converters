<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1985</searchword><id>6396</id><udhid>UDH:TvAR/6396</udhid><titel>Het Europese Hof en de Landbouwkwaliteitswet</titel><searchwords><searchword>TvAR 8/1985</searchword><searchword>UDH:TvAR/6396</searchword></searchwords><attachments><attachment><name>1985_nr 8_Artikel_Akyurek-Kievits.pdf</name><extention>pdf</extention><url>https://denhollander.info/download/6178/ci</url></attachment></attachments><inleiding>1. INLEIDING&#13;
Het afgelopen jaar heeft het Hof van Justitie van de EG twee opmerkelijke uitspra-ken gedaan over de verenigbaarheid met het Europese recht van een aantal beslui-ten, gebaseerd op de Landbouwkwaliteitswet. Het zijn de uitspraken in de zaken Jongeneel en Van Miert. In beide zaken werd het Hof geconfronteerd met de vraag of de lidstaten kwaliteitsvoorschriften mogen uitvaardigen voor produkten waar-voor een communautaire marktordening tot stand gebracht is en of dergelijke voor-schriften niet in strijd komen met het verbod van kwantitatieve in- en uitvoer-beperkingen en maatregelen van gelijke werking, zoals opgenomen in de art. 30 en 34 EEG-Verdrag. In de zaak Jongeneel moest het Hof bovendien een oordeel geven over de voor Nederlandse kaasproducenten geldende verplichting om zich aan te sluiten bij het privaatrechtelijke controlestation, de Stichting Centraal Orgaan Zuivelcontrole (COZ).&#13;
Om het opvallende van beide arresten aan te tonen, zal ik hieronder eerst een korte beschrijving geven van de bestaande jurisprudentie. </inleiding><content>2a. DE BEVOEGDHEID VAN DE LIDSTATEN BIJ AANWEZIGHEID VAN EEN GEMEENSCHAPPELIJKE MARKTORDENING&#13;
Bij de beoordeling van nationale voorschriften, die gelden voor produkten waarvoor een communautaire marktordening tot stand gebracht is, komt allereerst de vraag aan de orde of de nationale overheden nog wel bevoegd zijn voorschriften uit te vaardigen nu die communautaire marktordening er is. Een gemeenschappelijke marktordening heeft tot doel voor een bepaald produkt of een bepaalde groep van produkten de verschillende markten van de lidstaten om te smeden tot één markt. Oorspronkelijk was het Hof van mening, dat de lidstaten in dat geval die bevoegd-heid niet meer hadden.1 In latere arresten heeft het Hof deze opvatting echter ver-laten. Zo overwoog het Hof bij voorbeeld in de arresten Tasca en Sadam, dat de bepalingen van een communautaire landbouwmarktordening die een prijsregeling inhield voor het produktie- en groothandelsstadium, de bevoegdheid van de lid-staten om in het detailhandels- en consumptiestadium maatregelen inzake de prijs-vorming te nemen, onverlet lieten, mits deze maatregelen de doelstellingen of werking van de betrokken gemeenschappelijke marktordening niet in gevaar brachten. Sindsdien overweegt het Hof over het algemeen dat, wanneer de Gemeenschap krachtens art. 40 van het Verdrag een regeling voor de totstandbrenging van een gemeenschappelijke ordening der markten in een bepaalde sector heeft vastgesteld, de lidstaten zich dienen te onthouden van elke maatregel met de strekking daarvan af te wijken of er inbreuk op te maken om vervolgens te onderzoeken of de nationale maatregel inderdaad inbreuk maakt op het systeem van de gemeenschappelijke marktordening.2 Hieruit blijkt dat de lidstaten in principe bevoegd blijven en dat het niet zo is dat zij, als eenmaal een gemeenschappelijke marktordening tot stand gekomen is, iedere bevoegdheid verliezen.&#13;
Voorwaarde voor deze bevoegdheid is wel, dat de lidstaten geen maatregelen ne-men die tegen doel en werking van de gemeenschappelijke marktordening ingaan. Of daarvan sprake is, hangt af van de inhoud van de communautaire marktordening en moet dus van geval tot geval bekeken worden. Zo zal een maximumprijs voor detaillisten, die zo laag is vastgesteld dat daardoor het voor de producenten onmoge-lijk wordt hun produkten tegen de in de communautaire marktordening voorziene interventieprijs te verkopen, duidelijk de goede werking van het in de gemeenschap-pelijke marktordening voorziene systeem belemmeren.3 Datzelfde geldt voor een nationale maatregel die de produktie van pluimvee door quota beperkt, waar in de gemeenschappelijke marktordening voor die sector de mogelijkheid tot het nemen van produktiebeperkende maatregelen met opzet niet is opgenomen.4&#13;
2b. DE VOORWAARDE VAN VERENIGBAARHEID VAN NATIONALE VOORSCHRIFTEN MET DE ARTIKELEN 30 EN 34&#13;
Is een maatregel in overeenstemming te achten met doel en strekking van de gemeen-schappelijke marktordening, dan moet vervolgens onderzocht worden of de maat-regel te verenigen is met het verbod van kwantitatieve in- en uitvoerbeperkingen en alle maatregelen van gelijke werking. Dit verbod is opgenomen in de art. 30 en 34 van het EEG-Verdrag. Vaak is het ook opgenomen in de marktordeningen, maar ook al is dat niet het geval, dan nog maakt dit verbod daarvan volgens vaste recht-spraak van het Hof, steeds een integrerend bestanddeel uit.5&#13;
Over het begrip 'maatregel van gelijke werking als een invoerbeperking' (art. 30) is langzamerhand een zeer uitgebreide jurisprudentie ontstaan. Sinds het arrest Das-sonville omschrijft het Hof een maatregel van gelijke werking als een invoerbeper-king als 'iedere handelsregeling der lidstaten die de intracommunautaire handel al dan niet rechtstreeks, daadwerkelijk of potentieel kan belemmeren'.6 Deze om-schrijving is erg ruim. Daaronder vallen immers niet alleen voorschriften die de in-voer belemmeren of kunnen belemmeren doordat zij ingevoerde produkten anders behandelen dan nationale. Als voorschriften aan ingevoerde produkten bij voor-beeld strengere kwaliteitseisen stellen dan aan nationale, of aan ingevoerde produk-ten wèl eisen stellen en aan nationale niet, dan wordt daardoor de afzet van inge-voerde produkten moeilijker dan die van nationale en daarmee de invoer belem-merd. Echter ook voorschriften die aan produkten bepaalde eisen stellen zonder onderscheid te maken tussen nationale of ingevoerde produkten, kunnen aan de om-schrijving van het Dassonville-arrest voldoen. Voorschriften inzake etikettering, verpakking, kwaliteit enz. brengen, ook al gelden ze zonder onderscheid, grote be-lemmeringen voor het vrije handelsverkeer mee, doordat dergelijke voorschriften van lidstaat tot lidstaat verschillen en de producenten dus ofwel hun produktie-en commercialisatiemethodes al naar gelang de lidstaat van bestemming moeten aanpassen, dan wel van afzet in die lidstaat moeten afzien. Zijn de produkten een-maal conform de wetgeving van één lidstaat geproduceerd, dan kan het zijn dat ze ook alleen daar kunnen worden afgezet. Van vrije circulatie is dan geen sprake meer.&#13;
Op dit ruime verbod bestaan echter wel uitzonderingen. In de eerste plaats zijn volgens art. 36 EEG-Verdrag invoer- zowel als uitvoerbelemmeringen wel toe-gestaan als ze 'gerechtvaardigd zijn uit hoofde van de bescherming van de openbare zedelijkheid, de openbare orde, de openbare veiligheid en het leven van personen, dieren of planten, het nationaal artistiek, historisch of archeologisch bezit of uit hoofde van bescherming van de industriële en commerciële eigendom'. Voorwaarde is dat deze beperkingen niet een 'middel tot willekeurige discriminatie of een verkap-te beperking van de handel tussen de lidstaten' vormen. Daarvan kan men bij voor-beeld spreken als de nationale maatregel niet echt noodzakelijk is om het nagestreef-de doel te bereiken of als het doel van de maatregel evengoed bereikt zou kunnen worden met behulp van een maatregel, die de invoer in minder vergaande mate be-lemmert (het zogenaamde evenredigheidsbeginsel). Om een voorbeeld te noemen van een niet noodzakelijke invoerbelemmering: maatregelen ter bescherming van de commerciële eigendom zijn gerechtvaardigd, ook al brengt dat met zich mee dat de invoer van produkten onder een bepaalde merknaam, die als zodanig niet door de eigenaren van de merknaam of met zijn toestemming daarop is aangebracht, in het verkeer zijn gebracht, wordt belemmerd. Zijn de produkten echter eenmaal met toestemming van de eigenaar van de merknaam, voorzien van die merknaam in het verkeer gebracht, dan is het hem op grond van dit recht op de merknaam niet meer toegestaan zich tegen parallel-import te verzetten. Reden daarvan is dat dit laatste volgens het Hof niet meer noodzakelijk is ter bescherming van het recht op de merk-naam.7&#13;
Daarnaast heeft het Hof in het arrest Cassis de Dijon en ook daarna in andere arresten, duidelijk gemaakt dat het verbod van art. 30 uitgelegd moet worden met inachtneming van een 'rule of reason'.8 Het Hof heeft aanvaard dat de lidstaten bevoegd blijven bij gebreke van een gemeenschappelijke regeling maatregelen uit te vaardigen, indien moet worden aangenomen dat 'dringende behoeften, onder meer verband houdend met de doeltreffendheid der fiscale controles, de bescherming van de volksgezondheid, de eerlijkheid der handelstransacties en de bescherming van consumenten', ze noodzakelijk maken. Voorwaarde is dat dergelijke maatregelen zonder onderscheid gelden voor nationale, zowel als ingevoerde produkten. In de zaak Cassis de Dijon ging het om voorschriften betreffende een minimum alcohol-percentage voor gedistilleerde dranken. Het Hof achtte in dit geval het verbod van art. 30 wel van toepassing, omdat dergelijke voorschriften naar de mening van het Hof niet waren te beschouwen als noodzakelijk ter bescherming van de consument; de doelstelling die door de regering van de betreffende lidstaat aangevoerd was. In een andere zaak heeft het Hof voorschriften op grond waarvan het alcoholpercen-tage op het etiket moest worden aangegeven daarentegen wel als noodzakelijk uit oogpunt van consumentenbescherming aanvaard, voor zover dergelijke voorschriften tenminste niet toegepast worden op ingevoerde produkten die - conform de wetgeving van de lidstaat waar zij zijn geproduceerd - de consument op enigszins andere wijze, maar toch voldoende begrijpelijk, dezelfde informatie verschaffen. Deze in de jurisprudentie ontwikkelde rule of reason mag echter niet beschouwd worden als een aanvulling op of uitbreiding van de uitzonderingsmogelijkheden die art. 36 geeft. Het Hof heeft verschillende keren gezegd dat art. 36 strikt geïnterpre-teerd moest worden. Bovendien heeft het Hof overwogen dat de rule of reason al-leen toegepast kan worden als het gaat om maatregelen zonder onderscheid.9 Maatregelen die wel discrimineren kunnen alleen op grond van art. 36 van het ver-bod worden uitgezonderd. Zowel voor toepassing van de rule of reason als van art. 36 geldt echter, dat de nationale maatregelen niet als gerechtvaardigd of noodzakelijk beschouwd zullen kunnen worden als in een communautair voorschrift in regeling van de desbetreffende materie is voorzien.&#13;
Lange tijd is gedacht dat de omschrijving van het begrip maatregel van gelijke wer-king van het Dassonville-arrest, ook van toepassing was op de maatregelen van gelijke werking als een uitvoerverbod (art. 34 EEG-Verdrag). In het arrest Van den Hazel uit 1974 lijkt het Hof ook inderdaad van deze interpretatie uit te gaan. Het Hof overweegt dat een maatregel die de produktie beperkt, in strijd is met het verbod van maatregelen van gelijke werking als een kwantitatieve uitvoerbeperking, omdat daardoor het handelsverkeer, zij het potentieel, wordt belemmerd.&#13;
In 1979 overwoog het Hof daarentegen in het arrest Groenveld10, dat een voor-schrift, waarbij de verwerking van paardevlees in vleeswaren werd verboden, niet verboden was op grond van art. 34, omdat het voorschrift geen onderscheid maakte tussen produkten bestemd voor de nationale markt en die voor de uitvoer. Het Hof overwoog dat art. 34 'slechts zag op nationale maatregelen die een specifieke beper-king van het uitgaand goederenverkeer tot doel of tot gevolg hebben en aldus tot een ongelijke behandeling van de binnenlandse handel en de uitvoerhandel van lid-staten leiden, waardoor aan de nationale produktie of de binnenlandse markt van de betrokken lidstaat ten koste van de produktie of de handel van andere lidstaten een bijzonder voordeel wordt verzekerd'. Deze zelfde uitleg van art. 34 gaf het Hof daarna ook in de arresten Holdijk11, ook van 1979, en Oebel12 van 1981.&#13;
In de arresten Vriend13 en Van Luipen14 daarentegen, respectievelijk uit 1980 en 1983, leek wèl weer dezelfde ruime interpretatie van art. 34 als uit het arrest Van den Hazel, te worden gevolgd. Aangezien het in de zaken Groenveld en Oebel ging om voorschriften voor produkten waarvoor geen gemeenschappelijke marktordening aanwezig was en in de zaak Holdijk om een voorschrift met een ethisch doel, een heel ander dus dan het doel van de gemeenschappelijke marktordening, was men in de literatuur tot nu toe over het algemeen de opvatting toegedaan dat het verbod van art. 34 bij aanwezigheid van een gemeenschappelijke marktordening ruim moest worden uitgelegd, nl. als een verbod van alle uitvoerbeperkingen, maar dat als er geen gemeenschappelijke marktordening aanwezig was, het verbod van art. 34 slechts een verbod van discriminatie van de export inhield.15&#13;
3. DE BEVOEGDHEID VAN DE LIDSTATEN ALS DE RAAD IN GEBREKE BLIJFT&#13;
De laatste jaren doet zich ten slotte nog een nieuw probleem voor. In verdragen zo-wel als in verschillende marktordeningen is aan de Raad soms de bevoegdheid gege-ven, dan wel de verplichting opgelegd, om voor een bepaalde materie communautai-re regels tot stand te brengen. We moeten echter constateren dat de Raad nogal eens in gebreke blijft van deze bevoegdheden gebruik te maken of deze verplichtingen na te komen. De vraag is nu of en in hoeverre de lidstaten in dat geval de bevoegdheid hebben of hebben behouden om over diezelfde materie op nationaal niveau regels uit te vaardigen. In het Euratom-arrest heeft het Hof al overwogen, dat het uitblijven van besluiten van de Raad niet meebrengt dat de lidstaten hun bevoegdheden, die ze ter zake aan de Raad hadden overgedragen, weer terug krijgen.16 In het arrest inzake zeevisserij-instandhoudingsmaatregelen (zaak 804/79) overwoog het Hof dat, aan-gezien art. 102 van de Toetredingsakte 1972 bepaalde dat de Raad binnen een ter-mijn van 6 jaar gemeenschappelijke regels moest vaststellen, de lidstaten na die datum niet meer bevoegd waren deze materie te regelen. Bij in gebreke blijven van de Raad mochten de lidstaten slechts noodzakelijke tijdelijke maatregelen nemen in samen-werking met de Europese Commissie.17 In eerdere arresten had het Hof overwogen dat, zo lang deze termijn van zes jaar nog niet was verstreken, de lidstaten bevoegd waren bepaalde maatregelen te nemen, maar dat deze bevoegdheid van transitoire aard was en uiterlijk na het verstrijken van de termijn zou ophouden te bestaan.18 4. HET ARREST JONGENEEL&#13;
4a. De feiten&#13;
In de zaak Jongeneel19 ging het om de vraag of de door de Nederlandse overheid op grond van de Landbouwkwaliteitswet uitgevaardigde kwaliteitsvoorschriften voor kaas en de voor kaasproducenten verplichte aansluiting bij het privaatrechtelijke or-gaan, de Stichting Centraal Orgaan Zuivelcontrole (hierna COZ), wel in overeen-stemming waren met de gemeenschappelijke marktordening voor kaas (Vo nr. 804/68, Pb. 1968, L 148) en de artikelen 30 en 34 EEG-Verdrag. Jongeneel Kaas BV en 14 andere groothandelaren in kaas waren van mening dat dit niet het geval was. Zij ver-zochten daarom de president van de rechtbank in kort geding te Den Haag om op-schorting van de tenuitvoerlegging van deze voorschriften. De voorschriften houden in het kort het volgende in: een verbod om andere dan een aantal limitatief opge-somde kaassoorten te produceren of in de handel te brengen; kwaliteitseisen voor de toegestane kaassoorten; de verplichting alle kaas te laten keuren door het COZ, dat op de goedgekeurde kaas een merkteken aanbrengt; bedrijfsmatige produktie van kaas is alleen toegestaan aan degenen, die bij het COZ zijn aangesloten.&#13;
Op communautair niveau is een gemeenschappelijke marktordening tot stand ge-komen voor zuivelprodukten, waaronder kaas. Deze omvat onder andere de volgen-de maatregelen. Voor de interne markt: interventieprijzen en steun voor de particu-liere opslag van enkele Italiaanse kaassoorten: toepassing van monetair compense-rende bedragen; een verbod van maatregelen van gelijke werking als kwantitatieve in- en uitvoerbeperkingen en een verbod van steunmaatregelen van de lidstaten. Daarnaast bevat de marktordening maatregelen voor het handelsverkeer met derde landen, zoals drempelprijzen en in- en uitvoercertificaten.&#13;
4b. 1. Met betrekking tot de kwaliteitsvoorschriften&#13;
Jongeneel c.s. betoogden dat Nederland niet bevoegd was bovengenoemde voor-schriften uit te vaardigen, omdat er voor kaas een gemeenschappelijke markt-ordening is. Bovendien stelden zij dat beperking van de produktie door alleen de produktie van bepaalde soorten toe te staan en door het stellen van kwaliteitseisen, ook in strijd zou zijn met het verbod van art. 34 EEG-Verdrag. De president van de rechtbank vroeg daarop het Hof een prejudiciële uitspraak te geven over de vraag of de onderhavige Nederlandse regeling inderdaad in strijd was met de gemeen-schappelijke marktordening of met de art. 30 en 34 EEG-Verdrag.&#13;
4b.2. De beoordeling van het Hof&#13;
Het Hof geeft Jongeneel geen gelijk op het punt van de bevoegdheidsverdeling. In overeenstemming met eerdere jurisprudentie overweegt het Hof, dat de lidstaten zich wel moeten onthouden van maatregelen die tegen doel en strekking van de ge-meenschappelijke marktordening ingaan, maar dat uit het stilzwijgen van de betrok-ken (gemeenschappelijke) regeling met betrekking tot de aanduidingen en de kwali-teit van kaas niet kan worden afgeleid, dat de Gemeenschap bewust en onontkoom-baar heeft besloten de lidstaten te verplichten in de betrokken sector een stelsel van volstrekte produktievrijheid in acht te nemen. Waar elk communautair voorschrift ontbreekt, is het Hof van oordeel dat de lidstaten de bevoegdheid hebben behouden om de op hun grondgebied gevestigde kaasproducenten dergelijke voorschriften op te leggen. Deze bevoegdheid begrenst het Hof, ook weer geheel in lijn met zijn eerde-re jurisprudentie, door de voorwaarde dat de lidstaten geen maatregelen mogen ne-men die ingaan tegen doel en strekking van de gemeenschappelijke marktordening, inclusief het in die marktordening vervatte verbod van kwantitatieve handels-beperkingen.&#13;
En ook op dit punt, nl. dat de voorschriften zouden ingaan tegen doel en strek-king van de gemeenschappelijke marktordening, krijgt Jongeneel geen gelijk. Het Hof is van mening dat de kwaliteitsvoorschriften en de produktiebeperking in over-eenstemming zijn met het doel en de strekking van de gemeenschappelijke marktor-dening. De beperking van het aantal kaassoorten is, zo overweegt het Hof, niet in strijd met de interventiemogelijkheid van de gemeenschappelijke marktordening. 'Het doel van die interventiemogelijkheden is immers om het evenwicht tussen vraag en aanbod te herstellen en een nationale wettelijke regeling die de vraag op langere termijn wil stimuleren door de nationale kaasproduktie voor de consument aantrek-kelijker te maken, streeft in beginsel eenzelfde doel na. Gezien de zeer beperkte strekking van de communautaire maatregelen ter ondersteuning van de kaasmarkt, zijn nationale maatregelen op het gebied van de kwaliteit, waaronder een verbod op de bereiding van andere soorten of kwaliteiten dan in de nationale regeling zijn ver-meld, daarmee niet onverenigbaar.' Ook volgt uit het systeem van de gemeenschap-pelijke marktordening niet, dat de daaraan als doelstelling ten grondslag liggende vergroting van de vraag naar zuivelprodukten bij voorkeur moet worden na-gestreefd door uitbreiding van het assortiment, in plaats van door kwaliteitsverbete-ring van een beperkt aantal produkten.&#13;
Naar aanleiding van de vraag of de nationale voorschriften dan vervolgens ook te verenigen zijn met art. 34, zegt het Hof - en dat is opmerkelijk - dat dit wèl het geval is, omdat art. 34 slechts betrekking heeft op discriminatie van de export en daarvan is i.c. geen sprake.&#13;
4b.3. Commentaar&#13;
Zoals bovenvermeld werd deze uitleg van art. 34 tot nu toe slechts gehanteerd in de zaken Groenveld, Oebel en Holdijk. In de onderhavige zaak ging het, in tegenstel-ling tot de zaken Groenveld en Oebel, maar net als in de zaak Holdijk, om maat-regelen voor produkten waarvoor wel een gemeenschappelijke marktordening aan-wezig was. Anders dan in de zaak Holdijk was het doel van de maatregelen in casu echter niet zo anders dan dat van de gemeenschappelijke marktordening, in die zin dat het doel van de maatregel net als dat van de gemeenschappelijke marktordening, wel als economisch omschreven kan worden en niet zoals in Holdijk meer ethisch. Wel was het i.c. zo, dat in de gemeenschappelijke marktordening niet was voorzien in kwaliteitsvoorschriften en dat de communautaire maatregelen ter ondersteuning van de kaasmarkt in het algemeen maar een zeer beperkte strekking hadden.&#13;
Welke conclusies moet men hieruit nu trekken? Uitgaande van de opvatting dat art. 34 ruimer dan wel enger geïnterpreteerd moet worden, al naar gelang er wel of geen gemeenschappelijke marktordening aanwezig is, zou men kunnen veronderstellen dat deze opvatting slechts een geringe bijstelling behoeft in die zin, dat als de gemeenschappelijke marktordening niet een regeling inhoudt van de materie die door het nationale voorschrift bestreken wordt en dat voorschrift voor het overige te verenigen is met doel en strekking van de gemeenschappelijke marktordening, art. 34 geïnterpreteerd moet worden als een discriminatieverbod. Niet zozeer aanwezigheid van een gemeenschappelijke marktordening sec, maar meer de aanwezigheid van een gemeenschappelijke regeling van de betrokken materie, zou dan doorslaggevend zijn voor de interpretatie van art. 34.20&#13;
In de rechtsoverwegingen van het Hof is voor deze opvatting echter niet veel steun te vinden. Het Hof stelt enkel maar, dat art. 34 slechts een verbod van discriminatie inhoudt. Op grond hiervan zou het daarom ook mogelijk zijn ervan uit te gaan, dat art. 34 slechts een verbod van discriminatie inhoudt, ongeacht of er nu wel of geen gemeenschappelijke marktordening aanwezig is. De vraag is dan of deze opvatting te verenigen is met het feit dat het Hof in ditzelfde arrest vervolgens bij de beoordeling van de aansluitingsplicht voor de kaasproducenten een vrijwel identieke formulering hanteert van wat het verbod van in- en uitvoerbeperkingen inhoudt, als het deed in het arrest Vriend; een formulering die, naar men over het algemeen dacht, een ruime uitleg van art. 34 inhield. Hierop wordt hieronder teruggekomen.&#13;
4c. 1. Met betrekking tot de aansluitingsverplichting&#13;
Jongeneel c.s. hadden gesteld dat ook de aansluitingsverplichting voor de producen-ten in strijd met het gemeenschapsrecht was. Zij baseerden zich daarbij op vroegere jurisprudentie van het Hof. In de arresten Vriend en Van Luipen had het Hof de verplichting voor handelaren en exporteurs om zich bij een privaatrechtelijke controle-instelling aan te sluiten, beschouwd als in strijd met de betreffende gemeen-schappelijke marktordening, inclusief het daarin vervatte verbod van kwantitatieve invoerbeperkingen en maatregelen van gelijke werking.&#13;
Vriend was vervolgd wegens het verhandelen van chrysantenstekken zonder aan-gesloten te zijn bij de Stichting Nederlandse Algemene Keuringsdienst voor Sier-gewassen (NAKS). In een besluit gebaseerd op de Zaaizaad- en Plantgoedwet was bepaald, dat het in het verkeer brengen, verder verhandelen, invoeren, uitvoeren en ten uitvoer aanbieden van die planten enkel was toegestaan aan aangeslotenen. In antwoord op enkele door de Nederlandse rechter gestelde prejudiciële vragen, over-weegt het Hof: 'Blijkens de algemene opzet van Verordening nr. 234/68 is derhalve wat het handelsverkeer binnen de Gemeenschap betreft, de gemeenschappelijke marktordening voor de betrokken produkten gegrondvest op de vrijheid van handelstransacties en verzet zij zich tegen elke nationale regeling die het intracom-munautaire handelsverkeer al dan niet rechtstreeks, daadwerkelijk of potentieel kan belemmeren. Bijgevolg zijn met de door Verordening nr.234/68 tot stand gebrachte marktordening onverenigbaar alle nationale bepalingen of praktijken die de invoer-en uitvoerstromen kunnen wijzigen doordat het de producenten onmogelijk wordt gemaakt de betrokken produkten vrijelijk in het verkeer te brengen. Dit nu is het geval bij een nationale regeling als die in geding, krachtens welke het in het verkeer brengen, verder verhandelen, invoeren, uitvoeren en ten uitvoer aanbieden van het betrokken plantaardig teeltmateriaal slechts is toegestaan aan de handelaars die zijn aangesloten bij een openbaar of door de overheid goedgekeurd orgaan als de door de nationale rechter bedoelde NAKS'.&#13;
Deze uitspraak veroorzaakte nogal wat opschudding. Het was duidelijk dat wat het Hof had overwogen over de aansluitingsplicht bij de NAKS, eveneens gold voor de aansluitingsplicht bij de andere privaatrechtelijke controle-instellingen. Behalve de Zaaizaad- en Plantgoedwet maakt ook de Landbouwkwaliteitswet voorschriften die tot aansluiting verplichten, mogelijk. Bij beide wetten is dit gedaan om de van oudsher bestaande privaatrechtelijke controlestations bij de controle op de naleving van kwaliteitsvoorschriften te kunnen inschakelen. Men vreesde nu dan ook dat dit systeem van inschakeling van de privaatrechtelijke controlestations niet gehand-haafd zou kunnen blijven. Men was zelfs bang dat dit ook zou gelden voor de ver-plichte aansluiting van de pbo-organen.21 VerLoren van Themaat bestreed echter, dat ook de aansluiting bij de pbo-organen in strijd met het Gemeenschapsrecht was. Naar zijn mening hoefden dergelijke verstrekkende gevolgen niet aan het arrest ver-bonden te worden omdat, volgens hem, niet de verplichte aansluiting bij een organi-satie als zodanig in strijd was met het Gemeenschapsrecht, maar alleen een aanslui-tingsplicht waarbij de bevoegdheid tot bedrijfsuitoefening afhankelijk wordt ge-maakt van de aansluiting.22 In zo'n situatie kan namelijk het verhandelen verboden zijn, enkel omdat de handelaar niet is aangesloten. Bij een enkele verplichting tot aansluiting, die dus niet geformuleerd is als voorwaarde voor het mogen verhande-len, is dat niet het geval. Zo'n verplichting is derhalve niet in strijd met de gemeen-schappelijke marktordening. In de zaak Van Luipen, waar het wel ging om een aan-sluitingsplicht gebaseerd op de Landbouwkwaliteitswet, overwoog het Hof dat het in strijd zou zijn met het doel van de gemeenschappelijke marktordening om 'de ex-port van produkten die aan die (gemeenschappelijke) normen voldoen... te verbie-den op enkele grond dat de exporteur niet bij de door de lidstaat van uitvoer aan-gewezen controle-instantie is aangesloten'. Deze overweging lijkt voor de interpreta-tie van VerLoren van Themaat te pleiten.&#13;
Enkele maanden vóór de uitspraak in de zaak Jongeneel had het Hof zich in de zaak Apple and Pear Development Council23 voor het eerst uitgesproken over de verplichting tot aansluiting voor producenten. Het ging in die zaak om een enkele verplichting en dus niet om een verplichting die voorwaarde was voor het mogen produceren. Het Hof overwoog dat de in die zaak aan de orde zijnde aansluitings-verplichting voor producenten niet in strijd was met verdragsbepalingen of de bepa-lingen van de gemeenschappelijke marktordening in de sector groente en fruit. Het Hof overwoog dat dit niet het geval was, omdat de activiteiten van de instelling waarbij de producenten zich moesten aansluiten, niet in strijd met de doelstellingen van de gemeenschappelijke marktordening waren.&#13;
Omdat het Hof in de zaken Van Haester en Van den Hazel ook een produktie-beperking als in strijd met de gemeenschappelijke marktordening en het verbod van in- en uitvoerbeperkingen beschouwde, zou men zich over deze uitspraak kunnen verbazen. Aan de andere kant zou deze uitspraak ook beschouwd kunnen worden als een bevestiging van de opvatting van VerLoren van Themaat, dat een aanslui-tingsverplichting zonder meer wel met het gemeenschapsrecht te verenigen is.&#13;
4c.2. De beoordeling van het Hof&#13;
Ook in Jongeneel overweegt het Hof, dat de vraag of de verplichte aansluiting in strijd is met het Gemeenschapsrecht in de eerste plaats ervan afhangt of de doelstel-lingen van het orgaan waarbij men zich moet aansluiten daarmee verenigbaar zijn. Als dit het geval is, moet de nationale rechter vervolgens onderzoeken of de middelen die gekozen zijn om de naleving van de nationale voorschriften te verzekeren, de in- of uitvoerstromen kunnen beïnvloeden doordat het de producenten onmogelijk wordt gemaakt de betrokken produkten vrijelijk in het verkeer te brengen. Het Hof vervolgt dan: 'Daarbij moet erop worden gewezen, dat niets een lidstaat belet een controle-orgaan in te stellen en met gezag over de producenten te bekleden, of deze laatsten te verplichten zich bij dat orgaan te doen registreren of zich erbij aan te sluiten, wanneer deze maatregelen noodzakelijk zijn om de naleving van de in overeenstemming met het gemeenschapsrecht vastgestelde voorschriften te verzekeren (r.o. 35). Het is daarentegen in strijd met het gemeenschapsrecht wanneer een lidstaat, rechtstreeks dan wel door tussenkomst van door de overheid ingestelde of goedgekeurde organen, het in het verkeer brengen, verder verhandelen, invoeren, uitvoeren en ten uitvoer aanbieden van kaas uit de nationale produktie enkel toestaat aan degenen die bij een dergelijk orgaan zijn aangesloten. Het staat aan de nationale rechter vrij om na te gaan of de regeling waarvan hij kennis heeft te ne-men, dit gevolg heeft, hetzij omdat zonder registratie of aansluiting het beroep niet mag worden uitgeoefend, hetzij omdat de aansluitingsplicht verder reikt dan voor de naleving van de kwaliteitsvoorschriften nodig is. Met name zal de nationale rechter hebben na te gaan of de regeling ook dient te gelden voor handelaars die niet bij de kaasbereiding of bij daarmee gelijkgestelde procédés zoals de rijping, betrokken zijn.' 4c.3. Commentaar&#13;
Het Hof lijkt duidelijk de uitspraken in de zaken Vriend en Van Luipen aan de ene kant en de uitspraak in de zaak Apple en Pear Development Council aan de andere kant te hebben willen combineren. Die combinatie lijkt echter, op het eerste gezicht althans, wat moeilijkheden op te leveren. Het arrest geeft de indruk dat het Hof de producenten wil onderscheiden van degenen die in het verkeer brengen, verder ver-handelen etc. Het Hof acht een verplichting tot aansluiting voor producenten toe-gestaan, op voorwaarde dat het in het verkeer brengen, verder verhandelen etc. niet enkel is toegestaan aan aangeslotenen. Men kan zich echter afvragen of het wel mo-gelijk is zo'n onderscheid te maken. Degenen die produceren zijn immers ook dege-nen die in het verkeer brengen, zo zou men kunnen redeneren. De uitspraak van het Hof lijkt dan zinloos: eerst zegt het Hof dat een aansluitingsverplichting voor pro-ducenten wel mag en daarna dat het niet mag.&#13;
Het is ook mogelijk dit arrest op te vatten als een bevestiging van de opvatting van VerLoren en Themaat: een enkele verplichting mag wel, het afhankelijk maken van de bevoegdheid tot uitoefening van het beroep van de aansluiting niet. Ook dan kan men zich afvragen waarom het Hof dan niet de voorwaarde gesteld heeft dat ook niet het produceren, naast het in het verkeer brengen, verder verhandelen etc, enkel mag zijn toegestaan aan aangeslotenen. Het Hof spreekt echter niet over het produceren, maar men zou kunnen verdedigen dat dit geen verschil maakt, omdat het in het verkeer brengen nu eenmaal geschiedt door de producenten.&#13;
Gaan we echter uit van de veronderstelling dat bij de term 'in het verkeer brengen' niet alleen moet worden gedacht aan in het verkeer brengen door producenten, maar ook aan in het verkeer brengen door importeurs, dan wordt de volgende hypothese mogelijk. Het Hof heeft inderdaad een onderscheid willen maken tussen producen-ten en degenen die zich met de verhandeling van produkten bezighouden. Een voor-schrift dat het produceren en daarmee ook het in verkeer brengen door de producen-ten enkel toestaat aan aangeslotenen, heeft wel beperkende effecten op het in het verkeer brengen, maar houdt niet in dat in het verkeer brengen 'enkel is toegestaan aan aangeslotenen' zolang de importeurs niet tot aansluiting verplicht zijn.&#13;
Naar mijn mening verdient deze interpretatie de voorkeur. Vooral het feit dat het Hof vervolgens overweegt, dat de nationale rechter moet nagaan of de regeling ook moet gelden voor handelaren die niet bij de kaasbereiding of bij daarmee gelijk-gestelde procédé's, zoals de rijping, betrokken zijn, suggereert sterk dat het Hof een aansluitingsverplichting voor producenten, hoe ook geformuleerd, wel acceptabel acht. Derhalve kan geconstateerd worden dat het Hof ook hier, net als bij de beoor-deling van de kwaliteitsvoorschriften, is afgeweken van de benadering uit de arresten Van Haaster en Van den Hazel.&#13;
Voor de praktijk betekent dit, dat de controle op de naleving van voorschriften die bedoeld zijn om de kwaliteit van de nationale produktie op te voeren, bij de privaatrechtelijke instellingen kan blijven. De controle op de naleving van voor-schriften die bijv. dienen ter bescherming van de volksgezondheid en die ook gelden voor de handelaren, zal niet in dezelfde vorm bij deze instellingen kunnen blijven. Als zij echter uitsluitend belast worden met de uitvoering van door de overheid vastgestelde voorschriften en de sancties op niet-naleving in de wet worden opge-nomen24, kan de inschakeling van het bedrijfsleven zelf toch wel bewaard blijven.&#13;
4d. De interpretatie van 'in het verkeer brengen' en de inhoud van artikel 34&#13;
Wordt de term 'in het verkeer brengen' op deze manier geïnterpreteerd, dan is het niet langer noodzakelijk ervan uit te gaan dat het Hof in de arresten Vriend, Van Luipen en ook in het onderhavige arrest met betrekking tot de aansluitingsverplich-ting, uitging van een ruimer verbod van uitvoerbeperking dan in de arresten Groen-veld, Oebel, Holdijk en het onderhavige arrest voor zover het gaat om de beoorde-ling van de kwaliteitsvoorschriften. Het Hof overwoog en overweegt inderdaad, dat alle nationale bepalingen of praktijken die de invoer- en uitvoerstromen kunnen wij-zigen, onverenigbaar zijn met de gemeenschappelijke marktordening en de daarin besloten bepalingen met betrekking tot het intracommunautaire handelsverkeer (art. 30 en 34) en dat nationale voorschriften die het in het verkeer brengen, verder ver-handelen enz. aan bepaalde beperkingen binden derhalve in strijd zijn met het Gemeenschapsrecht. Het Hof spreekt dus niet over discriminatie van de export. Toch hoeft het Hof daarom niet noodzakelijkerwijs te zijn uitgegaan van een ruime-re interpretatie van dat exportverbod. Nationale voorschriften die alleen de export aan bepaalde beperkende bepalingen onderwerpen, zijn ook in strijd met art. 34 als dit wordt opgevat als discriminatieverbod, omdat ze duidelijk discrimineren. Voor-schriften die behalve voor de export ook voor het in verkeer brengen (ook door im-porteurs), verder verhandelen en invoeren gelden, discrimineren op het eerste ge-zicht niet. Zodra het echter gaat om niet noodzakelijke en niet te rechtvaardigen be-perkingen, zijn die voorschriften voor zover het het in het verkeer brengen, verhan-delen en invoeren betreft, in strijd met art. 30 en daarom onverbindend. Afgezien van het feit dat het absurd zou zijn om de betreffende beperkingen voor de export dan wel te doen handhaven, komt het alleen handhaven van die bepalingen voor de uitvoer ook weer neer op discriminatie van de uitvoer. Daarom kan gesteld worden dat dergelijke voorschriften in strijd zijn met de combinatie van de art. 30 en 34, waarbij men er toch van uitgaat dat art. 34 slechts een verbod van discriminatie in-houdt.&#13;
5. HET ARREST VAN MIERT&#13;
5a. De feiten&#13;
In de zaak Van Miert25 stelde het CBB het Hof een vraag over de rechtsgeldigheid van kwaliteitsvoorschriften, die waren vastgesteld door het bestuur van het Bedrijf-schap voor de Pluimveehandel en -industrie. Het Tuchtgerecht voor de Pluimvee-handel en -industrie had Van Miert BV en Pluimveeslachterij Midden-Nederland BV een boete opgelegd wegens overtreding van deze voorschriften. Hiertegen waren bei-de vennootschappen in beroep gegaan bij het CBB. De kwaliteitsvoorschriften om-vatten regels over de kwaliteitsindeling, de bewerking, verpakking en het vervoer van geslacht pluimvee. Op gemeenschapsniveau is een gemeenschappelijke markt-ordening voor de sector slachtpluimvee ingesteld (thans gecodificeerd in Vo. 2777/75).26 Deze verordening heeft tot doel de markten te stabiliseren en een rede-lijk prijsniveau te verzekeren. Op grond van art. 2 van de Verordening moet de aan-passing van het aanbod aan de vraag tot stand gebracht worden door regels die bij-dragen tot een betere organisatie van de produktie, verwerking en commercialisatie, tot een betere kwaliteit, tot de opstelling van marktramingen en tot een betere waar-neembaarheid van het prijsverloop. Art. 2 lid 1 van de Verordening bepaalt dat de Raad kwaliteitsvoorschriften kan uitvaardigen en het tweede lid van dit artikel be-paalt dat de Raad voor sommige produkten commercialisatievoorschriften kan en voor andere produkten moet vaststellen. De commercialisatievoorschriften kunnen met name betrekking hebben op de indeling in kwaliteitsklassen, de verpakking, de opslag, het vervoer, de presentatie en het merken. De Raad heeft echter, afgezien van een Verordening over het watergehalte van bevroren pluimvee, dergelijke voor-schriften tot nu toe niet vastgesteld. Uit door de Commissie verstrekte inlichtingen blijkt, dat het overleg binnen de Raad over een door de Commissie in 1971 inge-diend voorstel voor een verordening over handelsnormen voor de sector pluimvee en een daarna door de Commissie voorgelegde 'compromis'-tekst, in een impasse is geraakt en dat de Commissie besloten heeft deze voorstellen voorlopig in te trek-ken. Gelet op het feit dat de Raad in de verordening expliciet de bevoegdheid en voor bepaalde zaken zelfs de verplichting heeft gekregen voorschriften uit te vaardi-gen, rees de vraag in hoeverre de lidstaten in zo'n geval nog bevoegd zijn voor de-zelfde onderwerpen regels uit te vaardigen.&#13;
5b. De beoordeling van het Hof&#13;
Het Hof overwoog dat de bepalingen van de Verordening enige onzekerheid laten bestaan over de vraag in hoeverre de Raad verplicht is normen vast te stellen en in hoeverre hij daartoe enkel bevoegd is. Volgens de opvatting van het Hof blijkt uit art. 2 van de Verordening als geheel, toch duidelijk de bedoeling om geleidelijk dwingende uniforme kwaliteitseisen en gemeenschappelijke handelsnormen vast te stellen. Het Hof vervolgt dan dat nu de Raad echter bijna geheel in gebreke is geble-ven zijn taak uit te voeren, er geen bezwaar kan worden gemaakt als een lidstaat nationale maatregelen vaststelt of handhaaft als die maatregelen ertoe strekken de doelstellingen van de marktordening (op zijn grondgebied) te verwezenlijken. Het nemen van die maatregelen hoort echter niet meer tot de eigen bevoegdheid van de lidstaten - het Hof verwijst hierbij naar de zaak Zeevisserij-instandhoudingsmaat-regelen27 - maar is te beschouwen als uitvloeisel van de verplichting tot samenwerking ter verwezenlijking van de doelstellingen van de gemeenschappelijke markt-ordening, die in een situatie die door stilzitten van de Raad wordt gekenmerkt, krachtens art. 5 EEG-Verdrag op haar rust. Deze maatregelen kunnen daarom slechts van tijdelijke aard zijn en moeten buiten werking worden gesteld zodra ge-meenschapsmaatregelen tot stand zijn gekomen.&#13;
Met het oog op het door de Commissie gesignaleerde gevaar dat de consolidering van autonome en mogelijk onderling afwijkende nationale regelingen door het stil-zitten van de Raad tot belemmeringen van het handelsverkeer zouden kunnen lei-den, formuleerde het Hof een tweetal voorwaarden waaraan deze voorlopige maat-regelen moeten voldoen. In de eerste plaats mogen dergelijke maatregelen niet in strijd zijn met de beginselen van de gemeenschappelijke marktordening en ten twee-de mogen zij niet leiden tot beperking van de vrije invoer van geslacht pluimvee, dat in andere lidstaten rechtmatig en overeenkomstig de aldaar geldende kwaliteits- én handelsnormen is geproduceerd en in de handel gebracht.&#13;
5c. Commentaar&#13;
Zoals boven vermeld is uit de jurisprudentie van het Hof met betrekking tot de ver-houding van nationale en communautaire bevoegdheden, op te maken dat de lid-staten op gebieden waarvoor een gemeenschappelijke marktordening tot stand is ge-komen, bevoegd blijven nationale voorschriften uit te vaardigen, zolang die blijven binnen de grenzen van de marktordening. Is echter een verordening aan de Raad ex-pliciet opgedragen om binnen een bepaalde termijn een nader omschreven materie te regelen, dan blijven de lidstaten volgens het arrest Commissie vs. Ierland (zaak 61/77), bevoegd tot nationale maatregelen zolang de Raad die verplichting nog niet is nagekomen, tenminste zolang de termijn waarbinnen dat had moeten gebeuren nog niet is verstreken (zogenaamde concurrerende bevoegdheid). Is die termijn ech-ter wel verstreken, dan hoort het niet meer tot de eigen bevoegdheid van de lidstaten op dat gebied nationale maatregelen te nemen. Wel mogen de lidstaten, als beheer-ders van het gemeenschappelijk belang, de vóór het intreden van de exclusiviteit van de bevoegdheid van de gemeenschap bevoegdelijk vastgestelde nationale maatrege-len wijzigen of vaststellen als dat noodzakelijk is. Omdat het nemen van deze maat-regelen niet meer tot de eigen bevoegdheid van de lidstaten hoort, mogen de lid-staten dit slechts doen in samenwerking met de Commissie.&#13;
Op grond van de zaak 61/77 had men kunnen verwachten dat het Hof de lidstaten ook in de onderhavige zaak een concurrerende bevoegdheid zou toekennen. Het Hof verwijst echter naar de zaak 804/79 en stelt dat de lidstaten op dit terrein geen eigen bevoegdheid meer bezitten. Opmerkelijk is, dat het Hof daaraan i.c. niet de conclu-sie verbindt dat de lidstaten alleen nog in samenwerking met de Commissie bepaalde (beheers)maatregelen mogen nemen. De rechtsoverwegingen van zaak 804/79 deden vermoeden dat die verplichting steeds zou gelden als de lidstaten geen eigen bevoegd-heid meer hadden.28 Het zou kunnen zijn dat het Hof de bevoegdheid van de Raad in de onderhavige zaak toch iets minder exclusief achtte dan in zaak 804/79, omdat de aan de Raad opgelegde verplichting hier niet aan een termijn gebonden was. Erg voor de hand lijkt dit echter niet te liggen, omdat het Hof zelf naar zaak 804/79 verwijst. De conclusie die rest, moet zijn dat het Hof derhalve niet in alle gevallen waarin de lidstaten nog slechts 'in beheer' maatregelen mogen nemen, daaraan de voorwaarde verbindt dat zij dit in samenwerking met de Commissie doen.&#13;
Wel stelt het Hof twee andere voorwaarden aan de uitoefening van de 'beheersbevoegdheden' van de lidstaten. In de eerste plaats moeten de maatregelen verenigbaar zijn met de doelstellingen van de gemeenschappelijke marktordening, een voorwaarde die ook geldt als de lidstaten wel eigen bevoegdheden (parallelle) hebben behouden. Maar bovendien mogen de maatregelen niet leiden tot beperking van de invoer van produkten die in andere lidstaten conform de daar geldende regels zijn geproduceerd. De maatregelen mogen dus in het geheel niet op ingevoerde produkten worden toegepast, hoezeer zij ook te rechtvaardigen zouden zijn uit het oogpunt van bij voorbeeld consumentenbescherming of eerlijkheid in de handel.&#13;
Zoals boven vermeld is de uitoefening van de parallelle bevoegdheid van de lid-staten gebonden aan de voorwaarde, dat de maatregelen in overeenstemming met de doelstellingen van de gemeenschappelijke marktordening moeten zijn en niet in strijd mogen zijn met de art. 30 en 34. Het Hof heeft artikel 30 echter zo uitgelegd dat, bij gebreke van een gemeenschappelijke regeling, de lidstaten bevoegd blijven maatregelen uit te vaardigen die noodzakelijk zijn op grond van dringende behoeften. Deze kunnen onder andere verband houden met de eerlijkheid van handelstransacties, de bescherming van consumenten e.a. Of deze rule of reason ook gehanteerd mag worden als er wel een gemeenschappelijke marktordening is, maar deze geen gemeenschappelijke regeling bevat voor het door de nationale voorschriften geregelde onderwerp, is door het Hof nog niet met zoveel woorden duidelijk gemaakt. Wel is na de zaak Van Miert duidelijk dat dit niet het geval is als de lidstaten nog slechts 'beheersbevoegdheden' mogen uitoefenen. Vermeldenswaard is dat advocaat-generaal Rozes daarvoor in haar conclusie bij deze zaak wel had gepleit. Naar mijn mening is zelfs de veronderstelling mogelijk dat het Hof, mede omdat het ervan uitgaat dat de 'rule of reason' ook gehanteerd moet worden als er wèl een gemeenschappelijke marktordening maar geen gemeenschappelijke regeling bestaat, in casu geoordeeld heeft dat geen sprake was van eigen bevoegdheden van de lidstaten, maar slechts van 'beheersbevoegdheden'.&#13;
6. CONCLUSIE&#13;
De beide bovenbesproken arresten zijn naar mijn mening te zien als voorboden van een nieuwe ontwikkeling in de jurisprudentie van het Europese Hof in de richting van een grotere bereidheid tot het accepteren van nationale regelingen voor gebieden waarvoor een gemeenschappelijke marktordening geldt, tenzij de regeling van een bepaalde materie uitdrukkelijk aan de Raad is voorbehouden.&#13;
Is in een gemeenschappelijke marktordening niet in regeling van bepaalde onderwerpen voorzien, dan is het de lidstaten toegestaan daarvoor nationale voorschriften uit te vaardigen. Die nationale voorschriften zullen, als zij voor de handel gelden, rekening moeten houden met het verbod van invoerbeperkingen en maatregelen van gelijke werking, zoals opgenomen in art. 30. Niet zeker is of, maar naar mijn me-ning wel waarschijnlijk dat, in dergelijke gevallen het verbod van art. 30 wordt ge-mitigeerd door de rule of reason. Gelden de voorschriften alleen voor de producen-ten, dan vormt art. 34 volgens mijn interpretatie van het arrest Jongeneel slechts, in tegenstelling tot wat voorheen veelal werd aangenomen, een belemmering als die voorschriften de export discrimineren.&#13;
Ook een dwingende aansluitingsverplichting bij een privaatrechtelijk controle-station is voor producenten wel, voor handelaren echter niet toegestaan. Het huidige systeem kan derhalve slechts voor de producenten in stand blijven.&#13;
Bevat een gemeenschappelijke marktordening een uitdrukkelijke opdracht aan de Raad om een bepaalde materie te regelen, dat hoort het niet meer tot de eigen be-voegdheid van de lidstaten om op die gebieden nationale voorschriften uit te vaardi-gen. Ook al blijft de Raad in gebreke, dan nog hebben de lidstaten slechts 'beheers-bevoegdheden', hetgeen betekent dat zij geen voorschriften mogen uitvaardigen die op enigerlei manier de invoer kunnen beperken. De uit te vaardigen voorschriften kunnen dus slechts betrekking hebben op de nationale produkten en kunnen geen eisen stellen aan ingevoerde produkten.</content><legacyfootnotes>1. Zie de arresten Neumann, HvJEG 1967, 573; Bollmann, HvJEG 1970, 80 en Krohn, HvJEG 1970, 451. Zie over deze materie ook de oratie van Timmermans, Het recht als multiplier in het Europese Integratieproces, Kluwer 1978. &#13;
2. Tasca, HvJEG 1976, 291 en Sadam, HvJEG 1976, 323.&#13;
3. Onder andere in het arrest van den Hazel, HvJEG 1977, 901.&#13;
4. Zoals in de zaken Tasca, Sadam en Van den Hazel.&#13;
5. Van Luipen, HvJEG 1983, 151, r.o.8.&#13;
6. Dassonville, HvJEG 1974, 837.&#13;
7. Centrafarm vs. Winthrop, HvJEG 1974, 1183.&#13;
8. Cassis de Dijon, HvJEG 1979, 649.&#13;
9. Schutzverband gegen Unwesen in der Wirtschaft, HvJEG 1983, 1217, r.o. 11. 10. Groenveld, HvJEG 1979, 3409.&#13;
11. Holdijk, HvJEG 1982, 1299.&#13;
12. Oebel, HvJEG 1981, 1993.&#13;
13. Vriend, HvJEG 1980, 327.&#13;
14. Van Luipen.&#13;
15. VerLoren van Themaat, Themis 1980, 378; Barents, CMLRev. 1981, 271-308; Oliver, CMLRev. 1982, 217 en 1984, 221 en Gormley, Prohibiting Restrictions on Trade within the EEC, TMC Asser Instituut, Den Haag 1985.&#13;
16. Euratom, HvJEG 1971, 1003.&#13;
17. Zeevisserij-instandhoudingsmaatregelen, zaak 804/79, HvJEG 1981, 1045.&#13;
18. Commissie vs. Ierland, zaak 61/77 en minister van Visserij vs. CA. Schonenberg, zaak 88/77, HvJEG 1978, 417 resp. 473.&#13;
19. Jongeneel, zaak 237/82 van 7 februari 1984, nog niet gepubliceerd.&#13;
20. In deze zin Akyürek-Kievits en Feenstra, SEW december 1984.&#13;
21. Mok, TVVS 1980, 219.&#13;
22. VerLoren van Themaat in Themis 1980, 378 en Heida, TVVS 1981, 88.&#13;
23. Apple and Pear Development Council, HvJEG 1983, 4083.&#13;
24. Zie ook Heida in het in noot 22 genoemde artikel.&#13;
25. Van Miert, gev. zaken 47 en 48/83 van 28 maart 1984, nog niet gepubliceerd. &#13;
26. Pb. 1975, L282, blz. 77.&#13;
27. Zie noot 17&#13;
28. Zie Timmermans in een noot bij dit arrest, SEW 1982, 106.&#13;
</legacyfootnotes><footnotes><footnote/></footnotes><auteurs>Mr H.E. Akyürek-Kievits&#13;
</auteurs><published>1985-08-01 00:00:00</published><modified>1985-08-01 00:00:00</modified><editiondate>1985-08-01</editiondate><htmlpath>https://denhollander.info/artikel/6396</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2006</searchword><id>3840</id><udhid>UDH:TvAR/3840</udhid><titel>X / Y (TvAR 2006/5326)</titel><searchwords><searchword>TvAR 3/2006</searchword><searchword>TvAR 2006/5326</searchword><searchword>UDH:TvAR/3840</searchword></searchwords><attachments><attachment><name>2006_nr 3_Rechtspraak_5326.pdf</name><extention>pdf</extention><url>https://denhollander.info/download/3829/ci</url></attachment></attachments><inleiding>Het betreft een contract aangaande de&#13;
levering van een areaal aardappelen. Op dit&#13;
contract is het Aardappelreglement (Tafel)&#13;
2004-2005 met bijbehorend arbitragereglement&#13;
van toepassing.Verweerster heeft&#13;
de prijs conform het reglement vastgesteld.</inleiding><content>ARBITRAAL VONNIS IN DE ZAAK VAN:&#13;
…,&#13;
gevestigd te …,&#13;
verzoekster,&#13;
gemachtigde: mw. mr. M. Alta&#13;
tegen:&#13;
...,&#13;
gevestigd te …,&#13;
verweerster.&#13;
Het verloop van de procedure&#13;
1. Op 25 mei 2005 heeft verzoekster een arbitrageverzoek&#13;
ingediend bij het Arbitragebureau&#13;
strekkende tot veroordeling van verweerster&#13;
om de schade te vergoeden die&#13;
verzoekster heeft geleden als gevolg van het&#13;
prijsverschil tussen enerzijds de opbrengst van&#13;
buiten de pool afgezette aardappelen en anderzijds&#13;
de opbrengst die deze aardappelen hadden&#13;
gegeven bij de prijs voor klasse afwijkend.&#13;
Aan het verzoekschrift zijn 6 bijlagen gehecht.&#13;
2. Verweerster heeft op 5 juli 2005 een verweerschrift&#13;
ingediend met de strekking de&#13;
vordering van verzoekster af te wijzen.&#13;
3. Bij brief van 27 juli 2005 heeft verzoekster&#13;
zich (onder meer) naar aanleiding van het verweerschrift&#13;
uitgelaten.&#13;
4. Tenslotte heeft op 28 september 2005 te&#13;
Wageningen een mondelinge behandeling&#13;
plaatsgevonden. Bij deze mondelinge behandeling&#13;
was aan de zijde van verzoekster aanwezig&#13;
de heer J., bijgestaan door de gemachtigde. Aan&#13;
de zijde van verweerster was aanwezig de heer&#13;
R., adjunct-directeur bij verweerster.&#13;
5. Zowel verzoekster als verweerster heeft&#13;
pleitaantekeningen overgelegd. Tijdens de behandeling&#13;
heeft verzoekster een proefbeoordeling&#13;
van 5 november 2004 in het geding&#13;
gebracht. Verweerster heeft tijdens de behandeling&#13;
een rapport betreffende de kwaliteitsbepaling&#13;
van 27 september 2004 in het geding&#13;
gebracht.&#13;
De vaststaande feiten&#13;
6. Als enerzijds gesteld en anderzijds niet – althans&#13;
niet voldoende gemotiveerd – weersproken,&#13;
alsmede op grond van de enerzijds&#13;
overgelegde en anderzijds niet betwiste stukken,&#13;
staat tussen partijen het volgende vast.&#13;
7. Op 11 mei 2004 zijn partijen, met ondertekening&#13;
van het Opgaveformulier oogst 2004,&#13;
overeengekomen dat verzoekster deelneemt&#13;
aan de Pool met voorverkoop met 3 ha Bildstar,&#13;
3,5 ha Lady Christel en 3,25 ha Santé.&#13;
Overeengekomen is dat de aardappelen vorstvrij&#13;
en geventileerd worden opgeslagen, terwijl&#13;
verzoekster onder ‘Opmerkingen’ heeft&#13;
opgenomen de passage ‘zo spoedig mogelijk&#13;
alles verladen’. Op het contract is het aardappelreglement&#13;
(Tafel) 2004-2005, hierna het&#13;
reglement, van toepassing verklaard.&#13;
8. Op 29 september 2004 zijn tijdens het inschuren&#13;
van de aardappelen monsters genomen.&#13;
In deze monsters werd geen roest geconstateerd.&#13;
9. Op 5 november 2005 is 48.780 kilogram&#13;
Santé door verzoekster aan verweerster geleverd.&#13;
Deze partij is als behorend tot de klasse&#13;
afwijkend in de zin van art. 11 lid 2 van het&#13;
reglement afgerekend. De desbetreffende afrekening&#13;
is als bijlage 3 bij het verzoekschrift&#13;
gevoegd.&#13;
10. Op 13 december 2004 heeft verweerster&#13;
verzoekster per brief medegedeeld dat er in de&#13;
nog resterende partij Santé hoge percentages&#13;
roest waren geconstateerd en dat verweerster&#13;
geen andere oplossing zag dan deze partij buiten&#13;
de middenprijs af te rekenen.&#13;
11. Verzoekster heeft de resterende partij vervolgens&#13;
zelf afgezet als voeraardappel, tegen&#13;
een prijs van € 1,– per 100 kilogram.&#13;
12. Op 15 januari 2005 heeft verzoekster verweerster&#13;
een brief gestuurd met het verzoek&#13;
een regeling te treffen voor de schade die verzoekster&#13;
heeft geleden als gevolg van de afzet&#13;
buiten de pool.&#13;
Het geschil&#13;
13. Verzoekster is van mening dat verweerster&#13;
aansprakelijk is voor het prijsverschil gelegen&#13;
tussen de opbrengst die verzoekster zou hebben&#13;
gekregen bij afzet van de gehele partij&#13;
Santé in de klasse afwijkend en de daadwerkelijk&#13;
gerealiseerde opbrengst van slechts € 1,–&#13;
per 100 kilogram. De arbitragecommissie&#13;
begrijpt het arbitrageverzoek aldus, dat verzoekster&#13;
verzoekt om verweerster te veroordelen&#13;
tot vergoeding van de schade die zij&#13;
heeft geleden.&#13;
14. Verweerster is van mening dat het besluit&#13;
de partij buiten de middenprijs af te rekenen&#13;
conform het reglement genomen is. Verweerster&#13;
stelt zich op het standpunt niet aansprakelijk&#13;
te zijn voor het prijsverschil.&#13;
De beoordeling&#13;
15. Bij de beoordeling van het geschil staat de&#13;
vraag centraal of verweerster het besluit, de&#13;
partij buiten de middenprijs af te rekenen, op&#13;
grond van het reglement heeft mogen nemen.&#13;
16. Verweerster heeft gemotiveerd uiteengezet&#13;
op welke wijze het onderhavige besluit is&#13;
genomen. Bij de verwerking van de 48.780&#13;
kilogram Santé van 5 november 2004 werd bij&#13;
de kwaliteitsbepaling 6 % roest gevonden. Op&#13;
grond van artikel 11 lid 1 onder f van het&#13;
reglement mag een partij maximaal 4% roest&#13;
bevatten. Omdat de roest een volkomen&#13;
verassing was heeft verweerster de 48.780&#13;
kilogram toch nog afgerekend als klasse afwijkend.&#13;
Op grond van artikel 3 lid 2 werden&#13;
meerdere monsters genomen van de restpartij.&#13;
In de restpartij werden aanmerkelijk hogere&#13;
percentages roest gevonden, hetgeen blijkt uit&#13;
kwaliteitsbepalingen die bij het verweerschrift&#13;
zijn gevoegd. Verweerster heeft zich in verband&#13;
hiermee vervolgens op het standpunt&#13;
gesteld dat de markt voor de afzet van aardappelen&#13;
van dien aard was dat, in het belang&#13;
van de pool, conform het reglement, besloten&#13;
moest worden de restpartij buiten de middenprijs&#13;
af te zetten. De arbitragecommissie is&#13;
van oordeel dat verweerster daarbij binnen de&#13;
regels van het reglement heeft gehandeld en&#13;
het besluit op juiste gronden heeft genomen.&#13;
17. Verzoekster heeft nog naar voren gebracht&#13;
dat de met de hand geschreven passage in het&#13;
Opgaveformulier oogst 2004 ‘zo spoedig&#13;
mogelijk alles verladen’ tot gevolg had dat&#13;
verweerster verplicht was om op 5 november&#13;
2004 de gehele partij Santé af te nemen. De&#13;
arbitragecommissie is van oordeel dat dit&#13;
standpunt als onvoldoende gemotiveerd dient&#13;
te worden verworpen.&#13;
18. Verzoekster heeft zich voorts nog op het&#13;
standpunt gesteld dat het verladen van de&#13;
aardappelen op 5 november 2004 op enig&#13;
moment is gestaakt vanwege de aanwezigheid&#13;
van kleikappen. De door verzoekster overgelegde&#13;
proefbeoordeling is daar volgens verzoekster&#13;
het bewijs van. Verweerster heeft&#13;
hierop voldoende gemotiveerd uiteengezet dat&#13;
niet de aanwezigheid van kleikappen de reden&#13;
is geweest de aardappelen van verzoekster te&#13;
weigeren, maar een te hoog percentage aan&#13;
roest. Verweerster heeft tevens voldoende&#13;
gemotiveerd uiteengezet dat de door verzoekster&#13;
overgelegde proefbeoordeling niet meer&#13;
betreft dan een (‘schaduw-’)beoordeling die&#13;
vooruit loopt op een in de toekomst te hanteren&#13;
systeem, waarin afgeleverde aardappelen&#13;
op uiterlijk zullen worden beoordeeld. Uit de&#13;
bovenaan het stuk afgedrukte tekst blijkt dat&#13;
de inhoud ervan ‘nog geen consequenties voor&#13;
de uitbetaling’ heeft.&#13;
Beslissing&#13;
19. De Arbitragecommissie, beslissende als&#13;
goede mannen naar billijkheid:&#13;
– Wijst de vordering van verzoekster af;&#13;
– Veroordeelt verzoekster in de kosten van&#13;
deze arbitrageprocedure, welke kosten tot en&#13;
met de deponering van dit vonnis worden&#13;
begroot op € 3.374,48.</content><legacyfootnotes/><footnotes><footnote/></footnotes><auteurs/><published>2006-03-01 00:00:00</published><modified>2006-03-01 00:00:00</modified><editiondate>2006-03-01</editiondate><htmlpath>https://denhollander.info/artikel/3840</htmlpath></article>
</articles></edition>
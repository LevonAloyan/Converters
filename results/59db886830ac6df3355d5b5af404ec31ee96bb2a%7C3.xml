<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1995</searchword><id>4994</id><udhid>UDH:TvAR/4994</udhid><titel>Twickel / Drietelaar (TvAR 1995/4733)</titel><searchwords><searchword>TvAR 2/1995</searchword><searchword>TvAR 1995/4733</searchword><searchword>UDH:TvAR/4994</searchword></searchwords><attachments><attachment><name>1995_nr 2_Rechtspraak_4733.pdf</name><extention>pdf</extention><url>https://denhollander.info/download/4934/ci</url></attachment></attachments><inleiding>Pachtwet, art. 9 lid 1, 36,158&#13;
&#13;
Pachtverlengingsverzoek. Pachtovereenkomsten&#13;
mondeling gesloten in 1920 resp. 1923;&#13;
bijvoeging ontgonnen grond in 1944; in 1939&#13;
schriftelijk vastgelegd en niet aan de grondkamer&#13;
ter goedkeuring voorgelegd. Op 27 december&#13;
1958 - kennelijk mede in verband met&#13;
de op 1 mei 1958 van kracht geworden nieuwe&#13;
Pachtwet — schriftelijk vastgelegd 'ingaande&#13;
11 november 1957 en eindigend 11&#13;
november 1963' en binnen twee maanden aan&#13;
de grondkamer ter goedkeuring ingezonden,&#13;
en goedgekeurd. De pachtovereenkomst is op&#13;
22 juni 1933 door verpachter opgezegd. Hof:&#13;
De schriftelijke vastlegging in 1958 is in de&#13;
bijzondere omstandigheden van dit geval niet&#13;
te beschouwen als een nieuwe pachtovereenkomst,&#13;
maar slechts als een nadere schriftelijke&#13;
vastlegging van wijzigingen in de&#13;
pachtverhouding sedert 1939 t.a.v. de identiteit&#13;
van partijen, de perceelsnummering, de&#13;
noodzakelijke aanpassingen aan de nieuwe&#13;
Pachtwet (o.a. m.b.t. de duur) en de pachtprijs,&#13;
ter voorkoming dat de Grondkamer anders&#13;
i.v.m. de goedkeuring zelf genoodzaakt&#13;
zou zijn tot wijziging. Art. 158 Pachtwet is&#13;
van toepassing, en daaraan is voldaan. De&#13;
grondkamer heeft de overeengekomen duur&#13;
goedgekeurd: De pachtovereenkomst eindigde&#13;
dus 11 november 1993, de opzegging was te&#13;
laat, en de overeenkomst is van rechtswege&#13;
verlengd tot 11 november 1999.</inleiding><content>Beschikking in de zaak van:&#13;
de stichting Stichting Twickel, gevestigd te&#13;
Delden, appellante, procureur: mr. D.M.H.M.&#13;
van Dijk,&#13;
tegen&#13;
Alphonsus Gerardus Maria Drietelaar, wonende&#13;
te Balkbrug, geïntimeerde, procureur:&#13;
mr. B. Peek.&#13;
Het geding in eerste aanleg Het hof verwijst&#13;
naar de in fotocopie aan deze beschikking&#13;
gehechte beschikking van de pachtkamer van&#13;
het kantongerecht te Enschede van 7&#13;
december 1993, welke op diezelfde datum&#13;
aan partijen is verzonden, waarbij Drietelaar&#13;
in zijn verzoek tot verlenging van na te&#13;
noemen pachtovereenkomst niet-ontvan-kelijk&#13;
is verklaard.&#13;
Het geding in hoger beroep&#13;
Appellante - verder ook te noemen Twickel -&#13;
is bij beroepschrift, op 6 januari 1994 ter griffie&#13;
van het hof binnengekomen, bij het hof in&#13;
hoger beroep gekomen van bovengenoemde&#13;
beschikking, met verzoek de beschikking&#13;
waarvan beroep te vernietigen en, opnieuw&#13;
beschikkende:&#13;
primair:&#13;
het verlengingsverzoek af te wijzen, en&#13;
subsidiair:&#13;
de zaak terug te verwijzen naar de pachtkamer&#13;
van het kantongerecht te Enschede met&#13;
veroordeling van Drietelaar in de kosten van&#13;
beide instanties.&#13;
(Het hof neemt aan dat is beoogd de gevraagde&#13;
kostenveroordeling ook op de primaire&#13;
vordering betrekking te doen hebben).&#13;
Geïntimeerde — verder ook te noemen&#13;
Drietelaar — heeft bij verweerschrift, op 31&#13;
januari 1994 ter griffie van het hof binnengekomen,&#13;
daartegen verweer gevoerd, met verzoek:&#13;
primair:&#13;
de beschikking waarvan beroep te bekrachtigen&#13;
- zo nodig onder verbetering van&#13;
gronden -;&#13;
subsidiair:&#13;
de onderhavige pachtovereenkomst tussen&#13;
partijen te verlengen met een termijn van 6&#13;
jaar of met een zodanige termijn als het pachthof&#13;
redelijk en billijk zal achten; een en ander&#13;
onder het verzoek om Twickel te veroordelen&#13;
in de kosten van beide instanties.&#13;
Mondelinge behandeling ter raadkamer&#13;
van het hof heeft plaatsgevonden op 11 april&#13;
1994, waar aanwezig waren voor Twickel&#13;
haar rentmeester Ir A.H. Graaf Schimmelpenninck&#13;
en haar procureur, en Drietelaar en zijn&#13;
raadsman, Mr H.J. Schaatsbergen, advocaat te&#13;
Zwolle.&#13;
Daarbij heeft Drietelaar (zonder bezwaar&#13;
zijdens Twickel) nog de na te noemen stukken&#13;
overgelegd, en hebben de raadslieden van&#13;
partijen hun standpunten mondeling toegelicht.&#13;
De grieven&#13;
Twickel heeft als grieven tegen de beschikking&#13;
waarvan beroep aangevoerd:&#13;
Grief I:&#13;
Ten onrechte is de pachtkamer van oordeel&#13;
dat met toepassing van de artikelen 158 en&#13;
159 van de Pachtwet als ingangsdatum van de&#13;
pachtovereenkomst geldt 11 november 1957&#13;
en 'als (thans ter zake doende) einddatum 1&#13;
november 1993.'&#13;
Grief II&#13;
Ten onrechte heeft de pachtkamer Drietelaar&#13;
niet-ontvankelijk verklaard in zijn verzoek&#13;
en de proceskosten gecompenseerd.&#13;
De vaststaande feiten&#13;
Ter gelegenheid van de mondelinge behandeling&#13;
zijn door Drietelaar de volgende stukken&#13;
aan het hof overgelegd:&#13;
- een schriftelijke pachtovereenkomst,&#13;
'Pachtboek B 2305', gedateerd 9 october&#13;
1939, tussen Marie Mechtild Agnes Gravin&#13;
van Aldenburg Bentinck als verpachtster en&#13;
Hermanus Antonius Drietelaar als pachter,&#13;
betreffende een perceel weiland in Beckum,&#13;
gelegen te Beckum, kadastraal bekend ge&#13;
meente Hengelo, Sectie H, nummer 201 c en&#13;
270 h, ter grootte van ongeveer 1.65 ha, in&#13;
gaande 11 november 1939, voor onbepaalde&#13;
tijd;&#13;
- een schriftelijke pachtovereenkomst,&#13;
'Pachtboek B 2056', gedateerd 12 october&#13;
1939, tussen Marie Mechtild Agnes Gravin&#13;
van Aldenburg Bentinck als verpachtster en&#13;
Hermanus Antonius Drietelaar als pachter,&#13;
betreffende een perceel bouwland op Asbroe-&#13;
kerbraak, gelegen te Beckum, kadastraal be-&#13;
kend gemeente Hengelo, Sectie G, nummer&#13;
69 ged., ter grootte van ongeveer 71 aren, in&#13;
gaande 11 november 1939, voor onbepaalde&#13;
tijd;&#13;
- Een pachtboekje 'Twickel' van H.A.&#13;
Drietelaar, nadien G.J. Drietelaar, en nadien&#13;
de huidige pachter A.G.M. Drietelaar, betref&#13;
fende B 2056 en B 2305, aanvangende voor&#13;
perceel B 2056 op 12 november 1920 en voor&#13;
perceel B 2305 op 11 november 1923, in welk&#13;
boekje ondermeer ook is vermeld:&#13;
'Ing. Nov. 1944 bijgepacht ontgonnen&#13;
grond 93.20 ha bij het perceel B 2305, jaarl.&#13;
f46,-';&#13;
Ter mondelinge behandeling is door Drietelaar&#13;
onweersproken aan het hof verklaard,&#13;
dat voor de oorspronkelijke pachter Hermanus&#13;
Antonius Drietelaar diens zoon G.J. Drietelaar&#13;
in de plaats is gesteld, en nadien diens&#13;
zoon Alphonsus Gerardus Maria Drietelaar,&#13;
de huidige pachter.&#13;
Ter mondelinge behandeling is door de&#13;
raadsman van Twickel onweersproken verklaard&#13;
dat in 1953 (ondermeer) de onderhavige&#13;
verpachte percelen in eigendom zijn&#13;
overgedragen aan de Stichting Twickel.&#13;
In hoger beroep kan aldus van de volgende&#13;
ten processe vaststaande feiten worden uitgegaan:&#13;
- Tussen de rechtsvoorgangster van&#13;
Twickel als verpachtster en de grootvader van&#13;
Drietelaar, H.A. Drietelaar, als pachter zijn in&#13;
1920 resp. 1923 twee mondelinge pachtovereenkomsten&#13;
gesloten (waarbij in 1944 aan&#13;
perceel B 2305 nog een gedeelte ontgonnen&#13;
grond van 0.93.20 ha is toegevoegd).&#13;
Het pachtperceel, kadastraal bekend gemeente&#13;
Hengelo, Sectie H, nummers 201 c en&#13;
270 h, is na de bovengenoemde toevoeging&#13;
hernummerd tot de nummers 201 ged., 417 en&#13;
781 ged., resp. nadien tot nummer 1141.&#13;
De meergenoemde percelen nummers 69&#13;
ged. en 1141 vormen aldus de thans verpachte&#13;
percelen, tot de totale grootte van 3.29.50 ha.&#13;
In 1939 zijn door de rechtsvoorgangers&#13;
van partijen de bovengenoemde pachtovereenkomsten&#13;
schriftelijk vastgelegd. Deze&#13;
schriftelijke pachtovereenkomsten zijn niet&#13;
aan de Grondkamer voorgelegd ter goedkeuring.&#13;
Twickel is tengevolge van de bovenvermelde&#13;
eigendomsoverdracht in 1953 de verpachtster&#13;
van de onderhavige percelen&#13;
geworden.&#13;
Op 27 december 1958 hebben partijen -&#13;
kennelijk mede in verband met de per 1 mei&#13;
1958 van kracht geworden nieuwe Pachtwet -&#13;
een pachtovereenkomst op schrift gesteld met&#13;
vermelding 'pachtboek B 2056 en B 2305',&#13;
met vermelding van de Stichting Twickel als&#13;
verpachtster, en met vermelding&#13;
'De ondergetekenden verklaren dat deze&#13;
pachtovereenkomst wordt gesloten voor het&#13;
tijdvak ingaande 11 november 1957 en eindigende&#13;
11 november 1963.&#13;
Als jaarlijkse pachtprijs wordt overeengekomen&#13;
eenhonderd drie en negentig gulden&#13;
(f 193,00)'.&#13;
Deze schriftelijke pachtovereenkomst is op&#13;
30 december 1958 geregistreerd te Almelo, op&#13;
17 januari 1959 ter goedkeuring door de&#13;
Grondkamer voor Overijssel ontvangen, en op&#13;
19 maart 1959 door de Grondkamer goedgekeurd.&#13;
Op 15 februari 1986 is een pachtwijzigingsovereenkomst&#13;
gesloten waarbij de pacht&#13;
van G.J. Drietelaar is overgenomen door de&#13;
huidige pachter, en de pachtsom is aangepast.&#13;
De pachtovereenkomst is door Twickel bij&#13;
aangetekende brief met ontvangstbevestiging&#13;
d.d. 22 juni 1993 aan Drietelaar opgezegd.&#13;
Motivering van de beschikking waarvan beroep&#13;
De beschikking waarvan beroep, waarbij&#13;
Drietelaar in zijn verlengingsverzoek niet-ontvankelijk&#13;
is verklaard, is gegeven uit de volgende&#13;
overwegingen - zakelijk weergegeven&#13;
en voor zover in hoger beroep van belang -:&#13;
Ten deze doet zich de in artikel 158 Pachtwet&#13;
weergegeven situatie voor: de pachtovereenkomst&#13;
dateert hoe dan ook van na 1&#13;
januari 1936, was van kracht bij het in werking&#13;
treden van de Pachtwet (1 mei 1958) en&#13;
was op die datum nog niet goedgekeurd.&#13;
De schriftelijke overeenkomst is ter goedkeuring&#13;
door de Grondkamer ontvangen op&#13;
17 januari 1959 en goedgekeurd op 19 maart&#13;
1959.&#13;
Artikel 9 eerste lid Pachtwet mist dus toepassing,&#13;
en als ingangsdatum geldt mitsdien&#13;
de overeengekomen datum, 11 november&#13;
1957 en als einddatum 11 november 1993.&#13;
Opzegging heeft dus niet plaatsgevonden&#13;
met inachtname van de in artikel 36 Pachtwet&#13;
bedoelde termijn van uiterlijk één jaar.&#13;
Beoordeling van het hoger beroep&#13;
De beide grieven stellen allereerst de vraag&#13;
aan de orde of in de beschikking waarvan beroep&#13;
met recht is beslist, dat de pachtovereenkomst&#13;
eindigde op 11 november 1993 (met&#13;
als gevolg dat de opzegging door Twickel bij&#13;
brief van 22 juni 1993 niet binnen de door artikel&#13;
36 Pachtwet daarvoor bepaalde periode&#13;
heeft plaatsgevonden en de pachtovereenkomst&#13;
nadien van rechtswege is verlengd tot&#13;
11 november 1999).&#13;
De pachtkamer van het kantongerecht -&#13;
toentertijd onbekend met de pas in hoger beroep&#13;
overgelegde schriftelijke pachtovereenkomsten&#13;
van 1939 - is, ter vaststelling van de&#13;
einddatum van de pachtovereenkomst, voor&#13;
de bepaling van de ingangsdatum van de in&#13;
artikel 12 Pachtwet bedoelde duur uitgegaan&#13;
van de bovengenoemde schriftelijke pachtovereenkomst&#13;
van 27 december 1958.&#13;
Het hof is van oordeel dat, in de bijzondere&#13;
omstandigheden van dit geval, de schriftelijke&#13;
vastlegging in 1958 tussen (rechtsvoorgangers&#13;
van) partijen - hoewel daarvoor kennelijk een&#13;
in beginsel voor het sluiten van nieuwe&#13;
pachtovereenkomsten bedoeld voorbedrukt&#13;
formulier is gebruikt - niet kan worden beschouwd&#13;
als het sluiten van een nieuwe&#13;
pachtovereenkomst tussen hen, maar slechts&#13;
als een nadere schriftelijke vastlegging van&#13;
- de wijzigingen, die in hun pachtverhou-&#13;
ding waren opgetreden sedert de schriftelijke&#13;
vastleggingen van hun pachtverhouding in&#13;
1939 (zowel ten aanzien van de identiteit van&#13;
beide partijen als de perceelsnummering);&#13;
- de aanpassingen, noodzakelijk in ver-&#13;
band met de per 1 mei 1958 in werking getre-&#13;
den nieuwe Pachtwet (ondermeer ten aanzien&#13;
van de duur van de overeenkomst);&#13;
- aanpassing van de pachtprijs;&#13;
dus als een pachtwijzigingsovereenkomst.&#13;
Naar aan te nemen valt hebben partijen,&#13;
door hun pachtverhouding aldus opnieuw&#13;
schriftelijk vast te leggen en deze nieuwe&#13;
vastlegging (in plaats van de beide verouderde&#13;
schriftelijke pachtovereenkomsten van&#13;
1939) aldus ter goedkeuring aan de Grondkamer&#13;
in te zenden mede beoogd te voorkomen&#13;
dat de Grondkamer anders genoodzaakt zou&#13;
zijn daarin zelf de door de nieuwe Pachtwet&#13;
vereiste wijzigingen aan te brengen c.q. de&#13;
pachtovereenkomst niet goed te keuren.&#13;
Nu blijkens het bovenoverwogene in hoger&#13;
beroep is gebleken dat de pachtverhouding&#13;
tussen partijen reeds vóór het in werking treden&#13;
van de Pachtwet per 1 mei 1958 schriftelijk&#13;
was vastgelegd, kan het betoog van de&#13;
zijde van Twickel, dat artikel 158 Pachtwet in&#13;
dit geval niet van toepassing is omdat tot december&#13;
1958 slechts mondelinge pachtafspraken&#13;
tussen (rechtsvoorgangers van) partijen&#13;
zouden hebben bestaan, - wat er overigens zij&#13;
van dat betoog - geen doel treffen.&#13;
De pachtovereenkomst van partijen is binnen&#13;
een jaar na 1 mei 1958 ter goedkeuring&#13;
aan de Grondkamer ingezonden, zodat aan het&#13;
in art. 158 Pachtwet bepaalde is voldaan.&#13;
(Rechtsvoorgangers van) partijen hebben&#13;
de (door de nieuwe Pachtwet vereiste) bepaalde&#13;
tijd waarvoor hun (voordien voor onbepaalde&#13;
tijd geldende) pachtovereenkomst zou&#13;
moeten gaan gelden, blijkens hun schriftelijke&#13;
vastlegging van 27 december 1958 bepaald op&#13;
de tijdsduur van 11 november 1957 tot 11 november&#13;
1963. De Grondkamer heeft deze&#13;
duur goedgekeurd.&#13;
De door art. 12 van de nieuwe Pachtwet&#13;
vereiste bepaalde tijd waarvoor de pachtovereenkomst&#13;
tussen partijen is gaan gelden, is&#13;
dan ook de tijd, zoals die door partijen is vastgelegd&#13;
en door de Grondkamer is goedgekeurd:&#13;
eindigend per 11 november 1963; en&#13;
vervolgens, na verlengingen van rechtswege:&#13;
per 11 november 1993.&#13;
Dit is ook het geval als het pachtcontract&#13;
van 27 december 1958 als een nieuwe pachtovereenkomst&#13;
moet worden beschouwd. Immers,&#13;
art. 159 van de Pachtwet is op de&#13;
binnen één jaar na het in werking treden van&#13;
de Pachtwet (1 mei 1958) goedgekeurde&#13;
pachtovereenkomst niet van toepassing.&#13;
Twickel is er bij haar opzegging van&#13;
Twickel d.d. 22 juni 1993 dan ook ten onrechte&#13;
van uit gegaan dat de pachtovereenkomst&#13;
zou eindigen per 11 november 1995.&#13;
Deze opzegging heeft niet kunnen leiden&#13;
tot een beëindiging van de pachtovereenkomst&#13;
per 11 november 1993. De overeenkomst is&#13;
per die datum, bij gebreke van een rechtsgeldige&#13;
opzegging, van rechtswege verlengd met&#13;
de wettelijke tijd van zes jaren, tot 11 november&#13;
1999.&#13;
De pachtkamer van het kantongerecht&#13;
heeft Drietelaar dan ook met recht niet-ontvankelijk&#13;
verklaard in zijn verzoek tot verlenging&#13;
van de pachtovereenkomst.&#13;
Slotsom&#13;
De beide grieven zijn vergeefs voorgesteld.&#13;
De beschikking waarvan beroep moet worden&#13;
bevestigd.&#13;
Twickel kan niet in de kosten van de eerste&#13;
aanleg worden veroordeeld nu Drietelaar terzake&#13;
geen incidenteel beroep heeft ingesteld.&#13;
Ook een incidentele grief heeft hij niet ontwikkeld.&#13;
Twickel moet als de daarin in het ongelijk&#13;
gestelde partij worden veroordeeld in de kosten&#13;
van het geding in hoger beroep.&#13;
Beslissing&#13;
Het hof, beschikkende in hoger beroep:&#13;
bevestigt de beschikking waarvan beroep.&#13;
Veroordeelt Twickel in de kosten van het&#13;
geding in hoger beroep, welke tot heden aan&#13;
de zijde van Drietelaar worden begroot op&#13;
f 1750,-;&#13;
Verklaart Drietelaar niet-ontvankelijk in&#13;
zijn verweer dat strekt tot veroordeling van&#13;
Twickel in de kosten van de eerste aanleg.</content><legacyfootnotes/><footnotes><footnote/></footnotes><auteurs/><published>1995-02-01 00:00:00</published><modified>1994-07-21 00:00:00</modified><editiondate>1995-02-01</editiondate><htmlpath>https://denhollander.info/artikel/4994</htmlpath></article>
</articles></edition>
<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1982</searchword><id>6474</id><udhid>UDH:TvAR/6474</udhid><titel>Alternatieve pachtprijsberekening ex artikel 6 lid 4 van het Pachtnormenbesluit 1977</titel><searchwords><searchword>TvAR 9/1982</searchword><searchword>UDH:TvAR/6474</searchword></searchwords><attachments><attachment><name>1982_nr 9_Artikel_Nes.pdf</name><extention>pdf</extention><url>https://denhollander.info/download/6249/ci</url></attachment></attachments><inleiding>Er zijn tekenen die er op wijzen, dat de huidige toepassing van art. 6 lid 4, Pacht-normenbesluit 1977, dat is voorafgegaan door art. 5 lid 4 Pachtnormenbesluit 1967, reeds nu, maar vooral in de komende jaren en met name voor de pachters bezwaar-lijk zal worden.&#13;
De art. 6 lid 4 gevallen komen verspreid voor op het 'oude land' en in Flevoland op door de Overheid in pacht uitgegeven landbouwbedrijven.&#13;
Hier volgt eerst de tekst van het artikel:&#13;
'In afwijking van de normgebonden pachtprijs voor bedrijfsgebouwen wordt, voor het geval door de verpachter of de toekomstige verpachter nieuwe bedrijfsgebouwen of glasopstanden worden gebouwd, over de vorm en inrichting waarvan, hetzij voor het ingaan, hetzij tijdens de geldigheidsduur van de pachtovereenkomst schriftelijke overeenstemming met de pachter of de toekomstige pachter is bereikt, de hoogst toe-laatbare pachtprijs voor deze bedrijfsgebouwen en glasopstanden voor de schriftelij-ke overeenstemming overeengekomen duur berekend naar de jaarlijkse afschrijving op grondslag van de vervangingswaarde alsmede naar de rente van het geïnvesteerde kapitaal en de eigenaarslasten. Deze berekening van de hoogst toelaatbare pachtprijs blijft van toepassing, ook indien wijziging optreedt in de persoon van de verpachter of van de pachter.&#13;
Deze berekening geldt tevens voor ingrijpende verbouwingen, verbeteringen of bijzondere voorzieningen. </inleiding><content>Huidige uitgangspunten&#13;
Huidige uitgangspunten van pachtprijsberekening ex art. 6 lid 4 door de Centrale Grondkamer, (zie o.a. beschikking Centr. Gr.k. d.d. 26-5-75):&#13;
- de afschrijving wordt iedere drie jaar aangepast aan de dan geldende vervan- gingswaarde,&#13;
- hierbij wordt gebruik gemaakt van de bouwkostenindex voor boerderijbouw van het I.M.A.G. te Wageningen,&#13;
- uitgaan van de schriftelijk overeengekomen afschrijvingsperiode,&#13;
- uitgaan van een op basis van vervangingswaarde te berekenen restwaarde,&#13;
- de afschrijving berekenen over de vervangings waarde minus restwaarde,&#13;
- de eigenaarslasten (publiekrechtelijke lasten, onderhoud en assurantie) berekenen naar de vervangings waar de zonder aftrek van de restwaarde. Het aangenomen percentage bedraagt 1.75. - voor agrarische investeringen wordt 4% rente aangehouden, te berekenen naar annuïteiten,&#13;
- over de restwaarde van het geïnvesteerde kapitaal wordt 4% werkelijke rente in rekening gebracht.&#13;
Beoordeling van art. 6 lid 4 in het kader van het pachtnormenbeleid&#13;
De volgende opmerkingen kunnen worden gemaakt:&#13;
• het pachtprijsverloop wordt voor een lange duur, n.1. de gehele afschrijvings- periode, vastgelegd,&#13;
• de te betalen pachtprijs staat niet meer in relatie met het niveau en de ontwikke- ling van de landelijke pachtnormen voor landbouwbedrijfsgebouwen,&#13;
• na een aanvankelijke goedkeuring wordt de pachtprijs gedurende de verdere af schrijvingsperiode onttrokken aan het oordeel van de grondkamers,&#13;
• door de toepassing van art. 6 lid 4 zijn er grote verschillen in pachtprijs voor ver gelijkbare bedrijven, met name in de IJsselmeerpolders.&#13;
Bezwaren inzake de huidige toepassing van art. 6 lid 4 met betrekking tot de pachtprijs&#13;
Een belangrijk kenmerk van de pachtprijsberekening is dat deze geschiedt op basis van de niet-afgeschreven vervangingswaarde. Uit de in deze verhandeling tevens op-genomen staten en grafieken blijkt dat met deze methode:&#13;
a. het pachtprijsverloop gedurende de afschrijvingsperiode wordt gekenmerkt door een nagenoeg lineaire verhoging van de pachtprijs,&#13;
b. de pachtprijs blijft stijgen, hoewel de economische en technische veroudering van het object zelf in de loop der jaren toeneemt,&#13;
c. het verschil in pachtprijs tussen het art. 6 lid 4 object en de normgebonden pacht prijs van het overige bedrijfsgedeelte zeer vermoedelijk steeds verder zal gaan uit- eenlopen,&#13;
d. de kans reëel is dat de pachter in het beginstadium, dus bij de onderhandelingen over de bouw, vorm en inrichting met de verpachter, de financiële consequenties voor de komende jaren onvoldoende kan overzien.&#13;
Alternatieve pachtprijsberekening&#13;
Het is hier niet de bedoeling in te gaan op de vraag of art. 6 lid 4 al of niet gehand-haafd of gewijzigd dient te worden. Wel wordt ingegaan op de mogelijkheid om, met handhaving van de bestaande tekst, tot een zodanige berekening van de pacht-prijs te komen dat voormelde bezwaren in belangrijke mate worden verkleind. De huidige pachtprijsberekening zou op de volgende punten kunnen worden gewijzigd: 1. De afschrijving niet meer berekenen over de vervangingswaarde minus restwaar-de, zoals tot nu toe geschiedt, maar van het bedrag dat resteert wanneer tevens de in de voorgaande driejarige perioden reeds afgeschreven bedragen zijn afgetrokken.&#13;
Het bij de berekening van de afschrijving niet meer meenemen van de al afge-schreven bedragen komt mij als een verantwoorde methode voor. Deze methode zou kunnen worden aangeduid als: 'Berekening van de pachtprijs op basis van vervangingswaarde na afschrijving'.&#13;
Een gevolg van deze werkwijze is dat de rente van het geïnvesteerde kapitaal niet meer per annuïteit, maar dat de werkelijke rente wordt berekend.&#13;
2. Voor de eigenaarslasten wordt nu 1.75% van de vervangingswaarde in rekening gebracht.&#13;
Men kan zich afvragen of dit thans een te hoog percentage is. Van de eigenaars-lasten kan de post groot onderhoud de belangrijkste kostenpost zijn, maar gelet op de in vergelijking met vroegere tijden thans gebruikelijke korte afschrijvings-periode die voor nieuw te stichten bedrijfsgebouwen, ingrijpende verbouwingen, verbeteringen of bijzondere voorzieningen wordt aangehouden, zullen de onder-houdskosten in de afschrijvingsperiode normaliter beperkt blijven tot redelijke bedragen.&#13;
Een percentage van 1.75 acht ik dan ook te hoog. Dit zou teruggebracht kunnen worden tot 1.- of 1.25% berekend naar vervangingswaarde, afhankelijk van soort en kwaliteit van de bouwmaterialen en de soliditeit van het gebouw of de voorziening.&#13;
Voor glasopstanden zou zonodig een wat hoger percentage kunnen worden aan-genomen.&#13;
Vergelijking pachtprijsberekening&#13;
De beide methoden van pachtprijsberekening:&#13;
1. volgens de huidige methode op basis van niet-afgeschreven vervangingswaarde,&#13;
2. volgens de voor te stellen alternatieve methode op basis van vervangingswaarde na afschrijving,&#13;
zijn hier met voorbeelden van een 20- en een 30-jarige afschrijving van een ligboxen-stal in staten en grafieken voor de gehele duur van de afschrijvingsperiode uitgewerkt.&#13;
Bij de berekening is:&#13;
- wat betreft de bouwkostenstijging voor boerderijbouw een jaarlijkse verhoging van 10% aangenomen, wat tot nu toe vrij goed met de bouwkostenindex van het I.M.A.G. en de practijk overeenstemt,&#13;
- bij de methode 'vervangingswaarde na afschrijving' voor de eigenaarslasten een percentage van 1.- aangehouden. Toepassing art. 6 lid 4 Pachtnormenbesluit 1977 (voorbeeld van een 20-jarige afschrijving)&#13;
Uitgangspunten:&#13;
- bouw ligboxenstal in 1970,&#13;
- investering van ƒ 200.000, - ,&#13;
- afschrijving in 20 jaar; restwaarde 20%,&#13;
- lasten, onderhoud en assurantie 1.75%,&#13;
- rente 4%, berekening op basis van annuïteiten,&#13;
- bouwkostenindex voor boerderijbouw volgens het I.M.A.G. te Wageningen, waarbij hier een jaarlijkse verhoging van 10% is aangenomen. Toepassing art. 6 lid 4 Pachtnormenbesluit 1977 (voorbeeld van een 30-jarige afschrijving)&#13;
Uitgangspunten:&#13;
- bouw ligboxenstal in 1970,&#13;
- investering van ƒ 200.000, -,&#13;
- afschrijving in 30 jaar; restwaarde 10%,&#13;
- lasten, onderhoud en assurantie 1.75%,&#13;
- rente 4%, berekening op basis van annuïteiten,&#13;
- bouwkostenindex voor boerderijbouw volgens het I.M.A.G. te Wageningen, waarbij hier een jaarlijkse verhoging van 10% is aangenomen. 2. Alternatieve methode&#13;
Berekening op basis van vervangingswaarde na afschrijving&#13;
- afschrijving in 30 jaar; restwaarde 10%.&#13;
- lasten, onderhoud en assurantie 1%. Staten en grafieken&#13;
Bij een beschouwing van de staten en grafieken valt op dat bij de berekening op basis van de vervangingswaarde na afschrijving, de pachtprijs een gelijkmatiger verloop heeft dan bij de berekening volgens de huidige methode op basis van de niet- afge-schreven vervangingswaarde, die een lineaire toename te zien geeft.&#13;
Hoewel geen exacte becijfering naar inflatie-invloeden heeft plaatsgevonden, acht ik de methode 'vervangingswaarde na afschrijving' vooral in het licht van de in de loop der jaren voortschrijdende economische en technische veroudering van de objecten meer verantwoord en beter aansluiten bij de praktijkopvattingen in de landbouw dan de tot nu toe gehanteerde pachtprijsberekening.&#13;
Slotopmerking&#13;
In het algemeen zal na de afschrijvingsperiode van een overblijvende gebruiks-waarde (restwaarde) van het gebouw of de bijzondere voorziening sprake zijn. Deze objecten kunnen in gebruik blijven voor dezelfde of andere bedrijfsdoeleinden.&#13;
Het komt mij als goed voor om na de afschrijvingsperiode, het object ten aanzien van de pachtprijs onder het pachtnormgebonden gedeelte van het bedrijf onder te brengen.</content><legacyfootnotes/><footnotes><footnote/></footnotes><auteurs>Ir. G. van Nes</auteurs><published>1982-09-01 00:00:00</published><modified>1982-09-01 00:00:00</modified><editiondate>1982-09-01</editiondate><htmlpath>https://denhollander.info/artikel/6474</htmlpath></article>
</articles></edition>
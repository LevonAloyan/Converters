<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2004</searchword><id>3636</id><udhid>UDH:TvAR/3636</udhid><titel>Staat / Heere c.s. (TvAR 2004/5217)</titel><searchwords><searchword>TvAR 5/2004</searchword><searchword>TvAR 2004/5217</searchword><searchword>UDH:TvAR/3636</searchword></searchwords><attachments><attachment><name>2004_nr 5_Rechtspraak_5217.pdf</name><extention>pdf</extention><url>https://denhollander.info/download/3633/ci</url></attachment></attachments><inleiding>[Onteigeningswet art. 41, 42a]&#13;
&#13;
Waardevermindering van het overblijvende&#13;
dient te worden berekend door een vergelijking&#13;
te maken tussen de gezamenlijke waarde&#13;
van het onteigende en het overblijvende&#13;
vóór onteigening en de optelsom van de&#13;
schadeloosstelling voor het onteigende en&#13;
de waarde van het overblijvende na onteigening.&#13;
Door deze berekeningsmethode&#13;
niet toe te passen geeft de rechtbank blijk&#13;
van een onjuiste rechtsopvatting.&#13;
Bij de bepaling of een pachter die ten gevolge&#13;
van onteigening een deel van zijn pachtareaal&#13;
verliest zijn bedrijf voor dat deel zal&#13;
liquideren dan wel vervangende grond zal&#13;
aankopen of pachten is weliswaar een rol&#13;
weggelegd voor andere dan louter zakelijke&#13;
overwegingen, maar moet in elk geval&#13;
onder ogen worden gezien of de investeringen&#13;
die gepaard gaan met de verkrijging&#13;
van vervangende grond financieel verantwoord&#13;
zijn. De rechtbank heeft dit laatste&#13;
miskend.</inleiding><content>Staat der Nederlanden (Ministerie van Verkeer&#13;
en Waterstaat), waarvan de zetel is gevestigd&#13;
te ’s-Gravenhage,&#13;
eiser tot cassatie,&#13;
advocaat: mr. H.A. Groen,&#13;
tegen&#13;
1. Gijsbertus Theodorus Maria Heere, te Breda&#13;
2. Henricus Petrus Maria Heere, te Zwanenburg,&#13;
3. Maria Theodora Romualda Heere, te&#13;
Barendrecht,&#13;
4. Theodorus Gijsbertus Maria Heere, te&#13;
Zelhem,&#13;
verweerders in cassatie,&#13;
advocaat: mr. J.P. van den Berg,&#13;
en tegen&#13;
5. Willem Johannes Maria van Laarhoven, te&#13;
Zevenbergschen Hoek (gemeente Moerdijk),&#13;
mede verweerder in cassatie,&#13;
advocaat: mr. P.S. Kamminga.&#13;
1. Geding in feitelijke instantie&#13;
1.1. De Staat heeft bij exploten van 10 en&#13;
16 november 2000 verweerders in cassatie&#13;
onder 1-4 (hierna: Heere c.s.) doen dagvaarden&#13;
voor de Arrondissementsrechtbank te Breda&#13;
en ten behoeve van de aanleg van een in de&#13;
exploten nader omschreven gedeelte van de&#13;
Hogesnelheidslijn-Zuid, met bijkomende werken,&#13;
en van de verbreding en verlegging van de&#13;
weg Rotterdam-Dordrecht-Breda-Belgische&#13;
grens (rijksweg 16), met bijkomende werken,&#13;
in de gemeenten Moerdijk en Drimmelen,&#13;
gevorderd de vervroegd uit te spreken onteigening&#13;
ten name van de Staat en ten algemenen&#13;
nutte van een in de exploten omschreven&#13;
nader omschreven gedeelte, groot 00.83.45 ha,&#13;
van het perceel bouwgrond, kadastraal bekend&#13;
Gemeente Zevenbergen, sectie N nummer 390&#13;
ter grootte van 43.73.40 ha, waarvan Heere c.s.&#13;
zijn aangewezen als eigenaren.&#13;
1.2. Bij vonnis van 9 januari 2001, verbeterd&#13;
bij vonnis van 30 januari 2001, heeft de Rechtbank&#13;
de gevorderde onteigening vervroegd&#13;
uitgesproken, de aan Heere c.s. en verweerder&#13;
in cassatie onder 5 (hierna: Van Laarhoven),&#13;
die pachter was van het onteigende, te betalen&#13;
voorschotten op de toe te kennen schadeloosstellingen&#13;
bepaald en deskundigen benoemd.&#13;
Op 11 juni 2001 zijn deze vonnissen ingeschreven&#13;
in de openbare registers.&#13;
1.3. Bij vonnis van 29 mei 2001 heeft de&#13;
Rechtbank Van Laarhoven als tussenkomende&#13;
partij in het geding toegelaten.&#13;
1.4. Bij het thans bestreden vonnis van 10 december&#13;
2002 heeft de Rechtbank, voorzover&#13;
in cassatie van belang, de aan Heere c.s. verschuldigde&#13;
schadeloosstelling op € 28.917,14&#13;
en de aan Van Laarhoven verschuldigde&#13;
schadeloosstelling op € 28.588,15 vastgesteld.&#13;
Het vonnis is aan dit arrest gehecht.&#13;
2. Geding in cassatie&#13;
(…)&#13;
3. Beoordeling van het middel&#13;
3.1. Onteigend is een gedeelte ter grootte van&#13;
00.83.45 ha van een perceel bouwland dat&#13;
voor de onteigening 43.73.40 ha groot was.&#13;
De Rechtbank heeft de deskundigen gevolgd&#13;
in hun visie dat het overblijvende deel van het&#13;
perceel als gevolg van de onteigening, ook na&#13;
effectuering van de nadien tussen de Staat en&#13;
Heere c.s. gesloten ruilovereenkomst, door&#13;
vormverslechtering een waardevermindering&#13;
ondergaat ten bedrage van ƒ 22.000. De deskundigen&#13;
hadden in hun rapport laten weten&#13;
dat zij bij hun taxatie van de waardevermindering&#13;
ervan zijn uitgegaan dat alleen de feitelijke&#13;
kavel (± 13 ha) waarvan het onteigende&#13;
deel uitmaakte, enige waardevermindering&#13;
heeft ondergaan, dat de vorm van deze kavel&#13;
voorheen “perfect” was en als gevolg van de&#13;
onteigening enigermate verslechterd is en dat&#13;
zij de waardevermindering van deze kavel&#13;
geschat hebben op ongeveer 3%, ofwel 3% x&#13;
13 ha x ƒ 50.000 = (afgerond) ƒ 22.000. De&#13;
Staat heeft daartegen aangevoerd, en herhaalt&#13;
dat bezwaar in subonderdeel 1.2 van het cassatiemiddel,&#13;
dat ter bepaling van de in artikel&#13;
41 van de Onteigeningswet bedoelde mindere&#13;
waarde die voor niet onteigende goederen van&#13;
de onteigende het rechtstreeks en noodzakelijk&#13;
gevolg is van het verlies van zijn goed, in&#13;
ieder geval onderzocht dient te worden wat&#13;
de werkelijke waarde van het geheel (het onteigende&#13;
en het overblijvende tezamen) vóór&#13;
de onteigening is, opdat deze vervolgens kan&#13;
worden vergeleken met de som van de werkelijke&#13;
waarde van het onteigende en de werkelijke&#13;
waarde van het overblijvende na onteigening.&#13;
De Rechtbank heeft dit bezwaar verworpen&#13;
omdat “het overblijvende perceelsgedeelte,&#13;
evenals de door de deskundigen getaxeerde&#13;
feitelijke kavel een beduidend ongunstigere&#13;
vorm heeft dan vóór de onteigening.”&#13;
3.2. De klacht van dit subonderdeel is gegrond.&#13;
Alleen indien de hiervoor bedoelde&#13;
som lager is dan de werkelijke waarde van het&#13;
geheel vóór de onteigening, is plaats voor vergoeding&#13;
wegens waardevermindering van het&#13;
overblijvende. Nu uit het rapport van de deskundigen&#13;
en het mede daarop gebaseerde oordeel&#13;
van de Rechtbank omtrent de waardevermindering&#13;
van het overblijvende blijkt dat&#13;
daaraan geen onderzoek naar de werkelijke&#13;
waarde van het geheel ten grondslag ligt, geeft&#13;
dat oordeel blijk van een onjuiste opvatting&#13;
van het bepaalde in artikel 41 van de Onteigeningswet.&#13;
Het onderdeel behoeft voor het&#13;
overige geen behandeling meer.&#13;
3.3. Met betrekking tot de aan Van Laarhoven&#13;
toe te kennen schadeloosstelling wegens het&#13;
verlies van de onteigende pachtgrond zijn de&#13;
deskundigen ervan uitgegaan dat Van Laarhoven,&#13;
nu er nabij zijn bedrijf geen pachtgrond&#13;
voorhanden is, binnen drie jaar na de inschrijving&#13;
van het onteigeningsvonnis op een&#13;
afstand van niet meer dan vijf kilometer van&#13;
perceel [...] [001] vervangende grond zal aankopen.&#13;
Deze aankoop zal volgens de deskundigen&#13;
door Van Laarhoven als onderdeel van&#13;
een meer omvangrijke grondaankoop van&#13;
ongeveer 5 ha plaatsvinden. Hoewel het verlies&#13;
van het onteigende de continuïteit van het&#13;
bedrijf van Van Laarhoven, met een bedrijfsoppervlakte&#13;
van ongeveer 85 ha, niet direct in&#13;
gevaar brengt en de kosten in verband met&#13;
aankoop van vervangende grond hoger uitkomen&#13;
dan de inkomensschade in geval van&#13;
gedeeltelijke liquidatie is het, aldus de deskundigen,&#13;
voor een gezond agrarisch bedrijf&#13;
van belang het areaal grond te behouden en,&#13;
indien mogelijk, uit te breiden. Hiertegen&#13;
heeft de Staat onder meer het bezwaar aangevoerd&#13;
dat een redelijk handelend agrariër&#13;
met 85 ha (deels gepachte, deels eigen) grond&#13;
geen vervangende grond zal aankopen als hij&#13;
een relatief klein gedeelte, 00.83.45 ha, pachtgrond&#13;
verliest, omdat de met die aankoop&#13;
samenhangende kosten niet opwegen tegen de&#13;
baten. Te dien aanzien heeft de Rechtbank&#13;
overwogen dat zij met de deskundigen meent&#13;
dat, hoewel gedeeltelijke liquidatie van het&#13;
bedrijf van Van Laarhoven goedkoper is dan&#13;
het aankopen/pachten van vervangende grond,&#13;
een redelijk handelend agrariër op zoek zal&#13;
gaan naar vervangende grond, omdat het voor&#13;
hem, veelal om andere dan louter kortetermijn-&#13;
bedrijfseconomische redenen, aantrekkelijk&#13;
is om zijn bedrijfsareaal op peil te houden&#13;
of uit te breiden. De Rechtbank heeft vervol-&#13;
gens bij de berekening van de aan Van Laarhoven&#13;
toekomende schadeloosstelling in het&#13;
voetspoor van de deskundigen de aankoop&#13;
van vervangende grond drie jaar na de peildatum&#13;
als uitgangspunt genomen.&#13;
3.4. Voorzover subonderdeel 2.1 betoogt dat&#13;
de omstandigheid dat het voor een redelijk&#13;
handelend agrariër aantrekkelijk is om zijn&#13;
bedrijfsareaal op peil te houden of uit te breiden&#13;
om andere dan louter kortetermijnbedrijfseconomische&#13;
redenen, onvoldoende&#13;
redengevend is voor de keuze van de Rechtbank&#13;
voor aankoop van vervangende grond&#13;
als grondslag voor de berekening van de pachtersschade,&#13;
is het gegrond. De Rechtbank had&#13;
onder ogen moeten zien of het in de rede ligt&#13;
dat een pachter als Van Laarhoven, die zijn&#13;
bedrijf uitoefent op ongeveer 85 ha, als redelijk&#13;
handelend ondernemer ter vervanging van&#13;
een door onteigening verloren stuk pachtgrond&#13;
van 00.83.45 ha vervangende grond zou&#13;
aankopen en daarbij in aanmerking moeten&#13;
nemen wat die pachter op grond van zakelijke&#13;
overwegingen zal besluiten. Hoewel daarbij&#13;
ook andere omstandigheden een rol kunnen&#13;
spelen, kan in deze zakelijke overwegingen de&#13;
verhouding tussen het bedrag van de voor de&#13;
aankoop van de vervangende grond te verrichten&#13;
investering en de meerwinst die van de&#13;
exploitatie van die vervangende grond valt te&#13;
verwachten niet buiten beschouwing blijven.&#13;
Tegen deze achtergrond behoefde de keuze&#13;
van de Rechtbank nadere motivering.&#13;
3.5. De omstandigheid dat de aankoop door&#13;
Van Laarhoven van de vervangende grond&#13;
door de Rechtbank gedacht wordt als onderdeel&#13;
van een meer omvangrijke grondaankoop&#13;
van ongeveer 5 ha nu het voor een redelijk&#13;
handelend agrariër, veelal om andere dan louter&#13;
kortetermijn-bedrijfseconomische redenen,&#13;
aantrekkelijk is om zijn bedrijfsareaal op&#13;
peil te houden of uit te breiden, kan de&#13;
bedoelde keuze van de Rechtbank niet genoegzaam&#13;
motiveren, reeds omdat het door&#13;
de Rechtbank veronderstelde verlangen van&#13;
een redelijk handelend agrariër om zijn&#13;
bedrijfsareaal door middel van aankoop van&#13;
land uit te breiden niet zonder meer in verband&#13;
kan worden gebracht met het verlies van&#13;
subonderdeel&#13;
2.1.&#13;
3.6. Subonderdeel 2.2 heeft betrekking op het&#13;
tijdens de pleidooien voor de Rechtbank door&#13;
de Staat ingenomen standpunt dat, indien al&#13;
ervan wordt uitgegaan dat Van Laarhoven op&#13;
zoek gaat naar vervangende grond, het in de&#13;
rede ligt dat hij grond zal gaan pachten,&#13;
omdat de met die oplossing gemoeide investeringen&#13;
lager zijn dan die van aankoop van vervangende&#13;
grond. Daarbij heeft de Staat aangevoerd&#13;
dat een bepaalde zoektijd hem redelijk&#13;
voorkomt, hoewel er in de omgeving van het&#13;
bedrijf van Van Laarhoven voldoende pachtgronden&#13;
aanwezig zijn en de Staat zelf&#13;
beschikte over twee stukken grond die eventueel&#13;
door Van Laarhoven zouden kunnen&#13;
worden gepacht. De Rechtbank heeft dit&#13;
standpunt verworpen omdat de Staat volgens&#13;
haar onvoldoende aannemelijk heeft gemaakt&#13;
dat in de nabijheid van het bedrijf van Van&#13;
Laarhoven op de peildatum pachtgrond&#13;
beschikbaar was. Terecht klaagt het subonderdeel&#13;
dat de Rechtbank hiermee het standpunt&#13;
van de Staat niet kon afdoen, nu zij enerzijds&#13;
uitging van de aankoop van vervangende&#13;
grond binnen een periode van drie jaar, terwijl&#13;
zij anderzijds de mogelijkheid van pacht van&#13;
vervangende grond verwierp omdat zij niet&#13;
aannemelijk gemaakt achtte dat er op de peildatum&#13;
pachtgrond beschikbaar was. De in dit&#13;
subonderdeel besloten liggende motiveringsklacht&#13;
is in zoverre eveneens gegrond. Het&#13;
subonderdeel behoeft voor het overige geen&#13;
behandeling meer.&#13;
4. Beslissing&#13;
De Hoge Raad:&#13;
vernietigt het bestreden vonnis van de Rechtbank&#13;
te Breda van 10 december 2002;&#13;
verwijst het geding naar het Gerechtshof te&#13;
’s-Hertogenbosch ter verdere behandeling en&#13;
beslissing van de zaak met inachtneming van&#13;
dit arrest;&#13;
veroordeelt Heere c.s. c.s. en Van Laarhoven&#13;
in de kosten van het geding in cassatie, tot op&#13;
deze uitspraak aan de zijde van de Staat&#13;
begroot op € 731,98 aan verschotten en € 1590&#13;
voor salaris.&#13;
NOOT&#13;
Heere c.s. worden onteigend ten behoeve van&#13;
de aanleg van de HSL-Zuid. De onteigening&#13;
betreft een driehoekig gevormd stuk bouwland&#13;
van lichte zavelgrond ter grootte van&#13;
0.83.45 ha. Het totale perceel is verkaveld in&#13;
de dwarsrichting; de kavels zijn bereikbaar&#13;
via een kavelpad. Het perceel heeft een diepte&#13;
van 290 meter (afgestemd op de beregeningsinstallatie)&#13;
en is voorzien van drainage.&#13;
Het onteigende land is verpacht aan Van&#13;
Laarhoven, die samen met zijn echtgenote in&#13;
maatschapsverband een akkerbouwbedrijf&#13;
exploiteert. Het bedrijf heeft de beschikking&#13;
over circa 85 ha grond, waarvan circa 36 ha in&#13;
eigendom en circa 49 ha in pacht.&#13;
De waardebepaling van de onteigende grond&#13;
levert geen noemenswaardige problemen op.&#13;
Die problemen doen zich wel voor ten aanzien&#13;
van enerzijds de bepaling van de waardevermindering&#13;
van een na onteigening overblijvende,&#13;
moeilijk te bewerken hoek en&#13;
anderzijds de schadeloosstelling voor pachter&#13;
Van Laarhoven.&#13;
In navolging van deskundigen kent de Rechtbank&#13;
aan Heere c.s. een bedrag toe van NLG&#13;
22.000,– wegens waardevermindering van het&#13;
overblijvende. Aan Van Laarhoven wordt&#13;
door de Rechtbank een bedrag van EUR&#13;
11.644,– toegekend op basis van de veronderstelling&#13;
dat Van Laarhoven nieuwe grond zal&#13;
verwerven ter compensatie van het door de&#13;
onteigening verloren deel van zijn pachtareaal.&#13;
Tegen beide oordelen richten zich de&#13;
cassatieklachten van de Staat.&#13;
Het eerste onderdeel van het cassatiemiddel&#13;
van de Staat richt zich tegen het oordeel van&#13;
de Rechtbank met betrekking tot de waardevermindering&#13;
van het overblijvende. De&#13;
Rechtbank volstaat met de overweging dat&#13;
het overblijvende perceelsgedeelte een “beduidend&#13;
ongunstigere vorm” heeft en kent daarvoor&#13;
zoals gezegd een bedrag van NLG&#13;
22.000,– toe. Artikel 41 Onteigeningswet&#13;
schrijft inderdaad voor dat bij het bepalen van&#13;
de schadeloosstelling rekening moet worden&#13;
gehouden met waardevermindering die de&#13;
niet-onteigende goederen ondergaan ten&#13;
gevolge van de onteigening. De wijze waarop&#13;
de rechtbank die waardevermindering berekent&#13;
kan evenwel niet de toets der kritiek&#13;
doorstaan.&#13;
Om goed te kunnen bepalen of en in hoeverre&#13;
het overblijvende in waarde is verminderd,&#13;
dient namelijk een vermogensvergelijking te&#13;
worden gemaakt. Daarbij moet volgens de&#13;
Hoge Raad de gezamenlijke waarde van het&#13;
onteigende en het overblijvende vóór de onteigening&#13;
wordt vergeleken met de optelsom&#13;
van de werkelijke waarde van het onteigende&#13;
en de werkelijke waarde van het overblijvende&#13;
na onteigening. Ik wijs hier op eensluidende&#13;
beslissingen in de arresten HR 21 december&#13;
1960, NJ 1961, 115 (Van de Hoek/Ridderkerk),&#13;
HR 15 november 1961, NJ 1962, 61&#13;
(Van Vliet/Bergambacht), HR 18 oktober&#13;
1967, NJ 1968, 77 (Abelen/Emmen), HR&#13;
24 december 1997, NJ 1998, 316, NJO 1998,&#13;
7 (Oldenzaal/Veenstra) en HR 12 juli 2002,&#13;
NJ 2003, 163 (Staat/Amev).&#13;
Niet ondenkbaar is dat voornoemde vergelijking&#13;
leidt tot de conclusie dat voor een vergoeding&#13;
wegens waardevermindering van het&#13;
overblijvende geen aanleiding bestaat omdat&#13;
als werkelijke waarde van het onteigende een&#13;
waarde wordt vergoed die de waarde daarvan&#13;
als deel van het geheel waartoe het behoorde&#13;
te boven gaat, in die zin dat die werkelijke&#13;
waarde opweegt tegen de waardevermindering&#13;
van het overblijvende of deze vermindering&#13;
zelfs overtreft. Illustratief in dit verband&#13;
is het voornoemde arrest Van de Hoek/Ridderkerk,&#13;
waar het ging om een hofstede met&#13;
agrarische opstallen waarvan de bijbehorende&#13;
landerijen deels werden onteigend voor&#13;
woningbouw. Onteigening van dit deel van&#13;
het landbouwareaal betekende een waardevermindering&#13;
van de agrarische opstallen die&#13;
immers met land meer waard zijn dan zonder.&#13;
De werkelijke waarde van het onteigende&#13;
(inmiddels bouwgrond) overtrof evenwel die&#13;
waardevermindering, zodat voor een separate&#13;
vergoeding van die waardevermindering geen&#13;
aanleiding bestond. Deze jurisprudentie is een&#13;
uitvloeisel van het aan het onteigeningsrecht&#13;
ten grondslag liggende beginsel dat de onteigende&#13;
vóór en ná de onteigening in een gelij-&#13;
ke vermogenspositie moet komen te verkeren.&#13;
De enkele omstandigheid dat door de onteigening&#13;
de waarde van het overblijvende daalt,&#13;
brengt derhalve nog niet mee dat die waardedaling&#13;
ook steeds moet worden vergoed.&#13;
Het tweede onderdeel van het cassatiemiddel&#13;
richtte zich tegen het oordeel van de Rechtbank&#13;
dat pachter Van Laarhoven zijn verlies&#13;
aan pachtareaal zou compenseren door de&#13;
aankoop van nieuwe landbouwgrond. Uitgangspunt&#13;
bij de bepaling van de schadeloosstelling&#13;
is dat de persoonlijke voorkeur van de&#13;
onteigende daarbij geen enkele rol mag spelen.&#13;
Als maatman wordt steeds de redelijk handelende&#13;
ondernemer ten tonele gevoerd. Zo&#13;
dient bij de beslissing of voor taxatie van de&#13;
schadeloosstelling als uitgangspunt moet worden&#13;
genomen bedrijfsvoortzetting of -liquidatie&#13;
als criterium te worden aangenomen wat&#13;
een redelijk handelend ondernemer zou doen,&#13;
die onder dezelfde omstandigheden op zakelijke&#13;
overwegingen tot zijn beslissing komt.&#13;
Het is natuurlijk mogelijk dat in de gegeven&#13;
omstandigheden diverse oplossingen redelijk&#13;
kunnen worden geacht. In dat geval moet de&#13;
oplossing worden gekozen die tot de minste&#13;
schade leidt. Mocht evenwel de duurste oplossing&#13;
de meest redelijke zijn, dan moet toch die&#13;
dure oplossing worden gekozen.&#13;
Bij de bepaling van wat een redelijk handelend&#13;
ondernemer zou doen werden lange tijd&#13;
van doorslaggevende betekenis geacht louter&#13;
de financiële consequenties van een bepaalde&#13;
keuze. Een redelijk handelend ondernemer&#13;
werd niet geacht een grote investering te doen&#13;
met geringe opbrengstverwachtingen. De&#13;
Hoge Raad heeft die eenzijdige benadering&#13;
genuanceerd in een aantal recente arresten,&#13;
met name HR 6 april 1994, NJ 1995, 728, 5&#13;
februari 1997, NJ 1997, 290, HR 12 februari&#13;
1997, NJ 1998, 29, HR 9 mei 2003, RvdW&#13;
2003, 90. De Hoge Raad besliste in die arresten&#13;
– kort gezegd – dat bij de beoordeling van&#13;
de vraag of een redelijk handelend ondernemer&#13;
zijn door onteigening getroffen bedrijf&#13;
(deels) zou liquideren dan wel elders zou&#13;
voortzetten niet alleen van belang zijn de&#13;
financiële consequenties van deze of gene&#13;
keuze, maar alle relevante omstandigheden in&#13;
aanmerking moeten worden genomen, waaronder&#13;
het feit dat het inkomen dat het bedrijf&#13;
aan de onteigende verschaft en diens vermogenspositie&#13;
voldoende zijn voor een behoorlijk&#13;
bestaan overeenkomstig de plaats die de onteigende&#13;
in de samenleving inneemt. Hoewel&#13;
deze arresten werden gewezen in de stedelijke&#13;
omgeving van het Turkse theehuis en de islamitische&#13;
slagerij lijkt niets zich te verzetten&#13;
tegen toepassing in de agrarische sfeer waar&#13;
wellicht een klein agrarisch bedrijf met&#13;
bescheiden opbrengsten toch aanspraak kan&#13;
maken op verplaatsing wanneer die opbrengsten&#13;
boven het minimumloon liggen en de&#13;
onteigende een inkomen verschaft dat hem in&#13;
staat stelt in zijn bestaan te voorzien overeenkomstig&#13;
zijn plaats in de samenleving.&#13;
In het onderhavige geval had het bedrijf van&#13;
pachter Van Laarhoven de beschikking over&#13;
circa 85 ha grond, waarvan circa 36 ha in&#13;
eigendom en circa 49 ha in pacht. Als gevolg&#13;
van de onteigening wordt hem van laatstbedoeld&#13;
stuk grond een gedeelte groot 8.345 m2&#13;
– dus circa 1% van zijn totale bedrijfsareaal –&#13;
ontnomen.&#13;
De deskundigen adviseren de aan Van Laarhoven&#13;
toekomende schadeloosstelling te baseren&#13;
op voortzetting van het bedrijf door aankoop&#13;
van vervangende grond. De Rechtbank&#13;
volgt het advies van deskundigen en overweegt&#13;
dat gedeeltelijke liquidatie van het&#13;
bedrijf van Van Laarhoven weliswaar goedkoper&#13;
is dan het aankopen/pachten van vervangende&#13;
grond, maar dat een redelijk handelend&#13;
agrariër op zoek zal gaan naar vervangende&#13;
grond, omdat het voor hem, veelal om&#13;
andere dan louter korte termijn bedrijfseconomische&#13;
redenen, aantrekkelijk is om zijn bedrijfsareaal&#13;
op peil te houden of uit te breiden.&#13;
Hoewel de Rechtbank dus bij haar oordeel de&#13;
aan Van Laarhoven toekomende schadeloosstelling&#13;
te baseren op voortzetting van het&#13;
bedrijf terecht tot uitgangspunt heeft genomen&#13;
de vraag wat een redelijk handelend ondernemer&#13;
op grond van zakelijke overwegingen zou&#13;
besluiten, heeft de Rechtbank – aldus de Hoge&#13;
Raad – verzuimd in die redelijkheidstoets te&#13;
betrekken een afweging van de verhouding&#13;
tussen het bedrag van de voor de aankoop van&#13;
een vervangend object te verrichten investe-&#13;
ring en de winst die daarbij kan worden&#13;
verwacht. Een dergelijke afweging is dan misschien&#13;
niet langer (exclusief) doorslaggevend,&#13;
maar achterwege blijven mag zij zeer zeker&#13;
niet. De noodzaak van een dergelijke afweging&#13;
bleek overigens al uit de arresten HR&#13;
6 mei 1960, NJ 1960, 426 (Volksbelang/ Eindhoven)&#13;
en HR 27 juni 2001, NJO 2002, 4 (NS&#13;
Rail Infrabeheer/Heuff Beheer).&#13;
Veel “nieuws” bevat het arrest niet. Een herhaling&#13;
en verduidelijking van bestaande jurisprudentie,&#13;
en dat nog wel in een veel voorkomend&#13;
agrarisch feitencomplex, maakt evenwel&#13;
dat enige bijzondere aandacht voor Heere&#13;
c.s./Staat zeker gerechtvaardigd is.</content><legacyfootnotes/><footnotes><footnote/></footnotes><auteurs/><published>2004-05-01 00:00:00</published><modified>2004-05-01 00:00:00</modified><editiondate>2004-05-01</editiondate><htmlpath>https://denhollander.info/artikel/3636</htmlpath></article>
</articles></edition>
<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2011</searchword><id>9307</id><udhid>UDH:TvAR/9307</udhid><titel>Rechtspraak 5648. Onbevoegde boete (TvAR 2011/5648)</titel><searchwords><searchword>TvAR 6/2011</searchword><searchword>TvAR 2011/5648</searchword><searchword>UDH:TvAR/9307</searchword></searchwords><attachments><attachment><name>TvAR2011_06_11_Rechtspraak_5648.pdf</name><extention>pdf</extention><url>https://denhollander.info/download/8156/ci</url></attachment></attachments><inleiding>Uit de formulering van artikel 51 van de Meststoffenwet, in het bijzonder de zinsnede ‘ter zake van’, volgt dat de minis­ter op grond van dat artikel enkel bevoegd is een bestuurlij­ke boete op te leggen indien een van de in artikel 51 van de Meststoffenwet genoemde artikelen wordt overtreden. Nu in het voorliggende geval geen sprake is van een overtreding van artikel 34 van de Meststoffenwet als zodanig, maar van een overtreding van de op dat artikel gebaseerde lagere re­gelgeving, biedt artikel 51 van de Meststoffenwet verweer­der niet de bevoegdheid om een bestuurlijke boete op te leg­gen, te minder nu het hier een punitieve sanctie betreft.&#13;
</inleiding><content>Iprocesverloop&#13;
Bij besluit van 6 maart 2010 heeft verweerder eiser een boe­te opgelegd van € 300,-- wegens overtreding van artikel 34 van de Meststoffenwet in samenhang met de artikelen 35, eerste en tweede lid, en 36, aanhef en onderdeel d, van het Uitvoeringsbesluit Meststoffenwet (hierna: Uitvoeringsbe­sluit) en de artikelen 42 en 124, eerste lid, van de Uitvoe­ringsregeling Meststoffenwet (hierna: Uitvoeringsregeling).&#13;
Bij besluit van 25 maart 2010 heeft verweerder het daarte­gen door eiser gemaakte bezwaar ongegrond verklaard.&#13;
Tegen dit besluit heeft eiser bij brief van 1 april 2010 beroep ingesteld bij het College van Beroep voor het bedrijfsleven (CBb). Bij brief van 7 april 2010 heeft het CBb het beroep­schrift op grond van artikel 6:15 van de Awb ter behandeling doorgezonden aan de rechtbank.&#13;
Verweerder heeft de op de zaak betrekking hebbende stuk­ken ingezonden en een verweerschrift ingediend.&#13;
Het beroep is ter zitting behandeld op 26 oktober 2010. Ei­ser is in persoon verschenen. Verweerder heeft zich laten vertegenwoordigen door zijn gemachtigde [A].&#13;
De rechtbank heeft het onderzoek ter zitting gesloten.&#13;
Op 23 november 2010 heeft de rechtbank het onderzoek heropend en verweerder verzocht antwoord te geven op vra­gen van de rechtbank betreffende de grondslag van de ge­stelde bevoegdheid van verweerder tot oplegging van een bestuurlijke boete ingeval van een overtreding als de onder­havige.&#13;
Bij brief van 6 december 2010 heeft verweerder informatie verstrekt. Eiser heeft daarop niet gereageerd. Beide partijen hebben toestemming gegeven een nadere zitting achterwege te laten. Het onderzoek is op 27 januari 2011 gesloten.&#13;
IIOverwegingen&#13;
1 Bij brief van 11 december 2009 heeft verweerder eiser ge­wezen op eisers verplichting ingevolge de meststoffenre­gelgeving om gegevens over meststoffen en dieren vóór 1 februari 2010 aan te leveren bij de onder verweerder ressor­terende Dienst Regelingen. Daarbij is aangegeven dat de ge­gevens via Internet aangeleverd dienen te worden.&#13;
Op 3 maart 2010 heeft verweerder geconstateerd dat de ge­vraagde gegevens niet zijn ontvangen. Bij brief van 6 maart 2010 heeft verweerder aan eiser een boete opgelegd van&#13;
€ 300,-- wegens overtreding van de hier bedoelde verplich­ting van eiser om de gevraagde gegevens vóór 1 februari 2010 aan te leveren.&#13;
Op 9 maart 2010 heeft de Dienst Regelingen de betreffende gegevens van eiser ontvangen.&#13;
2 Eiser stelt dat de boete onevenredig hoog is, aangezien hij slechts een kleine fout heeft gemaakt bij de digitale aanle­vering van de gegevens en hij de gegevens alsnog digitaal heeft aangeleverd toen hem duidelijk was dat verweerder de gegevens niet had ontvangen. Voorts betoogt eiser dat de verplichting tot het aanleveren van de gegevens over mest­stoffen en dieren niet voor eiser zou moeten gelden, omdat eiser in de winterperiode geen rundvee bezit en daarmee ook geen mest, en deze informatie reeds bekend is bij verweer­der via het identificatie- en registratiesysteem (I&amp;R-sys­teem) voor runderen. De verplichting dergelijke gegevens te verstrekken belemmert volgens eiser het hobbymatig hou­den van dieren. &#13;
3 Verweerder heeft gemotiveerd verweer gevoerd.&#13;
4 Ingevolge artikel 51 van de Meststoffenwet kan onze Mi­nister een bestuurlijke boete opleggen ter zake van overtre­ding van de artikelen 7, 9, tweede lid, 11, vijfde lid, 13, der­de lid, 14, eerste lid, 15, 34, 35, 36, 37, 38, derde lid, of 40.&#13;
Ingevolge artikel 34 van de Meststoffenwet, voor zover hier relevant, worden bij of krachtens algemene maatregel van bestuur regels gesteld omtrent het opmaken, bewaren, over­leggen en afdragen van gegevens door natuurlijke personen, rechtspersonen of samenwerkingsverbanden van natuurlijke personen of rechtspersonen die meststoffen produceren, ver­handelen of gebruiken.&#13;
Ingevolge artikel 35, eerste lid, van het Uitvoeringsbesluit worden uit de administratie jaarlijks gegevens aan Onze Mi­nister verstrekt door (a) landbouwers die in een kalenderjaar een grotere hoeveelheid dierlijke meststoffen produceren dan 170 kilogram stikstof per hectare van de tot het bedrijf behorende oppervlakte bouwgrond, en (b) de bij ministeriële regeling aangewezen categorieën van landbouwers. Ingevol­ge het tweede lid verstrekt de landbouwer desgevraagd door Onze Minister gegevens uit de administratie, binnen een door Onze Minister bepaalde termijn en op een door Onze Minister bepaalde wijze.&#13;
Ingevolge artikel 36, aanhef en onder d, van het Uitvoe­ringsbesluit worden bij ministeriële regeling regels gesteld over de gegevens die ingevolge artikel 35, eerste lid, worden verstrekt en de wijze waarop en de termijn waarbinnen deze gegevens worden verstrekt.&#13;
Ingevolge artikel 42, eerste lid, van de Uitvoeringsrege­ling, voor zover hier relevant, verstrekt de landbouwer, be­doeld in artikel 35, eerste lid, onderdeel a, van het besluit, of de landbouwer op wiens bedrijf in het voorgaande kalen­derjaar de gebruiksnorm, bedoeld in artikel 24, eerste lid, is toegepast, jaarlijks vóór 1 februari aan de Dienst Regelingen met betrekking tot het voorgaande kalenderjaar gegevens uit de administratie over (a) de aan het eind van het kalender­jaar op het bedrijf aanwezige hoeveelheid meststoffen, (b) de hoeveelheden meststoffen, anders dan dierlijke meststof­fen, zuiveringsslib, compost en mengsels van zuiveringsslib en compost, die op of van het bedrijf zijn aangevoerd, on­derscheidenlijk zijn afgevoerd, (c) het gemiddelde aantal in het kalenderjaar op het bedrijf gehouden dieren, anders dan varkens, schapen, geiten en runderen, onderscheiden naar diersoort en diercategorieën per soort voor zover dit onder­scheid wordt gemaakt in bijlage D, tabel I en (d) het aantal aan- of afgevoerde staldieren, anders dan varkens of vlees­kalveren, onderscheiden naar diersoort en diercategorieën per soort, voor zover dit onderscheid wordt gemaakt in bij­lage D, tabel I.&#13;
Ingevolge artikel 124, eerste lid, van de Uitvoeringsregeling verstrekt degene die ingevolge deze regeling gegevens in de administratie moet opnemen of uit de administratie moet verstrekken, deze volledig en naar waarheid.&#13;
5 De rechtbank ziet zich ambtshalve allereerst voor de vraag gesteld of verweerder bevoegd is om ten aanzien van de ge­stelde overtreding een bestuurlijke boete op te leggen. De rechtbank oordeelt als volgt.&#13;
6.1 De rechtbank stelt vast dat artikel 51 van de Meststof­fenwet bepaalt dat verweerder een bestuurlijke boete kan opleggen ‘ter zake van’ overtreding van onder meer het be­paalde in artikel 34 van de Meststoffenwet. Artikel 34 van de Meststoffenwet bevat als zodanig niet de volgens ver­weerder door eiser overtreden norm betreffende tijdige ge­gevensverstrekking. Artikel 34 van de Meststoffenwet vormt slechts een grondslag van het Uitvoeringsbesluit en de Uit­voeringsregeling, meer in het bijzonder van de volgens ver­weerder door eiser overtreden artikelen 35 en 36 van het Uitvoeringsbesluit en de op artikel 36 van het Uitvoerings­besluit gebaseerde artikelen 42 en 124 van de Uitvoerings­regeling.&#13;
6.2 Gelet op het voorgaande oordeelt de rechtbank dat uit de formulering van artikel 51 van de Meststoffenwet, in het bij­zonder de zinsnede ‘ter zake van’, volgt dat verweerder op grond van dat artikel enkel bevoegd is een bestuurlijke boe­te op te leggen indien een van de in artikel 51 van de Mest­stoffenwet genoemde artikelen wordt overtreden. Nu in het voorliggende geval geen sprake is van een overtreding van artikel 34 van de Meststoffenwet als zodanig, maar van een overtreding van de op dat artikel gebaseerde lagere regelge­ving, biedt artikel 51 van de Meststoffenwet verweerder niet de bevoegdheid om een bestuurlijke boete op te leggen.&#13;
6.3 Verweerders betoog dat de Meststoffenwet voorafgaand aan de invoering van de Aanpassingswet vierde tranche Al­gemene wet bestuursrecht (Kamerstukken II 2006/07,&#13;
31 124) (hierna: Aanpassingswet) nog zodanig was vorm­gegeven dat de bevoegdheid tot het opleggen van een be­stuurlijke boete gegeven was ten aanzien van gedragingen in strijd met het bepaalde ‘bij of krachtens’ artikel 34 van de Meststoffenwet, en dat met de invoering van de Aanpas­singswet niet beoogd is een inhoudelijke wijziging aan te brengen op dat punt, doet naar het oordeel van de rechtbank aan het voorgaande niet af. Dit geldt eveneens voor ver­weerders stelling dat een andere uitleg van artikel 51 van de Meststoffenwet niet logisch is omdat artikel 34 van de Mest­stoffenwet zelf geen concrete norm bevat.&#13;
De rechtbank overweegt hiertoe dat uit het in artikel 5:4 van de Awb tot uitdrukking gebrachte legaliteitsbeginsel volgt dat geen bestuurlijke sanctie wordt opgelegd dan uit kracht van een daaraan voorafgaande wettelijke bepaling. Ge­let op de formulering van artikel 51 van de Meststoffenwet is deze wettelijke bepaling in het licht van het legaliteits­beginsel niet toereikend om op grond daarvan in dit geval een bestuurlijke sanctie op te leggen, te minder nu het hier een punitieve sanctie betreft. De door verweerder voorge­stane redelijke uitleg van artikel 51 van de Meststoffenwet, op grond waarvan de bevoegdheid van verweerder tot op­legging van een boete in het voorliggende geval zou moeten worden ‘ingelezen’ in artikel 51 van de Meststoffenwet, is niet verenigbaar met het legaliteitsbeginsel, nu de begrippen ‘bij of krachtens’ en ‘ter zake van’ ieder een specifieke bete­kenis hebben binnen het systeem van wetgeving en daarom niet zonder meer aan elkaar gelijk te stellen zijn.&#13;
6.4 Gelet op het voorgaande volgt de rechtbank verweer­der evenmin in zijn betoog dat het - bij wijze van inlezen - vervangen van het begrip ‘overtreding’ in artikel 51 van de Meststoffenwet door de definitie van het begrip ‘over­treding’ in artikel 5:1, eerste lid, van de Awb ertoe leidt dat dan alsnog uit de Meststoffenwet volgt dat een bestuurlij­ke boete mag worden opgelegd bij gedragingen in strijd met het bepaalde ‘bij of krachtens’ de artikelen genoemd in arti­kel 51 van de Meststoffenwet. De rechtbank overweegt bo­vendien dat de werking van de begripsbepaling in artikel 5:1 van de Awb beperkt is tot binnen de Awb zelf, gelet op de zinsnede ‘In deze wet wordt verstaan (...)’. Deze begrips­bepaling heeft derhalve geen werking buiten de Awb, zodat ook op deze grond het betoog van verweerder faalt. &#13;
7 Gelet op het voorgaande was verweerder niet bevoegd om de betreffende boete op te leggen. Aan het bestreden besluit kleeft dan ook een bevoegdheidsgebrek en dit besluit dient daarom te worden vernietigd. De beroepsgronden behoeven derhalve geen verdere bespreking.&#13;
8 Nu dit bevoegdheidsgebrek eveneens aan het primaire be­sluit van 6 maart 2010 kleeft, ziet de rechtbank aanleiding met toepassing van artikel 8:72a van de Awb zelf in de zaak te voorzien en dit besluit te herroepen.&#13;
9 Er is geen sprake van voor vergoeding vatbare proceskos­ten.&#13;
IIIBeslissing&#13;
De rechtbank ‘s-Gravenhage,&#13;
RECHT DOENDE:&#13;
- verklaart het beroep gegrond;&#13;
- vernietigt het bestreden besluit;&#13;
- herroept het primaire besluit van 6 maart 2010;&#13;
- bepaalt dat deze uitspraak in de plaats treedt van het ver­nietigde besluit;&#13;
- gelast verweerder het door eiser betaalde griffierecht van € 150,- aan eiser te vergoeden.&#13;
Noot&#13;
Voor 1 juli 2009 luidde artikel 50 van de Meststoffenwet als volgt: “overtreding: gedraging die in strijd is met het bepaal­de bij of krachtens artikel 7, 9, tweede lid, 11, vijfde lid, 13, derde lid, 14, eerste lid, 15, 34 (…)”. Van belang zijn hier de woorden “bij of krachtens”, zodat ook overtreding van normen in de uitvoeringsregelingen van de Meststoffenwet met een bestuurlijke boete konden worden aangevat. De be­stuurlijke boete is thans in algemene zin uitvoerig geregeld in hoofdstuk 5 van de Algemene wet bestuursrecht, meer in het bijzonder de artikelen 5.40 e.v. De bevoegdheid tot het opleggen van boetes bestaat slechts voor zover zij bij of krachtens wet is verleend (art. 5.4 Awb), in casu is dat dus de Meststoffenwet. Ter gelegenheid van deze algemene re­geling is de regeling in de Meststoffenwet sterk vereenvou­digd. Artikel 51 luidt met ingang van 1 juli 2009 (Stb. 2009, 265 (Aanpassingswet vierde tranche AWB)): “Onze Minis­ter kan een bestuurlijke boete opleggen ter zake van overtre­ding van de artikelen 7, 9, tweede lid, 11, vijfde lid, 13, der­de lid, 14, eerste lid, 15, 34 (…)”. Hier staat nu “ter zake van”. De Rechtbank trekt uit deze verandering de conclu­sie dat deze woorden betekenen dat alleen de normen in de Meststoffenwet zelf met een bestuurlijke boete kunnen wor­den gehandhaafd, niet de normen in uitvoeringsregelingen. De Minister betoogde nog wel dat een wijziging in het ge­heel niet was beoogd en dat ook een andere, redelijke uitleg van art. 51 mogelijk zou zijn, maar de rechter geeft zwaar gewicht aan het legaliteitsbeginsel. In dit geval ging het om een overtreding van lagere regelgeving waar artikel 34 Meststoffenwet naar verwijst, het Uitvoeringsbesluit Mest­stoffenwet en de Uitvoeringsregeling Meststoffenwet. Dat het niet de bedoeling van de wetgever was blijkt trouwens ook duidelijk uit artikel 62 van de Meststoffenwet, die de maximale hoogte van de bestuurlijke boete voor overtredin­gen van krachtens art. 34 vastgestelde regels aangeeft.&#13;
De reactie van de regering op de rechterlijke uitspraak (Ka­merstukken II 2010/11, 28 385, nr. 204) geeft het volgen­de beeld:&#13;
de Meststoffenwet zal worden aangepast, ter gelegenheid van het thans aanhangige wetsvoorstel tot wijziging van de Meststoffenwet, waarin de herinvoering van de comparti­mentering is neergelegd. Dat is intussen ook gebeurd bij Nota van Wijziging (Kamerstukken II 2010/11, 32 469, nr. 9. Het wetsvoorstel is, voorzien van de woorden “bij of krach­tens” in art. 51, bij de Eerste Kamer aangekomen (Kamer­stukken I 2010/11, 32 469, A). Er wordt door de regering op gewezen dat de normen die in de Meststoffenwet zelf staan, zoals de gebruiksnormen, nog steeds via de boete kunnen worden gehandhaafd.&#13;
De nog niet onherroepelijke boetes waar nog geen bezwaar tegen is aangetekend zullen vernietigd worden, ingediende bezwaarschriften tegen deze beschikkingen worden gegrond verklaard en in lopende beroepsprocedures wordt ambtshal­ve overgegaan tot herziening (intrekking) van de beschik­king. Reeds ingevorderde (nog niet onherroepelijke) boetes zullen vervolgens worden terugbetaald. De regering betaalt dus kennelijk de onherroepelijke boetes niet terug. Dat is weinig royaal.&#13;
De regering wijst nadrukkelijk op andere sanctiemogelijkhe­den, zoals de last onder dwangsom, bestuursdwang en straf­rechtelijke handhaving. Bestuursdwang is inderdaad moge­lijk (art. 49 Mw, inclusief de woorden “bij of krachtens”) en uit art. 5.32 Awb vloeit voort dat dan ook een last onder dwangsom kan worden opgelegd. Hoe dat er praktisch uit­ziet bij het niet inleveren van gegevens (zoals in casu) is niet geheel duidelijk en in elk geval zal de betrokkene dan de ge­legenheid hebben tot herstel. Strafrechtelijke handhaving ligt evenmin erg voor de hand bij administratieve overtre­dingen. Art. 55 Mw beoogt dat alleen de ernst van de over­treding en de omstandigheden waaronder zij is begaan daar­voor aanleiding kunnen zijn. De weg naar de strafrechter lijkt mij niet bedoeld om bevoegdheidsgebreken te omzei­len. In elke geval zullen diegenen die eerder een bestuurlij­ke boete-beschikking hebben ontvangen niet alsnog op an­dere wijze kunnen worden aangepakt, vanwege het ne bis in idem beginsel.&#13;
Uit de uitspraak blijkt dat de rechter “ambtshalve” tot zijn bevoegdheidsoordeel is gekomen. De betrokken hobbyboer had nog wel andere bezwaren tegen de boete, maar deze kwamen niet meer aan de orde. Voor een overzicht van de bestuurlijke handhaving zie: J.J.J de Rooij - Bestuursrech­telijke handhaving van de gebruiksnormen van de Meststof­fenwet: de stand van zaken, Agrarisch recht, 210, blz. 145 e.v.&#13;
D.W. Bruil&#13;
</content><legacyfootnotes/><footnotes><footnote/></footnotes><auteurs>mr. B.H.L. Kleise, mr. J.D.G.J. Dop en mr. D. Biever, in tegenwoordigheid van de griffier mr. M. de Graaf</auteurs><published>2011-06-01 00:00:00</published><modified>2011-06-01 00:00:00</modified><editiondate>2011-06-01</editiondate><htmlpath>https://denhollander.info/artikel/9307</htmlpath></article>
</articles></edition>
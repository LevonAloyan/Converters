<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2002</searchword><id>4639</id><udhid>UDH:TvAR/4639</udhid><titel>Priem-Rijk / Rijk (TvAR 2002/5103)</titel><searchwords><searchword>TvAR 4/2002</searchword><searchword>TvAR 2002/5103</searchword><searchword>UDH:TvAR/4639</searchword></searchwords><attachments><attachment><name>2002_nr 4_Rechtspraak_5103.pdf</name><extention>pdf</extention><url>https://denhollander.info/download/4584/ci</url></attachment></attachments><inleiding>[Pachtwet art. 49]&#13;
&#13;
De voorgestelde pachter heeft thans een&#13;
baan buiten het bedrijf van zijn vader en&#13;
heeft thans geen enkel financieel belang in&#13;
het bedrijf. Hof overweegt dat voorgestelde&#13;
pachter geen verlenging van de pachtovereenkomst&#13;
zal kunnen krijgen nu verpachter&#13;
zelf in gebruik wil nemen en de grondslag&#13;
van het maatschappelijk bestaan van de&#13;
voorgestelde pachter niet zal worden aangetast.&#13;
Vordering tot indeplaatsstelling&#13;
afgewezen omdat duidelijk is dat de pachtovereenkomst&#13;
niet zal worden verlengd en&#13;
daarom na eventuele indeplaatsstelling&#13;
slechts zeer kort zou duren. Het belang bij&#13;
de indeplaatsstelling ontbreekt.</inleiding><content>ARREST IN DE ZAAK VAN:&#13;
Clazina Cornelia Priem-Rijk, wonende te&#13;
Ovezande, gemeente Borsele,&#13;
appellante,&#13;
procureur: mr J.M.J. Huver,&#13;
tegen:&#13;
Gerardus Josef Maria Rijk, wonende te&#13;
’s Heer Arendskerke, gemeente Goes,&#13;
geïntimeerde,&#13;
procureur: mr W.M.J.M. Heijltjes.&#13;
1 Het geding in eerste aanleg&#13;
De pachtkamer van het kantongerecht te Middelburg&#13;
heeft op 27 november 1998 een vonnis&#13;
gewezen tussen geïntimeerde, Gerardus&#13;
Josef Maria Rijk als eiser en Adriaan, Cornelia&#13;
Clazina, Clazina Cornelia, Apolonia Magdalena&#13;
en Albrecht Cornelis Rijk als gedaagden.&#13;
Dit vonnis is in fotokopie aan dit arrest&#13;
gehecht. Naar de inhoud daarvan wordt verwezen&#13;
voor het procesverloop in de eerste&#13;
aanleg, de beslissing en de gronden daarvoor.&#13;
2 Het geding in hoger beroep&#13;
2.1 Bij exploot van 14 december 1998 is Clazina&#13;
Cornelia Priem-Rijk, verder te noemen&#13;
C.C. Rijk, in hoger beroep gekomen van&#13;
bovengenoemd vonnis met dagvaarding van&#13;
Gerardus Josef Maria Rijk, verder te noemen&#13;
G.J.M. Rijk, voor dit hof.&#13;
2.2 Bij memorie van grieven heeft C.C. Rijk&#13;
de hierna te vermelden grieven aangevoerd en&#13;
geconcludeerd dat het hof het vonnis waarvan&#13;
beroep zal vernietigen en opnieuw rechtdoende&#13;
de vordering tot indeplaatsstelling zal&#13;
afwijzen met veroordeling van G.J.M. Rijk tot&#13;
betaling van de proceskosten.&#13;
2.3 G.J.M. Rijk heeft bij memorie van antwoord&#13;
verweer gevoerd en geconcludeerd tot&#13;
bekrachtiging van het vonnis waarvan beroep&#13;
met veroordeling van C.C. Rijk tot betaling&#13;
van de proceskosten in hoger beroep.&#13;
3 De grieven&#13;
C.C. Rijk heeft de volgende grieven aangevoerd:&#13;
Grief 1&#13;
Ten onrechte overweegt de pachtkamer dat&#13;
uit de gedegen opleiding van Leo Rijk mag&#13;
worden afgeleid dat hij serieus van plan is het&#13;
bedrijf van zijn vader over te nemen.&#13;
Grief 2&#13;
Ten onrechte overweegt de pachtkamer dat&#13;
aan de eisen van artikel 49 Pachtwet is voldaan.&#13;
Grief 3&#13;
Ten onrechte overweegt de pachtkamer dat&#13;
het Leo Rijk vrijstaat om de grondslag van&#13;
zijn maatschappelijk bestaan te veranderen.&#13;
Grief 4&#13;
Ten onrechte heeft de pachtkamer de vordering&#13;
tot indeplaatsstelling toegewezen en appellante&#13;
in de kosten veroordeeld.&#13;
4 De feiten&#13;
4.1 Op grond van het over en weer door partijen&#13;
gestelde alsmede op grond van de ten&#13;
processe overgelegde stukken staat het navolgende&#13;
vast.&#13;
– Clazina Cornelia Rijk is in de loop van de&#13;
procedure in eerste aanleg enig eigenaar van&#13;
de percelen in geding geworden.&#13;
Krachtens een akte van 12 mei 1969 bestaat&#13;
tussen partijen een pachtovereenkomst ten&#13;
aanzien van de hofstede, bestaande uit woonhuis,&#13;
schuur, bouw- en weiland, gelegen aan&#13;
de Oude Zanddijk 3 te Heinkenszand, groot&#13;
16.36.56 ha en een perceel bouwland gelegen&#13;
aan de Oude Kamersedijk te Heinkenszand&#13;
groot 8.79.60 ha, totaal derhalve 25.16.15 ha.&#13;
– G.J.M. Rijk wordt op 18 juni 2000 65 jaar.&#13;
C.C. Rijk heeft tezamen met de ten tijde van&#13;
de opzegging medegerechtigden de pachtovereenkomst&#13;
opgezegd. De lopende pachtperiode&#13;
eindigde op 28 februari 1999.&#13;
– G.J.M. Rijk heeft een landbouwbedrijf van&#13;
ca. 69 ha grond, waarvan ca. 44 ha eigendom&#13;
en ca. 25 ha pacht. Het inkomen van G.J.M.&#13;
Rijk bedroeg in 1996 ca. ƒ 47.000,– en in 1997&#13;
ca. ƒ 60.000,–.&#13;
– De zoon van G.J.M. Rijk, L.G.J. Rijk, is&#13;
geboren in 1963, is gehuwd en heeft één kind.&#13;
Zijn echtgenote komt uit een landbouwersgezin.&#13;
Hij werkt thans in loondienst bij het&#13;
aardappelbedrijf Meijer Kruiningen.&#13;
5 De beoordeling van het geschil in&#13;
hoger beroep&#13;
5.1 Nu C.C. Rijk in de loop van de procedure&#13;
in de eerste aanleg enig eigenaar van de verpachte&#13;
percelen is geworden kon zij als enige&#13;
in hoger beroep komen van het vonnis waarvan&#13;
beroep.&#13;
5.2 In eerste aanleg is onder meer aangevoerd,&#13;
dat L.G.J. Rijk een volledige dienstbetrekking&#13;
bij Meijer Kruiningen heeft en dat de grondslag&#13;
van zijn maatschappelijk bestaan bestaat&#13;
uit deze dienstbetrekking zodat hij geen enkel&#13;
belang heeft bij de gevorderde indeplaatsstelling&#13;
omdat, indien in de verlengingsprocedure&#13;
met de belangen van L.G.J. Rijk rekening&#13;
moet worden gehouden, het verlengingsverzoek&#13;
zal moeten stranden omdat de grondslag&#13;
van zijn maatschappelijk bestaan buiten de&#13;
landbouw is gelegen. Uit het door C.C. Rijk&#13;
in hoger beroep gestelde blijkt, dat zij dit verweer&#13;
handhaaft. Het hof zal eerst dit verweer&#13;
bespreken en daarna, voor zover nog nodig,&#13;
de overige grieven bespreken.&#13;
5.3 De beantwoording van de vraag of het&#13;
gestelde ontbreken van de aantasting van de&#13;
grondslag van het maatschappelijk bestaan&#13;
moet leiden tot afwijzing van een verlengingsverzoek&#13;
behoort in beginsel thuis in de verlengingsprocedure&#13;
en niet in de indeplaatsstellingsprocedure.&#13;
Dit sluit echter niet uit, dat in&#13;
de indeplaatsstellingsprocedure rekening wordt&#13;
gehouden met de beslissing in de verlengingsprocedure&#13;
indien duidelijk is hoe de beslissing&#13;
in die procedure zou luiden indien de voorgestelde&#13;
pachter als de nieuwe pachter zou moeten&#13;
worden aangemerkt.&#13;
Het hof, ambtshalve bekend met de stukken&#13;
van de verlengingsprocedure, in welke procedure&#13;
heden een beschikking zal worden gegeven,&#13;
overweegt daaromtrent het navolgende.&#13;
In de verlengingsprocedure is door C.C. Rijk&#13;
kenbaar gemaakt, dat zij de gronden, die&#13;
thans aan G.J.M. Rijk verpacht zijn, zelf in&#13;
gebruik wil nemen ten behoeve van het landbouwbedrijf,&#13;
dat zij samen met haar echtgenoot&#13;
voert. Er bestaat geen aanleiding om te&#13;
twijfelen aan de wil tot persoonlijk gebruik.&#13;
Het gebruik is in te passen in het bedrijf van&#13;
C.C. Rijk en haar echtgenoot en is te realiseren.&#13;
Gezien de aard en de omvang van dat&#13;
bedrijf bestaat er echter geen deugdelijke&#13;
grond om aan te nemen dat dat gebruik van&#13;
overwegende betekenis is.&#13;
De pachtrechter zal daarom naar billijkheid&#13;
moeten beslissen omtrent de verlenging tenzij&#13;
door het verlies van het gepachte de grondslag&#13;
van het maatschappelijk bestaan van de pachter&#13;
niet ernstig wordt aangetast. In dat geval&#13;
immers zal het verlengingsverzoek moeten&#13;
worden afgewezen.&#13;
In het onderhavige geval kan er geen twijfel&#13;
over bestaan, dat het verlies van het gepachte&#13;
de grondslag van het maatschappelijk bestaan&#13;
van L.G.J. Rijk niet zal aantasten. L.G.J. Rijk&#13;
vindt immers thans een bestaan buiten het&#13;
landbouwbedrijf dat door G.J.M. Rijk wordt&#13;
gedreven en heeft daarin geen enkel financieel&#13;
belang. Dit brengt mede dat, indien L.G.J.&#13;
Rijk in de plaats van G.J.M. Rijk als pachter&#13;
zou worden gesteld het verlengingsverzoek&#13;
zou moeten worden afgewezen. Dat brengt&#13;
dan weer mede, dat L.G.J. Rijk geen belang&#13;
heeft bij de indeplaatsstelling. Volgens G.J.M.&#13;
Rijk is het immers de bedoeling, dat L.G.J.&#13;
Rijk het bedrijf overneemt nadat G.J.M. Rijk&#13;
65 jaar geworden is. L.G.J. Rijk zou dan slechts&#13;
voor zeer korte tijd pachter kunnen zijn.&#13;
5.4 Uit hetgeen hiervoor is overwogen volgt&#13;
dat het hoger beroep slaagt op grond van de&#13;
stelling dat L.G.J. Rijk geen belang heeft bij&#13;
de indeplaatsstelling. Dit brengt mede dat het&#13;
vonnis waarvan beroep moet worden vernietigd&#13;
en dat de vordering alsnog moet worden&#13;
afgewezen. Hetgeen overigens door C.C. Rijk&#13;
in hoger beroep is aangevoerd behoeft derhalve&#13;
geen bespreking meer.&#13;
5.5 G.J.M. Rijk dient de proceskosten van&#13;
beide instanties te betalen als de in het ongelijk&#13;
gestelde partij.&#13;
6 Beslissing&#13;
Het hof, rechtdoende in hoger beroep,&#13;
vernietigt het op 27 november 1998 tussen&#13;
G.J.M. Rijk en onder meer C.C. Rijk door de&#13;
pachtkamer van het kantongerecht te Middelburg&#13;
gewezen vonnis,&#13;
en, opnieuw rechtdoende,&#13;
wijst de vordering van G.J.M. Rijk alsnog af;&#13;
veroordeelt G.J.M. Rijk tot betaling van de&#13;
proceskosten in beide instanties, in de eerste&#13;
aanleg begroot op ƒ 500,– voor salaris van de&#13;
gemachtigde van C.C. Rijk en in hoger&#13;
beroep tot de uitspraak begroot op ƒ 58,93&#13;
voor de kosten van het appel exploot, ƒ 444,–&#13;
voor vastrecht en ƒ 1.700,– voor salaris procureur.</content><legacyfootnotes/><footnotes><footnote/></footnotes><auteurs/><published>2002-04-01 00:00:00</published><modified>1998-12-01 00:00:00</modified><editiondate>2002-04-01</editiondate><htmlpath>https://denhollander.info/artikel/4639</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2016</searchword><id>13654</id><udhid>UDH:TvAR/13654</udhid><titel>Een jaar lang PAS - Te pas en te onpas? </titel><searchwords><searchword>TvAR 10/2016</searchword><searchword>UDH:TvAR/13654</searchword></searchwords><attachments><attachment><name>18646.pdf</name><extention>pdf</extention><url>https://denhollander.info/download/18646/ci</url></attachment></attachments><inleiding>&lt;p&gt;Op 1 juli 2015 is de Programmatische Aanpak Stikstof (hierna: PAS)[2] in werking getreden. De PAS is een programma dat uitvoering moet geven aan een correcte vergunningverlening voor aanvragen voor stikstofdepositie die vallen onder de Natuurbeschermingswet 1998.[3] Het aanvragen van een Natuurbeschermingswetvergunning (Nb vergunning) binnen de PAS zorgt voor minder administratieve rompslomp dan onder het oude beleid. In het artikel ‘PAS: enkele vragen uit de praktijk’[4] van mr. drs. M.M. Kaajan worden al een aantal onduidelijkheden uit de praktijk aangehaald. Een jaar na de invoering van de PAS is er ruimschoots ervaring opgedaan met dit beleidsinstrument en is de tijd gekomen om een aantal zaken nader te bekijken. &lt;/p&gt;</inleiding><content>&lt;h3&gt;1. Geschiedenis&lt;/h3&gt;&lt;p&gt;De vogelrichtlijn[5] en habitatrichtlijn[6] hebben uiteindelijk tot gevolg gehad dat er geen extra stikstof mag worden uitgestoten op Natura 2000 gebieden, omdat daar vaak al een overbelaste situatie bestaat. Nederland heeft lang gewacht met het omzetten van deze richtlijnen in concrete wetgeving, namelijk tot de invoering van de Natuurbeschermingswet in 1998. De Natura 2000 gebieden zijn hoofdzakelijk aangewezen in drie jaren, te weten 1994, 2000 en 2004. Vanaf deze aanwijsdata mag de stikstofbelasting op die gebieden niet meer toenemen. Echter, pas sinds 2008 zijn overheden hierop gaan sturen door het specifiek verlenen van Natuurbeschermingswetvergunningen. &lt;/p&gt;&lt;p&gt;Tot die tijd konden veehouderijen die wilden uitbreiden een vergunningaanvraag of melding doen binnen de kaders van de Wet Milieubeheer.&lt;span class="superscript"&gt;.[7]&lt;/span&gt; Hierbij werd onder meer gekeken naar dieraantallen en de uitstoot van ammoniak. Er werd getoetst aan allerhande kaarten, gebieden en regelingen, maar niet op de Natura 2000 gebieden. Hierdoor heeft vrijwel iedere veehouderij tussen de aanwijsdata van Natura 2000 gebieden (1994, 2000 en 2004) en de invoering van de PAS kunnen uitbreiden, met een stijgende ammoniakemissie op deze gebieden tot gevolg. &lt;/p&gt;&lt;p&gt;Na 2008 werd het belangrijk om wel een Natuurbeschermingswetvergunning aan te vragen, maar inmiddels was er een groot verschil ontstaan tussen de daadwerkelijke veebezetting op de aanwijsdata en de gewenste veebezetting. Om hiervoor toch een vergunning te kunnen krijgen moesten aanvragers ‘extern salderen’: het kopen van ammoniakdepositie in de vorm van ‘ammoniakrechten’ van bijvoorbeeld gestaakte veehouderijen. Dit extern salderen heeft verschillende verschijningsvormen gekend, onder meer in depositiebanken, provinciale beleidskaders en salderen op depositieniveau. Door de Raad van State zijn, na langjarige bezwaar- en beroepsprocedures, diverse beleidskaders geschrapt. Uiteindelijk is onder meer hierdoor een moeizame vergunningverleningprocedure met exorbitant hoge kosten ontstaan. De PAS moest hier verandering in gaan brengen.&lt;/p&gt;&lt;h3&gt;2. Achtergrond en algemene werking&lt;/h3&gt;&lt;p&gt;In het verleden moest men dus kijken naar de specifieke situatie ten tijde van de aanwijsdata van Natura 2000 gebieden. Binnen de PAS is de uitgangssituatie heel anders. De PAS is als programma vormgegeven en kan daarmee passend beoordeeld worden binnen de kaders van de Natuurbeschermingswet. Dit betekent dat de PAS dus zelf ook getoetst moest worden. Binnen de PAS mogen positieve en negatieve effecten elkaar compenseren, zolang het eindresultaat maar een dalende stikstofdepositie is. &lt;/p&gt;&lt;p&gt;Bij de ontwikkeling van de PAS en het daarbij behorende rekenprogramma Aerius is er een inventarisatie gemaakt van alle bestaande ammoniakdepositie op Natura 2000 gebieden. Bestaande en vergunde activiteiten zijn in die inventarisatie opgenomen en tevens zijn toekomstige natuurontwikkelingen berekend. Met de agrarische sector is een reductie van de ammoniakuitstoot afgesproken, onder meer door de implementatie van het nieuwe Besluit Emissiearme Huisvesting.[8] Doordat de PAS als totaalprogramma moet gaan leiden tot een ammoniakreductie is er binnen het programma, door het toerekenen van concrete maatregelen, ruimte voor ontwikkeling van ammoniakdepositie op bedrijfsniveau. &lt;/p&gt;&lt;p&gt;Zoals mr. drs. Kaajan in haar artikel al toelicht is met de PAS het salderen niet meer mogelijk en hoeft er niet in alle gevallen een Nb-vergunning te worden aangevraagd. Aan de hand van het programma Aerius wordt bepaald welke actie ondernomen dient te worden. Hierbij wordt berekend of er een stijging in emissie en depositie is ten opzichte van de referentiesituatie. De referentiesituatie wordt bepaald door de vergunde situatie bij de gemeente (of een eerder verleende Nb-vergunning), te vergelijken met de feitelijke situatie tussen 2012 en 2014. De laagste dieraantallen binnen deze twee situaties vormt de referentiesituatie.&lt;/p&gt;&lt;p&gt;Het draait dus om de beschreven referentiesituatie en de te vergunnen depositie. Een eventueel verschil hiertussen kan worden opgevuld met ontwikkelingsruimte. Op ieder Natura 2000 gebied is in de basis ontwikkelingsruimte beschikbaar gesteld. Door middel van een vergunningaanvraag (of melding) kan een veehouder hier gebruik van maken om de groei van zijn bedrijf te realiseren. Hier zijn wel maxima aan verbonden, namelijk per bedrijf per PAS-periode van zes jaar 3 mol/ha/jaar (mits op alle betreffende gebieden beschikbaar). &lt;/p&gt;&lt;p&gt;Afhankelijk van de depositie ten opzichte van de referentiesituatie, moet de volgende actie uitgevoerd worden:&lt;/p&gt;&lt;p&gt;0 – 0,05 mol:	Aerius berekening uitvoeren en 			bewaren&lt;/p&gt;&lt;p&gt;0,05 mol – 1 mol:	Meldingsplichtig, mits voldoen			de depositieruimte aanwezig is.&lt;/p&gt;&lt;p&gt;&amp;gt; 1 mol:		NB-vergunning aanvragen, mits 			voldoende ontwikkelingsruim-			te aanwezig is&lt;/p&gt;&lt;h3&gt;3. Aerius en de uitkomsten&lt;/h3&gt;&lt;p&gt;We kunnen concluderen dat het in de PAS veelal draait om het rekenprogramma Aerius, de betreffende referentiesituatie, de ontwikkelingsruimte en het verschil tussen meldingen en vergunningen. Aerius werkt relatief snel; hier heeft de overheid goed in geïnvesteerd. De uitkomsten uit het rekenprogramma zijn in specifieke gevallen nog wel eens onnavolgbaar; specialisten spreken vaak over de kantelpunten in dieraantallen die een onevenredig grote verandering in de stikstofdepositie veroorzaken. Uit het Besluit grenswaarden Programmatische Aanpak Stikstof[9] volgt dat, wanneer de ontwikkelingsruimte voor meldingen bij het betreffende Natura 2000 gebied bijna op is, er een Nb-vergunning dient te worden aangevraagd. De grens voor het doen van een melding wordt dan namelijk verlaagd van 1,0 naar 0,05 mol. Vrijwel ieder bedrijf is dan vergunningplichtig. Blijkt bij de aanvraag van een vergunning dat de ontwikkelingsruimte op is, dan is het voor dat bedrijf alleen nog mogelijk om uit te breiden door middel van intern salderen (toepassen van emissiearme maatregelen). Daarnaast mag een bedrijf per PAS-periode (duur van zes jaar) niet meer dan 3 mol/ha/jaar uitbreiden. De uitkomsten uit Aerius zijn dus allesbepalend voor de ontwikkeling van een bedrijf. Op zich is dat begrijpelijk, maar het kan lokaal tot ongelijke situaties leiden gedurende een PAS-periode. &lt;/p&gt;&lt;h3&gt;4. Melding vs. vergunning&lt;/h3&gt;&lt;p&gt;Bij een melding is er een realisatietermijn voor het gebruiken van de gevraagde ontwikkelingsruimte van maar drie maanden. Bij een vergunning bedraagt die termijn twee jaar. Overigens is een melding nadrukkelijk geen besluit in de zin van art. 1:3 lid 1 Awb en staat hier dus ook geen bezwaar en beroep tegen open. Dit is reeds bevestigd door de Raad van State.[10] Deze meldingen beperken de juridische mogelijkheden voor handhaving, zeker wanneer de PAS weer zou verdwijnen. In de praktijk meldt iedereen vrijwel altijd iets meer vee dan op dat moment op het bedrijf aanwezig is. Immers, verhoging van de veestapel verkrijgt men onder meer door aanwas van jongvee. Echter, door de korte realisatietermijn kan er maar heel beperkt gemeld worden. Met de verschuivingen tussen een meldingsplicht dan wel vergunningplicht, voortkomend uit het Besluit Grenswaarden PAS, zijn de bedrijven die een uitstoot hebben om en nabij die grenswaarden dus heel gevoelig voor het niet voldoen aan regelgeving bij een uiterst kleine verandering. Mr. drs. Kaajan voorspelde in haar artikel reeds onduidelijkheid omtrent meldingen en dat blijkt in praktijk ook zo uit te werken. Deze bedrijven zullen bij een kleine verandering telkens opnieuw moeten melden tot ze vanzelf ineens vergunningsplichtig zijn. Tevens biedt een melding onzekerheid als de PAS zou ophouden te bestaan. Er is dan geen sprake van een rechtsgeldige vergunning die recht doet aan de vereisten voortvloeiende uit de Habitatrichtlijn en de Natuurbeschermingswet 1998. &lt;/p&gt;&lt;h3&gt;5. Update PAS december 2015&lt;/h3&gt;&lt;p&gt;De PAS is opgedeeld in periodes van zes jaar. We zitten nu in de eerste periode. Aerius heeft in december 2015 een update gehad. De eerstvolgende update volgt in december 2016. Voor de update van 2015 was het voor twintig gebieden niet meer mogelijk om een melding te doen, aangezien de depositieruimte niet meer toereikend was. Na de update werd voor al deze gebieden de grenswaarde weer naar boven bijgesteld. Hierdoor kon men in de situatie terecht komen dat men begin december 2015 vergunningsplichtig was, terwijl men eind december 2015 meldingsplichtig werd. Een half jaar na de update van 2015 zitten zestien gebieden wederom op slot, waardoor dezelfde bedrijven nu weer vergunningplichtig geworden zijn. &lt;/p&gt;&lt;h3&gt;6. Rechtsonzekerheid en rechtsongelijkheid&lt;/h3&gt;&lt;p&gt;Het systeem van meldingen zorgt voor een grote rechtsonzekerheid en rechtsongelijkheid, zowel bij het vooraf bepalen van de meldings- dan wel vergunningsplicht, als achteraf bij het voldoen aan de wetgeving. Vooraf is het onduidelijk of men valt onder de meldings- of vergunningsplicht omdat niet inzichtelijk is of een heel gebied ‘op slot’ zit of slechts een gedeelte. Is men vergunningsplichtig, dan bestaat ten tijde van de aanvraagprocedure onduidelijkheid over de vergunbaarheid van de aangevraagde ontwikkelruimte.&lt;/p&gt;&lt;p&gt;De onzekerheid achteraf bestaat vooral bij de meldingsplichtige bedrijven. Stel, uit de Aerius berekening blijkt dat men meldingsplichtig is. Men registreert deze melding maar er vindt naderhand een wijziging plaats. Als op het moment van wijziging een verlaagde grenswaarde van toepassing is op de betreffende gebieden en de ontwikkelruimte op is, is er geen sprake van een vergunde situatie en is het bedrijf is voor niet vergund. Deze onzekerheid past niet binnen de harde eisen uit de habitatrichtlijn en daarmee zijn met name de PAS meldingen een voorschot op problemen in de toekomst. In den lande zijn er dan ook veel adviseurs die ‘toewerken’ naar een vergunning, daar deze meer juridische en praktische zekerheid biedt. Een ongewenst gevolg is dat door deze redenering waarschijnlijk meer ontwikkelingsruimte aangevraagd wordt dan feitelijk noodzakelijk is, iets wat vervolgens van invloed kan zijn op de totale beschikbaarheid van ontwikkelingsruimte en instandhouding van de PAS.&lt;/p&gt;&lt;p&gt;Naast de onzekerheid kenmerkt de PAS zich ook door ongelijkheid. In theorie kunnen bedrijven de ene minuut wel ruimte krijgen om uit te breiden en de volgende minuut niet. Het systeem is gebaseerd op: ‘wie het eerst komt, die het eerst maalt’. Punt van kritiek is dat de registratie en toekenning voor bedrijven en haar adviseurs niet openbaar is en daarmee afhankelijk van het werkproces bij de provincie. Echter, een nog grotere rechtsongelijkheid zit in de uitvoeringsregels die de provincies zelf mogen opstellen. De provincies kunnen op detailniveau eigen regels stellen, bijvoorbeeld op het gebied van het wisselen tussen diercategorieën in de referentiesituatie en de invoergegevens in Aerius. Concreet betekent dit dat iemand in Friesland een andere aanvraag moet doen dan in Gelderland en dat Overijssel weer andere eisen kan stellen. Ook hanteren provincies verschillende leges voor de aanvraag van een Natuurbeschermingswetvergunning. De bedragen variëren tussen de € 0 en circa € 2.750.&lt;/p&gt;&lt;p&gt;Met de ontwikkeling en de invoering van de PAS is het bureau PASbij12 ontstaan. Dit landelijke bureau probeert de provincies richting te geven om tot één gezamenlijk beleid te komen. Complimenten zijn hier op zijn plek: het gaat al veel beter met de regeling van de depositie van stikstof dan voor de PAS. Toch wordt door een aantal provincies nog een eigen route gekozen. &lt;/p&gt;&lt;h3&gt;7. Instandhouding PAS&lt;/h3&gt;&lt;p&gt;Dit artikel is geen beschouwing over het al dan niet halen van instandhoudingsdoelstellingen op de Natura 2000 gebieden, maar over het overeind blijven van het beleidsprogramma PAS. Op dit moment worden door diverse milieugroeperingen bezwaren ingediend. De eerste inhoudelijke zaken staan op de rol bij de Raad van State. Belangrijke vraag is of de essentie van de PAS overeind blijft: berekende ammoniakwinst in de toekomst nu uitgeven in de vorm van ontwikkelingsruimte.&lt;/p&gt;&lt;p&gt;Feit is wel dat het systeem van meldingen en de differentiatie tussen provincies onderling eenduidig beleid verzwakken en ruimte bieden voor discussie in bezwaar- en beroepsprocedures. &lt;/p&gt;&lt;p&gt;Het valt te overwegen om de meldingsplicht af te schaffen, de uitvoeringsregels voor provincies gezamenlijk vast te stellen en meer openheid te geven over de daadwerkelijk beschikbare ontwikkelingsruimte. Op deze wijze zou de PAS als succesvol Nederlands ammoniakbeleid tot bloei kunnen komen. &lt;/p&gt;</content><legacyfootnotes/><footnotes><footnote>1 De heer J.C. Vijfhuizen BASc is werkzaam bij Alfa &lt;br/&gt;Accountants en Adviseurs.</footnote><footnote>2 Regeling van de Staatssecretaris van Economische Zaken en de Minister van Infrastructuur en Milieu van 3&amp;nbsp;juni 2015, nummer 15074288, houdende regels over de programmatische aanpak stikstof (Regeling programmatische aanpak stikstof).</footnote><footnote>3 Wet van 25 mei 1998, houdende nieuwe regelen ter bescherming van natuur en landschap (Natuurbeschermingswet 1998).</footnote><footnote>4 Mr. drs. M.M. Kaajan, ‘PAS: enkele vragen uit de praktijk’, &lt;span class="italic"&gt;Agr.r.&lt;/span&gt; 2015, nr. 11, p. 512-519.</footnote><footnote>5 Richtlijn 79/409/EEG van de Raad van 2 april 1979.</footnote><footnote>6 Richtlijn 92/43/EEG van de Raad van 21 mei 1992.</footnote><footnote>7 Wet van 13 juni 1979, houdende regelen met betrekking tot een aantal algemene onderwerpen op het gebied van de milieuhygiëne.</footnote><footnote>8 Besluit van 25 juni 2015, houdende regels met betrekking tot emissiearme huisvestingssystemen voor landbouwhuisdieren (Besluit emissiearme huisvesting).</footnote><footnote>9 Besluit van 8 juni 2015, houdende grenswaarden voor toestemmingsbesluiten in het kader van de programmatische aanpak stikstof (Besluit grenswaarden programmatische aanpak stikstof).</footnote><footnote>10 Zaaknummer 201507651/1/R2.</footnote></footnotes><auteurs>J.C. Vijfhuizen BASc</auteurs><published>2016-11-03 14:00:11</published><modified>2016-11-03 14:00:11</modified><editiondate>2016-11-03</editiondate><htmlpath>https://denhollander.info/artikel/13654</htmlpath></article>
</articles></edition>
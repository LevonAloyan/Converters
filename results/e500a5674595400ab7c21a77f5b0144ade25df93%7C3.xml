<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1990</searchword><id>6218</id><udhid>UDH:TvAR/6218</udhid><titel>Ontwikkeling in het kader van het kwekersrecht</titel><searchwords><searchword>TvAR 3/1990</searchword><searchword>UDH:TvAR/6218</searchword></searchwords><attachments><attachment><name>1990_nr 3_Artikel_Wolf.pdf</name><extention>pdf</extention><url>https://denhollander.info/download/6012/ci</url></attachment></attachments><inleiding>INLEIDING&#13;
In de jaren tachtig is het kwekersrecht sterk in de belangstelling komen te staan (mede)&#13;
door de ontwikkelingen in het kader van de biotechnologie. Discussies over kwekersrecht&#13;
en octrooirecht zijn aan de orde van de dag. Niet alleen de landbouworganisaties,&#13;
maar ook de milieu-organisaties en allerhande groeperingen houden zich&#13;
bezig met deze kwestie, hetgeen de discussie weleens vertroebelt.&#13;
Daarnaast zijn enkele belangrijke uitspraken in het kader van het kwekersrecht&#13;
gewezen, welke in ieder geval het 'zwakke' kwekersrecht meer 'body' hebben gegeven.&#13;
Nederland neemt op het gebied van de land- en tuinbouw een toonaangevende&#13;
plaats in in de wereld. Door bedoelde ontwikkelingen staan de veredelaars - winners&#13;
van nieuwe rassen - voor nieuwe uitdagingen. Wil het Nederlandse bedrijfsleven&#13;
in de concurrentiestrijd met landen als Amerika en Japan in de race blijven, dan&#13;
zullen aanzienlijke investeringen moeten worden gedaan, zowel in research als in&#13;
hoog geschoold kader. Goed toegeruste veredelingsbedrijven, die ook over voldoende&#13;
financieel draagvlak beschikken, zijn noodzakelijk. Waar mogelijk dient naar samenwerking&#13;
te worden gestreefd. Een en ander moet leiden tot nieuwe rassen, die&#13;
betere eigenschappen bezitten op het gebied van vorm, kleur, smaak, en houdbaarheid,&#13;
alsmede met een produktiecapaciteit, die goed verdeeld is over de jaargetijden&#13;
(jaarrond). Er is vooral behoefte aan onderzoek naar (ziekte-) resistentie, en regeneratie.&#13;
Het spreekt dan ook voor zich, dat een behoorlijke vergoeding voor de kweekarbeid&#13;
van de kweker noodzakelijk is om de voor assortimentsvernieuwing en -&#13;
verbreding vereiste investeringen te kunnen plegen.&#13;
Het zal duidelijk zijn, dat de kweker een nieuw plantenras wenst te beschermen&#13;
en gebruik wenst te maken van alle mogelijke, hem ten dienste staande, rechten. Tot&#13;
heden staat met name het kwekersrecht de kweker ten dienste. De beschermingsomvang&#13;
van het kwekersrecht is echter beperkter dan die van het octrooirecht. Het&#13;
recht van de octrooihouder strekt zich in principe uit tot de geoctrooieerde voortbrengselen&#13;
èn de geoctrooieerde werkwijze als zodanig. Het kwekersrecht strekt zich&#13;
daarentegen slechts uit tot handelingen met betrekking tot het teeltmateriaal van het&#13;
beschermde ras.1 Het is dan ook niet verwonderlijk, dat discussie is ontstaan - in&#13;
verband met de ontwikkeling in de biotechnologie - of voorkeur voor het octrooiecht moet worden uitgesproken boven het kwekersrecht ter bescherming van nieuwe&#13;
plantenrassen. Middels het octrooirecht wordt thans reeds getracht barrières op&#13;
te werpen voor elk bedrijfsmatig gebruik door derden van planten, waarin genen&#13;
zijn aangebracht (werkwijze), en waardoor nieuwe planten en nieuwe rassen kunnen&#13;
ontstaan (voortbrengselen).2</inleiding><content>BESCHERMING PLANTENRASSEN MIDDELS OCTROOIRECHT?&#13;
Een uitvinding is vatbaar voor octrooi wanneer zij strekt tot verkrijging van enige&#13;
uitkomst op welk gebied van nijverheid dan ook, daaronder begrepen Landbouw.&#13;
Het gaat om nieuwe werkwijzen en/of nieuwe voortbrengselen (art. 1A R.O.W.).&#13;
Voortbrengselen, rechtstreeks verkregen door toepassing van een geoctrooieerde&#13;
werkwijze vallen onder de werkingssfeer van het octrooi. Octrooirecht lijkt echter&#13;
af te vallen voor de bescherming van plantenrassen. Art. 3 lid 2 van de Rijksoctrooiwet&#13;
zegt o.m., dat geen octrooi wordt verleend voor planten- en dierenrassen.3&#13;
Ook het Europees Octrooiverdrag stelt in artikel 53 sub b, dat geen octrooi wordt&#13;
verleend voor planten- en dierenrassen (alsmede werkwijzen van wezenlijk biologische&#13;
aard voor de voortbrenging van planten of dieren; deze bepaling is niet van toepassing&#13;
op microbiologische werkwijzen en hierdoor verkregen voortbrengselen).4-5&#13;
Bij het Europees Octrooibureau liggen echter aanvragen voor octrooien ter zake van&#13;
werkwijzen, welke bij verlening ver strekkende gevolgen zouden kunnen hebben&#13;
voor plantenrassen. Recentelijk is een octrooi verleend, hetwelk betrekking heeft op&#13;
een DNA-recombinant techniek, waarbij de geïsoleerde zgn. phaseolin-gen wordt&#13;
ingebracht in cellen van andere planten. De phaseolin-gen zorgt voor een verhoogde&#13;
eiwithoeveelheid c.q.-produktie in de cel, waardoor een hogere voedingswaarde&#13;
wordt bereikt. Deze techniek zou toepasbaar zijn - volgens de octrooibeschrijving&#13;
- bij planten zoals de zonnebloem, tabaksplanten, rassen van veevoedergewassen,&#13;
sojabonen en andere groentegewassen.6,7Met gebruikmaking van nieuwe technieken&#13;
zouden draagkrachtige multinationals het bestaande kwekersrechtelijk beschermde&#13;
assortiment wellicht gemakkelijk kunnen overnemen door in het bestaande&#13;
assortiment genen in te brengen. Immers, het voortbrengen en het voor de voortbrenging in voorraad hebben van teeltmateriaal van een ras, waarvoor kwekersrecht&#13;
is verleend, wordt niet geacht in strijd te zijn met het uitsluitend recht van de houder&#13;
van het kwekersrecht, indien dit uitsluitend geschiedt voor wetenschappelijk onderzoek&#13;
of voor het in eigen bedrijf tot ontwikkeling brengen van nieuwe kweekprodukten.&#13;
Waar het kwekersrecht in principe het meest geëigende recht voor de kweker&#13;
van nieuwe rassen is (object van het kwekersrecht verschilt duidelijk van het object&#13;
van het octrooirecht) lijkt een goede afbakening tussen kwekersrecht en octrooirecht&#13;
wenselijk.8-9 Versterking van het kwekersrecht ten opzichte van het octrooirecht is&#13;
wenselijk, in het bijzonder waar het betreft de beschermingsomvang, maar ook&#13;
openstelling van het kwekersrecht voor alle gewassen.&#13;
Vanuit Brussel bereiken ons van de Commissie van de Europese Gemeenschap in&#13;
snel tempo voorstellen tot:&#13;
a. herziening UPOV-verdrag10;&#13;
b. Draft Council Regulation on Community Breeders' Rights11;&#13;
c. A Council Directive on the legal protection of Biotechnological Inventions.12&#13;
De voorstellen komen (in samenhang) hierop neer:&#13;
a. versterking kwekersrecht, doch regeling van een aantal zaken wordt (wederom)&#13;
aan de nationale wetgevers overgelaten. In EEG-verband zou dit kunnen betekenen,&#13;
dat een laag beschermingsniveau het gevolg zou kunnen zijn, daar niet alle EEGlanden&#13;
lid van de UPOV zijn;&#13;
b. nieuwe biotechnologische werkwijzen zijn octrooieerbaar;&#13;
c. een nieuwe werkwijze, die een nieuwe plant produceert: beiden zijn octrooieer&#13;
baar (zowel de techniek als het produkt);&#13;
d. wanneer een bekende werkwijze (waarvoor al dan niet octrooi is verleend) een&#13;
nieuw produkt produceert is deze niet octrooieerbaar; dus in dat geval geen produktoctrooi&#13;
voor plantmateriaal;&#13;
e. voor het klassieke veredelingsproces zou het Europees Kwekersrecht moeten&#13;
gelden.&#13;
Over de voorstellen vindt thans zowel nationaal als internationaal tussen overheden&#13;
en bedrijfsleven uitgebreid overleg en discussie plaats. KWEKERSRECHT&#13;
In Nederland is het kwekersrecht geregeld in de Zaaizaad- en Plantgoedwet (ZPW).&#13;
Deze wet dateert uit 1966 en is op 1 juni 1967 in werking getreden. Daarmede kwam&#13;
het Kwekersrechtbesluit 1941 te vervallen. Waar Nederland is aangesloten bij de&#13;
UPOV, dient onze Wetgeving niet in strijd te zijn met het UPOV-verdrag. De rechten,&#13;
die toekomen aan de kweker van een nieuw ras zijn in de ZPW neergelegd. Kwekersrecht&#13;
is een exclusief recht, hetgeen betekent, dat slechts met toestemming van&#13;
de rechthebbende de aan hem toekomende rechten mogen worden uitgeoefend.&#13;
Worden die rechten zonder toestemming uitgeoefend, dan wordt onrechtmatig gehandeld,&#13;
terwijl tevens strafrechtelijke sancties kunnen worden opgelegd. Kwekersrecht&#13;
kan worden verkregen voor een nieuw ras van een cultuurgewas en het geeft&#13;
de houder van het kwekersrecht in beginsel het uitsluitend recht om teeltmateriaal&#13;
van dat ras voort te brengen, in het verkeer te brengen en verder te verhandelen.&#13;
WANNEER WORDT KWEKERSRECHT VERLEEND&#13;
Kwekersrecht wordt verleend met betrekking tot een nieuw ras van een bepaald gewas,&#13;
mits dit gewas op de gewassenlijst is geplaatst.13 Het te beschermen ras moet:&#13;
a. door eigen kweekarbeid van de aanvrager c.q. diens rechtsvoorganger zijn ge&#13;
wonnen;&#13;
b. zich duidelijk onderscheiden van elk ander ras, waarvan het bestaan ten tijde&#13;
van de aanvrage algemeen bekend is;&#13;
c. homogeen zijn;&#13;
d. bestendig zijn;&#13;
e. nieuw zijn d.w.z. het mag niet vóór een bepaald tijdstip in het verkeer zijn ge&#13;
bracht.&#13;
Ten aanzien van dit laatste moet worden opgemerkt, dat sedert de wetswijziging van&#13;
2 mei 1984, in 1986 in werking getreden, geen materiaal van het ras, waaronder mede&#13;
te verstaan eindprodukten (bijv. bloemen, vruchten, consumptie aardappelen),&#13;
in het verkeer mag zijn gebracht door de kweker of zijn rechtverkrijgenden vóór de&#13;
datum der aanvrage tot verlening van kwekersrecht in de Staat der aanvrage, dan&#13;
wel langer dan vier jaar resp. zes jaar (afhankelijk van het gewas) vóór de datum&#13;
der aanvrage in enige Staat dan waar de aanvrage plaatsvindt. Onder 'in het verkeer&#13;
brengen' wordt verstaan: te koop aanbieden, verkopen, afleveren en/of anderszins&#13;
ter beschikking van derden stellen (bijv. ruil, schenking e.d.). DE BESCHERMINGSOMVANG&#13;
De houder van het kwekersrecht verkrijgt een absoluut recht voor de voortbrenging&#13;
en verhandeling van teeltmateriaal. Daar zijn echter beperkingen op. Het voortbrengen&#13;
en het voor de voortbrenging in voorraad hebben van teeltmateriaal, voor zover&#13;
dit uitsluitend geschiedt voor wetenschappelijk onderzoek en voor het in eigen bedrijf&#13;
tot ontwikkeling brengen van nieuwe kweekprodukten is vrijgelaten, en is derhalve&#13;
niet aan de toestemming van de houder van het kwekersrecht gebonden, en&#13;
voorts is buiten twijfel, dat geen inbreuk op de rechten van de houder van het kwekersrecht&#13;
wordt gemaakt door het verder verhandelen en uitvoeren van rechtmatig&#13;
in het verkeer gebracht teeltmateriaal, en door het voor een van deze doeleinden in&#13;
voorraad hebben van dat teeltmateriaal. Teeltmateriaal is rechtmatig in het verkeer&#13;
gebracht, indien dit is geschied door de houder van het kwekersrecht of door een&#13;
licentiehouder. Een en ander lijkt duidelijk. Het voortbrengen (produceren, vermeerderen)&#13;
van teeltmateriaal van een kwekersrechtelijk beschermd ras ten doel&#13;
hebbende dit voortgebrachte teeltmateriaal te verhandelen is onderhevig aan de toestemming&#13;
van de houder van het kwekersrecht. Het met toestemming van de houder&#13;
van het kwekersrecht als zodanig voortgebrachte teeltmateriaal mag verder worden&#13;
verhandeld. Verboden blijft echter wel het uit rechtmatig in het verkeer gebracht&#13;
teeltmateriaal voortbrengen van nieuw teeltmateriaal met de bedoeling dit nieuwe&#13;
teeltmateriaal te verhandelen. Het voortbrengen van teeltmateriaal voor gebruik in&#13;
eigen bedrijf is echter niet gebonden aan de voorafgaande toestemming van de kweker.&#13;
Dit laatste geldt echter niet voor siergewassen, nu de Hoge Raad der Nederlanden&#13;
in 1985 uitdrukkelijk heeft beslist, dat het voortbrengen van teeltmateriaal voor&#13;
gebruik in eigen bedrijf voor wat betreft siergewassen aan de voorafgaande toestemming&#13;
van de houder van het kwekersrecht is onderworpen.14 Hiermede kwam een&#13;
eind aan een jarenlang gevoerd (juridisch) gevecht.&#13;
DWANGLICENTIES&#13;
Na de uitspraak van de Hoge Raad der Nederlanden deed zich een nieuw verschijnsel&#13;
voor, namelijk veelvuldige verzoeken aan de Raad voor het Kwekersrecht tot verlenging&#13;
van een dwanglicentie. Nu duidelijk was, dat de 'vrije' vermeerdering voor&#13;
gebruik in eigen bedrijf aan de toestemming van de houder van het kwekersrecht&#13;
was onderworpen bestond blijkbaar de behoefte de voorwaarden, die de kweker&#13;
stelt, te toetsen.&#13;
De Raad voor het Kwekersrecht kan een dwanglicentie verlenen, indien de kweker&#13;
(houder van een kwekersrecht) niet zijn verplichting nakomt die licenties te verlenen,&#13;
welke in het belang van de voorziening van de markt met teeltmateriaal tegen redelijke&#13;
voorwaarden noodzakelijk zijn. De tot dusverre gewezen uitspraken van de Raad&#13;
voor het Kwekersrecht wijzen alle ingediende verzoeken tot verlening van een&#13;
dwanglicentie af. (Behoudens in een geval van een aardappelras.) De Raad voor het Kwekersrecht gaat ervan uit, dat de kwekersrechthouder in&#13;
principe zelf kan uitmaken hoe hij de exploitatie (d.i. vermeerdering en verhandeling)&#13;
van het ras wil regelen en onder welke voorwaarden. Terecht gezien de Wetsgeschiedenis.&#13;
15&#13;
Hoewel dit niet expliciet blijkt uit de betreffende uitspraken moet worden aangenomen,&#13;
dat:&#13;
a. niet tot verlening van een dwanglicentie wordt overgegaan, als de markt voldoende&#13;
is voorzien van teeltmateriaal van een k weker sr echtelijk beschermd ras;&#13;
b. toetsing van de voorwaarden, waaronder dit (de voorziening van de markt met&#13;
teeltmateriaal) geschiedt, pas dan aan de orde is als een onvoldoende voorziening&#13;
van de markt blijkt, waarmee het algemeen belang van die markt in het geding zou&#13;
zijn;&#13;
c. opleggen van een dwanglicentie op door de Raad vast te stellen voorwaarden&#13;
slechts dan plaatsvindt, als de onvoldoende voorziening van de markt met teeltmateriaal,&#13;
waarmee het algemeen belang van die markt in het geding zou zijn, een gevolg&#13;
is van onredelijke voorwaarden, die door de houder van het kwekersrecht zouden&#13;
zijn bedongen.&#13;
Het 'belang' in het kader van 'het belang van de markt' moet worden opgevat als&#13;
het algemeen belang, niet als een individueel (bedrijfs-) belang.16,17&#13;
Resteert naar mijn mening niet anders dan dat het toetsen van voorwaarden c.q.&#13;
het misbruik maken van machtsposities door kwekersrechthouders - zo daar al&#13;
sprake van zou zijn - dient te geschieden in het kader van de art. 85 en 86 van het&#13;
EEG-Verdrag.18</content><legacyfootnotes>1. Voor de verschillen tussen Octrooi- en Kwekersrecht: vide o.m. Kwekersrecht en Octrooirecht in relatie&#13;
tot genetische manipulatie bij planten; p. 17 t/m 20; Studierapport 14d Nationale Raad voor Landbouwkundig&#13;
Onderzoek; Uitgave juli 1984.&#13;
2. Zie in dit verband o.m. Kwekersrecht en Octrooirecht in relatie tot genetische manipulatie bij planten;&#13;
i.h.b. p.1., 29 en 30 Studierapport 14d Nationale Raad voor Landbouwkundig Onderzoek; Uitgave juli&#13;
1984.&#13;
Onder genetische manipulatie wordt verstaan: fusie van somatische cellen, overdracht van geïsoleerde&#13;
stukjes erfelijk materiaal van cel tot cel, en synthese langs (bio-)chemische weg. DNA-recombinant techniek&#13;
is een voorbeeld.&#13;
3. Wet van 7 november 1910 Stb. 313; Art. 3 is laatstelijk opnieuw vastgesteld bij Rijkswet van 12 januari&#13;
1977 S.168 (i.w.tr. 1 jan. 1978).&#13;
4. Europees Octrooiverdrag, München, 5 oktober 1973 (Trb. 1975, 108).&#13;
5. Geen octrooien — voor zover bekend — zijn verleend voor werkwijzen als weefselkweek (meristeem)&#13;
en/of in vitro technieken.&#13;
Deze technieken worden beschouwd als een 'werkwijze van biologische aard' (natuurlijk vermeerderingsproces),&#13;
niet als een industrieel proces.&#13;
6. Aanvrage 84 30 25 33.9 d.d. 13.04.84 Patent 0 122 791 (Lubrizol).&#13;
7. Gedurende de periode van januari 1980 tot januari 1989 zijn 4.495 aanvragen voor een octrooi aangemeld&#13;
bij het Europees Octrooibureau in de categorie: C12N15/00: Genetic engineering en A01H (new&#13;
plants).&#13;
8. 'The interface between Patent Protection and Plant Breeders' Rights' Draft memorandum prepared&#13;
by the Office of UPOV in cooperation with the International Bureau of WIPO. UPOV-document:&#13;
CAJ/XXIV/4 d.d. April, 3, 1989.&#13;
9. Inmiddels heeft de minister van Landbouw en Visserij, mede namens de Staatssecretaris van Economi&#13;
sche Zaken, op 23 juni 1989 de voorzitter van de Vaste Commissie voor Landbouw van de Tweede Kamer&#13;
der Staten Generaal een Notitie betreffende afstemming tussen octrooi- en kwekersrecht doen toekomen. 10. Internationaal Verdrag tot Bescherming van kweekproducten Parijs, 2 december 1961 herzien te Genève&#13;
op 10 november 1972 en 23 oktober 1978; laatste voorstel tot herziening: UPOV-document&#13;
CAJ/XXIV/2 d.d. February, 27, 1989.&#13;
11. Voorstel DG VI, laatstelijk d.d. 31.3.89, doe. 2376/VI/88-EN-Rev.&#13;
12. Voorstel voor een richtlijn van de Raad betreffende de wettelijke bescherming van biotechnologische&#13;
uitvindingen.&#13;
PB nr. CIO van 13.1.1989, blz. 3; Advies ter zake.&#13;
PB nr. C159/10 van 26-6-1989, blz. 10 (doe. COM(88) 496 def.-SYN159)&#13;
13. Kwekersrechtbesluit 1975. Inmiddels is er een Ontwerp-besluit houdende vaststelling Kwekersrechtbesluit&#13;
1990, krachtens hetwelk het mogelijk wordt voor rassen van alle gewassen kwekersrecht te verkrijgen.&#13;
14. HR 12-4-1985, N.J. 1985, 577.&#13;
15. - MvT (P.25.r) Ontwerp van Wet (zitting 1958-1959-5332) '.... gaat het ontwerp ten aanzien van&#13;
de inhoud van het kwekersrecht van een ander beginsel uit, nl. van het uitsluitend beschikkingsrecht van&#13;
de kweker.'&#13;
- Eindverslag, Eerste Kamer zitting 1965-1966 5332 en 7160 R 340 (Tweede Kamer).&#13;
16. - MvT (p.25.r) Ontwerp van Wet (zitting 1958-1959-5332)&#13;
- MvA (p.14.1) (Zitting 1961-1962-5332).&#13;
17. Afdeling van Beroep Raad voor het Kwekersrecht Beschikkingen d.d. 19 december 1988 inzake:&#13;
Dwanglicentieverzoek voor het alstroemeriaras 'Rosario'. Dwanglicentieverzoek voor het lelieras 'Mont&#13;
Blanc'. Publicatieblad Raad voor het Kwekersrecht, nr. 260, 16 januari 1989 p. 46, 47, 48.&#13;
18. - Arrest Hof van Justitie van 8 juni 1982. Zaak 258/78 Nungesser KG en Eisele/Commissie. Ju&#13;
risprudentie Hof van Justitie 1982-6, p. 2015. - Beschikking van de Commissie van de Europese Gemeenschappen d.d. 13 december 1985 (IV 30.017&#13;
Kwekersrecht: rozen). PB L 369 d.d. 31-12-1985.&#13;
- Arrest Hof van Justitie van 19 april 1988. Zaak 27/87 Erauw-Jacqueri/Hesbignonne. PB C 129 d.d.&#13;
18-5-1988, p.11.</legacyfootnotes><footnotes><footnote/></footnotes><auteurs>Mr. A.H.J Wolf</auteurs><published>1990-03-01 00:00:00</published><modified>1990-03-01 00:00:00</modified><editiondate>1990-03-01</editiondate><htmlpath>https://denhollander.info/artikel/6218</htmlpath></article>
</articles></edition>
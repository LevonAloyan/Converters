<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1996</searchword><id>4954</id><udhid>UDH:TvAR/4954</udhid><titel>Knipping / Verheul (TvAR 1996/4813)</titel><searchwords><searchword>TvAR 4/1996</searchword><searchword>TvAR 1996/4813</searchword><searchword>UDH:TvAR/4954</searchword></searchwords><attachments><attachment><name>1996_nr 4_Rechtspraak_4813.pdf</name><extention>pdf</extention><url>https://denhollander.info/download/4895/ci</url></attachment></attachments><inleiding>Pachtwet, art. 38, 39&#13;
&#13;
Artikel 39 Pachtwet houdt een verplichte afwijzingsgrond in. Indien een verpachter zich, (ook) op grond van het in dat artikel bepaal-de, verzet tegen verlenging van de pachtovereenkomst, moet eerst worden onderzocht of de betreffende verwijten gegrond zijn en zich één der in genoemd wetsartikel bedoelde gevallen voordoet, alvorens de rechter kan toekomen aan een beslissing op grond van de billijkheid ex artikel 38 Pachtwet. De verweten gedragingen zijn deels onvoldoende onderbouwd en voor het overige onvoldoende ernstig om te worden aangemerkt als een handelwijze die op grond van artikel 39 Pachtwet aan verlenging in de weg moet staan. Verpachter heeft geen andere pensioenvoorziening dan de waarde van de door hem bewoonde woning en van het verpachte; hij heeft belang bij de mogelijkheid tot vrije verkoop daarvan. Woning en pachtobject vormen samen één complex; afzonderlijke verkoop van één van beide zou de opbrengst daarvan sterk negatief beïnvloeden. De bedrijfsvoering van de pachter is, behoudens in één jaar waarin een geringe winst is behaald, steeds (sterk) verliesgevend geweest en de levensvatbaarheid van zijn bedrijf moet ook voor de toekomst als zeer gering worden beschouwd. Billijkheid: het belang van de verpachte weegt het zwaarst.</inleiding><content>Beschikking in de zaak van: Reinerus Gerardus Arnoldus Knipping, wonende te Hooglanderveen, gemeente Amersfoort, appellant, tevens incidenteel geïntimeerde, procureur: mr. E.H.M. Harbers,&#13;
tegen&#13;
Theodorus Jozeph Verheul, wonende te Hooglanderveen, gemeente Amersfoort, geïntimeerde, tevens incidenteel appellant, procureur: mr. J.M. Bosnak.&#13;
Het geding in eerste aanleg De pachtkamer van het kantongerecht in Amersfoort heeft op 21 juni 1994 en 15 november 1994 tussen partijen beschikkingen gegeven, waarbij appellant - hierna ook te tvoetfVfctv. KxvL^kv^ - \&amp; &lt;te £da%et\hsid \&amp; gesteld om nog bescheiden in het geding te brengen alsmede een gerechtelijke plaatsopneming is gelast respectievelijk is afgewezen het verzoek van Knipping tot verlenging van de tussen hem als pachter en geïntimeerde -hierna ook te noemen: Verheul - als verpachter bestaande en behoudens verlenging op 31 december 1995 eindigende pachtovereenkomst met betrekking tot een oppervlakte tuingrond, kadastraal bekend gemeente Hoogland, sectie B, nr. 1560 ged., groot ± 0.45.00 ha, met de daarop aanwezige glasopstanden met verwarmingsinstallatie ca., ketelhuis en schuur, alsmede de daarbij behorende inven-taris, met veroordeling van Knipping in de kosten van het geding.&#13;
Laatstbedoelde beschikking is gegeven uit overweging in hoofdzaak dat naar billijkheid het verlengingsverzoek van Knipping moet worden afgewezen.&#13;
Het geding in hoger beroep Knipping is bij op 12 december 1994 ter griffie van het hof ingekomen beroepschrift in hoger beroep gekomen van voormelde beschikking van 15 november 1994, met verzoek om die beschikking te vernietigen en, opnieuw beschikkende, de pachtovereenkomst te verlengen met een termijn van zes jaar dan wel met een termijn die het hof rede-&#13;
lijk en billijk acht, met veroordeling van Ver-heul in de kosten van beide instanties.&#13;
Verheul heeft bij op 13 januari 1995 ter griffie van het hof ingekomen verweerschrift verweer gevoerd en voorts incidenteel hoger beroep ingesteld, een en ander met verzoek om in het principaal appel het hoger beroep af te wijzen, met veroordeling van Knipping in de kosten van dat appel, en in het incidenteel hoger beroep de beschikking te vernietigen om reden dat het verweer ter zake van artikel 39 Pachtwet ten onrechte onbesproken is ge-laten, en overigens de beschikking voorzoveel nodig te bevestigen, zo nodig onder aanvul-ling en/of verbetering van gronden, met ver-oordeling van Knipping in de kosten van het incidenteel hoger beroep.&#13;
Bij op 31 januari 1995 ter griffie van het hof ingekomen incidenteel verweerschrift heeft Knipping het in het incidenteel hoger beroep aangevoerde bestreden met verzoek om Verheul daarin niet-ontvankelijk te ver-klaren, althans dat beroep af te wijzen, met veroordeling van Verheul in de kosten van het incidenteel hoger beroep.&#13;
Op 20 maart 1995 heeft in raadkamer van het hof een mondelinge behandeling van het hoger beroep plaats gehad, waarbij aanwezig waren Knipping in persoon, bijgestaan door zijn procureur, alsmede C.P. van Burgsteden, wonende te Amersfoort, en J.C. van Burgste-den, wonende te Haulerwijk, beiden zwager van Verheul, bijgestaan door mr. E.IJ. Ie Blanc, advocaat te Utrecht.&#13;
Van de zijde van partijen zijn ter zitting van het hof inlichtingen verstrekt, waarna de raadslieden de wederzijdse standpunten nader hebben toegelicht, wat de raadsvrouwe van Knipping betreft mede aan de hand van pleit-notities.&#13;
De grieven&#13;
De grieven in het principaal hoger beroep lui-den:&#13;
Grief I&#13;
Ten onrechte legt de pachtkamer van het kan-tongerecht mede aan de beschikking ten grondslag dat partijen aanvankelijk een tijds-duur van 5 jaren waren overeengekomen.&#13;
Grief ll&#13;
Ten onrechte overweegt de pachtkamer van het kantongerecht dat uit overgelegde taxatie-rapporten voldoende blijkt dat de technische staat van kas en verwarmingsinstallatie van&#13;
dien aard is dat op niet te lange termijn aan vervanging gedacht moet worden.&#13;
Grief lII&#13;
Ten onrechte overweegt de pachtkamer van het kantongerecht dat Verheul onweersproken heeft gesteld dat hij niet in staat is geweest pensioenvoorzieningen op te bouwen.&#13;
Grief lV&#13;
Ten onrechte overweegt de pachtkamer van het kantongerecht dat de kansen dat Knipping in staat zal zijn het hoofd boven water te hou-den, zeer gering zijn, gezien zijn aanzienlijk negatief vermogen.&#13;
Grief V&#13;
Ten onrechte heeft de pachtkamer beslist dat naar billijkheid het verzoek van Knipping dient te worden afgewezen.&#13;
Grief VI&#13;
Ten onrechte heeft de pachtkamer van het kantongerecht het verlengingsverzoek van Knipping afgewezen en Knipping in de pro-ceskosten veroordeeld.&#13;
De in het incidenteel hoger beroep aange-voerde grief luidt:&#13;
Ten onrechte heeft de pachtkamer van het kantongerecht het meest verstrekkende ver-weer van Verheul, te weten dat er een ver-plichte afwijzingsgrond op basis van artikel 39 Pachtwet aanwezig is, onbesproken gela-ten.&#13;
De mondelinge behandeling Ter zitting van het hof is niet of onvoldoende weersproken verklaard (zakelijk weergegeven):&#13;
door Knipping:&#13;
dat hij 29 jaar is, ongehuwd is en op 40 a 50 meter van het gepachte woont; dat hij di-ploma's heeft van de MAVO, van het Leer-lingstelsel bloementeelt en van een E.V.T.O.-cursus; dat hij ook bezig is geweest met een opleiding voor het Praktijkdiploma boekhou-den, maar deze opleiding niet heeft afgerond; dat hij op het gepachte een tuindersbedrijf ex-ploiteert en daarin perkgoed en cyclamen kweekt; dat hij sinds de start van zijn bedrijf in 1990 behalve aan plantgoed voor een be-drag van ongeveer f 50 000 in zijn bedrijf heeft geïnvesteerd (gaskachels, betonpaden, egaliseren van de vloer, onderbevloeiingsin-stallatie, matten); dat de door hem gedane in-vesteringen dit jaar geheel zijn afgeschreven en hij niet verwacht nieuwe investeringen te moeten doen; dat zijn bedrijf in de afgelopen jaren steeds verliezen heeft opgeleverd behal-ve in 1993 toen sprake was van een zeer ge-&#13;
ringe winst; dat het boekhoudoverzicht over 1994 nog niet klaar is, maar dat ook in dat jaar sprake is geweest van een verlies; zulks ter grootte van f 10 000 a f 20 000; dat hij ter aflossing van diverse schulden een crediet van f 120 000 heeft aangevraagd; dat deze aan-vraag door de Gemeente is afgewezen en ook een tegen die beslissing ingediend bezwaar-schrift geen succes heeft gehad; dat hij ver-volgens beroep heeft ingesteld bij de arrondis-sementsrechtbank (afdeling bestuursrecht-spraak) en in afwachting is van de beslissing daarop; dat, indien hem bedoeld crediet niet wordt verleend, erop gerekend moet worden dat zijn faillissement zal worden aangevraagd; dat zijn moeder, die 49 jaar is, in Oosterhout (nabij Nijmegen) een tuinbouwbedrijf exploi-teert, welk bedrijf recentelijk aan de Gemeen-te is verkocht, zodat er reeds daarom voor hem geen mogelijkheden zijn om op dat be-drijf te gaan werken; dat het niet juist is dat hij voor zijn eigen bedrijf een milieuvergun-ning heeft aangevraagd en hij van overheids-wege te horen heeft gekregen dat dit ook niet nodig is; dat de onderhavige pachtovereen-komst destijds op zijn initiatief is aangegaan voor een periode van 5 jaar, zulks met de be-doeling dat na afloop van die periode zou worden bezien of de overeenkomst al dan niet zou worden verlengd.;&#13;
van de zijde van Verheul:&#13;
dat hij 63 jaar is en zijn echtgenote 61 jaar; dat hij momenteel ernstig ziek is en naar ver-wachting niet lang meer zal leven; dat hun beider inkomsten bestaan uit de pachtop-brengst van de onderhavige tuinderij alsmede een AWW-uitkering van de echtgenote van Verheul ten bedrage van ongeveer f 15 000 netto per jaar; dat die inkomsten op zichzelf nog wel voldoende zijn om van te leven, maar continuering van de pachtovereenkomst me-debrengt dat op enig moment hoge kosten moet worden gemaakt aan de verwarmingsin-stallatie (de ketel) hetgeen alsdan onmogelijk zal zijn op te brengen; dat in het verleden meerder keren aan Knipping is te verstaan ge-geven dat de thans ook in dit geding aan hem verweten gedragingen niet werden geaccep-teerd, zulks meestal mondeling maar - naar blijkt uit de aan het verweerschrift tevens in-cidenteel beroepschrift gehechte brief van 11 maart 1993 - ook wel schriftelijk; dat het boekhoudoverzicht over 1994 nog niet gereed is maar de inkomsten van Verheul in dat jaar vrijwel hetzelfde zijn geweest als daarvoor; dat Knipping bij het einde van de pachtover-&#13;
eenkomst de door hem in het onderhavige be-drijf geïnvesteerde zaken weer tot zich mag nemen.&#13;
Beoordeling van het hoger beroep&#13;
1. Het hof zal eerst de in het incidenteel hoger beroep aangevoerde grief behandelen, zijnde deze van de verstgaande strekking.&#13;
Deze grief is gegrond. Terecht voert Ver-heul aan dat artikel 39 der Pachtwet een ver-plichte afwijzingsgrond inhoudt en dat derhalve, indien een verpachter (ook) op grond van het in dat artikel bepaalde bezwaar maakt tegen toewijzing van een verzoek tot verlenging van de pachtovereenkomst, eerst -alvorens de pachtrechter (eventueel) kan toe-komen aan een beslissing op grond van de billijkheid ex artikel 38 der Pachtwet - moet worden onderzocht of de betreffende verwij-ten gegrond zijn en, zo ja, of zich één van de in artikel 39 der Pachtwet bedoelde gevallen voordoet.&#13;
2. Te dien aanzien overweegt het hof aller eerst dat ten processe niet, althans onvoldoen- de is gebleken dat gedurende de achterliggen de jaren sprake is geweest van een op vol doende duidelijke wijze ingebrekestellen van Knipping door Verheul. Ook de inhoud van de door de raadsman van laatstgenoemde ter zitting van het hof nog genoemde brief van 11 maart 1993 kan niet leiden tot een andere con- clusie.&#13;
3. Voorts zijn meerdere van de verweten gedragingen, mede gelet op de gemotiveerde ontkenning ter zake van Knipping, door Ver heul onvoldoende onderbouwd. Met name geldt dit ten aanzien van de verwijten inzake onvoldoende onderhoud door Knipping, de ri- sico's van de opslag van potgrond nabij de verwarmingsketel, het parkeren op de oprit, de opslag van zaken op niet bij Knipping in pacht zijnde grond, het ten onrechte niet toe laten van Verheul in de gepachte opstallen en het exploiteren van de kas zonder een daartoe vereiste milieuvergunning.&#13;
Inzake het regelmatig te laat betalen van de pachtprijs, het niet op tijd repareren van ver-zakte ruiten, het urineren door personeel van Knipping in het gezichtsveld van Verheul en diens echtgenote en het verkopen van produc-ten op of nabij het gepachte is ten processe -weliswaar voldoende aannemelijk geworden dat daarvan daadwerkelijk sprake is (ge-weest), doch het betreft in alle gevallen een in slechts geringe mate en/of gedurende slechts zeer korte perioden tekortschieten door Knip-&#13;
ping in de nakoming van zijn verplichtingen tegenover Verheul, dat - hoewel op zichzelf verwijtbaar - naar het oordeel van het hof (nog) niet is aan te merken als een handelwij-ze die thans op grond van het bepaalde in arti-kel 39 der Pachtwet aan verlenging van de litigieuze pachtovereenkomst in de weg moet staan.&#13;
4. Uit het vorenstaande volgt dat de ge grondheid van de in het incidenteel hoger be roep aangevoerde grief niet kan leiden tot vernietiging van de beschikking, waarvan be roep.&#13;
Nu andere verplichte afwijzingsgronden niet zijn gesteld of gebleken, moet derhalve op het onderhavige verlengingsverzoek naar billijkheid worden beslist.&#13;
5. Gezien de gemotiveerde ontkenning door Knipping van hetgeen ter zake door Ver heul is aangevoerd, is ten processe niet, al thans onvoldoende komen vast te staan dat partijen destijds bij het sluiten van de onder havige pachtovereenkomst beiden beoogden dat deze na 31 december 1995 niet zou wor- den verlengd. Artikel 3 van die overeenkomst, waarin is voorzien in de mogelijkheid van een verlenging telkens met één jaar, wijst eerder op het tegendeel. Indien en voorzover de pachtkamer van het kantongerecht in de be- schikking, waarvan beroep, heeft bedoeld te overwegen dat partijen een duur van 5 jaar zonder verdere verlengingsmogelijkheid zijn overeengekomen, is de daartegen gerichte grief I gegrond. Deze enkele omstandigheid brengt echter nog niet mede dat reeds daarom bedoelde beschikking niet in stand zou kun nen blijven.&#13;
6. Grief II is ongegrond. Met name uit het aan het verweerschrift, tevens incidenteel be- roepschrift gehechte rapport van makelaar Verhoeven als uit hetgeen ter zake overigens in het ten processe aangevoerde naar voren is gekomen, volgt dat de technische staat van kas en verwarmingsinstallatie zeer te wensen overlaat en dat ernstig rekening moet worden gehouden met een wellicht al op korte termijn naar voren komende noodzaak tot vervanging. De omstandigheid dat de opstallen volledig verzekerd worden door de Hagelunie, doet daaraan onvoldoende af; ook de Hagelunie schrijft in haar - eveneens aan het hiervoor genoemde processtuk gehechte - brief van 8 maart 1993 dat de onderhoudstoestand van de kassen te wensen overlaat en dat slechts op basis van dagwaarde zal worden verzekerd.&#13;
7. Ook grief III kan geen doel treffen. De stelling van Verheul dat hij in het verleden geen mogelijkheid heeft gehad om pensioen voorzieningen op te bouwen, is onvoldoende gemotiveerd door Knipping weersproken. Eerstgenoemde heeft door overlegging in ho- ger beroep van zijn financiële gegevens over de jaren 1991 t/m 1993 voldoende aanneme- lijk gemaakt dat van andere pensioenvoorzie- ningen dan begrepen in de waarde van zijn woning en van de grond met opstallen in ge schil geen sprake is.&#13;
8. De gang van zaken in het bedrijf van Knipping is gedurende de gehele pachtperio- de slecht tot zeer slecht geweest. Behalve in 1993, toen sprake was van een winst van f 961, heeft hij ieder jaar een (enkele keren zeer fors) verlies geleden en dit heeft geleid tot een inmiddels hoog opgelopen schulden last. Enig concreet uitzicht op een beter be- drijfsresultaat is, naar ook van de zijde van Knipping ter zitting van het hof is erkend, niet aanwezig. Laatstgenoemde heeft weliswaar aangevoerd dat de door hem in het bedrijf ge dane investeringen (nagenoeg) zijn afgeschre- ven zodat hij ter zake geen lasten meer heeft, maar hij ziet er daarbij naar het oordeel van het hof ten onrechte aan voorbij dat ook in een bedrijf als het onderhavige steeds nieu- we - nu eens grotere en dan weer kleinere - investeringen nodig zijn die op hun beurt weer leiden tot afschrijvingslasten. Bovendien vormden, naar uit de overgelegde boekhoud- overzichten blijkt, de in de afgelopen jaren gedane afschrijvingen bepaald niet de enige factor die verantwoordelijk was voor de gele den verliezen.&#13;
De pachtkamer van het kantongerecht is dan ook terecht tot het oordeel gekomen dat Knipping zeer geringe kansen heeft om het hoofd boven water te houden. De levensvat-baarheid van zijn bedrijf is zeer gering en er moet ernstig rekening worden gehouden met een op korte termijn optredend faillissement van betrokkene. Grief IV is derhalve onge-grond.&#13;
9. Nu ervan moet worden uitgegaan dat Verheul over vrijwel geen andere pensioen voorzieningen beschikt dan de waarde van zijn woning en van de grond met daarop staande opstallen in geschil, heeft hij er be- lang bij dat hij dat eigendom te gelde kan ma ken tegen de hoogst mogelijke prijs, mitsdien vrij van pacht. Bedoeld belang is, zij het in wat mindere mate, ook aanwezig voor het ge-&#13;
val Verheul overlijdt en zijn echtgenote alleen achterblijft.&#13;
10. De woning van Verheul en het onder havige pachtobject vormen mede door de on derlinge ligging één complex. Continuering van de pachtovereenkomst zou in verband daarmee niet alleen leiden tot een lagere op brengst van het verpachte gedeelte, maar ook een sterk negatieve invloed hebben op de voor de woning te verkrijgen koopprijs. Om dezelfde reden is ook afzonderlijke verkoop van de woning bepaald onaantrekkelijk.&#13;
11. Uit het vorenstaande volgt dat Verheul een niet te verwaarlozen financieel belang heeft bij het niet verlengen van de onderhavi ge pachtovereenkomst. Hier staat tegenover dat Knipping, gelet op de negatieve verwach tingen waarvan op grond van het hiervoor ter zake overwogene ten aanzien van een voort zetting van zijn bedrijf moet worden uitge gaan, geen te dezen te respecteren belang heeft bij verlenging van die overeenkomst. Naar billijkheid leidt dit tot de slotsom dat het belang van Verheul het zwaarst dient te we gen en derhalve het pachtverlengingsverzoek moet worden afgewezen. Ook grief V faalt mitsdien.&#13;
12. Het vorenoverwogene brengt mede dat de pachtkamer van het kantongerecht het ver- lengingsverzoek van Knipping terecht heeft afgewezen en eveneens terecht hem in de pro ceskosten heeft veroordeeld. Grief VI is even eens ongegrond.&#13;
Slotsom&#13;
De beschikking, waarvan beroep, moet met wijziging en aanvulling van gronden worden bevestigd en Knipping moet als de ook in ho-ger beroep in het ongelijk gestelde partij wor-den veroordeeld in de kosten van het principaal hoger beroep.&#13;
Verheul moet als de daarin in het ongelijk gestelde partij worden veroordeeld in de kos-ten van het incidenteel hoger beroep.&#13;
Beslissing&#13;
Het hof, beschikkende in hoger beroep:&#13;
in het principaal hoger beroep&#13;
Bevestigt de door de pachtkamer van het kantongerecht te Amersfoort tussen partijen gegeven beschikking van 15 november 1994, waarvan beroep, met wijziging en aanvulling van de gronden als hiervoor overwogen.&#13;
Veroordeelt Knipping in de kosten van het hoger beroep, aan de zijde van Verheul tot he-&#13;
den begroot op f 420 voor verschotten en f 2800 voor salaris van de procureur. in het incidenteel hoger beroep Verklaart het beroep ongegrond. Veroordeelt Verheul in de kosten van het hoger beroep, aan de zijde van Knipping tot heden begroot op f 1400 voor salaris van de procureur.</content><legacyfootnotes/><footnotes><footnote/></footnotes><auteurs/><published>1996-04-01 00:00:00</published><modified>1995-09-29 00:00:00</modified><editiondate>1996-04-01</editiondate><htmlpath>https://denhollander.info/artikel/4954</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1996</searchword><id>5914</id><udhid>UDH:TvAR/5914</udhid><titel>Voor wie is de suiker zoet?</titel><searchwords><searchword>TvAR 6/1996</searchword><searchword>UDH:TvAR/5914</searchword></searchwords><attachments><attachment><name>1996_nr 6_Artikel_Mertens.pdf</name><extention>pdf</extention><url>https://denhollander.info/download/5758/ci</url></attachment></attachments><inleiding>In besprekingen over het suikersysteem 1997 worden de uitgangspunten grondgebonden-heid en duurzaam gebruik van de referentie ter discussie gesteld.&#13;
Het lijkt nuttig nog eens aandacht te besteden aan eventuele vergoedingsrechten voor de partij die bij pachtbeëindiging het suikerquotum verliest en ideeën daarvoor te geven.&#13;
1.1 Bewaakt mengprijssysteem&#13;
In 1987 is het bewaakt mengprijssysteem1 voor bietsuiker geïntroduceerd waarbij is geko-zen voor een directe relatie tussen het teeltverleden en de referentie waarover een teler kon beschikken.&#13;
Het systeem is gebaseerd op een privaatrechtelijke overeenkomst tussen de twee sui-kerfabrieken en het Landbouwschap. Het systeem zorgt dat er één prijs wordt betaald voor de suiker die binnen het mengprijsquotum is geproduceerd.&#13;
De toewijzing door de industrie bepaalt de hoeveelheid suikerbieten waarover de teler de mengprijs krijgt uitbetaald; deze hoeveelheid suikerbieten is de basis voor de polsui-kerreferentie van dat jaar, waarvoor een systeem wordt gehanteerd van voortschrijdende referentie waarbij de basisreferentie wordt berekend op basis van de beste drie van de af-gelopen vijfjaar.&#13;
De referentie behoort tot een bedrijfseenheid en kan met dat bedrijf aan een opvolgen-de teler worden overgedragen. De overdracht is verder referentie grondgebonden, dat wil zeggen dat overdracht van referentie slechts kan gebeuren via overdracht van grond, met een maximum van 2 500 kg basisreferentie per hectare cultuurgrond, en dat de teler als producent over referentie beschikt.&#13;
De structuur van de suikerbietenteelt is sinds 1987 nauwelijks veranderd. Het aantal re-ferentiehoudende telers is met 11 % is gedaald, maar toch is het gemiddelde areaal nog steeds ongeveer 6 hectare, hetgeen verklaarbaar is omdat hele kleine telers zijn opgehou-den en er dubbelleveranciers aan de industrie bestaan. Er zijn nog 5 000 telers met minder basisrefentie dan 15 000 kg. In het systeem 1997 streeft men naar een betere controle op het duurzaam grondgebruik door de producent zelf.&#13;
De mobiliteit van de referentie is klein; zou deze vergroot worden dan zou er een einde kunnen komen aan de versnippering van de referentie en dat zou zowel de professionali-sering van de teelt als de verwerking ten goede komen. Oplossing zou kunnen zijn het loslaten door de industrie van de grondgebondenheid welke zou kunnen leiden tot de hierna te bespreken twee varianten.</inleiding><content>1.2 Vrijwillige inname door de industrie&#13;
De flexibiliteit zou gediend zijn met het opkopen door de industrie van quota van telers, bijvoorbeeld van telers met een klein areaal. Deze quota zouden dan herverdeeld kunnen worden onder de blijvende telers. De kosten van het kopen door de industrie zouden dan worden verrekend in de bietenprijs.&#13;
Voor het opkoopsysteem zou men kunnen aanhaken bij de opkoopregeling voor melkquota.2&#13;
De afstaande telers zouden na verkoop van een gedeelte van hun quota slechts nog over maximaal 3 500 kg basisreferentie per hectare mogen blijven beschikken.&#13;
Het ziet ernaar uit dat deze opkoopregeling nog dit jaar zal worden ingevoerd.&#13;
Alsdan bestaat er wat dat betreft geen grondgebondenheid meer en is nog duidelijker dat suikerreferentie een vermogensrecht is van de producent, zijnde de teler, gelijk aan de marktwaarde van de referentie.&#13;
1.3 Vrije verhandelbaarheid&#13;
Quotum zou vrij verhandelbaar kunnen worden. Iedereen kan dan kopen maar een teler mag na aankoop, net zoals nu, over maximaal 3 500 kg basisreferentie per hectare be-schikken. Het blijft dan mogelijk quotum met grond over te dragen. Ook bij deze variant vervalt de grondgebondenheid en is duidelijk dat de producent, zijnde de teler, over een vermogensrecht beschikt als hij suikerquotum heeft.&#13;
2. VERVREEMDING VAN QUOTA DOOR DE PACHTER 2.1 Melk&#13;
Voor het eerst in 1988, en vele malen daarna, besliste de Pachtkamer van het Gerechtshof Arnhem3, dat wanneer partijen in een pachtverhouding waarin zij niets hebben geregeld omtrent de overgang van het melkquotum bij het einde van de overeenkomst, het quotum, - dat immers grondgebonden is -, overgaat naar verpachter, en dat verpachter deswege aan pachter moet vergoeden de helft van de waarde van het melkquotum ten tijde van die overgang. De precieze motivatie van het pachthof voor de verdeling bij helfte is mij nim-mer duidelijk geworden. Standaardmotivering voor die helft is steeds dat verpachter de grond waarop de melkproduktie kon plaatsvinden ter beschikking heeft gesteld en dat pachter de melkproduktie - waarvoor het melkquotum werd verleend - tot stand heeft ge-bracht. Het pachthof zegt er elke keer weer bij dat 'in dit geval' de helft redelijk is, daarmee open latend dat het ook anders kan. Ook bij vervreemding van het melkquotum door de pachter, die immers producent is en dus kan verkopen, via verkoop of verpachting van eigen grond, beslist voormeld pachthof steeds dat die verkoop in strijd met pachters zorg-plicht ex artikel 25 Pachtwet is, dus wanprestatie is en de pachter de helft van de ver-keerswaarde van het melkquotum op het moment van wanprestatie aan verpachter moet vergoeden.4&#13;
Koopt de pachter van zijn verpachter via zijn voorkeursrecht grond waarop melkquo-tum rust dan moet de pachter aan de verpachter wegens de overgang van het grondgebon-den melkquotum ten hoogste een kwart van de huidige waarde daarvoor vergoeden. Immers een kopende derde van grond zal voor zijn latente aanspraak op melkquotum aan verkoper niet meer willen betalen, aldus voormelde Pachtkamer.5&#13;
2.2 Mest&#13;
De Wet verplaatsing mestproduktie regelt in artikel 8 de overgang van mestreferentie tus-sen verpachter en pachter doch bepaalt niets over vergoeding deswege voor niet-grondge-bonden produktierechten (boven 125 kg fosfaat per hectare/per jaar).&#13;
In een arrest van het pachthof6 wordt pachter, die bij pachtbeèindiging 30% van de mestreferentie minder kan leveren dan hem bij het aangaan van de pacht ter beschikking was gesteld, verplicht de gehele schade deswege aan verpachter te vergoeden. Hieruit moeten volgens Engels7 en mij8 geen vergaande conclusies worden getrokken omdat in dit geval het quotum door verpachter twee jaar na ingang van de Interimwet beperking varkens- en pluimveehouderijen ter beschikking aan pachter was gesteld. Engels beant-woordt tap. de vraag aan wie de waarde van het niet-grondgebonden mestquotum bij pachtbeèindiging toekomt als volgt:&#13;
a. houdt de pachter het quotum slechts in stand dan heeft verpachter investeringen en ar beid verricht en krijgt pachter geen vergoeding voor quotumoverdracht;&#13;
b. heeft de pachter geïnvesteerd en heeft hij het quotum tot stand gebracht dan heeft hij bij overdracht recht op volledige vergoeding;&#13;
c. is er geïnvesteerd na het van kracht worden van de betreffende quotering dan krijgt verpachter als hij investeerde het quotum om niet, terwijl anderzijds de pachter als deze investeerde een volledige schadevergoeding bij overdracht toekomt;&#13;
d. investeerden zij beiden in de totstandkoming van het quotum dan krijgt de verpachter het quotum en ontvangt pachter een redelijke vergoeding.&#13;
Voor die redelijke vergoeding en objectieve criteria wordt verwezen naar de factorkosten-methode voor waardering van melkquota, zoals beschreven door Tolner9.&#13;
Pasveer komt tot de conclusie dat de vergoeding voor de pachter, die de pachtovereen-komst was aangegaan voor mei 1984, bij pachtbeèindiging voor mestquotum de helft van de waarde kan zijn, omdat de bijdrage van de pachter aan de totstandkoming zo wezenlijk was dat hem die vergoeding toekomt.10&#13;
2.3 Ammoniak&#13;
Ammoniakquotum of zuurquotum is voortgekomen uit de Interimwet Ammoniak en Vee-houderij van 1994 die via de saldomethode in artikel 8 de overdracht van depositierechteri ammoniak toestaat.&#13;
Omtrent het overdragen van ammoniakquotum door de pachter aan de verpachter bij pachtbeëindiging en het verkrijgen van een vergoeding daarvoor is geen jurisprudentie. Omdat het ammoniakquotum gebonden is aan de milieuvergunning, welke weer rust op de inrichting, lijkt het mij voor de hand te liggen dat dit quotum bij de inrichting blijft, dus toekomt aan verpachter, waarvoor hij de pachter naar redelijkheid moet vergoeden als deze aan de totstandkoming - en wanneer het extra inspanning heeft gekost aan het be-houd - heeft bijgedragen.&#13;
Men zou daarover anders kunnen denken wanneer de inrichting wordt afgebroken en elders weer zou worden opgebouwd en daar hetzelfde bedrijf door de pachter zou worden voortgezet.&#13;
Ook omtrent 'verkoop' van ammoniakquotum door de pachter - of beter gezegd het medewerken door de pachter aan een overeenkomst tot het intrekken van depositierechten hier en het uitbreiden met die rechten elders - zonder toestemming van verpachter is nog geen jurisprudentie.&#13;
2.4 Suiker&#13;
Bij arrest van 29 november 1994 heeft het pachthof zich uitgelaten over vergoedingsrech-ten voor suikerquotum bij pachtbeëindiging.11&#13;
Zie daarover uitgebreid het artikel van Bruil.12&#13;
Het pachthof gaat ervan uit dat het quotum grondgebonden is dus overgaat naar de ver-pachter; vraag is of de pachter een vergoeding toekomt uit de aard van de quoteringsrege-ling en/of uit de aard van de pachtovereenkomst.&#13;
Pachter vorderde in deze procedure een vergoeding van verpachter vanwege het naar deze overgegane quotum, dat een vermogensrecht vertegenwoordigde en dus vergoed diende te worden evenals dat bij melkquotum het geval was, en de Pachtkamer van het Kantongerecht te Assen dat in 1993 al toegekend had.13&#13;
Het pachthof was van mening dat het suikersysteem 1989/90 als zodanig geen aankno-pingspunten biedt voor het oordeel dat aan de afgaande pachter een vergoeding behoort te worden betaald door de verpachter of de opvolgende pachter/teler:&#13;
- immers het systeem gaat uit van een sterke grondgebondenheid, verhuur is niet moge lijk, zoals bij melk;&#13;
- bij bedrijfsverplaatsing gaat het quotum niet mee met de teler zoals bij melk; - bij onvrijwillige pachtbeëindiging gaat het suikerquotum over naar de nieuwe teler naar rato van het oorspronkelijke akkerbouwareaal; bij melk kunnen partijen dat zelf regelen;&#13;
- indien de pachter niet medewerkt aan de vaststelling en/of de overdracht van suiker quotum kan de fabrikant op verzoek van de nieuwe teler 2 500 kg polsuiker per hectare naar deze overboeken, terwijl bij overdracht van melkquotum beide partijen daaraan moeten meewerken;&#13;
- het systeem kent geen opkoopregeling in tegenstelling tot de opkoopregeling voor melk;&#13;
- overdracht van suikerquotum zonder grond is onmogelijk.&#13;
Bruil haalt al deze argumenten tap. geheel of gedeeltelijk onderuit; de verschillen tussen de regelingen voor melkquotum en suikerquotum zijn niet zo groot als het pachthof doet voorkomen; beide regelingen belemmeren noch verplichten tot betaling van vergoedingen aan de afgaande pachter.&#13;
Bovendien vereist het Suikersysteem vanaf 1991 voor de overdracht van een geheel bedrijf overeenstemming tussen vervreemder en verkrijger over de overschrijving van het suikerquotum en dan zal het toch altijd, ondanks het arrest van het pachthof, over de ver-goeding gaan.&#13;
Ik zeg daar nog bij dat in de praktijk via pachtconstructies overdracht van melk- en sui-kerquota mogelijk blijken te zijn.&#13;
Het pachthof bespreekt ook de vraag of de aard van de pachtovereenkomst zou kunnen leiden tot een vergoedingsrecht. Het hof overweegt dat de teelt sterk gebonden is aan daarvoor geschikte gronden, en wel in wisselbouw van 20 tot 25% van die gronden en oordeelt dat de invloed van de teler, uitgaande van vakkundige bedrijfsvoering, op de op-brengst per hectare beperkt is, en als dat niet zo zou zijn de overgang toch beperkt blijft tot 2 500 kg polsuiker per hectare.&#13;
Vervolgens overweegt het Pachthof dat op de pachter weliswaar de zorgplicht voor be-houd van quotum rust, maar dat in de verhouding tussen verpachter en pachter niet kan worden gesproken van een door de pachter opgebouwd vermogensrecht dat aan de ver-pachter wordt gelaten, noch van enige andere verplichting die meebrengt dat een vergoe-ding aan de afgaande pachter moet worden voldaan.&#13;
3. VERGOEDING VOOR DE PACHTER? 3.1 Jurisprudentie en opinies&#13;
De Regeling Superheffing14 noch de Verplaatsingswet, noch de interimwet Ammoniak en veehouderij, noch het Suikersysteem regelen thans vergoedingsrechten bij pachtbeëindi-ging voor de partij die het quotum verliest aan de wederpartij.&#13;
Was dit wel zo dan was velen ellenlang en duur procederen bespaard gebleven. Verge-lijking in systemen is mogelijk. Het is gebeurd in voormeld artikel van Bruil12 van suikerquotum met melkquotum; de verschillen blijken klein. Bruil geeft het volgende commentaar op voormeld arrest11 van het pachthof aangaande de aard van de pachtovereenkomst, waarin het hof grofweg stelt dat de pachter geen vermogensrecht qua suikerquotum heeft opgebouwd omdat niet hij het quotum heeft tot stand gebracht maar de aard en de kwaliteit van de grond de oorzaak is:&#13;
- vrijwel alle gronden zijn geschikt te maken voor de teelt als men maar organisch be mest en zonodig beregent;&#13;
- de verschillen in districtsgemiddelden van bietenopbrengst tussen de beste en de slechtste gronden in klassieke zin verkleinen steeds meer;&#13;
- wie quotum heeft mag dat altijd voltelen wat voor grond hij ook heeft;&#13;
- vergroting van oppervlakte grond door koop van BBL leidt tot toekenning van meer quotum wat voor grond men ook aankoopt;&#13;
- men kan steeds meer quotum voltelen op minder grond dus het gebruik van 20 tot 25% areaal is steeds minder nodig.&#13;
Zijn conclusie is dat de pachter zelf de keuze maakt om ja of nee bieten te telen en om eventueel quotum bij te kopen, de grond is daarvoor niet alleen belangrijk; bovendien is de akkerbouwer voor wisselteelt niet veroordeeld tot bietenteelt, hij kan ook koolzaad kie-zen.&#13;
Ik voeg daaraan toe bij het eerste gedachtenstreepje dat een teler echter wel rekening moet houden met de ziektedruk op verschillende gronden en dat verschillende gronden wel steeds ook verschillende opbrengsten zullen blijven geven; en bij het derde gedach-tenstreepje dat de maximale teelt 3 500 kg per hectare is.&#13;
Omdat het pachthof zegt dat suikerquotum een vermogensrecht is, op de waarde waar-van de pachter overigens geen aanspraak kan maken, is de pachter verplicht ervoor te zor-gen ex artikel 25 Pachtwet dat dit in stand blijft; hieruit blijkt dat de pachter het quotum niet mag verkopen maar dat hij dat geheel in stand moet houden.&#13;
Toch besliste de Pachtkamer van het Kantongerecht te Assen13 in het geval dat de pachter het suikerquotum verkocht had dat deze wanprestatie tot ontbinding leidde en dat de schade aan de verpachter te vergoeden de helft was van de waarde van het naar rato met het gepachte samenhangende suikerquotum.&#13;
De pachter had blijkbaar mede het quotum opgebouwd anders zou hij de gehele waarde van het verkochte quotum aan de verpachter hebben moeten vergoeden.&#13;
Pasveer concludeert in zijn artikel10 dat enkel in de gevallen dat de pacht is ingegaan voor mei 1984 pachters bijdrage aan het tot stand komen van het mestquotum zo wezenlijk is dat hem een vergoeding toekomt voor de afstand van zijn quotum, waarbij hij dezelfde maatstaf hanteren wil als bij de vergoeding bij melkquotum, 50% van de waarde dus. Deze maatstaf ent hij op de vergelijking met melkquotum, immers bij mestquotum stelt verpachter de bedrijfslocatie ter beschikking en werd ook de arbeid verricht door de pach-ter.&#13;
Snijders heeft aandacht besteed aan vergoedingen bij niet-vrij willige overdracht van produktierechten.15. Hij stelt dat het niet verwonderlijk is dat de betreffende regelgeving de vergoedings-rechten niet regelen omdat dat een zaak is van burgerlijk recht.&#13;
Ik voeg daaraan toe dat een actie van de pachter uit ongerechtvaardigde verrijking op grond van het gemeenschapsrecht wegens het gratis overdragen van melkquotum aan de verpachter door het Europese Hof van Justitie is verworpen16; bij pachtbeëindiging geldt het recht van de betrokken Lid-Staat.&#13;
Snijders acht de vergoedingsplicht genoegzaam gebaseerd op de redelijkheid en billijk-heid en hij vindt de helft van de verkeerswaarde voor de overdracht van melkquotum -behoudens bijzondere omstandigheden - redelijk en billijk. Hij acht de factorkostenme-thode9, evenals het pachthof, gezien de complexiteit van de voor elk geval afzonderlijk te maken berekeningen, geen bruikbaar alternatief.&#13;
Snijders ziet geen reden om bij suikerquotum anders te oordelen dan bij melkquotum. Hij is het niet eens met voormeld arrest van het pachthof over de niet-vergoeding bij pachtbeëindiging aan de pachter voor diens overdracht van suikerquotum aan de verpach-ter.&#13;
Omstreden is immers dat het bestaan van een bietenareaal en het ontstaan van bietenre-ferentie voornamelijk aan aard en kwaliteit van de betrokken grond zijn toe te schrijven, en ten tweede is de samenhang van suikerquotum met grond mede te danken aan de in-spanningen van de betrokken landbouwer; verder kan suikerquotum net zoals melkquo-tum te gelde worden gemaakt.&#13;
Hij concludeert dat de vergoeding aan de overdragende pachter - behoudens bijzondere omstandigheden - dan ook de helft van de verkeerswaarde zou moeten zijn. Hij conclu-deert ook tot de helft voor overdracht door de pachter van het niet-gebonden mestproduk-tierecht aan de verpachter.&#13;
Snijders bepleit dezelfde vergoedingsrechten ten aanzien van de produktierechten van melk, mest en suiker.&#13;
Engels concludeert7 in zijn artikel dat de factorkostenmethode9 objectieve criteria biedt om de gemiddelde bijdrage van verpachter en pachter aan de totstandkoming van het melkquotum te berekenen; het aantrekkelijke is dat deze wijze van berekenen ook kan worden toegepast op andere produktierechten. Hij acht die methode een redelijke en billij-ke grondslag voor de verdeling van de waarde van mestproduktierechten en is het dus niet eens met Pasveer's mening dat een vergoeding van 50% redelijk is. Engels bepleit een vergoeding waarbij elke partij wordt beloond volgens zijn inbreng, zijn aandeel in de tot-standkoming van het produktierecht.&#13;
Ik kan mij betreffende vergoedingsrechten voor de pachter bij elk soort quotum een ander verdeelsleutel als uitgangspunt voorstellen; bijvoorbeeld bij melkquotum 3/4 voor de pachter, bij mestquotum of suikerquotum de helft voor de pachter en bij ammoniakquo-tum 1/4 voor de pachter. 3.2 Factorkostenmethode&#13;
Voormelde schrijvers en ik zetten allen vraagtekens bij de redenering van het Pachthof omtrent de afwijzing van vergoeding voor de pachter voor het verlies van suikerquotum en zij bepleiten verdeling bij helfte of toepassing van de factorkostenmethode.9&#13;
Deze methode probeert een handvat te geven voor bedrijfseconomische weging van de inspanningen van pachter en verpachter aan de totstandkoming van melkquotum.&#13;
Tolner9 weegt de inspanningen van verpachter en pachter met factoren als arbeid, werktuigen, loonwerk, grond, gebouwen en overige en concludeert bij overdracht van&#13;
melkquotum tot een vergoeding voor de pachter bij pachtbeëindiging van los land van 80% en van een complete hoeve van 72,5%; hij acht zijn methode goed uitvoerbaar; hij acht kritiek op de waardeverdeling bij helfte tussen partijen onder normale omstandighe-den dan ook terecht.&#13;
Het Pachthof17 oordeelde negatief18' 19 over deze methode, stellende dat de waarde van melkquota zich in het economisch verkeer los van de kosten van de melkproduktie heeft ontwikkeld; met name zou de hoogte van de waarde van melkquotum geen enkel verband houden met de produktiekosten in het verkopende bedrijf; het zou een vermogensbestand-deel zijn waarvan de waarde als zelfstandig aspect middels vraag en aanbod zou worden bepaald.&#13;
Naar mijn inzicht vergeet het Pachthof daarbij dat de marktwaarde van het vermogens-recht mede is opgebouwd en veroorzaakt door de producent/pachter en het redelijk en eer-lijk is hem deze dan ook naar rato te doen toekomen, voor welke berekening de methode een handvat is.&#13;
Het lijkt mij niet redelijk en billijk om altijd maar de stok in het midden te steken om-dat die weging zo moeilijk voor de rechter zou zijn, daarvoor hebben partijen immers raadslieden en heeft het Pachthof naast de drie raadsheren deskundige leken, de raden!&#13;
De factorkostenmethode erkent ook de inbreng van de producent en blijft voor mij een goede methode, welke in ere gehouden moet worden.&#13;
3.3 België en Duitsland&#13;
In België is de suikerreferentie enigszins grondgebonden; uitgangspunt is dat de opvol-gende teler, of dat nu verpachter of de nieuwe pachter is, minimaal de helft van het quo-tum kan blijven exploiteren. Wanneer de pachter bij pacht-beëindiging de grond moet teruggeven aan zijn verpachter is hij verplicht tenminste de helft van het quotum gratis mee te leveren. De pachter mag maximaal de helft van zijn quotum aan derden, waaron-der de fabriek of de verpachter, verkopen voor de vaste prijs van 1 franc per kilogram le-veringsrecht van suikerbieten.&#13;
In Duitsland is de suikerreferentie niet grondgebonden. Een teler kan zijn leveringsrech-ten aan de suikerfabriek overdragen of aan een derde overdragen met toestemming van de suikerfabriek, meestal gebeurt dat via overdracht van aandelen in de suikerfabriek tegen marktwaarde.20&#13;
3.4 Zoete factoren&#13;
Bij het denken over factoren welke de pachter toekomen bij het wegen van zijn inspan-ningen aangaande suikerquotum zou nog het volgende kunnen dienen.&#13;
Betreffende het ontstaan en het behoud van suikerquotum door de pachter zijn de in-spanningen van de teler van groot belang; in de pachtverhouding is dat de pachter.&#13;
In 1987 is het eerste quotum toegekend aan de producent, de teler naar maatstaf van het teeltverleden, dus het bouwplan van die producent, of deze nu pachter of eigenaar was of allebei. Van belang was dus een grote teelt door die producent; niet de verpachter van ak-kerland bepaalt de teelt, het bouwplan, de rassen, de soorten, of de wijze van bebouwen maar dat doet de pachter.&#13;
De aanwezigheid van suikerquotum, of de grootte van dat in 1987 opgebouwde suiker-quotum, zijn dan ook respectievelijk geheel of voor een groot deel aan de teler te danken!&#13;
In de jaren 1984-1986 was de teelt van graan lucratief en niet de teelt van suikerbieten, immers voor de laatste teelt was veel onkruidbestrijding nodig, hetgeen duur en arbeidsin-tensief was; had een teler toen een kwart van zijn areaal met suikerbieten staan dan was dat dankzij zijn vakmanschap.&#13;
Ook het voortschrijdend gemiddelde wordt geheel bewerkstelligd dankzij de inspan-ningen van de teler, de grond blijft immers steeds dezelfde.&#13;
Het telen is een factor die meetelt. Aard en kwaliteit van de beschikbaar gestelde grond zijn van minder belang, zie hiervoor onder 3.2. Een goed ondernemer kan kwalitatief slechte grond toch geschikt maken voor bietenteelt met behulp van bemesting, onkruidbe-strijding, aaltjesbestrijding en beregening; een goed ondernemer kiest telkenjare van de goede rassen en soorten, past de juiste gewasbeschermingsmiddelen op het juist tijdstip in de juiste dosis toe; de teler moet de technische bedrijfsequipage hebben, hij moet de teelt vanaf de inkoop van het zaad tot de opslag en aflevering van de bieten aan de fabriek be-sturen, hij moet zijn vak bijhouden, hij moet persoonlijke kwaliteiten, dus vakmanschap, bezitten! Als iedere teler deze eigenschappen zou bezitten waren er in het verleden beslist meer suikerbieten geteeld.&#13;
Ik verwijs bij wijze van vergelijking naar het arrest Wachauf21 waarin in rechtsoverwe-ging 19 werd bepaald dat de werking van de grondrechten met zich brengt dat een pachter bij pachtbeëindiging recht heeft op vergoeding voor de vruchten van zijn arbeid en zijn investeringen in het gepachte bedrijf.&#13;
De grondgebondenheid van suikerquotum brengt thans mee dat door de pachter bij ge-kocht quotum via verwerving van grond in eigendom of pacht, vervloeit op de pacht-grond. Als de pachter later weer grond zonder quotum overdraagt is het quotum op de overblijvende grond verdikt. Dit verdikte quotum zou verpachter bij pachtbeëindiging volgens de huidige jurisprudentie naar rato van de verhouding eigendoms- en pachtgrond van de teler gratis in de schoot vallen. Dit zou toch niet redelijk en billijk zijn. Dit pro-bleem is inmiddels voor melkquotum opgelost.22&#13;
De grondgebondenheid van suikerquotum brengt volgens mij ook mee dat de pachter ex artikel 25 van de Pachtwet moet zorgen dat het voortschrijdend gemiddelde niet door zijn schuld achteruit gaat.&#13;
Wanneer de pachter extra zijn best zou doen en het gemiddelde zou verhogen zou het niet redelijk en billijk zijn dat het quotum bij pachtbeëindiging gratis in verpachters schoot zou vallen.&#13;
Uitgaande van de toekenning van het suikerquotum aan de teler is het ook aan hem als goed ondernemer te bepalen welke teelten hij doet, een paar jaar aardappelen en dan weer eens suikerbieten of wat anders. Voor de verpachter zou het niets uitmaken, die krijgt im-mers toch straks zijn grond weer terug, welke volgens het Pachthof als enige van belang is voor de teelt van suikerbieten.&#13;
Wanneer men de redenering van het pachthof zou volgen dat pachters suikerquotum geen waarde voor hem zou vertegenwoordigen bij pachtbeëindiging, dan zou pachter tij-dens de loop van het pachtcontract het quotum mogen reduceren tot nul, ofwel straffeloos kunnen ophouden met suikerbieten telen en wat anders gaan verbouwen; dit lijkt mij ech-ter onjuist; maar voor wat hoort wat: pachter komt bij pachtbeëindiging en verlies van het quotum dan ook een gedeelte van de waarde van dat door hem, met moeite en/of met te-genzin, in stand gehouden quotum toe.&#13;
Voor de inspanning van een teler om tot de teelt van suikerbieten te komen geef ik het volgende voorbeeld, waarvan ik de cijfers baseer op de laatste kwantitatieve informatie voor de akkerbouw en de groenteteelt in de vollegrond.23&#13;
Uit de opbrengst per hectare, die bij de teelt van suikerbieten het grootst is, moet dan nog de eventuele pachtprijs worden voldaan, die bij alle teelten even hoog is. Hieruit moge blijken dat een goede gewasopbrengst de inspanning is van de teler en niet van de ver-schaffer van het grondgebruik. Uit de factorkostenmethode9 volgt dat bij pachtbeëindiging een vergoeding voor de pachter die zijn melkquotum afstaat, behoudens bijzondere omstandigheden, 80% of 72,5% van de verkeerswaarde zou moeten zijn. Via andere weging van factoren zou men voor 3/4e deel of 2/3 deel als globaal uitgangspunt kunnen kiezen.&#13;
De verschillen tussen melkquotum en suikerquotum zijn niet zo groot als het Pachthof meent; deze verschillen vervallen wanneer deze quota vrij overdraagbaar worden, hetgeen zeer waarschijnlijk binnenkort voor beide quota zal gebeuren. Ook als het niet gebeurt is de volgende conclusie gerechtvaardigd:&#13;
een goede onderneming vereist grond, kapitaal, arbeid en ondernemersactiviteit; de on-derneming van de suikerbietenteler vereist deze vier factoren ook; de verpachter brengt er slechts een in, wel zijnde een belangrijke namelijk grond, hem komt daarom hoogstens de helft van de verkeerswaarde van het suikerquotum toe.&#13;
3.5 Voorstel verdeling suikerquotum bij einde pacht in het nieuwe systeem&#13;
Bij beide hiervoor onder 1.2 en 1.3 vermelde varianten zal men moeten regelen hoe het zit met de rechten van verpachter en pachter.&#13;
Bij voortzetting van de pacht en aankoop van teler/pachters quotum door de industrie of door een derde zal op grond van het bepaalde in artikel 25 van de Pachtwet vooraf-gaande toestemming van verpachter voor verkoop door de teler/pachter van het met het betreffende grond samenhangende quotum vereist zijn. Verkoopt pachter zonder die toe-stemming dan zou die wanprestatie kunnen leiden tot ontbinding van het pachtcontract met schadevergoeding voor de verpachter van, als uitgangspunt, de helft van de waarde.&#13;
Wanneer de pacht eindigt en omtrent de overgang van het quotum tussen partijen niets zou zijn geregeld zou men dit kunnen regelen vergelijkbaar met artikel 8 van de Wet ver-plaatsing mestproduktie:&#13;
a. bij het einde van een pachtovereenkomst aangegaan na 1 januari 1987 gaat de referen tie over naar de verpachter voorzover het bij het aangaan overging naar de pachter;&#13;
b. bij het einde van een pachtovereenkomst aangegaan voor 1 januari 1987 gaat de refe rentie, als toegekend in 1987, over naar verpachter voorzover de grond van verpachter toen werd gebruikt voor de teelt van suikerbieten in het vruchtwisselingsschema van het bedrijf van pachter;&#13;
c. de partij die geheel of gedeeltelijk referentie, als haar toegekend in 1987, verkrijgt of behoudt bij pachtbeëindiging dient deswege de andere partij de helft van de waarde te vergoeden;&#13;
d. partijen kunnen voormelde overgang van referentie en de vergoeding daarvoor anders regelen;&#13;
e. bij onvrijwillige pachtbeëindiging bepaalt de Pachtkamer van het Kantongerecht welke partij de referentie, geheel of gedeeltelijk, behoudt of verkrijgt en welke vergoeding eventueel deswege aan de wederpartij moet worden betaald. 4. CONCLUSIE&#13;
Het suikerquotum vertegenwoordigt waarde; het niet toekennen van vergoeding aan de ondernemer wegens de overdracht van zijn quotum aan de grondverschaffer is onredelijk en onbillijk. De investeringen en inspanningen welke partijen bij een pachtcontract ten behoeve van de teelt van suikerbieten hebben gedaan zijn evenredig aan hun bijdragen aan de totstandkoming en behoud van het met die pachtgrond samenhangende suikerquo-tum.&#13;
Ik pleit gezien die bijdragen, als uitgangspunt bij pachtbeëindiging, voor vergoeding door de wederpartij van de helft van de verkeerswaarde van het suikerquotum aan degene die dat quotum verliest.</content><legacyfootnotes>1. Zie mr. ing. A.E. Noordhuis, Het suikerbietenquotum in juridisch perspectief, Agr. recht 55 (1995) blz. 102 e.v.&#13;
2. Vijfde regeling opkoop referentiehoeveelheden van 4 januari 1994 van de Stichting Ontwikkelings- en Sa neringsfonds voor de landbouw.&#13;
3. Zie arresten in Agr. recht 49 (1989) blz. 516 e.v.&#13;
4. Zie arresten in Agr. recht 48 (1988) blz. 4174 en 49 (1989) 4286.&#13;
5. Zie arrest Tromp/Folkertsma, Agr. recht 52 (1992) 4581.&#13;
6. Zie arrest Schoenmakers/Havermans, Agr. recht 56 (1996) blz. 108 e.v.&#13;
7. Mr. ing. W.B.M. Engels, Mestproduktierechten en pacht, Agr. recht 56 (1996) blz. 108 e.v.&#13;
8. Mr. L.P.J. Mertens, Mestquotum en pacht, Land- en Tuinbouw Bulletin, 1996, nr. 1.&#13;
9. Ing. J. Tolner, Pacht en schadevergoeding bij overdracht van melkquotum, Agr. recht 53 (1993) blz. 73&#13;
10. Mr. drs. H.A. Pasveer, Pacht en mestquotum, Agr. recht 55 (1995) blz. 420.&#13;
11. Zie arrest Brooijmans/Priem, Agr. recht 55 (1995), 4742.&#13;
12. Mr. D.W. Bruil, Pacht en suiker, Agr. recht 55 (1995) blz. 125 e.v.&#13;
13. Zie arrest Mulder/Koops, Agr. recht 55 (1995) 4743.&#13;
14. Uitzondering is RSH artikel 18 lid 5 waar een vergoedingsregeling tussen verpachter en pachter bij helfte is geregeld; deze regeling komt overigens praktisch niet voor.&#13;
15.&#13;
Prof. mr. G.M.F. Snijders, Erfpacht, prae-advies voor de Koninklijke Notariële Broederschap 1995, Ver-mande 1995, blz. 107 e.v. en Land- en Tuinbouwbulletin 1995, nr. 8.&#13;
16. Zie arrest Bostock/UK d.d. 24 maart 1994, Agr. recht 55 (1995) 4753.&#13;
17. Zie arrest Kwak/Wouters van 21 februari 1994, Agr. recht 54 (1994) 4703.&#13;
18. Prof. mr. A.H.T. Heisterkamp meent in Land- en Tuinbouwbulletin 1994, nr. 3 dat het Hof negatief oor deelde.&#13;
19. Mr. drs. P.A. de Hoog meent in Het Pachthof en de factorkostenmethode, Agr. recht 55 (1995) blz. 21 e.v. dat de methode overeind is gebleven.&#13;
20. Zie ook mr. L.P.J. Mertens, Produktiebeperking in de landbouw in België, Duitsland en Nederland, Agr. recht 54 (1994) blz. 170 e.v.&#13;
21. Hof van Justitie, Wachauf/BRD d.d. 13 juli 1989, Agr. recht 50 (1990) blz. 222.&#13;
22. Zie arrest Van Thiel/Van de Nieuwegiessen, Agr. recht 55 (1995) 4771.&#13;
23. Publicatie nr. 75 van het KWIN, proefstation Lelystad, december 1994.&#13;
</legacyfootnotes><footnotes><footnote/></footnotes><auteurs>Mr. L.P.J. Mertens</auteurs><published>1996-06-01 00:00:00</published><modified>1995-12-20 00:00:00</modified><editiondate>1996-06-01</editiondate><htmlpath>https://denhollander.info/artikel/5914</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2009</searchword><id>7875</id><udhid>UDH:TvAR/7875</udhid><titel>NB: Luchtkwaliteit</titel><searchwords><searchword>TvAR 10/2009</searchword><searchword>UDH:TvAR/7875</searchword></searchwords><attachments><attachment/></attachments><inleiding>De Europese Commissie heeft ingestemd met het Nederlandse verzoek tot derogatie van de Europese grenswaarden voor luchtkwaliteit (vgl. art. 22 van de nieuwe EU-Richtlijn Luchtkwaliteit en schonere lucht voor Europa 2008/50/EG, PbEG L 152). Het tijdstip dat aan de jaar- en uurgrenswaarden voor fijn stof moet worden voldaan, wordt uitgesteld tot 11 juni 2011 (was: 1 januari 2005); het tijdstip dat aan de jaargrenswaarde voor stikstofdioxide moet worden voldaan, wordt 1 januari 2015 (was: 1 januari 2010). Met de derogatie en het inmiddels door de Eerste en Tweede Kamer aanvaarde wetsvoorstel  tot wijziging van titel 5.2 van de Wet milieubeheer in verband met de implementatie en derogatie van luchtkwaliteitseisen (nr. 31 589, Stb. 2009, 158), komt de inwerkingtreding van het NSL steeds dichterbij. Hiervoor is alleen nog nodig dat het wetsvoorstel en het besluit tot derogatie in werking treden  (naar verwachting vóór 1 juli 2009) en dat het parlementaire proces rondom het NSL is afgerond (volgens de huidige planning kan het NSL tot vaststelling worden geagendeerd voor de ministerraad van 10 juli 2009, waarna de mededeling tot inwerkingtreding in de Staatscourant kan worden gepubliceerd).&#13;
</inleiding><content/><legacyfootnotes/><footnotes><footnote/></footnotes><auteurs>W.Bruil</auteurs><published>2009-10-01 00:00:00</published><modified>2017-06-16 16:17:51</modified><editiondate>2009-10-01</editiondate><htmlpath>https://denhollander.info/artikel/7875</htmlpath></article>
</articles></edition>
<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1984</searchword><id>6408</id><udhid>UDH:TvAR/6408</udhid><titel>Artikel 61 Onteigeningswet, een onduidelijke en onbevredigende regeling</titel><searchwords><searchword>TvAR 1/1984</searchword><searchword>UDH:TvAR/6408</searchword></searchwords><attachments><attachment><name>1984_nr 1_Artikel_Wassenberg.pdf</name><extention>pdf</extention><url>https://denhollander.info/download/6190/ci</url></attachment></attachments><inleiding>Het behoeft geen getoog, dat de regeling, neergelegd in artikel 61 van de onteigeningswet&#13;
geenszins duidelijk is, laat staan bevredigend. Vele vragen blijven onbeantwoord.&#13;
Onbevredigend is, dat de acties uit artikel 61 uitsluitend toegekend worden aan&#13;
de onteigende eigenaar en niet aan de eigenaren, wier gronden de onteigenaar evenzeer&#13;
nodig had om het bestemmingsplan te verwezenlijken en die bereid waren om&#13;
in der minne te verkopen. Vaak zijn moeilijke onderhandelingen daaraan vooraf gegaan,&#13;
waarbij de eigenaar bijgestaan werd door goede deskundigen en waarbij dezen&#13;
de uitgebreide onteigeningsjurisprudentie in stelling brachten. Wanneer er dan geen&#13;
rechtsvragen voordeden en de eigenaar zich tenslotte kon vinden in het hem toe te&#13;
kennen schadebedrag, dan kwam er een overeenkomst tot stand. De onteigenaar&#13;
heeft dan voldaan aan de wettelijke plicht van artikel 17, dat voorschrijft, dat de&#13;
eigenaar moet pogen om het voor onteigening aangewezen onroerend goed in der&#13;
minne te verwerven. Evenwel de wettekst staat een ruime interpretatie niet toe; de&#13;
wetgever heeft de bescherming van artikel 61 uitsluitend toegekend aan de eigenaar,&#13;
die onteigend is. De Hoge Raad heeft met een beroep op de wettekst niet anders kunnen&#13;
beslissen zoals zij gedaan heeft in het arrest Van Hensbergen/Gemeente&#13;
Den Haag.1 </inleiding><content>1. Ratio van artikel 61&#13;
In dit arrest vat de Hoge Raad de strekking van het wetsartikel als volgt samen: 'De&#13;
strekking van de in dit artikel vervatte regeling betreft de bescherming .... van de&#13;
onteigende tegen onnodige en ontijdige onteigening.' Zonder met de door de Hoge&#13;
Raad omschreven strekking in strijd te komen lijkt mij de ratio van de regeling deze.&#13;
De onteigende heeft een persoonlijk offer gebracht ten bate van de gemeenschap,&#13;
ook al staat daartegenover een volledige schadeloosstelling en sedert de wetswijziging&#13;
van 1971 ook de vergoeding van de gemaakte kosten van rechtsbijstand en van&#13;
andere deskundigen bijstand. De aan de ex-eigenaar gegeven keuzemogelijkheden&#13;
zijn dan te beschouwen als een compensatie voor het leed, dat de onteigende is aangedaan&#13;
door hem te verplichten een offer te brengen, dat achteraf niet nodig blijkt&#13;
te zijn. De bescherming, waarover de Hoge Raad spreekt, bestaat dan in de aan de&#13;
onteigende gegeven mogelijkheid om het hem toegebrachte leed te compenseren. 2. Wanneer moet die bescherming aan de ex-eigenaar worden gegeven?&#13;
Die bescherming krijgt de ex-eigenaar, wanneer ten gevolge van oorzaken, die de&#13;
onteigende partij in staat was uit de weg te ruimen, met het werk binnen drie jaren&#13;
na het in kracht van gewijsde gaan van het onteigeningsvonnis niet is begonnen of&#13;
na een aanvang met het werk te hebben gemaakt, de arbeid meer dan drie jaren is&#13;
gestaakt.&#13;
De ex-eigenaar kan dan de actie uit artikel 61 instellen en behoeft slechts in de&#13;
dagvaarding te stellen, dat de belemmerende oorzaken door de eigenaar uit de weg&#13;
hadden kunnen worden geruimd. Het is aan de onteigenaar om aan te tonen, dat&#13;
er bevrijdende omstandigheden aanwezig zijn.&#13;
Het zal dan van belang zijn te weten welke betekenis gehecht moet worden aan&#13;
de woorden 'in staat zijn'. Noch in de literatuur, noch in de wetgeschiedenis noch&#13;
in de gerechtelijke uitspraken is daarover iets te vinden.&#13;
Ik meen dat deze woorden wijzen naar een schuld-aansprakelijkheid, niet naar&#13;
een risico-aansprakelijkheid.&#13;
Het stilzitten van de onteigenaar moet plaatsvinden onder omstandigheden, die&#13;
maken dat dat stilzitten aan de onteigenaar verwijtbaar is. Het moet een nalatigheid,&#13;
een verzuim van de onteigenaar zijn.&#13;
Als de onteigenaar zich kan beroepen op een overmachtssituatie, dan is er zonder&#13;
meer een bevrijdende omstandigheid aanwezig, maar eveneens zijn er situaties te bedenken,&#13;
die geen overmacht opleveren en uitsluitend in de risicosfeer liggen. Moet&#13;
de onteigenaar ook daarvoor de schadelijke gevolgen dragen? Stel dat actiegroepen&#13;
of omwonenden kans zien om een feitelijk begin van de materiële werkzaamheden&#13;
op of aan de onteigende grond te verhinderen door druk gebruik te maken van de&#13;
door de Gemeente in het leven geroepen inspraakmogelijkheden of van de in zwang&#13;
gekomen gewoonte om te pas of te onpas een beroep te doen op de AROB-rechter&#13;
of om procedures aan te spannen, die liefst tot in hoogste instantie moeten worden&#13;
uitgevochten, voordat met het werk daadwerkelijk kan worden begonnen. Is het redelijk&#13;
om de kwalijke gevolgen voor rekening van de onteigenaar te laten komen?&#13;
Een beroep op overmacht ligt voor de hand, maar dient er geen rekening mee gehouden&#13;
te worden, dat de onteigenaar (het Rijk, de Gemeente) zelf de mogelijkheden&#13;
heeft geschapen om 'dwars te liggen'? Toegegeven moet worden dat bijvoorbeeld&#13;
in geval van een inspraakverordening de Gemeente in een andere hoedanigheid dan&#13;
van onteigenaar is opgetreden en dat derhalve de ene hoedanigheid niet met de andere&#13;
verward moet worden. Voor mij is dit argument niet overtuigend, omdat de Gemeente&#13;
in beide gevallen is opgetreden ter behartiging van het algemene belang, en&#13;
daarom zelf de gevolgen zou moeten dragen, die zij als wetgever heeft veroorzaakt.&#13;
Is het ineenstorten van de bouwmarkt, is de desolate toestand van Rijks financiën,&#13;
die onder meer de toewijzing van bouwcontingenten voor de sociale woningbouw&#13;
sterk heeft doen beperken een oorzaak die de onteigenaar, bijvoorbeeld de Gemeente&#13;
in staat is uit de weg te ruimen? Wanneer de vraag naar huurwoningen terugloopt,&#13;
omdat de huurlasten te hoog worden als gevolg van de daling van de inkomens,&#13;
moet dan niet van een redelijk handelende overheid verwacht worden, dat zij stopt met het bouwen van huizen, die toch niet te verhuren zijn?&#13;
Het is niet redelijk om dit soort omstandigheden aan de onteigenaar toe te rekenen.&#13;
Naar mijn mening wijst artikel 61 uitsluitend op omstandigheden die aan de onteigenaar&#13;
te verwijten zijn, een soort schuld-aansprakelijkheid. De wettekst van artikel&#13;
61 laat geen ruimere interpretatie toe. Met belangstelling zie ik de rechtspraak&#13;
op dit punt tegemoet.&#13;
3. Aan wie komt de actieregeling van artikel 61 toe?&#13;
Uiteraard aan de onteigende eigenaar, maar vooral is de beantwoording van deze&#13;
vraag van belang, wanneer er een partiële onteigening heeft plaatsgevonden en het&#13;
overblijvende in handen van derde is gekomen. En moet er dan een verschil gemaakt&#13;
worden of die derde een rechtsopvolger onder algemene titel of een onder bijzondere&#13;
titel is?&#13;
a. Zoals ik reeds heb betoogd, zie ik het terugvorderingsrecht, uitgebreid met de al&#13;
ternatieve schadevergoedingsclaim als een compensatie voor het aan de ont&#13;
eigende toegebrachte leed. Dit terugvorderingsrecht dient daarom beperkt te blij&#13;
ven tot de persoon van de onteigende en tot diens opvolgers onder algemene titel.&#13;
Een ruimere interpretatie namelijk ook de opvolgers onder bijzondere titel acht&#13;
ik in strijd met de billijkheid. Door de onteigening is hem geen leed toegebracht.&#13;
Bovendien ontbreekt de rechtsgrond, op grond waarvan hij het onteigende ge&#13;
deelte zou kunnen terugvorderen, waarmee hij toch geen relatie had. Trouwens&#13;
de wet spreekt van 'terugvorderen' en van 'de terugontvangen waarde' en dat kan&#13;
alleen terugslaan op de onteigende zelf of op de verkrijgers onder algemene titel.&#13;
Rechtspraak hieromtrent heb ik niet aangetroffen.&#13;
b. Bij een partiële onteigening kan zich nog een andere vorm voordoen. Komt aan&#13;
de partieel onteigende het terugvorderingsrecht van het onteigende gedeelte toe,&#13;
als hij het overblijvend gedeelte heeft vervreemd? Strikt genomen wel, want de&#13;
wet spreekt over de 'onteigende', die kan 'terugvorderen'. Dit zal dan echter lij&#13;
den tot een vreemde consequentie, waarvan ik niet kan aannemen, dat de wet&#13;
gever die bedoeld heeft. Gesteld dat van een prachtige diepe voortuin van een&#13;
mooie villa een voorstrook wordt onteigend, bijvoorbeeld ten behoeve van een&#13;
wegverbreding of aanleg van een rijwielpad en dat kort na de onteigening de eigenaar&#13;
kans ziet om de villa te verkopen tegen de waarde, die de villa had voor de&#13;
onteigening (in de tweede helft van de zeventiger jaren zeer wel mogelijk), is het&#13;
dan billijk om de onteigende, die inmiddels geen eigenaar meer is, een terugvorderingsrecht&#13;
toe te kennen, als de wegverbreding niet blijkt door te gaan? Men&#13;
geeft dan aan de ex-eigenaar van de bedoelde voorstrook een speculatie-object&#13;
in handen, dat hij kan uitspelen tegenover de nieuwe eigenaar van de villa.&#13;
Omdat de onteigende door de verkoop van het overblijvende gedeelte te kennen&#13;
heeft gegeven dat hij weinig prijs stelt op het behoud van zijn eigendom,&#13;
meen ik dat aan een dergelijke onteigende dat terugvorderingsrecht niet meer toekomt.&#13;
Het is daarom wenselijk dat het terugvorderingsrecht beperkt blijft tot de&#13;
ex-eigenaar, zolang hij eigenaar blijft van het overblijvende. Een verfijning van&#13;
de wettekst zou daarom wenselijk zijn. c. Bij partiële onteigening doet zich nog een derde probleem voor. Bij een dergelijke&#13;
onteigening komt altijd aan de orde: de waardevermindering van het overblijvende,&#13;
ook een vorm van vermogensschade. Die waardevermindering, waarop de onteigende&#13;
recht heeft krachtens de wet (oud artikel 41; nieuw artikel 41) kan zeer&#13;
aanzienlijke bedragen betreffen. Wanneer een partieel onteigende erin slaagt zijn&#13;
terugvorderingsclaim toegewezen te krijgen, dan is hij gehouden om in evenredigheid&#13;
tot de terugontvangen waarde de schadeloosstelling terug te geven, die&#13;
bestaat uit de werkelijke waarde van het onteigende gedeelte en de waardevermindering,&#13;
beide componenten van de vermogensschade. Mr P. van Wijmen&#13;
heeft er reeds op gewezen in het voorgaand artikel dat onder waarde dient verstaan&#13;
te worden de werkelijke waarde, niet de bijkomende schadevergoedingen&#13;
of de ontvangen rente, omdat die niets te maken hebben met vermogensschade.&#13;
Wanneer echter bij een partiële onteigening de onteigende erin slaagt het onteigende&#13;
gedeelte weer terug in eigendom te verkrijgen en dus weer kan beschikken&#13;
over de volle eigendom en de volle waarde daarvan, dan is toch de oorzaak van&#13;
zijn vermogensschade, zijnde de onteigening ongedaan gemaakt, op grond waarvan&#13;
hem een extra vermogensschade is toegekend wegens waardevermindering&#13;
van het overblijvende. Is het nu billijk, dat het bedrag van de ontvangen waardevermindering&#13;
niet meer behoeft te worden teruggegeven? Naar mijn mening geniet&#13;
de onteigende dan een niet gerechtvaardigd voordeel en vind ik hem ongerechtvaardigd&#13;
verrijkt. Dit is ook in strijd met een van de grondregels van het&#13;
onteigeningsrecht, welke luidt, dat de schadeloosstelling, toe te kennen aan de&#13;
onteigende zodanig moet zijn, dat de onteigende er niet beter van wordt, maar&#13;
ook niet slechter. Deze grondregel moet toegepast worden, wanneer de schadeloosstelling&#13;
wordt vastgesteld en zou evenzeer moeten gelden, wanneer de onteigening&#13;
ongedaan wordt gemaakt op gronden als vermeld in artikel 61. In dit&#13;
verband dient aandacht het arrest: Amsterdam/Koster van 5 april 1978, NJO 5, in&#13;
welke procedure de Gemeente de meerwaarde wegens waardestijging van de onteigende&#13;
poogde terug te krijgen. De Hoge Raad wees dit standpunt van de&#13;
Gemeente af en beriep zich daarbij op de wettekst, waarin de woorden:'in&#13;
evenredigheid tot de terugontvangen waarde' en 'de schadeloosstelling terug te&#13;
geven' alléén duiden op een gehoudenheid tot teruggave van de destijds&#13;
ontvangen schadeloosstelling. Anders gezegd, de bepaling ziet alléén terug op&#13;
het onderdeel: werkelijke waarde van het totale schadevergoedingsbedrag. Dus&#13;
geen teruggave van de bijkomende schadebedragen (verhuiskosten etc), noch de&#13;
som van de wettelijke rente, noch de meerwaarde door waardestijging.&#13;
Bovendien zou, aldus HR, bij toekenning van het gemeentestandpunt, namelijk&#13;
teruggave ook van de meerwaarde, van de onteigende een offer worden verlangd,&#13;
dat het door hem ontvangen bedrag van de schadeloosstelling te boven gaat.&#13;
Wanneer het bedrag van de waardevermindering naast de werkelijke waarde, zijnde&#13;
de twee vermogensschadecomponenten waaruit de schadeloosstelling bij een partiële&#13;
onteigening is opgebouwd, zou moeten worden teruggegeven, dan wordt mijns inziens&#13;
van de onteigende géén offer gevraagd, dat, zoals door de Hoge Raad is geformuleerd:&#13;
'het door hem ontvangen bedrag van de schadeloosstelling te boven gaat'. Mijn conclusie is dan ook, dat het vermelde arrest over de door mij nu behandelde&#13;
problematiek geen uitsluitsel geeft en dat bij teruggave van de waardevermindering&#13;
de wettekst geen geweld wordt aangedaan. Er heeft ook géén verrekening plaats, op&#13;
grond waarvan in de literatuur2 gemeend wordt, dat een betaling van meer dan bij&#13;
vonnis is uitgekeerd, zich hiermee niet verdraagt.&#13;
4. Opmerking over de meerwaarde&#13;
Toch wil ik terugkomen op die meerwaarde, met name de meerwaarde als gevolg&#13;
van werken, die de onteigenaar aan het onteigende heeft verricht. Het onteigende&#13;
betreft bijvoorbeeld een drassig stuk weiland en maakt deel uit van landbouwareaal. In&#13;
het kader van het werk waarvoor wordt onteigend, wordt het ontwaterd en wordt&#13;
daardoor buitengewoon geschikt voor bouwland. Na gereedkoming van de ontwateringswerkzaamheden&#13;
en ophoging wordt afgezien van het verder bouwrijp maken&#13;
en de arbeid wordt meer dan drie jaren gestaakt. Het zou in strijd met de billijkheid&#13;
zijn, als de onteigende slechts de terugontvangen waarde van onland (gesteld dat de&#13;
grond daarop is getaxeerd) behoeft terug te geven om in het bezit te komen van de&#13;
onteigende grond, welke door de onteigenaar zodanig is gewijzigd, dat er met weinig&#13;
kosten perfect agrarisch bouwland van te maken is. De onteigende breidt dan voor&#13;
een appel en een ei zijn landbouwareaal uit en kan zonder investering genieten van&#13;
een verhoogd inkomen. Ook hier weer een ongerechtvaardigd voordeel.&#13;
Mr W.J.I. van Wij men3 heeft met die verrijking niet zoveel problemen, want aan&#13;
de onteigende is nodeloos een onteigeningsprocedure opgedrongen en hem is veel&#13;
ongerief aangedaan met inbegrip van de kosten van rechtskundige bijstand. Hij vergeet&#13;
echter, dat sedert 1972 deze worden vergoed.&#13;
Ik heb er wel moeite mee, als aan de ex-onteigende een groot voordeel wordt toegeschoven,&#13;
zowel in zijn vermogenssfeer als in zijn inkomen, wanneer die voordelen&#13;
in geen verhouding staan met het door de onteigende gebrachte offer.&#13;
Ook hier zou een wetswijziging op zijn plaats zijn. De wetgever zou de regeling&#13;
van artikel 76 van toepassing moeten verklaren, waarin aan deskundigen wordt&#13;
overgelaten de prijs te begroten, die betaald moet worden bij terugvordering.4&#13;
5. Een extra schadeloosstelling 'boven het genotene'&#13;
In het voorgaande artikel heeft Mr P. van Wij men reeds ter zijde opgemerkt, dat&#13;
het hem niet duidelijk is, wat begrepen moet worden onder een schadeloosstelling&#13;
'boven het reeds genotene', de tweede actie-mogelijkheid, ingevoerd bij de wetswijziging van 1972. Ideële schade, vergoeding van affectieve waarde, smartegeld,&#13;
vergoeding voor de tijd, die de onteigende moest besteden voor besprekingen met&#13;
zijn raadslieden en dus niet voor zijn bedrijf kon gebruiken? Planschade?&#13;
Stel het volgende. De terugvorderingsacties is voor een onteigende boer gunstig verlopen.&#13;
Hij heeft de eigendom weer terug verkregen van het onteigende bouwland,&#13;
dat hij bij zijn resterende landbouwareaal betrekt en gaat bewerken. Het perceel was&#13;
echter ook een agrarisch bouwperceel en de landbouwweg ligt er nog steeds, nu het&#13;
bestemmingsplan niet meer wordt gerealiseerd. Maar het geldende bestemmingsplan&#13;
laat bijv. slechts de bouw toe van geschakelde woningen (sociale woningbouw).&#13;
Wanneer de eigenaar de grond bijvoorbeeld wil gebruiken met de oude mogelijkheden&#13;
en agrarisch wil gaan bouwen, dan zal het bestemmingsplan gewijzigd dienen&#13;
te worden.&#13;
De vraag is of de onteigenaar, in dit geval bijvoorbeeld de Gemeente, medewerking&#13;
moet verlenen aan een bestemmingsplanwijziging, omdat alleen in dat geval het aan&#13;
de onteigende toegebrachte leed volledig wordt goedgemaakt. En als die vraag ontkennend&#13;
wordt beantwoord, wordt er dan geen planschade-klimaat geschapen?&#13;
In de jurisprudentie van vóór 1981 is uitgemaakt dat in de onteigeningsschadeloosstelling&#13;
geen rekening mocht worden gehouden met eventuele ook geleden planschade.&#13;
Bij de wetswijziging van 1981 heeft de onteigeningsrechter de mogelijkheid gekregen&#13;
om geleden planschade, voor zover deze niet door de onteigening wordt geëlimineerd,&#13;
extra in de schadeloosstelling mee te nemen. Zie art. 40e. Wanneer gekozen&#13;
wordt voor het terugvorderingsrecht uit artikel 61, wordt bij toewijzing van die vordering&#13;
de zaak teruggedraaid naar af, dat wil zeggen, naar het bestemmingsplan,&#13;
waarop het onteigeningsbesluit was gebaseerd. Indien de ex-eigenaar, die na een&#13;
geslaagde actie uit artikel 61 weer eigenaar is geworden, meent planschade te lijden,&#13;
dan zal hij voor de verkrijging ervan de daarvoor geëigende weg moeten gaan bewandelen&#13;
(Gemeenteraad, Kroon).&#13;
Ik zie geen plicht van de Gemeente om na een geslaagde artikel 61-actie tot planwijziging&#13;
over te gaan, maar het kan van de omstandigheden afhangen om dat wel&#13;
te doen, juist ter voorkoming van (vele) planschadeclaims.&#13;
Hier doemt een nieuwe moeilijkheid op. Gesteld dat er een onteigeningsvonnis is uitgesproken&#13;
met inachtneming van artikel 40e, zodat in het vonnis een planschade is&#13;
meegenomen. Het werk, waarvoor onteigend is, vindt geen doorgang en het terugvorderingsrecht&#13;
van artikel 61 wordt toegekend. De Gemeente draait het bestemmingsplan&#13;
terug. Moet de genoten planschade naast de werkelijke waarde nu niet&#13;
worden terugbetaald? Zo neen, dan geniet de ex-eigenaar weer een ongerechtvaardigd&#13;
voordeel, omdat hij schadevergoeding heeft ontvangen voor een niet geleden&#13;
schade. Bovendien is planschade ook een vorm van vermogensschade, die voor teruggave&#13;
in aanmerking komt.&#13;
Hoe de rechtspraak dit zal oplossen is nog in schoot der goden verborgen.&#13;
Mijn eindconclusie is dan ook, dat de wetgever er goed aan doet om de tekst van artikel 61 nog eens op te poetsen en mede aansluiting gaat zoeken bij artikel 76,&#13;
waarin is vastgelegd, dat deskundigen de prijs bepalen, waartegen het onteigende&#13;
goed kan worden teruggevorderd. Deskundigen kunnen dan alle facetten van de&#13;
zaak beoordelen èn waarderen. Het is redelijk dat de wetgever voorkomt dat het offer,&#13;
dat de onteigende heeft gebracht te rijkelijk wordt beloond, wanneer de onteigening&#13;
moet worden teruggedraaid. Een wetswijziging is wenselijk omdat ook de&#13;
rechtspraak met de huidige tekst van artikel 61 niet voldoende uit de voeten kan.</content><legacyfootnotes>1. HR 7 december 1978, NJ 1980, 290 (Van Hensbergen/Gemeente 's-Gravenhage).&#13;
2. Zie Van Wijmen/Hamming, Onteigeningsrecht I, hoofdstuk VI, nr. 23 (p. 212) en Jonckers Nieboer,&#13;
Onteigeningsrecht, p. 215.&#13;
3. Zie Van Wijmen/Hamming, Onteigeningsrecht I, hoofdstuk VI, nr. 23 (p. 212).&#13;
4. Thorbecke (t.a.p. pag. 306) Stelsel en toepassing der onteigeningswet, Arnhem 1880, heeft reeds op&#13;
gemerkt, dat art. 76 op verkeerde plaats is gekomen bij de wetswijziging van 22 december 1865. S144.&#13;
Hij meent, dat de bepaling zonder enige twijfel voor alle gevallen van onteigening geldt.&#13;
</legacyfootnotes><footnotes><footnote/></footnotes><auteurs>Mr P.M. Wassenberg</auteurs><published>1984-01-01 00:00:00</published><modified>1984-01-01 00:00:00</modified><editiondate>1984-01-01</editiondate><htmlpath>https://denhollander.info/artikel/6408</htmlpath></article>
</articles></edition>
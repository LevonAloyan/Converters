<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1994</searchword><id>5222</id><udhid>UDH:TvAR/5222</udhid><titel>De Weerd / minister van Landbouw, Natuurbeheer en Visserij (TvAR 1994/4722)</titel><searchwords><searchword>TvAR 9/1994</searchword><searchword>TvAR 1994/4722</searchword><searchword>UDH:TvAR/5222</searchword></searchwords><attachments><attachment><name>1994_nr 9_Rechtspraak_4722.pdf</name><extention>pdf</extention><url>https://denhollander.info/download/5157/ci</url></attachment></attachments><inleiding>Diergeneesmiddelenwet, art. 4, sub a en b; Regeling registratie diergeneesmiddelen, art. 6; Wet administratieve rechtspraak bedrijfsorganisatie, art. 36b&#13;
&#13;
Aanvraag tot registratie van (voorlopige geregistreerd) diergeneesmiddel Orni Special I afgewezen. Door verweerder gevraagde wetenschappelijke gegevens niet binnen de gestelde schorsingstermijn door verzoeker overgelegd. Door verweerder gestelde eis bij combinatie van werkzame stoffen naar het oordeel van het College niet in strijd met art. 4, onder a, van de Diergeneesmiddelenwet en ook overigens verantwoord. Herstel verzuim in bezwaarfase in casu niet mogelijk. Beroep verworpen.</inleiding><content>Uitspraak in de zaak van:&#13;
drs. H.J.M, de Weerd, wonende te Breda, ver-zoeker, gemachtigde: dr. J.W.E. Stam&#13;
tegen&#13;
de minister van Landbouw, Natuurbeheer en Visserij, zetelend te 's-Gravenhage, verweer-der, gemachtigden: mr. N. Runia, dr. C. Loes-&#13;
berg, drs. C. Kuiper en mr. J.C.M. Ouds-hoorn.&#13;
1. Het verloop van de procedure&#13;
Bij besluit van 1 maart 1993, met kenmerk J. 932349 II, heeft verweerder de bezwaren van verzoeker tegen zijn besluit van 1 maart 1991, strekkende tot afwijzing van verzoekers aan-vraag tot registratie van het diergeneesmiddel Orni Special I, ongegrond verklaard.&#13;
Bij een verzoekschrift, ingekomen ter grif-fie op 29 maart 1993 en aangevuld bij brief van 17 mei 1993, heeft verzoeker tegen dit besluit beroep ingesteld bij het College. Hij heeft daarbij kennelijk beoogd te vorderen dat het College het bestreden besluit vernietigt en bepaalt dat verweerder alsnog de aanvraag tot registratie inwilligt.&#13;
Verweerder heeft op 12 augustus 1993, on-der overlegging van een aantal op de zaak be-trekking hebbende stukken een verweerschrift ingediend en daarin geconcludeerd tot ver-werping van het beroep.&#13;
Het College heeft de zaak behandeld ter openbare terechtzitting van 12 januari 1994. Bij die gelegenheid is verzoeker in persoon verschenen, in gezelschap van zijn gemach-tigde, en heeft verweerder zich doen vertegen-woordigen door zijn gemachtigden.&#13;
2. De vaststaande feiten&#13;
Op grond van de gedingstukken en het ver-handelde ter terechtzitting staan de volgende feiten en omstandigheden ten processe vast.&#13;
- Bij een op 26 maart 1987 ondertekend formulier heeft verzoeker registratie gevraagd van het onder nummer NL 3496 voorlopig ge registreerde diergeneesmiddel Orni Special I. Het diergeneesmiddel is een poeder, bestaan de uit een samenstelling van dimetridazole en spiramycine en bestemd om gemengd te wor- den door het drinkwater van postduiven ter behandeling van trichomoniasis (veroorzaakt door flagellaat) en ornithosencomplex.&#13;
- Het Bureau Registratie Diergeneesmid- delen van verweerder heeft verzoeker bij brief van 25 oktober 1989 doen weten dat zijn dos sier onvoldoende gegevens bevat en dat de aanvraag daarom is geschorst in afwachting van de beantwoording van een aantal vragen, welke beantwoording diende te geschieden door aanvulling van de dossiergegevens. De termijn voor de beantwoording eindigde op 25 januari 1990.&#13;
- Verzoeker heeft op 24 januari 1990 de vragen beantwoord. Hij heeft daarbij eenschrijven overgelegd van dr. Y. Michotte, waarin deze verklaart dat op aanvraag van verzoeker in het laboratorium van 'Farmaceu-tische scheikunde en Geneesmiddelenanalyse' deel 2 van het registratiedossier van Orni spe-cial I wordt opgesteld volgens de EEG-richt-lijnen en dat het volledige dossier onmogelijk voor de opgelegde termijn van 25-1-90 afge-werkt kan worden, maar dat de voorlopige re-sultaten reeds zullen worden meegedeeld.&#13;
- Op 23 april 1990 heeft het Centraal Dier-geneeskundig Instituut onder meer het vol-gende gerapporteerd omtrent de werkzaamheid van Orni special I:&#13;
Samenvatting en eindconclusie werkzaam-heid.&#13;
De aanvrager heeft niet aannemelijk ge-maakt dat deze combinatie van farmaca (spi-ramycine en dimetridazol) zinvol en/of werkzaam is bij de behandeling van het or-nithose-complex en/of trhichomoniasis bij duiven.&#13;
- Op 17 mei 1990 heeft het Rijksinstituut voor geneesmiddelenonderzoek een rapport uitgebracht waarvan de conclusie als volgt luidt:&#13;
'Conclusie&#13;
1. Er zijn noch gegevens overgelegd waaruit blijkt dat dit geneesmiddel bij deze produktie-methode voldoende homogeen is, noch zijn gegevens betreffende de deeltjesgrootten van de grondstoffen aanwezig in het dossier.&#13;
De homogeniteit van het middel is hier-door niet gewaarborgd.&#13;
2. Er zijn geen specificaties en onderzoeks- voorschriften overgelegd met betrekking tot de gebruikte grondstoffen.&#13;
3. Er zijn geen specificaties overgelegd ten aanzien van het uiterlijk van het eindprodukt en het gehalte werkzame bestanddelen.&#13;
Bovendien wordt het niet juist geacht dat voor de bepaling van het gehalte spiramycine en dimetridazol in het eindprodukt als stan-daarden Emtryl en Suanovil 50 worden ge-bruikt. Derhalve wordt ook de validatie van de methode niet acceptabel geacht.&#13;
4. Er zijn geen gegevens overgelegd met betrekking tot de houdbaarheid. Gezien de richtlijn "Eindbeoordeling Houdbaarheid.." kan een houdbaarheidstermijn van 6 maanden bij kamertemperatuur worden toegekend.&#13;
5. De aanvrager heeft geen bij het monster behorend analysecertificaat ingezonden.'&#13;
- Bij besluit van 1 maart 1991 heeft ver weerder de aanvraag om registratie afgewezen op de grond dat niet is voldaan aan de voor waarden neergelegd in artikel 4 onder a, b en c van de Diergeneesmiddelenwet. Tegen dit besluit heeft verzoeker op 20 maart 1991 be roep ingesteld bij het College, welk beroep desverzocht door verweerder als bezwaar schrift in behandeling is genomen.&#13;
- Verzoeker heeft het beroep aangevuld bij brief van 3 juni 1991, zulks onder overlegging van onder meer een nadere rapportage van dr. Y. Michotte d.d. 28 mei 1991.&#13;
- Bij brief van 15 augustus 1991 heeft het Centraal Diergeneeskundig Instituut wederom gerapporteerd. De conclusie van het rapport luidt dat verzoeker ook in zijn bezwaarschrift de veiligheid en werkzaamheid en zinvolheid van zijn produkt niet aannemelijk maakt.&#13;
- Bij het bestreden besluit heeft verweer der het bezwaarschrift ongegrond verklaard.&#13;
3. Het bestreden besluit&#13;
Verweerder heeft zijn bestreden besluit onder meer doen steunen op de volgende overwe-gingen.&#13;
'Uit artikel 4, onderdeel a, van de Dierge-neesmiddelenwet (Wet van 27 juni 1985, Stb. 410, hierna: DGW) vloeien terzake van de regi-stratie van diergeneesmiddelen die een combina-tie van werkzame stoffen bevatten, zoals in casu het geval is, specifieke eisen voort.&#13;
Voor dergelijke diergeneesmiddelen is een document met een gerechtvaardigde onderbouwing vereist, waaruit blijkt dat farmaco-dynamisch onderzoek dan wel klinische proeven hebben aangetoond dat toepassing van deze combinatie van werkzame stoffen in het ter registratie aangeboden diergeneesmid-del voor klinisch gebruik aanbevelenswaardig is ten opzichte van diergeneesmiddelen op basis van de afzonderlijke werkzame stoffen. Der-halve moet in het dossier worden aangetoond dat:&#13;
- elk werkzaam bestanddeel van de combi natie voor een relevant gedeelte bijdraagt aan het therapeutisch effect;&#13;
- de combinatie geen grotere schade en geen hogere frequentie en/of ernst van de bij werkingen bij het dier veroorzaakt dan de af zonderlijke componenten, tenzij één en ander in voldoende mate wordt gecompenseerd door de betere werkzaamheid van de combinatie.&#13;
Bij het indienen van de aanvraag tot regi-stratie op 26 maart 1987 was uit onder meer de 'Toelichting bij het aanvraagformulier I tot eerste registratie van een niet immunobiolo-gisch diergeneesmiddel' aan U bekend, al-thans kon U bekend zijn, dat bovengenoemde gegevens in het dossier aanwezig behoren te zijn.&#13;
Het door U ingediende dossier is weinig omvangrijk. Er ontbreekt een document met de bovenbedoelde onderbouwing. Het dossier bevat voornamelijk samenvattingen, reviews, kopieën van (enkele) pagina's uit handboeken en een doktoraalscriptie om de werkzaamheid van het combinatiepreparaat dimetridazol-spi-ramycine te onderbouwen. Hierover merk ik het volgende op.&#13;
Een gedeelte van de gerefereerde literatuur gaat niet zozeer over de behandeling van dui-ven bij de aangevraagde indicatie, maar over aetiologie en diagnostiek. Voorts heeft een deel van de referenties geen betrekking op de in het onderhavige middel verwerkte combi-natie van dimetridazol-spiramycine. Door de summiere weergave van de gehanteerde me-thodieken en van de gevonden resultaten kan voorts niet met een redelijke zekerheid wor-den aangenomen dat de combinatie van far-maca de gestelde werking bezit. Dit heeft tevens tot gevolg dat de door U opgegeven dosering niet is onderbouwd. Het feit dat vele honderdduizenden duiven met het onderhavi-ge middel zijn behandeld, brengt overigens niet zonder meer met zich mee dat de werk-zaamheid is gegarandeerd.&#13;
U heeft aangevoerd dat U de indruk heeft dat spriramycine en dimetridazol een poten-tiërende werking hebben. Registratie van dier-geneesmiddelen vindt echter plaats op grond van wetenschappelijk verantwoorde en rele-vante studies. Indien op het gebied van de me-dische begeleiding van postduiven zeer weinig gegevens bekend zijn, dient U deze gegevens te verwerven door middel van eigen studies, die wetenschappelijk verantwoord en relevant zijn.&#13;
Ingevolge artikel 4, onderdeel a, sub 3, DGW mag het aangevraagde diergeneesmid-del niet schadelijk zijn voor de gezondheid van het dier. Dit brengt onder meer met zich mee dat toxiciteitsgegevens dienen te worden overgelegd. Deze dienen om de toxiciteit van het middel te bepalen en de eventuele gevaar-lijke of ongewenste bijwerking ervan in de voor dierlijk gebruik aangegeven omstandig-heden te kunnen beoordelen.&#13;
U heeft relevante en onderbouwde gege-vens met betrekking tot de toxiciteit van di-metridazol overgelegd. De veiligheid van&#13;
spiramycine wordt echter niet verantwoord. De eerder genoemde behandeling van grote aantallen duiven met dit middel wordt niet na-der uitgewerkt met onderzoeksrapporten op het punt van de toxiciteit. Derhalve kan niet worden vastgesteld dat het onderhavige mid-del niet schadelijk is voor de gezondheid van het dier.&#13;
Het feit dat de samenstellende grondstof-fen geregistreerde diergeneesmiddelen zijn, betekent niet dat daardoor de werkzaamheid en veiligheid van het onderhavige diergenees-middel gegarandeerd worden. De combinatie dimetridazol-spiramycine is als zodanig niet geregistreerd. Indien de combinatie wel gere-gistreerd zou zijn, doet dit overigens niet af aan de op iedere aanvrager rustende verplich-ting om alle voor de beoordeling van het aan-gevraagde diergeneesmiddel benodigde gegevens te overleggen. Voorts merk ik nog op dat de door U aangehaalde registratie van Rhöne Merieux een combinatie van andere werkzame stoffen betreft. Reeds om deze re-den kan deze combinatie niet de werkzaam-heid en veiligheid van Uw diergeneesmiddel verantwoorden.&#13;
Hierbij wijs ik er tevens op dat voor een dergelijke verwijzing op grond van artikel 3 lid 5 DGW het 'gesloten dossier' regime geldt. Dit artikel bepaalt dat aanvragers tot re-gistratie van een diergeneesmiddel niet naar gegevens mogen verwijzen die door een eer-dere aanvrager tot registratie van eenzelfde diergeneesmiddel met het oog op die aan-vraag zijn verstrekt. Dit tenzij de eerdere aan-vrager schriftelijk heeft verklaard tegen een dergelijke verwijzing geen bezwaar te heb-ben. In Uw geval heeft U geen machtiging van Rhöne Merieux overgelegd, zodat het door U aangehaalde dossier ook om deze re-den buiten de beoordeling van Orni Special I dient te blijven.&#13;
Voorts merk ik nog het volgende op.&#13;
Op 25 oktober 1989 zijn door het Bureau Registratie Diergeneesmiddelen (BRD) aan-vullende vragen gesteld die U voor 25 januari 1990 diende te beantwoorden. Op 24 januari 1990 heeft U antwoorden gestuurd op de aan-vullende vragen. U heeft in een schrijven, ge-dateerd 28 mei 1991, nog nadere gegevens verstrekt. Dit zijn aanvullende farmaceutische gegevens, naar alle waarschijnlijkheid inge-diend om tegemoet te komen aan de in de bij-lage van de beschikking van 1 maart 1991 vermelde tekortkomingen in de aanvraag voor wat betreft hetgeen is bepaald in artikel 4, on-derdelen b en c, DGW.&#13;
Hierover merk ik het volgende op.&#13;
Gegevens die na de gestelde termijn zijn ingediend kunnen niet meer bij de beoorde-ling worden betrokken. U heeft niet verzocht om verlenging van de gestelde termijn. Overi-gens is mij niet gebleken van bijzondere om-standigheden op grond waarvan, indien U om verlenging had verzocht, in Uw geval de ge-stelde termijn verlengd had dienen te worden.&#13;
Het voorgaande brengt met zich mee dat de nadere gegevens uit de brief van 28 mei 1991, in tegenstelling tot wat U is medege-deeld op de hoorzitting van 3 december 1992, niet bij de beoordeling zijn betrokken. De bo-vengenoemde tekortkomingen heet U derhal-ve door indiening van deze gegevens, voorzover de gegevens hiertoe al toereikend zouden zijn, niet ongedaan gemaakt. Deze ge-gevens zouden echter wel een rol kunnen spe-len bij een eventuele nieuwe aanvraag tot registratie.'&#13;
4. De grieven van verzoeker&#13;
Verzoeker heeft - samengevat - de volgende&#13;
grieven naar voren gebracht.&#13;
Het diergeneesmiddel Orni special I betreft een combinatie van werkzame stoffen die zijn bedoeld voor een veelvuldig voorkomende combinatie van duivenziekten, te weten: trichomoniasis (veroorzaakt door flagellaat) en ornithosecomplex (veroorzaakt door com-binatie van bacteriën chlamydia en een virus). Verweerder gaat hieraan voorbij. Het werkza-me bestanddeel dimetridazole werkt tegen de flagellaat en spiramycine werkt tegen het or-nithosecomplex. Elk component draag voor een relevant gedeelte bij aan het therapeutisch effect. Volgens prof. Michotte blijft de oplos-sing stabiel. Derhalve brengt de combinatie geen grotere schade en/of hogere frequentie van bijwerkingen met zich mee dan de afzon-derlijke componenten. Iedere component heeft in zijn eigen dosering zijn eigen wer-kingsbreedte (geen fysisch - chemische inter-acties).&#13;
Verzoeker heeft verweerder niet willen be-lasten met informatie over zijn vele duizenden duivencliënten overal ter wereld. De ervarin-gen van duivenspecialisten met deze combi-natie zijn van groter betekenis dan een 'geduldig' papieren onderzoekje. Door ver-zoeker en anderen zijn honderdduizenden dui-ven met deze combinatie behandeld. Nooit hebben verzoeker klachten bereikt over scha-&#13;
delijke neveneffecten. Overigens heeft ver-weerder in zijn beslissing van 1 maart 1991 geen melding gemaakt van het ontbreken van toxiciteitsgegevens. Verweerder heeft op dit punt juridisch zijn rechten verspeeld.&#13;
Door verzoeker zijn in de loop van de pro-cedure in het geding gebracht de, bij indie-ning van het dossier kennelijk vergeten, kopieën van toestemming tot verwijzing naar de dossiers van de middelen Emtryl en Suano-vil van Rhone Merieux. Het is voorts onbe-grijpelijk dat de rapportage van prof. Michotte d.d. 28 mei 1991 niet bij de beoordeling is be-trokken, hoewel verzoeker dat ter hoorzitting wel is medegedeeld. In haar voorlopige rap-portage heeft prof. Michotte aangegeven dat zij onmogelijk voor 25 januari 1990 het volle-dige dossier kon samenstellen. Zij vroeg der-halve impliciet om extra tijd.&#13;
5. De beoordeling van het geschil&#13;
Met ingang van 1 januari 1994 is de Algeme-ne wet bestuursrecht in werking getreden en de Wet administratieve rechtspraak bedrijfs-organisatie gewijzigd. De in dit kader gege-ven wettelijke regels van overgangsrecht brengen mee dat op het voorliggende beroep wordt beslist met toepassing van laatstge-noemde wet zoals die luidde vóór 1 januari 1994.&#13;
Verweerder staat op het standpunt dat de gevraagde registratie moest worden gewei-gerd omdat niet was voldaan aan artikel 4, on-der a en b van de Diergeneesmiddelenwet. Zijn aanvankelijk standpunt dat evenmin was voldaan aan de in genoemd artikel onder c ge-stelde eis heeft hij ter zitting laten vallen.&#13;
Artikel 4 luidt, voor zover hier van belang, als volgt.&#13;
'Diergeneesmiddelen worden behoudens het bepaalde in artikel 5 geregistreerd indien:&#13;
a. op grond van onderzoek van de door de aanvrager overgelegde gegevens met redelijke zekerheid mag worden aangenomen, dat zij bij gebruik overeenkomstig door de aanvrager opgegeven voorschriften:&#13;
1. de gestelde werking bezitten;&#13;
2. geen gevaar opleveren voor de gezond heid van de mens; en&#13;
3. niet schadelijk zijn voor de gezondheid van dieren;&#13;
b. zij de opgegeven eigenschappen en kwalitatieve en kwantitatieve samenstelling bezitten en de voor het controleren daarvan opgegeven methodieken adequaat zijn; Wanneer, zoals in het voorliggende geval, sprake is van een combinatie van werkzame stoffen wordt door verweerder in het kader van artikel 4, onder a, van de Diergeneesmid-delenwet als eis gesteld dat wordt aangetoond dat elk werkzaam bestanddeel van de combi-natie voor een relevant deel bijdraagt aan het therapeutisch effect en dat de combinatie geen grotere schade en geen hogere frequentie en/of ernst van de bijwerkingen bij het dier veroorzaakt dan de afzonderlijke componen-ten, tenzij een en ander in voldoende mate wordt gecompenseerd door de betere werk-zaamheid van de combinatie. Het College acht deze eis niet in strijd met artikel 4, onder a, van genoemde wet en ook overigens ver-antwoord. Dat betekent dat voor het verkrij-gen van registratie van de in geding zijnde combinatie van spiramycine en dimetridazole niet kon worden volstaan met een verwijzing naar de werking van ieder van de beide ge-noemde - als geregistreerde geneesmiddelen op de markt zijnde - werkzame stoffen, maar dat tegens gegevens omtrent de werking van de combinatie dienden te worden aangedra-gen.&#13;
Verzoeker heeft noch bij het indienen van de aanvraag noch in het kader van de beant-woording van de hem op 25 oktober 1989 ge-stelde vragen gegevens als omschreven overgelegd. Verzoeker erkent dit ook, maar meent dat de gevraagde gegevens op basis van klinische proeven niet nodig zijn aange-zien hij beschikt over praktijkgegevens met betrekking tot zeer grote aantallen met de in geding zijnde combinatie van werkzame stof-fen behandelde duiven. Naar het oordeel van het College evenwel heeft verweerder zich op goede gronden op het standpunt gesteld dat de ervaringen van verzoeker en anderen, zolang deze niet hun neerslag hebben gevonden in een rapportage omtrent de resultaten van een klinisch onderzoek dan wel een extrapolatie van anderszins verkregen wetenschappelijke gegevens, op zichzelf onvoldoende zijn om tot het oordeel te komen dat is voldaan aan de in artikel 4, onder a, van de Diergeneesmidde-lenwet neergelegde voorwaarde. Dat geldt evenzeer voor de voorwaarde, neergelegd in artikel 4, onder b.&#13;
Verzoeker heeft voorts gesteld dat gege-vens als door verweerder gevraagd wel vervat zijn in de rapportage van dr. Michotte die op 28 mei 1991 is toegezonden. Deze gegevens, aldus verzoeker, zijn door verweerder ten on-&#13;
rechte niet bij de behandeling van het be-zwaarschrift betrokken.&#13;
Het College deelt die opvatting niet. Dien-aangaande wordt het volgende overwogen.&#13;
Ingevolge artikel 6, derde lid van de Regeling registratie diergeneesmiddelen, die gebaseerd is op artikel 3 van de Diergeneesmiddelenwet en waarin regels zijn gegeven met betrekking tot de afhandeling van een registratie-aan-vraag, wordt, indien de aanvrager in gebreke blijft de gevraagde gegevens binnen de in het schorsingsbesluit - in dit geval de brief van 25 oktober 1989 - gestelde termijn te ver-strekken, een beslissing voorbereid op grond van de verstrekte gegevens, tenzij bijzondere omstandigheden het wettigen de termijn nog eenmaal te verlengen. Vaststaat dat verzoeker heeft verzuimd de gevraagde gegevens binnen de daarvoor vastgestelde termijn te verschaf-fen.&#13;
Verweerder voert in zaken als de voorlig-gende, waarin het gaat om een voorlopig ge-registreerd diergeneesmiddel, het beleid dat bij de beslissing omtrent registratie, ook wan-neer deze in het kader van een bezwaarschrif-tenprocedure wordt heroverwogen, na afloop van de termijn van schorsing geen mogelijk-heid meer wordt geboden een verzuim als dit te herstellen, mede omdat op die wijze een voorlopige registratie door het telkens weer overleggen van gegevens tot in lengte van ja-ren zou kunnen worden gehandhaafd. Het College acht deze beleidslijn van verweerder in overeenstemming met het systeem van de Diergeneesmiddelenwet en de Regelen regi-stratie diergeneesmiddelen, dat er van uitgaat dat de relevante wetenschappelijke gegevens tegelijk met de aanvraag dan wel gedurende de termijn van schorsing worden aangedra-gen. Ook acht het College deze beleidslijn niet in strijd met het karakter van de bezwaar-schriftenprocedure zoals neergelegd in artikel 36b van de Wet administratieve rechtspraak bedrijfsorganisatie. De in de jurisprudentie van het College aangenomen verplichting om in het kader van de bezwaarschriftenprocedu-re tot een volledige heroverweging van het besluit, waartegen het bezwaar zich richt, te komen, strekt niet zo ver, dat de administratie zou moeten toestaan dat de aanvrage, die aan dat besluit ten grondslag ligt, op essentiële punten wordt aangevuld in een geval als dit, waarin de wetgever de termijn waarbinnen de benodigde gegevens kunnen worden ingezon-den kennelijk heeft willen beperken. Indien betrokkene wenst, dat nieuwe gegevens bij de beoordeling van zijn aanvrage worden meege-wogen, ligt het doen van een nieuwe, verbe-terde, aanvrage in de rede. Van bijzondere omstandigheden op grond waarvan verweer-der in dit geval tot een andere handelwijze had moeten komen is het College niet geble-ken. Evenmin is het College van oordeel dat verweerder in de enkele opmerking van dr. Michotte in haar op 24 januari 1990 toege-zonden rapportage dat zij over onvoldoende tijd beschikte om de vragen volledig te beant-woorden aanleiding had moeten vinden de schorsingstermijn te verlengen, nu daar door verzoeker niet om is gevraagd.&#13;
Het College merkt naar aanleiding van het verhandelde ter zitting nog op dat verweerder inmiddels, zij het niet op grond van door ver-zoeker overgelegde gegevens, van opvatting is dat Orni special I voor de indicatie thricho-moniasis voldoet aan artikel 4, eerste lid, on-der a van de Diergeneesmiddelenwet. Die omstandigheid kan er evenwel niet aan afdoen dat verzoeker na verloop van de termijn waar-binnen de aanvraag kon worden gecomple-teerd geen gegevens had aangedragen als in voormeld artikel 4 bedoeld, zodat de aanvraag niettemin ook voor wat die indicatie betreft terecht is afgewezen.&#13;
In hetgeen door verzoeker is aangevoerd kan het College, gezien het vorenstaande, geen aanleiding vinden om tot het oordeel te komen dat het bestreden besluit niet in stand kan blijven. Aangezien ook overigens niet is gebleken dat dit besluit voor vernietiging op een der gronden, genoemd in artikel 5 van de Wet administratieve rechtspraak bedrijfsorga-nisatie in aanmerking komt dient het beroep te worden verworpen.&#13;
6. De beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1994-03-21 00:00:00</published><modified>1994-03-21 00:00:00</modified><editiondate>1994-03-21</editiondate><htmlpath>https://denhollander.info/artikel/5222</htmlpath></article>
</articles></edition>
<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1982</searchword><id>6481</id><udhid>UDH:TvAR/6481</udhid><titel>Agrarisch grondverkeer in Europa</titel><searchwords><searchword>TvAR 12/1982</searchword><searchword>UDH:TvAR/6481</searchword></searchwords><attachments><attachment><name>1982_nr 12_Artikel_Lopes.pdf</name><extention>pdf</extention><url>https://denhollander.info/download/6256/ci</url></attachment></attachments><inleiding>Verslag van het congres in Edinburgh, 23-26 september 1981 Algemene constateringen&#13;
Als locatie voor het congres had het Comité Européen de droit rural Edinburgh ge-kozen. De organisatie was aldus voornamelijk in handen van de Schotse vereniging. De delegatie van United Kingdom was uiteraard de grootste, doch de Schotten lieten niet na zich op allerlei verschillen met de Engelsen te laten voorstaan. Zij hebben een eigen geschiedenis, eigen tradities en ten dele een eigen trias politica.&#13;
In totaal namen zo'n 150 deskundigen uit vele Europese landen getrouw aan de zittingen van de beide commissies deel. Ons land was met een vijftiental goed vertegenwoordigd, numeriek wel te verstaan.&#13;
Bij de ontvangsten en de excursies was de groep twee maal zo omvangrijk en vulde gemakkelijk de grootste zalen in schitterende, historische prestigegebouwen als Edinburgh Castle en het Parlementsgebouw.&#13;
De excursies naar Queen Elizabeth Forest Park, illustratie van het tweede congresthema, Landbouw en Bosbouw, leed ernstig onder de beruchte Schotse regenval.&#13;
Bestuurlijk gezien markeerde het congres het einde van het presidiaat van mr N.M. Zijp en de joyeuse entree van de Parijse advocaat en hoogleraar agrarisch recht J. Megret, die reeds zeer geruime tijd in de organisatie en op het spreekgestoelte de aandacht trok.&#13;
De regeling van het agrarisch grondverkeer en de gevolgen voor de agrarische structuur&#13;
Desgevraagd hebben deskundigen uit de meeste landen (Nederland niet) een reeks vragen beantwoord om dr. A. Pikalo, de Duitse oud-president van het C.E.D.R. en algemeen rapporteur over agrarische eigendom (Parijs, 1975) behulpzaam te zijn bij het schrijven van zijn inleiding. Enige bewerking en veel reductie mijnerzijds brengt zijn verdienstelijke werk op de juiste schaal voor dit verslag. </inleiding><content>De inleiding van dr A. Pikalo&#13;
De schrijver wijst op het belang van de agrarische produktie en op de voeding van de wereldbevolking. In de industriestaten heeft landbouwgrond tevens de beleggingsfunctie. De verdeling van eigendom en gebruik van grond vragen dus om regeling. Inmiddels laat de ecologie zich evenmin onbetuigd. Het agrarisch grondverkeer is vooral van belang voor de agrarische structuur. Mobiliteit van grond (alleen taalkundig absurd) is reeds een noodzaak, omdat alles in permanente beweging is en om aanpassing vraagt. Het huidige recht zoekt een evenwichtige weg tussen vrijheid en oplegging van verplichtingen. Er moeten waar-borgen zijn voor een gemakkelijk verkeer. Zowel eigendom als gebruik, in het bij-zonder via verpachting, moeten een gemakkelijke overdrachtswijze kennen; nieuwe rechtsvormen zijn nodig, financiële en maatschappelijke vereisten laten zich gelden. In de Germaanse landen (en Luxemburg) wordt overwegend in eigendom geëxploi-teerd, in de Romaanse landen, Engeland en vooral Nederland en België is de pacht van grote betekenis. In de Germaanse landen wint de pacht veld, vooral in de vorm van Zupacht (bedrijfsuitbreiding met pachtland), terwijl zij in de traditionele pacht-landen juist afneemt, behalve dan in België (van 66% in 1970 tot 72% in 1980). De (aldus) vereiste eigendom en contractsvrijheid zijn, met uitzonderingen, verankerd in de rechtssystemen van de Westerse wereld en ook in supranationaal recht (algeme-ne verklaring over de rechten van de mens, Europees verdrag over de rechten van de mens, E.G.-verdrag zoals dat is gebaseerd op gemeenschappelijke principes als individuele vrijheden en vrije concurrentie) en in de nationale Grondwetten, wetten en andere regelingen.&#13;
In alle landen vinden de overdrachten steeds bij akte plaats, waardoor controle mogelijk is. Deze past in de ontwikkeling sedert de Verlichting met haar synthese van rechtsstelsels en een wetenschappelijke benadering waaruit de planning, zoals wij die kennen, is voortgekomen. Een moderne regeling van het agrarisch grondver-keer komt mede te voorschijn uit de sociale gedachte die bedoelt de vrijheid te beper-ken en de evolutie te beïnvloeden.&#13;
De factoren die de verhouding tussen regeling en structuur bepalen, bestonden veelal reeds voor de inwerkingtreding van de regeling en hebben zich soms met, soms tegen de regeling in ontwikkeld; zij zijn verschillend, tegenstrijdig en variabel. We hebben ook niet uitsluitend de economie op het oog, de landbouw als nevenfunctie en bij wijze van recreatie hebben zeker bestaansrecht. In het bijzonder ten aanzien van pacht zijn maatschappelijke factoren van betekenis: gewoonten, de economi-sche structuur, een alternatief bestaan, veranderingen binnen de agrarische beroeps-bevolking. Voorheen gold wel een streven naar autarkie (Pikalo noemt Duitsland aan het begin van deze eeuw en tijdens het Derde Rijk, ik voeg ons land daar aan toe in de Eerste Wereldoorlog en wijs op de gedachten achter de inpoldering van de Zuiderzee) en een bescherming van de landbouw tegen concurrentie door oprichting van hoge tariefmuren. Dergelijke consolidatie van bedrijven, ook de ruimschoots submarginale, heeft lange tijd aan verbeteringen in de weg gestaan.&#13;
Structuurpolitiek door de Europese Gemeenschap vereist in de eerste plaats een economische visie. Het familiebedrijf domineert nog, niet alleen uit traditie maar ook op grond van een natuurwet. Grote eenheden, zoals geopperd in het plan-Mansholt, zijn kunstmatig. Wel kunnen zij een functie vervullen in door de natuur misdeelde gebieden.&#13;
Juridische instrumenten staan in zeer ruime mate ter beschikking, maar het aantal gangbare is vrij beperkt en sommige zouden zich op gespannen voet met de Grond-wetten bevinden. Onrechtvaardigheden moeten (ook overigens) vermeden worden en veel aandacht moet worden besteed aan gelijkheid, billijkheid en het vertrouwen in de stabiliteit van het recht. Rechtsveranderingen mogen dus nimmer frequent zijn en ongematigd Staatsingrijpen is uit den boze. De relatie tussen doel en middel moet in het oog gehouden worden, de gevolgen van een regeling moeten overwogen wor-den en het algemeen belang in kwestie wel omschreven. We mogen niet uit het oog verliezen dat individuen zeer wel in staat zijn uit hun private autonomie de juiste beslissingen te nemen; in ieder geval zijn zij capabeler dan de Staat. Regelingen mo-gen slechts de uitvoering van de beslissingen vergemakkelijken door rechtsvormen ter beschikking te stellen en de nodige voorzorgen te nemen om bezwaren te elimine-ren en ongewenste ontwikkelingen te voorkomen.&#13;
In het bijzonder hebben de notarissen invloed bij de onroerendgoed-transacties. Dankzij hun bekwaamheid is het aantal klachten uiterst gering.&#13;
Verspreide nationale opmerkingen&#13;
De eerste twee zittingen gaan heen met de voorlezingen van de nationale rappor-teurs. Sommigen geven samenvattingen, anderen doen hun licht schijnen op betrek-kelijk willekeurige aspecten, feiten en voornemens. Ik doe hier een greep uit mijn aantekeningen die zelf reeds een greep waren.&#13;
Denemarken&#13;
Enkele hoofdlijnen van de agrarische structuurpolitiek zijn:&#13;
1. Verwerving van landbouwgrond door rechtspersonen, niet alleen ter exploitatie, doch ook ter verpachting, wordt tegengegaan;&#13;
2. In het algemeen mag op lange termijn een boer slechts één hoeve in eigendom hebben. Hij dient die te bewonen;&#13;
3. Jonge boeren met een goede opleiding krijgen voordelige credieten;&#13;
4. Het gezinsbedrijf moet behouden blijven;&#13;
5. De bedrijfsoppervlakten zijn zowel aan minima als aan maxima gebonden;&#13;
6. Kleine bedrijven die te weinig inkomen opleveren, moeten eerst aan eigenaren van naburige bedrijven te koop worden aangeboden. (De vraag blijkt soms te gering te zijn).&#13;
Frankrijk&#13;
De laatste structuurwet, van 4 juli 1980, is nog niet in werking getreden. Er is alle kans op dat het nieuwe linkse régime nog veranderingen aanbrengt. Belegging in land vanwege de waardevastheid heeft afgedaan, doordat de fiscus zich doet gelden en de nieuwe wet de verwachtingen heeft bedorven. Die wet komt onder andere met registratie van de waarde van het land, nu al worden koopprijzen gepubliceerd.&#13;
Overdracht zal aan een vergunning worden onderworpen; bij decreten zullen waardemaatstaven worden gesteld. Familieoverdrachten gaan voor, dan komt de pachter met zijn voorkooprecht. Het gemiddelde prijspeil waartegen een SAFER in 1978 kon kopen, was frs 20.000,- per ha., lager dan in vergelijkbare landen.&#13;
Er is een tendens tot exploitatie in eigendom, doordat de eigenaar zelf het gebruik ter hand neemt of aan een exploitant vervreemdt. De wet van 1980 bevordert juist het gebruik door een ander dan de eigenaar- (dus) belegger. Daardoor zijn (ook) eisen aan de gebruiker nodig; deze moet de landbouw als hoofdberoep uitoefenen. Tevens worden eisen gesteld aan de per ondernemer bewerkte oppervakte. Aldus worden structuren belangrijker gevonden dan personen. Maatschappelijk heeft de parttime-boer toch zeker wel betekenis. Te verdedigen zou zeker zijn uit te gaan van de agrarische leefwijze en in een latere fase terzake van bekwaamheid en bedrijfs- omvang normen te stellen.&#13;
Verenigd Koninkrijk&#13;
Vrijheid en de aloude zorg van de goede huisvader blijven vooralsnog de pijlers van de agrarische structuur. Koop en verkoop zijn vrij, er zijn zelfs Nederlandse eigena-ren. Men beseft dat regelingen voornamelijk tot prijsverhogingen leiden.&#13;
Italië&#13;
Land is vrij overdraagbaar, behoudens voorkooprecht ten behoeve van buren. Is het land evenwel met behulp van de Staat verworven, dan mag de vrije verkoop of ver-deling eerst na een bepaald aantal jaren geschieden. Wel is voor de bouw op agrari-sche grond een bouwvergunning vereist, mede om de bestemming veilig te stellen en is verdeling van land aan locale overheidscontrole onderworpen.&#13;
Noorwegen&#13;
Een Wet agrarisch grondverkeer beoogt bewaking van de kwaliteit van de land-bouw. Van de transacties is 8% aan een vergunningsvereiste onderworpen. Specula-tie wordt tegengegaan, mede door vaststelling van de gebruikswaarde van de grond. De Staat is met een voorkeursrecht uitgerust.&#13;
Duitsland&#13;
De landbouw wordt bevorderd, ook via structuurverbetering. Aan de eigendom van&#13;
landbouwgrond worden eisen gesteld, zoals die passen in de sociale rechtsstaat.&#13;
Zwitserland&#13;
Er is een prijscontrole in transacties van landbouwgrond. Gehanteerd wordt daarbij&#13;
de opbrengstwaarde.&#13;
Spanje&#13;
Veertig procent van de grond heeft een agrarische bestemming. De overdraagbaar- heid is vrij, behalve met betrekking tot nieuw ontgonnen terreinen en voltooide ruil- verkavelingsblokken. Versnippering is dan verboden en de gebruiker moet op het land zijn hoofdberoep uitoefenen.&#13;
Discussie&#13;
Aan de discussie is één zitting gewijd, dat is een vierde van de commissietijd en een fractie van de congrestijd. Tegenover de geringe kwantiteit staat dan wel een hoge kwaliteit. Nu gebeurt werkelijk iets! Het begint met dr A. de Leeuw, de bij ons zo gekende Belg die op cabarateske wijze zijn scherpe kijk op de werkelijkheid geeft. Zo ook nu. In vele landen zijn pu-bliekrechtelijke of vergelijkbare lichamen in het leven geroepen met als doel de structuur te verbeteren. Spreker schrijft Nederland met onder andere de S.B.L. (in-middels B.B.L.) en Frankrijk met de SAFER een voorsprong op de andere landen toe. De lichamen kunnen niet onteigenen en hebben met gebruik van hun voor-kooprecht nog maar weinig land kunnen verwerven. Deze interventie brengt dr J. Lukanow (Duitsland) tot de constatering dat de effecten van (eventuele) wetge-ving in geen van de landen zijn gequantificeerd. Mr D.L. Rodrigues Lopes maakt er op attent dat vrijwel de gehele besproken wetgeving nog niet in werking is, zo zij al het ontwerpstadium is ontgroeid. Trouwens, oude wetgeving zoals de Nederlandse Wet Vervreemding landbouwgronden (1953-1963), had dan wel effecten, doch niet alleen de beoogde. Er ontstond ook een zwart circuit. Nu sluit prof. H. Wulff(De-nemarken) aan met de vaststelling dat wij juristen ons nauwelijks bekommeren om de consequenties van onze regelgeving. Dat is meer een bezigheid voor economen en sociologen. Waarschijnlijk was de Deense structuur zonder de vermelde wetge-ving nauwelijks anders geweest. Nog verder gaat prof. dr E.E. Lipinsky (Duitsland). Er zijn (ook) vele gevallen waarin de situatie afwijkt van de met regeling beoogde. Zelfs zou vaak de vrede gevaar lopen als de plannen werkelijk zouden worden uitge-voerd. De Duitse wetgeving terzake heeft (dan ook) nauwelijks invloed, zelfs niet op het prijspeil.&#13;
Mr J. Gastaldi (Frankrijk) wijst er op dat het bestuur van een SAFER gewoonlijk uit boeren bestaat en dat tegen de beschikkingen beroepsrecht open staat. Frankrijk telt 35 miljoen ha landbouwgrond, waarvan sinds de komst van de SAFER's 1,3 mil-joen is vervreemd, waarvan weer 20% via voorkoop in SAFER-handen kwam. Ver-snippering van land deed zich niet voor door de eis dat de gebruiker zijn hoofdbe-roep op het land uitoefent. Dit was dan een quantificatie. Dan neemt spreker de draad van zijn voorgangers op. De belangrijkste factor is het menselijk gedrag. Wij zijn allen goede liberalen en stellen het het liefste zonder regels. Helaas is land, het bedrijfsmiddel van de boer, echter schaars, waardoor mechanismen nodig zijn om de prijs binnen de perken te houden. Regels houden echter gevaren in, zoals van zwarte transacties en angst onder de betrokkenen voor nieuwe regels. Aldus moet regeling zich tot een bescheiden omvang beperken.&#13;
Een doorbraak komt met de interventie van Mr J. T. Plume (Engeland), die begint met te stellen dat Engeland Europa niet is. Hij identificeert controle met bureaucratie, die met het dichten van gaten zich eindeloos kan uitbreiden. Het nut van controle is voor de voedselvoorziening uiterst dubieus, de kosten voor de belastingbetaler - ook de onzichtbare als vertraging van het rechtsverkeer - zijn hoog en worden nog hoger door de vele benodigde subsidies. De landbouwprijzen in de E.G. zijn veel hoger dan die op de wereldmarkt. Tenslotte kan men zich afvragen of beperkingen van de vrije markt zich wel goed verdragen met het Verdrag van Rome.&#13;
Nu komt Pikalo weer in actie. Hij is notaris, doch heeft zich na de val van het Derde Rijk met al zijn controle (oorlog, autarkie) steeds afgevraagd of de maat-schappij het niet met een minimum aan controle kan stellen. Hij denkt terug aan de Franse Revolutie die de absoluut vrije eigendom bracht. De vrijheid is een goed uitgangspunt; zij is een sociaal, zelfs een constitutioneel recht; uitzonderingen kun-nen evenwel noodzakelijk zijn. Zo kan enerzijds geijverd worden voor het in boeren-hand brengen van boerenland (dan heeft de boer-eigenaar de vrijheid) en moeten an-derzijds ongewenste contracten tussen eigenaren en boeren geweerd worden. Spreker vervolgt dat de beste staat het geringste aantal wetten heeft (deze stelling is niet om-keerbaar, R.L.). Er is een grens verbonden aan de hoeveelheid wetgeving die de mens kan dragen, zo is de natuur.&#13;
De resoluties&#13;
De laatste zitting is gewijd aan de resoluties van beide commissies. Bij vorige con-gressen werden deze vaak door een kleine groep rond de algemene rapporteur ont-worpen en ter discussie gesteld, soms had de rapporteur ze zelf reeds vastgesteld doch onder zich gehouden tot het tijdstip van emissie was aangebroken. Deze keer brengt het presidium van de commissie ze in verbale, enigszins geïmproviseerde, vorm in circulatie. Wel moet worden gezegd dat de weg die de discussie heeft ingesla-gen, goed tot uiting komt. Waarschijnlijk is nog een toezending aan de deelnemers van een definitieve tekst in het vooruitzicht gesteld, doch het is bij de voorlopige vorm gebleven. Gelukkig heb ik aantekeningen gemaakt, waaruit reconstructie mo-gelijk is.&#13;
1. De vrijheid van de deelnemers aan het rechtsverkeer moet worden geëerbiedigd. Beperking mag alleen bij of krachtens de wet en dan weer alleen onder voorwaar de van aanwijsbare noodzaak. In dubio pro libertate: De Grondwet beschermt immers de persoonlijke vrijheid van de burgers en belooft hun gelijke be- handeling.&#13;
2. Beperking van de vrijheid (we zouden hier kunnen zeggen van de beschikkingsbe- voegdheid) mag alleen dienen ter verwezenlijking van structurele doeleinden.&#13;
3. De beperkingen betekenen even zovele aantastingen van de mobiliteit in het grondverkeer. Zij zijn echter verantwoord voorzover zij de overdracht aan jonge re en bekwamere boeren bevorderen en tot op zekere hoogte ook wanneer zij lei den tot bedrijfsvergroting.&#13;
4. De eenheid van eigendom en gebruik verdient bevordering. Verkrijging als beleg-gingsobject moet niet worden aangemoedigd, speculatie moet worden tegen gegaan.&#13;
5. De verkrijging door rechtspersonen moet met enige argwaan worden bezien, niet zelden is sprake van een poging aan wettelijke inconveniënten te ont- snappen.&#13;
6. Enkele categorieën komen in aanmerking voor een voorkeursrecht, zeker gebrui- kers (pachters), naaste verwanten en exploitanten van naburige bedrijven. De cri- teria zijn niet alleen van economische aard.&#13;
7. De bedrijfsoppervlakte moet in bepaalde gevallen een te bepalen minimumnorm te boven gaan, bijvoorbeeld bij toedeling in de ruilverkaveling. Anderzijds valt te denken aan een bovengrens in bepaalde regionale omstandigheden. 8.Er moet een verband gelegd worden tussen beperkingen terzake van de eigen-domsoverdracht en het gebruik. Zo behoeft niets aan verkrijging door een per-soon buiten de landbouw in de weg te worden gelegd, indien deze aan een bekwa-me boer verpacht.&#13;
9.Prijsstelling betekent in casu een lager niveau dan de marktprijs. De methode kan worden gevonden in een aan vervreemding te verbinden vereiste van een ver-gunning, doch dat moet wel een sprekend algemeen belang veronderstellen. Nor-maliter zou men moeten kunnen volstaan met mildere maatregelen, zoals toeken-ning van subsidies, uitkeringen en belastingfaciliteiten onder bepaalde voor-waarden.&#13;
10.De effecten van maatregelen zijn alleen te beoordelen op basis van individuele gegevens. Hier kan een taak liggen voor de nationale verenigingen en voor het C.E.D.R.&#13;
11.Regelingen, uitgevaardigd door de Europese Gemeenschap, hebben nog geen aanwijsbare invloed gehad in de sfeer van ons onderwerp.&#13;
Megret tot slot&#13;
Na de Tweede Wereldoorlog hebben de Europese landen veel moeite gedaan zich tegen eikaars landbouw te beschermen. Daarbij hebben zij de eigen agrarische structuur verwaarloosd. Veel te laat hebben wij ons dit gerealiseerd. Nu moeten wij ons wijden aan de structuurpolitiek die veel meer omvat dan regeling van het agrarische grondverkeer. Megret is een groot redenaar; hij sleept zichzelf mee naar schier onafzienbare hoogten. Tenslotte noemt hij de jurist de hoeder van de gehele mensheid.</content><legacyfootnotes/><footnotes><footnote/></footnotes><auteurs>Mr D.L. Rodrigues Lopes</auteurs><published>1982-12-01 00:00:00</published><modified>1982-12-01 00:00:00</modified><editiondate>1982-12-01</editiondate><htmlpath>https://denhollander.info/artikel/6481</htmlpath></article>
</articles></edition>
<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2010</searchword><id>8717</id><udhid>UDH:TvAR/8717</udhid><titel>MOB/het college van gedeputeerde staten van Noord-Brabant (TvAR 2010/5592)</titel><searchwords><searchword>TvAR 9/2010</searchword><searchword>TvAR 2010/5592</searchword><searchword>UDH:TvAR/8717</searchword></searchwords><attachments><attachment><name>TvAR2010_09_10_5592.pdf</name><extention>pdf</extention><url>https://denhollander.info/download/7754/ci</url></attachment></attachments><inleiding>[Natuurbeschermingswet 1998, art. 16, 19d, 19kd; Algeme­ne wet bestuursrecht, art. 8:81]&#13;
Voorlopige voorziening. Strekking art. 19kd Natuurbescher­mingswet 1998. De voorzitter gaat er, gelet op de redactie van het artikel, vooralsnog vanuit dat ingevolge art. 19kd Natuurbeschermingswet 1998 nog altijd sprake is van een vergunningplicht, ook al hoeven bij de verlening van een vergunning in bepaalde gevallen de gevolgen niet te worden betrokken die een handeling kan hebben door het veroorza­ken van stikstofdepositie op voor stikstof gevoelige habitats in een Natura 2000-gebied.&#13;
(In gelijke zin: ABRS 26 juli 2010, nr. 201003985/2/R2, in deze uitgave van Agr.r. gepubliceerd onder nummer 5593. Zie over deze uitspraken A.A. Freriks,‘Art. 19kd Natuurbe­schermingswet 1998: vergunningplicht, of toch niet?’, opge­nomen in deze uitgave van Agr.r., p. 315).&#13;
</inleiding><content>1. Procesverloop&#13;
Bij besluit van 18 februari 2010 heeft het college ver­gunning ingevolge artikel 16 en 19d van de Natuurbe­schermingswet 1998 (hierna: Nbw 1998) verleend aan [vergunninghouder] voor de nieuwvestiging van een var­kenshouderij nabij het Natura 2000-gebied Kampina en Oisterwijkse vennen en beschermd natuurmonument Hilds­ven.&#13;
Tegen dit besluit heeft MOB bij brief, bij de Raad van State ingekomen op 6 april 2010, beroep ingesteld.&#13;
Bij brief, bij de Raad van State ingekomen op 15 juni 2010, heeft MOB de voorzitter verzocht een voorlopige voorzie­ning te treffen.&#13;
De voorzitter heeft het verzoek ter zitting behandeld op 13 juli 2010, waar MOB, vertegenwoordigd door mr. V. Wösten, werkzaam bij Wösten Juridisch Advies, en het col­lege, vertegenwoordigd door mr. drs. M. Uittenbosch, werk­zaam bij de provincie, zijn verschenen. Voorts is ter zitting gehoord [vergunninghouder], bijgestaan door mr. R.A.M. Verkoijen, werkzaam bij Achmea Rechtsbijstand.&#13;
2. Overwegingen&#13;
2.1. Het oordeel van de voorzitter heeft een voorlopig karak­ter en is niet bindend in de bodemprocedure.&#13;
2.2. De voorzitter acht, gelet op de omstandigheden dat er sprake is van een milieu- en bouwvergunning voor de var­&#13;
AR2010_ 09.indb 349 7-9-2010 14:05:43 5593 Rechtspraak Tijdschrift voor Agr arisch Rech tNr. 9 september 2010 350 &#13;
kenshouderij, een aanvullende milieuvergunning is aange­vraagd en naar verwachting op korte termijn zal worden ver­leend en de bouwwerkzaamheden reeds zijn aangevangen, een spoedeisend belang aanwezig. Gelet hierop zal in het navolgende worden onderzocht of aanleiding bestaat tot het treffen van een voorlopige voorziening.&#13;
2.3. Het college en [vergunninghouder] hebben ter zitting betoogd dat de vergunningplicht voor de nieuwvestiging van een varkenshouderij als hier aan de orde, is vervallen door de inwerkingtreding van artikel 19kd van de Nbw 1998. Ge­let daarop heeft MOB, volgens hen, geen belang bij de be­oordeling van het verzoek om voorlopige voorziening.&#13;
De voorzitter gaat er, gelet op de redactie van voornoemd artikel, vooralsnog van uit dat ingevolge dat artikel nog al­tijd sprake is van een vergunningplicht voor de varkenshou­derij, ook al hoeven in bepaalde gevallen bij de verlening van een vergunning de gevolgen die een handeling kan heb­ben door het veroorzaken van stikstofdepositie op voor stik­stof gevoelige habitats in een Natura 2000-gebied, niet te worden betrokken. Gelet hierop ziet de voorzitter geen aan­leiding voor het oordeel dat MOB niet langer belang heeft bij de beoordeling van het door haar ingediende verzoek om voorlopige voorziening.&#13;
2.4. MOB stelt zich op het standpunt dat het college ten on­rechte het standstill-beleid heeft toegepast en gebruik heeft gemaakt van saldering van de stikstofdepositie van de nieuw te vestigen varkenshouderij. Daartoe voert MOB onder meer aan dat geen wettelijke grondslag bestaat voor saldering en dat milieurechten niet zonder meer mogen worden betrok­ken in een vergunning in het kader van de Nbw 1998. Voorts stelt de MOB dat de passende beoordeling niet volledig is, nu niet is beoordeeld of door de stikstofdepositie van de var­kenshouderij de natuurlijke kenmerken van het gebied niet zullen worden aangetast.&#13;
De voorzitter is, mede naar aanleiding van het verhandel­de ter zitting, van oordeel dat beantwoording van de voor­liggende rechtsvragen nader onderzoek vereist waarvoor de voorlopige voorzieningenprocedure zich niet leent.&#13;
2.5. Gelet op de onomkeerbare gevolgen die kunnen ont­staan door de nog uit te voeren bouwwerkzaamheden en het in gebruik nemen van de varkenshouderij, ziet de voorzit­ter aanleiding de hierna te melden voorlopige voorziening te treffen.&#13;
2.6. Het college dient op na te melden wijze tot vergoeding van de proceskosten te worden veroordeeld.&#13;
3. Beslissing&#13;
De voorzitter van de Afdeling bestuursrechtspraak van de Raad van State:&#13;
I. schorst bij wijze van voorlopige voorziening het besluit van het college van gedeputeerde staten van Noord-Brabant van 18 februari 2010, kenmerk 1578495/1650806;&#13;
II. veroordeelt het college van gedeputeerde staten van Noord-Brabant tot vergoeding van bij de coöperatie met uitgesloten aansprakelijkheid Coöperatie Mobilisation for the Environment U.A. in verband met de behandeling van het verzoek opgekomen proceskosten tot een bedrag van € 874,00 (zegge: achthonderdvierenzeventig euro), geheel toe te rekenen aan door een derde beroepsmatig verleende rechtsbijstand;&#13;
III. gelast dat het college van gedeputeerde staten van Noord-Brabant aan de coöperatie met uitgesloten aansprake­lijkheid Coöperatie Mobilisation for the Environment U.A. het door haar voor de behandeling van het verzoek betaalde griffierecht ten bedrage van € 298,00 (zegge: tweehonder­dachtennegentig euro) vergoedt.&#13;
</content><legacyfootnotes/><footnotes><footnote/></footnotes><auteurs>mr. R.J. Hoekstra</auteurs><published>2010-09-01 00:00:00</published><modified>2010-09-01 00:00:00</modified><editiondate>2010-09-01</editiondate><htmlpath>https://denhollander.info/artikel/8717</htmlpath></article>
</articles></edition>
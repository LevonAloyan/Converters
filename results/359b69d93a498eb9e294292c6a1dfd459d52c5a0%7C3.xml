<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>6029</id><udhid>UDH:TvAR/6029</udhid><titel>Antwoord aan mijn recensent</titel><searchwords><searchword>TvAR 8/9/1995</searchword><searchword>UDH:TvAR/6029</searchword></searchwords><attachments><attachment><name>1995_nr 89_Artikel_Lopes.pdf</name><extention>pdf</extention><url>https://denhollander.info/download/5838/ci</url></attachment></attachments><inleiding>INLEIDING&#13;
In zijn recensie van mijn Pacht, tweede druk, Kluwer, 1991 stelt Heisterkamp vast dat ik&#13;
te weinig of in het geheel niet met anderen (dan wetgever en rechterlijke macht) discussieer&#13;
en bestrijdt hij een reeks door mij ontwikkelde rechtsopvattingen. Met genoegen wil&#13;
ik met hem in discussie treden. Dat genoegen baseer ik op de kwaliteit van zijn recensie.&#13;
Waarschijnlijk is hij de enige die niet alleen het boek geheel gelezen heeft, maar daarbij&#13;
voortdurend de inhoud heeft getoetst aan de wetenschap in kwestie in het algemeen en&#13;
aan zijn eigen wetenschap.&#13;
Zijn bestrijding betreft mede drie gevallen waarin ik van mening was met mijn eigenwijze&#13;
gedachtengang de theorie te verbeteren.</inleiding><content>Zakelijke en persoonlijke rechten&#13;
Vergeleken worden agrarische erfpacht en pacht. Het ontstaan van de erfpacht begint met&#13;
de overeenkomst van verlening van de erfpacht. Nakoming van de verbintenissen daaruit&#13;
leidt tot de vestiging van de erfpacht, alsmede tot het einde van de overeenkomst van verlening.&#13;
Heisterkamp ziet daarbij de erfpachtvoorwaarden als een afzonderlijke factor, terwijl&#13;
ik deze tot de overeenkomst van verlening reken. Zij blijven na de vestiging&#13;
onveranderd bestaan en wel als een bundel persoonlijke rechten, als een soort satellieten&#13;
van het zakelijke recht. Zij betreffen allerlei regeling van het gebruik, beheer, inrichting,&#13;
beschikking, looptijd en tegenprestatie. Zij kunnen, zo lang de looptijd niet is verstreken,&#13;
bij overeenkomst worden gewijzigd. Dat geldt ook voor die looptijd. De verlenging van&#13;
de looptijd van het zakelijke recht kan dus via het verbintenissenrecht geschieden. Zo kan&#13;
zelfs een nieuwe versie van de erfpachtvoorwaarden van kracht worden. Er is dus niet de&#13;
noodzaak van een nieuwe vestiging van het recht, vergezeld van nieuwe voorwaarden.&#13;
Indeplaatsstelling na overlijden&#13;
Het pachtrecht wordt dikwijls hoogstpersoonlijk genoemd. Ten minste denkbaar is dat het&#13;
met het overlijden van de pachter zou ophouden te bestaan. De wetgever heeft echter bepaalde&#13;
verwanten (en c.q. een of meer medepachters) in de gelegenheid willen stellen de&#13;
pachter als zodanig op te volgen (art. 54, lid 2). Daartoe moet het recht blijven bestaan na&#13;
het overlijden van de pachter (lid 1). Dat betekent dat er op en na het tijdstip van overlijden&#13;
rechthebbenden zijn, per definitie de erfgenamen van de pachter, te weten versterferfgenamen&#13;
en/of testamentaire erfgenamen. Van dezen behoren allen, enkelen, een of geen&#13;
enkele tot de uitverkorenen (uit lid 2). Stelt één van hen tijdig een vordering tot indeplaatsstelling&#13;
in, dan beslist de rechter. Doen meer dan een die stap, dan moet de rechter een gemotiveerde keus tussen hen maken. In al deze gevallen maakt de uitspraak een einde&#13;
aan de pachtersrol van de erfgenamen, althans van hen als zodanig. TA) worden immers&#13;
pachter door indeplaatsstelling. Komt om welke reden dan ook niemand van hen in aktie,&#13;
dan blijven de erfgenamen pachters, ook degenen die niet aan de exploitatie deelnemen.&#13;
Tegenover de erfgenamen van de pachter en tegenover de uitverkorenen staat de verpachter.&#13;
Vordert hij ontbinding van de overeenkomst, dan moet zijn vordering wel tegen&#13;
de erfgenamen zijn gericht. Het kan dan zijn dat naast die vordering van de verpachter&#13;
vorderingen tot indeplaatsstelling liggen. De rechter heeft, voor zover ik kan overzien,&#13;
nog niet de voortzetting van de pachtovereenkomst met een erfgenaam uitgesproken na&#13;
vergelijking van diens capaciteiten en belangen met die van een gegadigde voor indeplaatsstelling.&#13;
Het zou nog spannend kunnen worden indien hij moet kiezen tussen een&#13;
zeer bekwame erfgenaam-niet-uitverkorene met een groot belang en een uitverkoreneniet-&#13;
erfgenaam met modale capaciteiten en belang.&#13;
De wetgever heeft zorgvuldig uitverkoren, maar ook vele anderen dan de gelukkigen&#13;
zouden hun economisch en overig maatschappelijk bestaan willen vinden in de pacht van&#13;
een bepaald object. Tot hen behoort dikwijls een 'andere' erfgenaam en ... de pachter kan&#13;
iemand die niet zijn wettelijk erfgenaam, zelfs iemand die geen verwant van hem is, testamentair&#13;
tot erfgenaam benoemen. Hij zou dit laatste zelfs kunnen doen om de verpachter&#13;
te benadelen. De jurisprudentie stelt in hoofdzaak de vraag of voortzetting van de overeenkomst&#13;
met de erfgenaam redelijkerwijs van de verpachter kan worden gevergd. Allerlei&#13;
belangen van de verpachter moeten dus wijken voor die van niet-uitverkoren&#13;
erfgenamen van de pachter. Ook hier weer wordt het financiële belang van de verpachter&#13;
bij beëindiging van de pacht genegeerd.&#13;
Heisterkamp werpt mij tegen dat 'iemand die via erfopvolging pachter is geworden', als iedere&#13;
andere pachter verlenging van de overeenkomst kan vorderen. Dat ben ik wel met hem&#13;
eens in de gevallen dat na de erfopvolging een vordering van de verpachter tot ontbinding is&#13;
afgewezen respectievelijk de verpachter na zes maanden die vordering niet heeft ingesteld. In&#13;
de voorafgaande periode zie ik de erfopvolging inderdaad als synoniem met het niet van&#13;
rechtswege tenietgaan van het pachtrecht door de dood van de pachter (art. 54, lid 1). De erfgenaam&#13;
maakt mijns inziens ten onrechte een kans op voortzetting van de pachtovereenkomst&#13;
wanneer de verpachter ontbinding vordert. Wanneer echter die vordering is afgewezen, kan de&#13;
(nieuwe) pachter na ontvangst van de kennisgeving van de verpachter de pachtkamer om verlenging&#13;
verzoeken (art. 36). In het tweede geval heeft de verpachter niet tijdig ontbinding gevorderd,&#13;
waardoor hij er zelf de hand in heeft dat de erfgenaam pachter is gebleven.&#13;
Een nieuwe relatieve nietigheid&#13;
In een verlengingsprocedure wordt in een groot aantal gevallen naar billijkheid beslist.&#13;
Daarbij vergelijkt de rechter allerlei belangen van partijen. Uiteraard kan een nietig beding&#13;
in de pachtovereenkomst geen rol spelen, maar ik wil wijzen op de belangen van de&#13;
verpachter, zoals die uit de formulering van het nietige beding spreken. Heisterkamp verschilt&#13;
niet of nauwelijks met mij van mening, waar hij wel wijst op de betekenis van de&#13;
beweegredenen voor het maken van het beding, indien daaruit de belangen blijken. Ik had&#13;
een nieuwe relativiteit van de nietigheid beschreven in die zin dat het beding an sich nietig&#13;
is, doch indicatief is voor de aanwezigheid van bepaalde belangen bij een van de partijen.&#13;
En bij de beslissing naar billijkheid gaat het om belangen, niet om bedingen. </content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/6029</htmlpath></article>
</articles></edition>
<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2001</searchword><id>4697</id><udhid>UDH:TvAR/4697</udhid><titel>A. en B. / directeur RVV (TvAR 2001/5057)</titel><searchwords><searchword>TvAR 5/2001</searchword><searchword>TvAR 2001/5057</searchword><searchword>UDH:TvAR/4697</searchword></searchwords><attachments><attachment><name>2001_nr 5_Rechtspraak_5057.pdf</name><extention>pdf</extention><url>https://denhollander.info/download/4640/ci</url></attachment></attachments><inleiding>[Richtlijn (EEG) nr. 85/511 art. 2, 4, 5;&#13;
Gezondheids- en welzijnswet voor dieren&#13;
art. 15, 21, 22, 111; Besluit verdachte dieren&#13;
art. 2, 3]&#13;
&#13;
Ruiming aangezegd van de evenhoevige&#13;
dieren op verzoekers bedrijf vanwege&#13;
ligging in omgeving van een bedrijf dat&#13;
contacten heeft gehad met een mkz-besmet&#13;
bedrijf (in Sprang-Capelle). Bij beleid ter&#13;
bestrijding van mond- en klauwzeer is de&#13;
Richtlijn het uitgangspunt. Geen rapport&#13;
voorhanden volgens hetwelk klinische verschijnselen&#13;
als bedoeld in artikel 2, aanhef&#13;
en onder c, van de Richtlijn zijn geconstateerd.&#13;
Schorsing van de besluiten.</inleiding><content>UITSPRAAK OP DE VERZOEKEN OM&#13;
VOORLOPIGE VOORZIENING IN DE&#13;
ZAKEN VAN:&#13;
A. en B. te Sprang-Capelle,&#13;
verzoekers,&#13;
gemachtigde: mr. V.P. Loosjes, te Werkendam,&#13;
tegen&#13;
de directeur van de Rijksdienst voor de keuring&#13;
van Vee en Vlees,&#13;
verweerder,&#13;
gemachtigden: mr. G. de Goede, mr. H.C.M.&#13;
Borman-Nijman en drs. S.N. Wiessenhaan.&#13;
1 De procedure&#13;
Bij besluiten van 24 maart 2001 heeft verweerder&#13;
verzoekers, onder verwijzing naar artikel&#13;
24 van de Gezondheids- en welzijnswet voor&#13;
dieren (hierna: de Wet), medegedeeld dat alle&#13;
evenhoevigen op hun bedrijven op grond van&#13;
artikel 2, onderdeel c, van het Besluit verdachte&#13;
dieren (Besluit van 15 juli 1994, houdende&#13;
regels betreffende verdachte dieren, Stb.&#13;
1994/731, laatstelijk gewijzigd bij besluit van&#13;
7 augustus 1998, Stb. 1998/667, hierna: het&#13;
Besluit) met ingang van die datum als verdacht&#13;
van mond- en klauwzeer worden aangemerkt.&#13;
Tevens heeft verweerder verzoekers,&#13;
onder verwijzing naar artikel 21, derde lid,&#13;
van de Wet, medegedeeld dat hij spoedheidshalve&#13;
onder meer de volgendemaatregel neemt:&#13;
“1. Ter bestrijding van het mond- en klauwzeervirus&#13;
en ter voorkoming van verspreiding&#13;
ervan is het noodzakelijk dat alle evenhoevigen&#13;
op uw bedrijf, overeenkomstig artikel 22,&#13;
eerste lid, onderdeel f, van de GWWD, worden&#13;
gedood. Over het precieze tijdstip van het&#13;
doden van de dieren zult u nog nader geïnformeerd&#13;
worden.”&#13;
Tegen deze besluiten hebben verzoekers een&#13;
bezwaarschrift ingediend. Voorts hebben zij&#13;
bij verzoekschriften van 26 maart 2001 aan de&#13;
president van het College verzocht een voorlopige&#13;
voorziening te treffen, strekkende tot&#13;
schorsing van de besluiten van 24 maart 2001&#13;
totdat op de bezwaren van verzoekers is beslist.&#13;
[…]&#13;
2 De toepasselijke regelgeving&#13;
De considerans, alsmede de artikelen 2, 4 en 5&#13;
van Richtlijn nr. 85/511/EEG van de Raad&#13;
van de Europese Gemeenschappen van 18 november&#13;
1985 tot vaststelling van gemeenschappelijke&#13;
maatregelen ter bestrijding van&#13;
mond- en klauwzeer, zoals nadien enkele&#13;
malen gewijzigd (PbEG L315, hierna: de&#13;
Richtlijn), luiden, voorzover hier van belang,&#13;
als volgt:&#13;
“(…)&#13;
Overwegende dat, zodra de aanwezigheid van&#13;
de ziekte wordt vermoed, maatregelen moeten&#13;
worden getroffen om de ziekte onmiddellijk&#13;
doeltreffend te kunnen bestrijden nadat&#13;
bevestiging van het vermoeden is verkregen;&#13;
(…)&#13;
(…)&#13;
Artikel 2&#13;
(…)&#13;
Voorts wordt verstaan onder:&#13;
a) (…)&#13;
b) (…)&#13;
c) besmet dier: alle voor de ziekte vatbare dieren&#13;
waarop:&#13;
– klinische symptomen of na het slachten letsels&#13;
werden vastgesteld die op mond- en&#13;
klauwzeer kunnen duiden, of&#13;
– de aanwezigheid van mond- en klauwzeer&#13;
officieel werd vastgesteld na laboratoriumonderzoek;&#13;
d) van besmetting verdacht dier: alle voor de&#13;
ziekte vatbare dieren die klinische symptomen&#13;
of na het slachten letsels vertonen, zodat&#13;
met recht de aanwezigheid van mond- en&#13;
klauwzeer mag worden vermoed;&#13;
e) van besmetting verdacht dier: alle voor de&#13;
ziekte vatbare dieren die – volgens de ingewonnen&#13;
epizoötiologische inlichtingen – rechtstreeks&#13;
of onrechtstreeks in contact kunnen&#13;
zijn geweest met het mond- en klauwzeervirus.&#13;
Artikel 4&#13;
1. De Lidstaten zien erop toe dat, wanneer er&#13;
zich op een bedrijf een of meer van besmetting&#13;
verdachte dieren bevinden, onverwijld&#13;
een officieel onderzoek wordt ingesteld om na&#13;
te gaan of deze ziekte al dan niet aanwezig is,&#13;
en in het bijzonder dat de officiële dierenarts&#13;
de passende monsters neemt of laat nemen&#13;
voor laboratoriumonderzoek.&#13;
Zodra de bevoegde autoriteit van de verdenking&#13;
in kennis gesteld is, laat zij het bedrijf&#13;
onder officieel toezicht plaatsen en geeft zij&#13;
met name opdracht:&#13;
– alle dieren van alle categorieën voor de ziekte&#13;
vatbare dieren op het bedrijf te tellen en&#13;
voor iedere categorie het aantal dieren aan te&#13;
geven dat reeds gestorven is dan wel mogelijk&#13;
besmet is; bij de telling moeten ook de dieren&#13;
in aanmerking worden genomen die in de&#13;
periode van verdenking geboren en gestorven&#13;
zijn; de gegevens van deze telling moeten op&#13;
verzoek worden overgelegd en kunnen bij&#13;
elke inspectie worden gecontroleerd,&#13;
– alle voor de ziekte vatbare dieren op het&#13;
bedrijf op stal te houden of onder te brengen&#13;
op andere plaatsen waar zij geïsoleerd kunnen&#13;
worden,&#13;
(…)&#13;
2. De bevoegde autoriteit kan de in lid 1&#13;
bedoelde maatregelen uitbreiden tot de onmiddellijk&#13;
aangrenzende bedrijven wanneer in&#13;
verband met de ligging hiervan, de plaatselijke&#13;
situatie of de contacten met de dieren van het&#13;
bedrijf die van de ziekte worden verdacht,&#13;
voor een eventuele besmetting moet worden&#13;
gevreesd.&#13;
3. De in de leden 1 en 2 genoemde maatregelen&#13;
worden pas opgeheven wanneer officieel is&#13;
vastgesteld dat het vermoeden van mond- en&#13;
klauwzeer niet langer bestaat.&#13;
Artikel 5&#13;
Zodra is bevestigd dat zich in een bedrijf een&#13;
of meer dieren als omschreven in artikel 2,&#13;
onder c, bevinden, zien de Lid-Staten erop toe&#13;
dat de bevoegde autoriteit de volgende maatregelen&#13;
neemt:&#13;
1. de officiële dierenarts neemt de passende&#13;
monsters of laat deze nemen met het oog op&#13;
de onderzoeken door het in de bijlage vermelde&#13;
laboratorium, wanneer deze monsternemingen&#13;
en onderzoeken niet zijn verricht&#13;
tijdens de periode van verdenking overeenkomstig&#13;
artikel 4, lid 1, eerste alinea;&#13;
2. naast de in artikel 4, lid 1, genoemde maatregelen,&#13;
worden onverwijld de volgende maatregelen&#13;
getroffen:&#13;
– worden alle voor de ziekte vatbare dieren op&#13;
het bedrijf onder officieel toezicht ter plaatse&#13;
afgemaakt, op zodanige wijze dat alle gevaar&#13;
voor verspreiding van het mond- en klauwzeervirus&#13;
kan worden voorkomen,&#13;
– worden voornoemde dieren, na het afmaken,&#13;
onder officieel toezicht vernietigd, op&#13;
zodanige wijze dat alle gevaar voor verspreiding&#13;
van het mond- en klauwzeervirus kan&#13;
worden voorkomen,&#13;
(…)&#13;
3. de onder 1 bedoelde bepalingen kunnen&#13;
buiten werking worden gesteld wanneer een&#13;
secundaire besmettingshaard optreedt die epidemiologisch&#13;
is verbonden met een primaire&#13;
besmettingshaard waarvoor reeds monsters&#13;
zijn genomen;&#13;
4. de bevoegde autoriteit kan de onder 1&#13;
bedoelde maatregelen uitbreiden tot de onmiddellijk&#13;
aangrenzende bedrijven, wanneer&#13;
in verband met de ligging hiervan, de plaatselijke&#13;
situatie of de contacten met de dieren van&#13;
het bedrijf waar de ziekte werd geconstateerd,&#13;
voor een besmetting moet worden gevreesd.”&#13;
Bij de Wet is onder meer het volgende bepaald:&#13;
“Artikel 15&#13;
1. t/m 3. (…)&#13;
4. Bij algemene maatregel van bestuur wordt&#13;
bepaald wanneer dieren als verdachte dieren&#13;
moeten worden aangemerkt.&#13;
Artikel 21&#13;
1. Een door Onze Minister aangewezen ambtenaar&#13;
deelt de burgemeester, zo nodig na&#13;
overleg met het hoofd van de voor de provincie&#13;
waar het geval zich heeft voorgedaan, door&#13;
de stichting genoemd in artikel 82 aangewezen&#13;
of ingestelde gezondheidsdienst voor&#13;
dieren, zo spoedig mogelijk mede welke&#13;
maatregelen tot bestrijding van de ziekte door&#13;
hem nodig worden geacht.&#13;
2. De burgemeester neemt de nodig geachte&#13;
maatregelen zo spoedig mogelijk.&#13;
3. In spoedeisende gevallen neemt de in het&#13;
eerste lid bedoelde ambtenaar deze maatregelen&#13;
zelf en stelt hij de burgemeester daarvan&#13;
onmiddellijk in kennis.&#13;
Artikel 22&#13;
1. De in artikel 21 bedoelde maatregelen kunnen&#13;
zijn:&#13;
a. t/m e. (…);&#13;
f. het doden van zieke en verdachte dieren;&#13;
g. t/m j. (…).&#13;
2. (…)&#13;
Artikel 111&#13;
Bij of krachtens algemene maatregel van&#13;
bestuur kunnen ter uitvoering van krachtens&#13;
het Verdrag tot oprichting van de Europese&#13;
Economische Gemeenschap vastgestelde verplichtingen&#13;
inzake onderwerpen waarop deze&#13;
wet van toepassing is, regelen worden gesteld&#13;
waarbij kan worden afgeweken van bepalingen&#13;
van deze wet.”&#13;
Artikel 2 van het Besluit, waarbij in de considerans&#13;
onder meer wordt verwezen naar de&#13;
Richtlijn, alsmede naar de artikelen 15, vierde&#13;
lid, en 111, van de Wet, luidt als volgt:&#13;
“Dieren worden als verdachte dieren aangemerkt,&#13;
indien:&#13;
a. de aangewezen dierenarts bij de dieren verschijnselen&#13;
meent te bespeuren van een&#13;
besmettelijke dierziekte of&#13;
b. de dieren zich met zieke of verdachte dieren&#13;
in dezelfde verblijfplaats bevinden of binnen&#13;
de in artikel 3 genoemde termijn hebben&#13;
bevonden dan wel binnen deze termijn daarmee&#13;
in aanraking zijn geweest of&#13;
c. de aangewezen ambtenaar redenen heeft om&#13;
aan te nemen dat de dieren in de gelegenheid&#13;
zijn geweest om te worden besmet, en de&#13;
diersoort voor de desbetreffende besmettelijke&#13;
dierziekte vatbaar is.”&#13;
Artikel 3, aanhef en onder b, van het Besluit,&#13;
luidt als volgt:&#13;
“De in artikel 2, onderdeel b, bedoelde termijn&#13;
is bij:&#13;
b. mond- en klauwzeer: 14 dagen;”&#13;
3 Feiten en omstandigheden&#13;
Bij de beoordeling van het verzoek om voorlopige&#13;
voorziening gaat de president op grond&#13;
van de stukken en het onderzoek ter zitting&#13;
uit van de volgende feiten en omstandigheden.&#13;
– Op 22 maart is de besmettelijke dierziekte&#13;
mond- en klauwzeer vastgesteld bij een&#13;
bedrijf te Oene. Op dit bedrijf was een aantal&#13;
mestkalveren van Ierse origine aanwezig,&#13;
welke kalveren deel hebben uitgemaakt van&#13;
een grotere zending Ierse kalveren die omstreeks&#13;
23 februari 2001 hebben verbleven op&#13;
een rustplaats in het Franse departement&#13;
Mayenne, waar eerder Britse schapen hebben&#13;
verbleven van een bedrijf waar later mond- en&#13;
klauwzeer is vastgesteld.&#13;
– Van de betreffende zending Ierse kalveren is&#13;
een deel afgeleverd op onder meer een bedrijf&#13;
in Sprang-Capelle (hierna: het bedrijf C.). Dit&#13;
bedrijf, dat door verweerder als ‘ernstig verdacht&#13;
bedrijf’ is aangemerkt, is inmiddels&#13;
geruimd.&#13;
– Vervolgens heeft verweerder de besluiten&#13;
genomen ten aanzien waarvan thans de verzoeken&#13;
om een voorlopige voorziening zijn&#13;
gedaan. In deze besluiten heeft verweerder als&#13;
reden van verdenking van mond- en klauwzeer&#13;
vermeld dat in de omgeving van de&#13;
bedrijven van verzoekers, te weten in Sprang-&#13;
Capelle, op 21 maart 2001 een geval van&#13;
mond- en klauwzeer is vastgesteld.&#13;
– Bij brief van 25 maart 2001 heeft verweerder&#13;
verzoekster B. medegedeeld dat de op de&#13;
redengeving van verdenking betrekking hebbende&#13;
passage onjuist is en dat de juiste passage&#13;
luidt:&#13;
“De reden van verdenking is dat in de omgeving&#13;
van uw bedrijf een bedrijf is gelegen&#13;
dat directe en/of indirecte contacten heeft&#13;
gehad met een met mond- en klauwzeer&#13;
besmet bedrijf. Dit is dan ook de reden dat&#13;
uw bedrijf preventief wordt geruimd.”&#13;
[…]&#13;
6 De beoordeling van het geschil&#13;
[…]Gelet op hetgeen partijen over en weer&#13;
hebben gesteld overweegt de president als&#13;
volgt.&#13;
In het aan hen gerichte besluit van 24 maart&#13;
2001 van verweerder, waartegen verzoekers&#13;
zijn opgekomen, is meegedeeld dat de bedrijven&#13;
van verzoekers als verdacht van mond- en&#13;
klauwzeer worden aangemerkt. Aangekondigd&#13;
is dat verweerder overgaat tot het nemen&#13;
van onder meer de volgende maatregel: het&#13;
doden van alle evenhoevigen op de bedrijven&#13;
van verzoekers. Meegedeeld is dat de reden&#13;
van verdenking is dat in de omgeving van&#13;
deze bedrijven een geval van mond-en klauwzeer&#13;
is vastgesteld.&#13;
Bij brief van verweerder van 25 maart 2001 is&#13;
vervolgens aan verzoekster B. evenwel meegedeeld&#13;
dat abusievelijk ten aanzien van deze&#13;
reden een verkeerde passage is opgenomen.&#13;
De juiste passage, aldus die brief, is: “De&#13;
reden van verdenking is dat in de omgeving&#13;
van uw bedrijf een bedrijf is gelegen dat directe&#13;
en/of indirecte contacten heeft gehad met&#13;
een mkz-besmet bedrijf”. Ter zitting is door&#13;
verweerder medegedeeld dat dit geacht moet&#13;
worden ook voor verzoeker A. te gelden.&#13;
Uit hetgeen door verweerder ter zitting naar&#13;
voren is gebracht is gebleken dat het hier om&#13;
een bedrijf te Sprang-Capelle gaat (het bedrijf&#13;
C.), waarvan de dieren inmiddels zijn geruimd&#13;
en waarvan op dit moment de uitslagen van&#13;
laboratorium-onderzoek worden afgewacht&#13;
om aan de hand daarvan te kunnen vaststellen&#13;
of er daadwerkelijk sprake is van een monden&#13;
klauwzeerbesmetting op dat bedrijf. De&#13;
verdenking van het bedrijf C. berust blijkens&#13;
de gecorrigeerde besluiten dus op het verband&#13;
met de zending dieren die in Mayenne heeft&#13;
gerust. Dit verband vormt naar voorlopig&#13;
oordeel een zeer sterke aanwijzing voor verdenking.&#13;
Echter, mede gelet op hetgeen door&#13;
verweerder ter zitting is verklaard op vragen&#13;
van de president omtrent het tijdstip van rusten&#13;
(omstreeks 23 februari 2001) en de incubatietijd&#13;
(volgens het Besluit 14 dagen) is deze&#13;
aanwijzing naar voorlopig oordeel niet voldoende&#13;
om als enige grondslag te dienen voor&#13;
de conclusie van verweerder dat het bedrijf C.&#13;
als bedrijf moet worden aangemerkt, waaromheen&#13;
binnen een straal van één kilometer alle&#13;
evenhoevige dieren moeten worden geruimd.&#13;
Voor het antwoord op de vraag welke aanwijzingen&#13;
daarvoor dan wél voldoende zijn acht&#13;
de president de criteria die de Richtlijn geeft,&#13;
naar voorlopig oordeel, het in eerste instantie&#13;
meest aangewezen uitgangspunt ter bepaling&#13;
van onder meer de redenen als bedoeld in artikel&#13;
2, aanhef en onder c, van het Besluit.&#13;
Naar voorlopig oordeel van de president heeft&#13;
verweerder ter zitting onvoldoende overtuigende&#13;
argumenten aangedragen om te kunnen&#13;
oordelen dat de minister van LNV bij de vaststelling&#13;
en uitvoering van zijn beleid ter&#13;
bestrijding van mond- en klauwzeer in het&#13;
onderhavige geval niet de bepalingen van&#13;
Richtlijn 85/511/EEG als uitgangspunt dient&#13;
te nemen en dat het hem zonder meer zou vrij&#13;
staan in verdergaande mate op te treden dan&#13;
in die richtlijn is voorzien.&#13;
De president wijst in dit verband op het&#13;
bepaalde in artikel 2, onder c, van de Richtlijn,&#13;
waarin is bepaald dat onder besmet dier&#13;
wordt verstaan: alle voor de ziekte vatbare&#13;
dieren waarop&#13;
– klinische symptomen of na het slachten letsels&#13;
werden vastgesteld die op mond- en&#13;
klauwzeer kunnen duiden, of&#13;
– de aanwezigheid van mond- en klauwzeer&#13;
officieel werd vastgesteld na laboratoriumonderzoek.&#13;
Ingevolge artikel 5 van de Richtlijn nemen de&#13;
bevoegde autoriteiten de in artikel 5 bedoelde&#13;
maatregelen, waaronder het doden van de&#13;
voor de mond- en klauwzeer vatbare dieren,&#13;
“zodra is bevestigd dat zich in een bedrijf een&#13;
of meer dieren als omschreven in artikel 2,&#13;
onder c, bevinden.”&#13;
Uit de gecorrigeerde besluiten en hetgeen ter&#13;
zitting naar voren is gekomen moet worden&#13;
afgeleid dat een bevestiging in de vorm van&#13;
een vaststelling na laboratoriumonderzoek&#13;
(nog) niet voorhanden is. Ook is geen rapport&#13;
voorhanden volgens hetwelk klinische verschijnselen&#13;
als bedoeld in artikel 2, aanhef en&#13;
onder c, van de Richtlijn zijn geconstateerd.&#13;
Bij die stand van zaken acht de president het&#13;
voorshands noodzakelijk dat voor het nemen&#13;
van een beslissing tot ruiming van een verdacht&#13;
bedrijf – gelet ook op het bepaalde bij&#13;
artikel 5, tweede en derde lid, van de richtlijn&#13;
– in elk geval een bevestiging van de&#13;
bevoegde veterinaire autoriteiten, als bedoeld&#13;
in artikel 2, onder c eerste gedachtenstreepje&#13;
juncto artikel 5, aanhef, van de Richtlijn, aan&#13;
de beslissing tot ruiming van de bedrijven van&#13;
verzoekers ten grondslag ligt. Een dergelijke&#13;
bevestiging is niet aan de besluiten ten grondslag&#13;
gelegd, ook niet in de gecorrigeerde versie.&#13;
Evenmin is die bevestiging ter zitting in&#13;
de vorm van enig rapport van bevindingen op&#13;
het desbetreffende bedrijf gegeven.&#13;
De president ziet in een en ander aanleiding&#13;
over te gaan tot schorsing van de bestreden&#13;
besluiten.&#13;
Verweerder kan de president verzoeken de&#13;
schorsing op te heffen indien hij meent dat&#13;
gewijzigde omstandigheden daartoe nopen, of&#13;
indien een bevestiging als hiervoor bedoeld&#13;
aan de besluiten ten grondslag kan worden&#13;
gelegd.&#13;
De overige door verzoekers aangevoerde&#13;
argumenten behoeven thans geen bespreking.&#13;
7 De beslissing&#13;
De president:&#13;
– schorst de besluiten van verweerder van&#13;
24 maart 2001, zoals gecorrigeerd, die jegens&#13;
de beide verzoekers zijn genomen;&#13;
[…]”</content><legacyfootnotes/><footnotes><footnote/></footnotes><auteurs/><published>2001-03-24 00:00:00</published><modified>2001-03-24 00:00:00</modified><editiondate>2001-03-24</editiondate><htmlpath>https://denhollander.info/artikel/4697</htmlpath></article>
</articles></edition>
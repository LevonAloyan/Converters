<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2007</searchword><id>3878</id><udhid>UDH:TvAR/3878</udhid><titel>Pachtrechtspraak in het kort: Doeschot c.s. / Scholten I</titel><searchwords><searchword>TvAR 3/2007</searchword><searchword>UDH:TvAR/3878</searchword></searchwords><attachments><attachment><name>TvAR_2007_3-4.pdf</name><extention>pdf</extention><url>https://denhollander.info/download/3867/ci</url></attachment></attachments><inleiding>[Rv, art. 31 en 32]&#13;
&#13;
Partijen hebben een geschil met betrekking tot de uitvoering&#13;
van een pachtwijzigingsovereenkomst. Dat geschil&#13;
heeft geleid tot een vordering in conventie van pachters en&#13;
tot een vordering in reconventie van verpachter. De pachtkamer&#13;
in eerste aanleg heeft, na onder meer een deskundigenbericht,&#13;
bij vonnis van 20 april 2005 de vordering in&#13;
conventie grotendeels toegewezen en die in reconventie afgewezen.&#13;
Tegen het vonnis van 20 april 2005, en de voorafgaande&#13;
tussenvonnissen, is verpachter bij dit hof in hoger&#13;
beroep gekomen, en vervolgens pachters in incidenteel&#13;
hoger beroep, welke zaak is geregistreerd onder rolnummer&#13;
2005/676 P. Bij het bestreden herstelvonnis heeft de pachtkamer&#13;
in eerste aanleg vervolgens haar beslissing in reconventie&#13;
hersteld en verbeterd en te dien aanzien nader beslist,&#13;
in die zin dat zij, uitvoerbaar bij voorraad, pachters alsnog&#13;
heeft veroordeeld om aan verpachter, binnen zeven dagen&#13;
na betekening van het herstelvonnis, het met het gepachte&#13;
samenhangende varkensrecht over te dragen, zulks op&#13;
straffe van een dwangsom.&#13;
Volgens art. 31 lid 4 Rv staat tegen een verbetering&#13;
geen voorziening open. Grief I houdt in dat materieel&#13;
sprake is van een aanvulling en niet van een verbetering en&#13;
komt er dus op neer dat de pachtkamer in eerste aanleg ten&#13;
onrechte toepassing heeft gegeven aan de regel dat een kennelijke&#13;
fout kan worden hersteld. Inderdaad is materieel&#13;
sprake van een aanvulling en hoger beroep tegen een aanvulling&#13;
staat art. 32 Rv toe. Gelet op een en ander is het&#13;
hoger beroep ontvankelijk.&#13;
De strekking van het hoger beroep is echter niet dat de&#13;
beslissing in reconventie onjuist is. Het bezwaar van pachters&#13;
komt erop neer dat het onaanvaardbaar is dat tegenover&#13;
overdracht van 100% van het varkensrecht een vergoeding&#13;
staat van niet meer dan 40% van de waarde van dat recht.&#13;
De hoogte van bedoelde vergoeding is de inzet van de vordering&#13;
in conventie en niet van die in reconventie.&#13;
Voor zover pachters met hun grief een andere beslissing&#13;
in conventie beogen, in die zin dat het bedrag van de door&#13;
verpachter te vergoeden waarde van de varkensrechten op&#13;
een hoger bedrag wordt gesteld dan het door de pachtkamer&#13;
in eerste aanleg toegewezen bedrag van € 63.529, –,&#13;
kunnen zij die kwestie niet aan de orde stellen in hun hoger&#13;
beroep tegen het herstelvonnis van 19 juli 2005, dat uitsluitend&#13;
betrekking heeft op de vordering in reconventie. Het&#13;
hof sluit niet uit dat – in verband met enerzijds de samenhang&#13;
tussen conventie en reconventie en anderzijds het&#13;
recht op een eerlijk proces in de zin artikel 6 van het Europees&#13;
Verdrag tot bescherming van de rechten van de mens&#13;
en de fundamentele vrijheden – onder omstandigheden een&#13;
andere opvatting aangewezen kan zijn, maar van zodanige&#13;
omstandigheden is in het onderhavige geval in ieder geval&#13;
geen sprake, omdat het vonnis van 20 april 2005, waarbij&#13;
omtrent de vordering in conventie is beslist, reeds onder-&#13;
werp is van het hoger beroep in de zaak met rolnummer&#13;
2005/676 P, welk hoger beroep pachters de gelegenheid&#13;
biedt om hun vordering in conventie te vermeerderen,&#13;
zodat hun recht op een eerlijk proces op die wijze reeds voldoende&#13;
is gewaarborgd.</inleiding><content/><legacyfootnotes/><footnotes><footnote/></footnotes><auteurs/><published>2007-03-01 00:00:00</published><modified>2017-06-08 16:16:44</modified><editiondate>2007-03-01</editiondate><htmlpath>https://denhollander.info/artikel/3878</htmlpath></article>
</articles></edition>
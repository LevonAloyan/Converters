<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2020</searchword><id>16109</id><udhid>UDH:TvAR/16109</udhid><titel>Wetgeving, rechtspraak en literatuur</titel><searchwords><searchword>TvAR 4/2020</searchword><searchword>UDH:TvAR/16109</searchword></searchwords><attachments><attachment><name>20944.pdf</name><extention>pdf</extention><url>https://denhollander.info/download/20944/ci</url></attachment></attachments><inleiding/><content>&lt;h2&gt;Algemeen&lt;/h2&gt;&lt;h4&gt;Corona&lt;/h4&gt;&lt;p&gt;De subsidiemodule Borgstelling MKB-landbouwkredieten (BL) in titel 2.5 van de Regeling nationale EZK- en LNV-subsidies (RNELS) gewijzigd. De wijziging houdt verband met steun aan MKB-landbouwbedrijven die getroffen zijn of worden door de uitbraak van het coronavirus. Dit is aangekondigd in de brief aan de Tweede Kamer van het kabinet van 17 maart 2020. MKB-landbouwbedrijven kunnen in liquiditeitsproblemen komen als gevolg van de uitbraak van het coronavirus en daardoor veroorzaakte bredere economische effecten. Banken en andere financiers kunnen landbouwbedrijven helpen door tijdelijke verstrekking van een overbruggingskrediet of een ophoging van het rekening-courantkrediet (RC-krediet). Ook opschorting van aflossingen van bestaande kredietlijnen is een mogelijkheid die financiers zelf kunnen treffen. De MKB-landbouwbedrijven die worden geraakt door de gevolgen van de uitbraak van het coronavirus en daardoor in liquiditeitsproblemen komen, kunnen tijdelijk rekenen op een verruiming van de BL. Deze verruiming betekent dat de Staat een hoger garantieaandeel aanbiedt. In de huidige regeling betreft het landbouwborgstellingskrediet in de meeste gevallen 66,6% van het krediet dat de financier (vaak een bank) verstrekt. De borg van de overheid bedraagt 70% van dit reguliere landbouwborgstellingskrediet. Er zijn daarbij wel een paar aparte voorzieningen voor starters en overnemers en landbouwinnovatie, de zogenaamde BL plus, en het zogenaamde vermogensversterkend krediet. De tijdelijke verruiming is echter gericht op de reguliere landbouwborgstellingskredieten en houdt in dat de Staat voor 70% borg staat voor het gehele kredietbedrag dat door de financier wordt verstrekt. Dit is een verhoging van 50%. Deze tijdelijke verruiming kan benut worden door MKB-landbouwbedrijven om bij een financier een overbruggingskrediet of verhoging RC-krediet met een maximale looptijd van twee jaar te verkrijgen bij een financier. Het vormt de kern van wat met deze wijzigingsregeling wordt beoogd: zorgen voor meer financiële armslag voor MKB-landbouwbedrijven die in de problemen komen en werkkapitaal en/of liquiditeit nodig hebben. Ook een aantal overige voorwaarden opgenomen in de modelovereenkomst in de BL zal worden versoepeld. &lt;span class="italic"&gt;Stcrt.&lt;/span&gt; 19-03-2020, nr. 17287.&lt;/p&gt;&lt;p&gt;De minister geeft een overzicht van acties voor de landbouw inzake de Covid-crisis in &lt;span class="italic"&gt;Kamerstukken II&lt;/span&gt; 2019/20, 21501-32, nr. 1230. Onderwerpen o.a.: dierenwelzijn, zoönosen, NVWA prioriteiten, seizoensarbeid, voedselvoorziening.&lt;/p&gt;&lt;h2&gt;Pacht&lt;/h2&gt;&lt;h4&gt;Pachtersvoordeel&lt;/h4&gt;&lt;p&gt;Eiser koopt als pachter in 1998 een perceel cultuurgrond van de Staat der Nederlanden. Eiser behaald daarbij een pachtersvoordeel. Ter financiering van deze koop levert eiser de cultuurgrond direct door aan een belegger, waarbij ten behoeve van eiser op de cultuurgrond het recht van erfpacht wordt gevestigd voor de duur van 40 jaar. Eiser bedingt daarbij een terugkooprecht. Verder komen eiser en de belegger bij afzonderlijke onderhandse akte overeen dat zij gedurende de eerste twaalf jaar gezamenlijk de cultuurgrond aan een derde kunnen verkopen, en hoe de opbrengst dan verdeeld wordt. In 2008 verkopen eiser en de belegger de cultuurgrond aan een derde. In geschil is de hoogte van de landbouwvrijstelling, en of de landbouwvrijstelling ook van toepassing is op de waardeverandering van de bloot eigendom gedurende de periode van de erfpachtfinanciering. De rechtbank oordeelt ten aanzien van eisers primaire standpunt dat het deel van de verkoopsom dat aan de belegger als (mede)verkoper toekomt niet als financieringslast aangemerkt kan worden. De alternatieve winstberekening die eiser in beroep een aangevoerd volgt de rechtbank daarom niet. Ten aanzien van het subsidiaire standpunt van eiser oordeelt de rechtbank dat eiser bij de gezamenlijke verkoop van de cultuurgrond in 2008 het volledige pachtersvoordeel realiseert. Het voordeel dat eiser bij de verkoop behaalt komt immers uit boven het pachtersvoordeel. De in de onderhandse akte gemaakte afspraak over de verdeling van de opbrengst doet daar niet aan af. Tot slot oordeelt de rechtbank onder verwijzing naar de uitspraak van Gerechtshof Arnhem Leeuwarden van 20 mei 2014 dat in dit geval de landbouwvrijstelling niet van toepassing is op de waardeaangroei van de bloot eigendom in de periode van de erfpachtfinanciering. Rechtbank Noord-Nederland 30-03-2020, ECLI:NL:RBNNE:2020:1416&lt;/p&gt;&lt;p&gt;&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Grondeigendom&lt;/h4&gt;&lt;p&gt;De Aanvullingswet grondeigendom Omgevingswet is op 3 maart 2020 behandeld door de Eerste Kamer. Voor een verslag: &lt;span class="italic"&gt;Handelingen I&lt;/span&gt; 12019/20, nr. 22 item 8. Het wetsvoorstel is door de Eerste Kamer aangenomen (&lt;span class="italic"&gt;Handelingen I&lt;/span&gt; 2019/20, nr. 23, item 7). Deze wet is gepubliceerd in &lt;span class="italic"&gt;Stb.&lt;/span&gt; 2020, 112. Over de voortgang van de Omgevingswet zelf zie: &lt;span class="italic"&gt;Kamerstukken II&lt;/span&gt; 2019/20, 33118, nr. 139.&lt;/p&gt;&lt;h4&gt;Erfpacht&lt;/h4&gt;&lt;p&gt;Gelet op het onder 3.8 en 3.9 overwogene, en in aanmerking nemende dat het 1997-Beleid niet ten doel had om aan de korting van daarvoor een einde te maken (zie rov. 3.7 in fine) is het onevenredig in de zin van de ‘tenzij’-regel van art. 4:84 Awb dat op de nieuwe canon van [appellant] , die bij de heruitgifte in 2015 is vastgesteld, geen korting is toegepast voor de excentrische ligging en de perceelsvorm. In aansluiting op de in rov. 3.6 vermelde betwisting door de Staat en zijn betwisting van het in [appellant] ’s vorderingen genoemde bedrag van € 246,79 (punt 3.49 MvA) moet hierbij wel de kanttekening worden geplaatst dat de toe te passen korting niet verder hoeft te gaan – en, vanwege de gelijkheid ten opzichte van de andere erfpachters, ook niet verder mag gaan – dan het bedrag van de extra kosten die de excentrische ligging en de ongunstige perceelsvorm teweegbrengen. Compensatie van die extra kosten is immers het kennelijke doel van de in verleden toegepaste kortingen geweest, naar [appellant] en zijn vader ook hebben moeten begrijpen, zodat [appellant] er niet gerechtvaardigd op heeft kunnen vertrouwen dat hem een hogere korting zou blijven worden toegekend. Een korting die hoger is dan de extra kosten zou bovendien in strijd komen met het doel van het 1997-Beleid om het behalen van vermogensvoordelen met erfpacht een halt toe te roepen. Het niet-verlenen van een korting die hoger is dan de extra kosten is dus – ook omdat [appellant] op zo’n hogere korting niet gerechtvaardigd heeft kunnen vertrouwen – niet onevenredig in de zin van de ‘tenzij’-regel van art. 4:84 Abw. Hof Den Haag 28-08-2018, ECLI:NL:GHDHA:2018:4025&lt;/p&gt;&lt;h4&gt;Belemmeringenwet&lt;/h4&gt;&lt;p&gt;Beroep op grond van art. 4 lid 1 Belemmeringenwet Privaatrecht tegen opgelegde gedoogplicht ten behoeve van de aanleg van een rioolwaterpersleiding. Beperkt toetsingskader: beoordeling van de belemmering van het gebruik per betrokken perceel. Dat er binnen een perceel mogelijk sprake is van een (nog) minder belemmerend alternatief, brengt niet zonder meer met zich dat de gedoogplicht alleen al om die reden meer belemmerend is dan redelijkerwijze nodig is. Verzoek tot vernietiging van de gedoogbeschikkingen wordt afgewezen. Hof Arnhem-Leeuwarden 19-03-2020, ECLI:NL:GHARL:2020:2422&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Aanvullingswet bodem&lt;/h4&gt;&lt;p&gt;De Aanvullingswet bodem Omgevingswet is in &lt;span class="italic"&gt;Stb.&lt;/span&gt; 2020, 87 geplaatst. Deze wet neemt, na inwerkingtreding, de rol van de Wet bodembescherming over als basis voor het Besluit gebruik meststoffen.&lt;/p&gt;&lt;h4&gt;Bestemmingsplan&lt;/h4&gt;&lt;p&gt;Bij besluit van 19 december 2017 heeft de raad van de gemeente Deurne het bestemmingsplan ´Derde herziening bestemmingsplan Buitengebied´ vastgesteld. Het plan is de derde herziening van het op 11 december 2007 door de raad vastgestelde bestemmingsplan ´Buitengebied´ en volgt het op 28 januari 2014 door de raad vastgestelde plan ´Tweede herziening bestemmingsplan Buitengebied´ op. Het plangebied beslaat het hele buitengebied van de gemeente Deurne. Met het plan wordt onder meer de Verordening ruimte 2014, actualisatie 2017 (hierna: de Verordening ruimte) verwerkt in de planregels, wordt gemeentelijk beleid in het plan vastgelegd en is een vereenvoudiging van de regels doorgevoerd. Tegen het plan zijn 32 beroepen ingesteld. Het merendeel van de personen die beroep hebben ingesteld richt zich tegen de planregeling voor hun eigen gronden. ABRvS 25-03-2020, ECLI:NL:RVS:2020:881&lt;/p&gt;&lt;p&gt;De Afdeling oordeelt dat het college onvoldoende inzichtelijk heeft gemaakt waarom het meent dat gezondheidsrisico’s als gevolg van de bouw van drie silo’s op het perceel op voorhand niet kunnen worden uitgesloten. [appellant] stelt terecht dat het college niet kan volstaan met een verwijzing naar het standpunt van de raad van de gemeente Lingewaard als weergegeven in de uitspraak van de Afdeling van 4 juli 2018 over een ander plan/project. Reden hiervoor is dat de onzekere gezondheidsrisico’s voor omwonenden in die uitspraak door de raad werden gekoppeld aan de vestiging van, de uitbreiding van, dan wel de omschakeling naar en een toename van de oppervlakte van dierenverblijven van geitenhouderijen. De Afdeling heeft dit toen geaccepteerd, omdat het in die uitspraak (naast de bouw van silo’s) ook daadwerkelijk ging om de uitbreiding van de geitenhouderij van [appellant] en een toename van de oppervlakte van het dierenverblijf en het aantal dierplaatsen. In dit geval is de wens om het bouwvlak te wijzigen echter uitsluitend ingegeven door de wens drie bestaande silo’s te legaliseren. Met de bouw van silo’s vindt de facto geen uitbreiding/wijziging van het oppervlak van een dierenverblijf bij een geitenhouderij plaats. Ook verder heeft het college niet duidelijk gemaakt waarom het zich op het standpunt stelt dat de oprichting/aanwezigheid van silo’s mogelijk gezondheidsrisico’s met zich zou brengen. ABRvS 01-04-2020, ECLI:NL:RVS:2020:932&lt;/p&gt;&lt;p&gt;Bij besluit van 1 mei 2018 heeft het college van burgemeester en wethouders van Oost Gelre het verzoek van [appellante] om een wijzigingsplan vast te stellen afgewezen. Het ontwerp bestemmingsplan ´Landbouwontwikkelingsgebieden Ruurlosebroek en Mariënvelde, herziening intensieve veehouderij´ van 1 mei 2018 strekte ertoe een wijzigingsbevoegdheid te schrappen. Tegen het ontwerpbestemmingsplan zijn geen zienswijzen naar voren gebracht. Het bestemmingsplan is daarna in de raadsvergadering van 18 september 2018 door de gemeenteraad vastgesteld. Er bestond daarmee geen wijzigingsbevoegdheid meer die het mogelijk maakte om mee te werken aan de nieuwvestiging van nieuwe intensieve veehouderijen. Het gewijzigde bestemmingsplan is inmiddels in rechte onaantastbaar. Het college heeft daarom besloten om geen verdere medewerking meer te verlenen aan de plannen voor een vleeskuikenbedrijf te Harreveld. Beroep ongegrond. ABRvS 01-04-2020, ECLI:NL:RVS:2020:956&lt;/p&gt;&lt;h4&gt;Agrarisch of niet&lt;/h4&gt;&lt;p&gt;Gelet op het bedrijfsplan en de door verweerder verstrekte nadere informatie over de opbouw van de omzet, is de rechtbank met verweerder van oordeel dat het de bedoeling is de bedrijfsschuur in hoofdzaak te gebruiken voor de agrarische activiteiten en in mindere mate voor het loonbedrijf. Er zijn geen aanknopingspunten voor het oordeel dat de bedrijfsschuur in hoofdzaak zal worden gebruikt voor het loonbedrijf. De beroepsgrond dat redelijkerwijs valt aan te nemen dat de bedrijfsschuur uitsluitend of mede zal worden gebruikt voor andere doeleinden dan die waarin de bestemming voorziet, acht de rechtbank derhalve ongegrond. Rechtbank Noord-Holland 27-03-2020, ECLI:NL:RBNHO:2020:2298&lt;/p&gt;&lt;h4&gt;Bouwvergunning&lt;/h4&gt;&lt;p&gt;Omgevingsvergunning geweigerd voor bouw van een vleeskuikenstal (2e fase); erkenning dat gemeenteraad niet in de gelegenheid is gesteld om al dan niet verklaring van geen bedenkingen af te geven; gebrek niet met toepassing van art. 6:22 van de Awb te passeren; beroep gegrond. Rechtbank Overijssel 07-04-2020, ECLI:NL:RBOVE:2020:1464&lt;/p&gt;&lt;h2&gt;Landinrichting&lt;/h2&gt;&lt;h4&gt;Toedeling en openbare registers&lt;/h4&gt;&lt;p&gt;Goederenrecht. Bescherming tegen onvolledigheid openbare registers (3:24 BW). Na ruilverkaveling is bestaand hypotheekrecht op ander, vervangend perceel komen te rusten (zaaksvervanging; art. 160 lid 3 Liw (oud); vgl. art. 60 lid 3 Wilg); inschrijfbaar feit (art. 3:17 BW)? Wordt latere verkrijger te goeder trouw beschermd tegen niet-vermelding bestaande hypotheekrecht in akte van toedeling en achterwege blijven aantekening als bedoeld in art. 208 lid 3 Liw (oud)? HR: aan art. 3:24 lid 1 BW kan geen bescherming worden ontleend tegen het niet-vermeld zijn in de akte van toedeling van de hypotheekrechten van Rabobank of tegen het niet-aangetekend zijn in de openbare registers dat de hypotheekrechten van Rabobank in het vervolg zullen rusten op het in de akte van toedeling aangewezen, vervangende perceel. De klacht is dus gegrond. HR 20-03-2020, ECLI:NL:HR:2020:484&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Regeling natuurbescherming&lt;/h4&gt;&lt;p&gt;In de Spoedwet aanpak stikstof is voorzien in aanvullende instrumenten om op korte termijn te komen tot een geïntensiveerde, gecoördineerde en samenhangende aanpak. Deze aanpak is gericht op vermindering van stikstofbelasting op Natura 2000-gebieden in Nederland, natuurherstel en het weer vlot trekken van toestemmingverlening op grond van de natuurwetgeving voor activiteiten. Een van die instrumenten betreft de mogelijkheid om bij ministeriële regeling een stikstofregistratiesysteem in te stellen voor nader te omschrijven categorieën van projecten (art. 5.5a van de Wet natuurbescherming (Wnb)). Hiertoe strekt een wijziging van de Regeling natuurbescherming (Rnb). Daarnaast introduceert deze regeling AERIUS Calculator versie 2019A als verplicht rekeninstrument voor de berekening van de door projecten veroorzaakte stikstofdepositie op daarvoor gevoelige habitats van Natura 2000-gebieden. (&lt;span class="italic"&gt;Stcrt.&lt;/span&gt; 2020, nr. 15825). Zie ook: &lt;span class="italic"&gt;Kamerstukken II&lt;/span&gt; 2019/20, 35334, nr. 71.&lt;/p&gt;&lt;h4&gt;Waterschade&lt;/h4&gt;&lt;p&gt;In deze zaak hebben twee fruittelers het Waterschap aansprakelijk gesteld voor de wateroverlast op hun percelen ten gevolge van extreme regenval in juli 2014. Bij pleidooi heeft het Waterschap zich beroepen op de niet-ontvankelijkheid van een van appellanten, een maatschap. Gebleken is dat de maatschap inmiddels is ontbonden en uit een akte van lastgeving blijkt dat alle activa en passiva van de maatschap zijn overgedragen aan een V.O.F. Dit betekent dat er geen materieel procesbelang meer is, aldus het Waterschap. Het hof verwerpt dit verweer, kort gezegd, omdat uit de overeenkomst van lastgeving blijkt dat de V.O.F. bevoegd is de vordering namens de maatschap in te stellen c.q. te vervolgen (zie ook HR 16 november 2018, ECLI:NL:HR:2018:2112). Het Waterschap heeft voorts bezwaar gemaakt tegen een kort voor het pleidooi door appellanten overgelegd rapport. Het hof passeert dit bezwaar, omdat dit rapport niet eerder kon worden overgelegd. Nu van het Waterschap gezien het tijdstip waarop het rapport is overgelegd, namelijk kort voor Kerst en Oud en Nieuw, niet kon worden verwacht daarop ter zitting (voldoende) adequaat te reageren, wordt het Waterschap in de gelegenheid gesteld daarop bij antwoordmemorie te reageren. De zaak wordt daartoe naar de rol verwezen. Hof Den Bosch 24-03-2020, ECLI:NL:GHSHE:2020:1053&lt;/p&gt;&lt;h4&gt;Vogels&lt;/h4&gt;&lt;p&gt;De Regeling Europese EZK- en LNV-subsidies is aangepast in verband met wijziging van de module met betrekking tot niet-productieve investeringen ten behoeve van akker- en weidevogels. Subsidiemogelijkheden zijn verruimd. (&lt;span class="italic"&gt;Stcrt&lt;/span&gt;. 2020, nr. 19106).&lt;/p&gt;&lt;h4&gt;Handhaving&lt;/h4&gt;&lt;p&gt;Handhavingsverzoeken zijn ingediend (o.a. door de MOB) ter zake van een aantal luchthavens wegens activiteiten die in strijd met een geldige Wnb-vergunning worden uitgevoerd, hetgeen in strijd met de wet en/of met de Habitatrichtlijn zou zijn. In een brief aan de Tweede Kamer schetst de minister hoe er getoetst is (referentiedatum, toestemmingen, ongewijzigde voortzetting). Alle verzoeken zijn afgewezen (&lt;span class="italic"&gt;Kamerstukken II&lt;/span&gt; 2019/20, 35334, nr. 77)&lt;/p&gt;&lt;h4&gt;Vergunning&lt;/h4&gt;&lt;p&gt;Vergunning op grond van de Wet natuurbescherming; pré-PAS. Berekening van stikstofemissies met AAgro-stacks als algemeen uitgangspunt voldoende representatief en betrouwbaar. Maar dat systeem kent ook nadelen, zoals de beperking tot een afstand van tien kilometer, terwijl er inmiddels ook een rekenmodel, AERIUS Calculator, is ontwikkeld dat wel de Natura 2000-gebieden op afstanden boven de tien kilometer kan betrekken in de berekening van stikstofemissies van de veehouderij. In die situatie, waarin bovendien door eiseressen aannemelijk is gemaakt dat sprake is van stikstofdeposities op gevoelige en belaste Natura 2000-gebieden op grotere afstand, ligt het voor de hand dat met de AERIUS Calculator aanvullend onderzoek wordt verricht naar de stikstofdepositie als gevolg van het aangevraagde plan. Het gaat bij vergunningverlening op grond van art. 2.7, tweede lid, van de Wnb immers om de vraag of, gelet op de instandhoudingsdoelstellingen voor een Natura 2000-gebied, de kwaliteit van de natuurlijke habitats of de habitats van soorten in dat gebied kunnen verslechteren of een significant verstorend effect kunnen hebben op de soorten waarvoor dat gebied is aangewezen. De daarin besloten liggende toets is niet beperkt tot berekening van de effecten van het plan op Natura 2000-gebieden tot tien kilometer van de veehouderij. Rechtbank Limburg 13-03-2020, ECLI:NL:RBLIM:2020:2111&lt;/p&gt;&lt;h2&gt;Marktordening&lt;/h2&gt;&lt;h4&gt;Percelen&lt;/h4&gt;&lt;p&gt;Betalingsrechten; subsidiabiliteit percelen; pad, sloot, bomen; park. CBB 17-03-2020, ECLI:NL:CBB:2020:166&lt;/p&gt;&lt;p&gt;GLB 2017; verschillende Gecombineerde opgaven; percelen; geen bouwland, CBB 17-03-2020, ECLI:NL:CBB:2020:171&lt;/p&gt;&lt;p&gt;GLB 2017; herinzaaiplicht van omgezet blijvend grasland; Natura 2000-gebied; algemene exclaveringsformule; erf? CBB 17-03-2020, ECLI:NL:CBB:2020:173&lt;/p&gt;&lt;p&gt;Uitvoeringsregeling rechtstreekse betalingen GLB. Geen kennelijke fout. Geen strijd met het vertrouwensbeginsel, het fair play beginsel of het zorgvuldigheidsbeginsel. Het Unierecht bood verweerder geen mogelijkheid om voor meer percelen tot uitbetaling over te gaan dan opgegeven. Ambtshalve vaststelling overschrijding redelijke termijn. CBB 17-03-2020, ECLI:NL:CBB:2020:178&lt;/p&gt;&lt;p&gt;Geen procesbelang bij vaststellen perceelsoppervlakte en gewascode. CBB 17-03-2020, ECLI:NL:CBB:2020:175&lt;/p&gt;&lt;p&gt;Besluit tot intrekking van toegewezen betalingsrechten; het College beantwoordt de vraag of appellante op 15 mei 2015 over het in geding zijnde perceel beschikte als bedoeld in art. 24, tweede lid, van Verordening 1307/2013 ontkennend. Nu gelet op een vonnis van de pachtkamer op 15 mei 2015 een pachtovereenkomst van kracht was op grond waarvan niet appellante maar een derde gerechtigd was tot het gebruik van het perceel, beschikte appellante niet over een gebruikstitel voor het perceel. Van overmacht of uitzonderlijke omstandigheden is naar het oordeel van het College geen sprake. CBB 17-03-2020, ECLI:NL:CBB:2020:180&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Niet-emissiearm uitrijden van mest door loonwerker; toerekening aan appellante; geen beoordeling meer van randvoorwaardenkorting wegens niet-naleving eisen aan mestopslag. CBB 17-03-2020, ECLI:NL:CBB:2020:174&lt;/p&gt;&lt;p&gt;Mest op niet emissiearme wijze aanwenden. Het inspectieverslag en de overgelegde foto’s bieden in dit geval voldoende grondslag voor die conclusie en de opgelegde randvoorwaardenkorting. CBB 17-03-2020, ECLI:NL:CBB:2020:179&lt;/p&gt;&lt;h4&gt;Actieve landbouwer&lt;/h4&gt;&lt;p&gt;Ingeschreven met landbouwactiviteit als nevenactiviteit; geen accountantsverklaring overgelegd, verklaring administratiekantoor voldoet niet. CBB 17-03-2020, ECLI:NL:CBB:2020:176&lt;/p&gt;&lt;h4&gt;Nationale reserve&lt;/h4&gt;&lt;p&gt;GLB 2017; weigering uitbetaling en weigering toewijzing betalingsrechten uit de nationale reserve; geen overmacht wegens overlijden landbouwer. CBB 24-03-2020, ECLI:NL:CBB:2020:195&lt;/p&gt;&lt;h4&gt;Betalingsrechten&lt;/h4&gt;&lt;p&gt;Verzoeken om schadevergoeding terecht afgewezen wegens het ontbreken van (schadeveroorzakende) onrechtmatige besluiten. Verzoekster stelt over de jaren 2015 tot en met 2017 toekenning en uitbetaling van betalingsrechten te zijn misgelopen omdat verweerder in zijn besluitvorming ten onrechte toepassing heeft gegeven aan art. 2.10, tweede lid, onder a, van de Uitvoeringsregeling, welke bepaling het College bij uitspraak van 11 juli 2017, ECLI:NL:CBB:2017:212, onverbindend heeft verklaard. CBB 07-04-2020, ECLI:NL:CBB:2020:237&lt;/p&gt;&lt;h2&gt;Dieren&lt;/h2&gt;&lt;h4&gt;Verwaarlozing&lt;/h4&gt;&lt;p&gt;Een maatschap is door de rechtbank Overijssel veroordeeld tot een geldboete van 20.000 euro, waarvan 10.000 euro voorwaardelijk met een proeftijd van 3 jaar. Aan de varkens en, in mindere mate, aan de runderen die binnen de maatschap werden gehouden is de nodige verzorging onthouden. Bij een controle van de NVWA is geconstateerd dat de afdelingen in de kraamstal bevuild waren met mest, oude voerresten en vuil en dat de varkens bevuild waren met mest. Daarnaast stond op de deel de mest boven de roostervloer en waren de runderen en de ligboxjes bevuild met mest. De rechtbank weegt bij de strafoplegging mee dat de maatschap in 2017 ook is veroordeeld voor het onthouden van de juiste verzorging aan de dieren. De vertegenwoordigers van de maatschap hebben evenwel de problemen onderkend. Vanwege de gezondheidsproblemen van beide vertegenwoordigers waren zij niet (meer) in staat om de dieren de juiste verzorging te geven en de gestorven dieren zodanig op te ruimen dat zij afgevoerd konden worden. Er zijn inmiddels maatregelen getroffen en op een enkel varken na worden er binnen de maatschap geen varkens meer gehouden. De rechtbank zal daar bij de strafoplegging rekening mee houden. Om te voorkomen dat de maatschap, bijvoorbeeld vanwege financieel-economische motieven, toch weer varkens gaat houden, zal de bijzondere voorwaarde worden opgelegd dat de maatschap geen varkens meer mag houden. Rechtbank Overijssel 18-03-3030, ECLI:NL:RBOVE:2020:1192&lt;/p&gt;&lt;h4&gt;Biggen&lt;/h4&gt;&lt;p&gt;Zorgvuldig handelen door dierenarts. Door eisers zijn onvoldoende feiten en omstandigheden aangedragen op basis waarvan geoordeeld kan worden dat gedaagden niet de zorgvuldigheid hebben betracht die van een redelijk bekwaam en redelijk handelend dierenarts mag worden verwacht. Vordering derhalve afgewezen. Rechtbank Overijssel 04-03-2020, ECLI:NL:RBOVE:2020:1138&lt;/p&gt;&lt;h4&gt;Vogelgriep &lt;/h4&gt;&lt;p&gt;De ophokplicht (voor pluimvee) blijft voorlopig van kracht (&lt;span class="italic"&gt;Kamerstukken II&lt;/span&gt; 2019/20, 28807, nr. 225).&lt;/p&gt;&lt;h4&gt;I&amp;R&lt;/h4&gt;&lt;p&gt;Ambtshalve meldingen I&amp;R-systeem doodgeboorte kalveren. Publiekrechtelijke grondslag ontbreekt. Geen besluit in de zin van de Algemene wet bestuursrecht. CBB 24-03-2020, ECLI:NL:CBB:2020:188&lt;/p&gt;&lt;h4&gt;Schapen&lt;/h4&gt;&lt;p&gt;Bestuurlijke boete wegens overtreding van de Wet dieren. Geen aanleiding om de boete te matigen. Verweerder heeft ondanks herhaald rappèl verzuimd een verweerschrift in te dienen, dit heeft processuele gevolgen. Aanvangstijdstip criminal charge. CBB 31-03-2020, ECLI:NL:CBB:2020:205&lt;/p&gt;&lt;h4&gt;Kuikens&lt;/h4&gt;&lt;p&gt;Acht boetes opgelegd aan pluimveehouder voor letsel ontstaan bij het vangen van pluimvee. Bij 1 boeterapport zijn foto’s gevoegd die niet van het betreffende koppel zijn, dit doet zodanig afbreuk aan betrouwbaarheid rapport dat het niet kan dienen ter onderbouwing van de gestelde overtreding. Die boete is dus ten onrechte opgelegd. De andere 7 boetes voor vangletsel zijn in beginsel wel terecht opgelegd. Er is door verweerder voldoende toegelicht dat het letsel dat is vastgesteld niet bij het transport of op de slachterij kan zijn ontstaan. Zo is toegelicht dat letsel ontstaan bij transport voornamelijk andersoortig letsel betreft en een aanzienlijk groter deel van de kuikens betreft dan bij vangletsel wordt geconstateerd; daarnaast gaat de toezichthouder na of zich bij het transport calamiteiten hebben voorgedaan. Ook is toegelicht (onder meer met een filmpje over het proces op de slachterij) dat door de toezichthouder geteld letsel niet kan zijn ontstaan op het slachthuis; de kuikens worden aan het begin van het slachtproces, voorafgaand aan het kantelen van de containers, onomkeerbaar bedwelmd en bij bedwelmde kuikens zullen ontstane bloedingen onderhuids nauwelijks uitbreiden omdat ze een zeer lage hartslag hebben en op het slachthuis is het proces te kort om een bloeding van drie centimeter of meer te ontwikkelen; daarnaast is het type letsel dat bij het slachtproces kan ontstaan anders en is er een verschil in kleur. De rechtbank vindt het voldoende aannemelijk, mede gelet op de ter zitting gegeven toelichting, dat er een aanzienlijk verschil zit tussen de kleur van een verse bloeding en die van een oudere bloeding waarvan het bloed al (deels) gestold is of onderhuids verkleurd en dat dit verschil door een deskundig dierenarts goed kan worden vastgesteld; er is ter zitting toegelicht dat een verse wond goed herkenbaar is en dat een bloeding na een paar uur echt donkerrood van kleur is en eventueel gestold. Verder leidt de rechtbank uit het getoonde filmpje af dat bij een snelheid van 7500 kuikens per uur het letsel aan de karkassen voldoende kan worden beoordeeld door een deskundig dierenarts. Gelet op de toelichting en onderbouwing van het beleid die in deze zaken is gegeven van de zijde van verweerder ziet de rechtbank geen aanleiding om de uitspraak van de meervoudige kamer van deze rechtbank van 22 januari 2020 (ECLI:NL:RBROT:2020:392) te volgen. Naar het oordeel van de rechtbank heeft verweerder met de rapporten van bevindingen en daarbij behorende stukken, de bestreden besluiten, het verweerschrift en de gegeven toelichting ter zitting voldoende gemotiveerd dat bij kuikens van eiseres vangletsel is vastgesteld. Rechtbank Rotterdam 03-04-2020, ECLI:NL:RBROT:2020:2810 e.a.&lt;/p&gt;&lt;p&gt;&lt;/p&gt;&lt;h2&gt;Planten&lt;/h2&gt;&lt;h4&gt;Pootaardappel&lt;/h4&gt;&lt;p&gt;De voorzieningenrechter is van oordeel dat de Zpw, het Besluit verhandeling teeltmateriaal en de Regeling teeltmateriaal geen grondslag bieden voor het weigeren van de registratie van verzoekster 1 als teler van pootaardappelen. De Zpw geeft weliswaar niet limitatief aan waar de nader te stellen eisen betrekking op kunnen hebben, maar in het Besluit verhandeling teeltmateriaal en de Regeling verhandeling teeltmateriaal ziet de voorzieningenrechter geen eisen of gronden op basis waarvan in dit geval de registratie geweigerd kan worden. Als aan de daarin gestelde eisen is voldaan, dan moet gezien het bindend geformuleerde art. 43 van de Zpw geregistreerd worden. De voorzieningenrechter gaat er dan ook vanuit dat verzoekster 1 aan de eisen van de Regeling verhandeling teeltmateriaal voldoet. Art. 20a van het Besluit verhandeling teeltmateriaal heeft geen betrekking op het registreren en kan daarom ook geen grondslag zijn voor het bestreden besluit. Naar het voorlopige oordeel van de voorzieningenrechter had de NAK de registratie niet op basis van de genoemde toepasselijke regelgeving mogen weigeren. CBB 17-03-2020, ECLI:NL:CBB:2020:200&lt;/p&gt;&lt;h4&gt;Zaaizaad- en plantgoedwet&lt;/h4&gt;&lt;p&gt;De voorzieningenrechter overweegt dat het treffen van een voorlopige voorziening aan de orde kan komen indien het financiële belang, gelet op bijvoorbeeld de vermogenspositie van verzoekster, zodanig zwaarwegend is dat op korte termijn haar continuïteit wordt bedreigd. De voorzieningenrechter heeft verzoekster om die reden verzocht haar spoedeisende belang nader te onderbouwen en daarbij met name in te gaan op de vraag of zij door betaling van de factuur in een financiële noodsituatie komt te verkeren. Dat wat door verzoekster in dit verband is aangevoerd heeft de voorzieningenrechter er niet van overtuigd dat daarvan sprake is. Verzoekster heeft niet inzichtelijk gemaakt wat de financiële gevolgen zouden zijn van het betalen van de factuur. De voorzieningenrechter wijst er voorts op dat indien na een beoordeling door het College in beroep zou blijken dat de factuur onjuist is Naktuinbouw het door verzoekster teveel betaalde bedrag aan haar dient terug te betalen. Er is geen reden om aan te nemen dat Naktuinbouw daartoe niet zou overgaan. Gelet hierop valt niet in te zien dat verzoekster belang heeft bij het treffen van een voorlopige voorziening hangende beroep. Het verzoek is dan ook kennelijk ongegrond. CBB 07-04-2020, ECLI:NL:CBB:2020:245&lt;/p&gt;&lt;p&gt;Art. 57 ZPW jo 94 GKVo: zeer feitelijke beoordeling van de hoeveelheid areaaloverschrijding en vermeerdering planten van het ras en hoogte schadevergoeding; geen schade door niet melden rooien en vernietiging; geen misbruik van procesrecht. Rechtbank Den Haag 25-03-2020, ECLI:NL:RBDHA:2020:2736&lt;/p&gt;&lt;h2&gt;Producten&lt;/h2&gt;&lt;h4&gt;Appels&lt;/h4&gt;&lt;p&gt;Levering appels. Mondelinge en schriftelijke koopovereenkomsten en overeenkomst van opdracht. Bewijslastverdeling. Klachtplicht. Bewijsopdracht: tegenbewijs non-conformiteit appels. Rechtbank Gelderland 01-04-2020, ECLI:NL:RBGEL:2020:2168&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten – civiel&lt;/h4&gt;&lt;p&gt;Levering fosfaatrechten. Derdenbeding ex art. 6:253 BW. Herroeping? Uitleg van het beding. Onvoorwaardelijke leveringsverplichting. Verzuim. Geen grond voor gevorderde ontbinding overeenkomst. Schadevergoeding toegekend. Rechtbank Noord-Holland 25-03-2020, ECLI:NL:RBNHO:2020:2358&lt;/p&gt;&lt;p&gt;Verkoop fosfaatrechten door opfokker (opfoknemer) aan melkveehouder (opfokgever), nadat opfokker zijn bedrijf had beëindigd. In de koopovereenkomst staat dat als er op 1 mei 2018 duidelijkheid is over de verdeling van fosfaatrechten tussen opfokgever en opfoknemer hiernaar wordt gehandeld en als die duidelijkheid er niet is, de helft van de waarde zal worden betaald. De rechtbank stelt vast dat op 1 mei 2018 in de jurisprudentie nog geen duidelijkheid was in de verdeling, maar nu wel. Zij veroordeelt bij deelvonnis de opfokgever tot betaling van de helft van de marktwaarde. Rechtbank Noord-Nederland 08-04-2020, ECLI:NL:RBNNE:2020:1586&lt;/p&gt;&lt;h4&gt;Fosfaatrechten – negatief&lt;/h4&gt;&lt;p&gt;Vaststaat dat appellante nimmer de dieraantallen heeft gerealiseerd waarvoor zij naar haar zeggen investeringen heeft gedaan in 2005 en waar de uit 2003 stammende milieuvergunning voor is verleend. De redenen hiervoor zijn in deze procedure niet voldoende duidelijk geworden, behoudens voor de periode (in de aanloop naar en) van de omschakeling naar een biologische bedrijfsvoering. Verder is ter zitting gezegd dat appellante 130 tot 140 koeien als uitgangspunt wil nemen en dat het niet altijd de bedoeling is om tot het maximale te gaan. Gegeven deze onduidelijkheid en daarmede de onmogelijkheid om te toetsen of de beslissingen van appellante in dezen navolgbaar zijn, bestaat geen aanleiding om het hiervoor vermelde uitgangspunt dat de gevolgen van het risico om de bestaande stalruimte (nog) niet geheel te benutten worden gedragen door de melkveehouder, in het geval van appellante te verlaten. ECLI:NL:CBB:2020:159&lt;/p&gt;&lt;p&gt;Appellante had ruimte in een reeds aanwezige stal en is deze ruimte vanaf 2011 gaan vullen. Een van de vennoten werd ziek in 2011 en overleed in 2016. Beroep op de knelgevallenregeling met als alternatieve peildatum het moment waarop de aandacht uitging naar de zorg van de ziekte vennoot (juni 2014). Tevens het moment waarop de meeste dieren aanwezig waren. Niet voldaan aan 5%-voorwaarde. Beroep op 1 EP slaagt evenmin. Gestelde investeringen zijn niet met stukken onderbouwd en deels na de peildatum gedaan, zodat zij voor rekening van appellante moeten blijven. CBB 17-03-2020, ECLI:NL:CBB:2020:161&lt;/p&gt;&lt;p&gt;Het bestreden besluit is niet in strijd met art. 1 van het EP. Als uitgangspunt geldt dat appellante in beginsel zelf de risico’s draagt, die zijn verbonden aan haar investeringsbeslissingen en dat zij de nadelige gevolgen van een door haar genomen beslissing om uit te breiden niet kan afwentelen. In wat appellante heeft aangevoerd en gelet op het tijdsstip van de investeringen, ziet het College geen aanleiding om van dit uitgangspunt af te wijken. CBB 17-03-2020, ECLI:NL:CBB:2020:162&lt;/p&gt;&lt;p&gt;Grenspercelen van appellante in Duitsland tellen niet mee voor de grondgebondenheid. Het College volgt appellante niet dat uitbreiding nodig was om de inkomstenderving door het afstoten van de varkenshouderij op te vangen. Omzetting van varkensrechten in fosfaatrechten is niet mogelijk. Verder is niet aannemelijk dat de milieubelasting van het bedrijf is afgenomen in vergelijking tot het eerder gevoerde gemengde bedrijf. De (financiële) gevolgen van de keuze tot uitbreiding blijven voor risico van appellante. Geen sprake van een individuele en buitensporige last. CBB 17-03-2020, ECLI:NL:CBB:2020:163&lt;/p&gt;&lt;p&gt;Deze uitgangspunten toepassend op deze zaak, is het College van oordeel dat het beroep op art. 1 van het EP van appellant, ondanks de persoonlijke tegenslagen die hem hebben getroffen en de ingrijpende financiële die hij van het fosfaatstelsel ondervindt, niet slaagt. In de gegeven omstandigheden, forse investeringen in de uitbreiding vanaf 2013 zonder dat is gebleken dat dit economisch onontkoombaar was, is er geen reden voor een uitzondering op het vertrekpunt dat hij zelf de risico’s van zijn ondernemersbeslissing draagt. CBB 17-03-2020, ECLI:NL:CBB:2020:172&lt;/p&gt;&lt;p&gt;Naar het oordeel van het College heeft appellante niet aannemelijk gemaakt dat sprake is van een individuele en buitensporige last. De beslissing om vóór 2 juli 2015 te investeren terwijl de melkveehouder op die datum nog niet de beschikking had over alle benodigde vergunningen is in de regel niet navolgbaar, omdat hij daarmee op het verkrijgen van een of meer van die vergunningen is vooruitgelopen. Vaststaat dat, zoals ook ter zitting door appellante is bevestigd, appellante pas in 2016 een bouwvergunning heeft verkregen voor de bouw van de nieuwe stal, zodat dit ook geldt voor haar. Wat betreft de investeringsverplichtingen die appellante na 2 juli 2015 is aangegaan, behoorde het tot haar verantwoordelijkheid ermee rekening te houden dat het fosfaatrechtenstelsel geen rekening houdt met op 2 juli 2015 onbenutte productieruimte, zodat de gevolgen daarvan voor haar risico komen. CBB 17-03-2020, ECLI:NL:CBB:2020:169&lt;/p&gt;&lt;p&gt;Appellante draagt de bewijslast dat sprake is van een individuele en buitensporige last. Aan die bewijslast heeft zij niet voldaan. De uitbreidingsinvesteringen zijn (relatief) laat gedaan. Dit terwijl voor melkveehouders als professionele ondernemers voorzienbaar was dat na afschaffing van het melkquotum weer andere, ook productiebeperkende, maatregelen zouden volgen. Dat de verouderde stal gemoderniseerd moest worden en appellante om deze investeringen terug te verdienen tevens moest uitbreiden wil het College wel aannemen, dit leidt echter niet tot het oordeel dat sprake is van een individuele en buitensporige last. De sterk verouderde stal was, naar moet worden aangenomen, reeds volledig afgeschreven en niet is gebleken dat appellante geld ter vervanging van een nieuwe stal heeft gereserveerd (vergelijk in dit kader de uitspraak van 10 december 2019, ECLI:NL:CBB:2019:674). Hierdoor moest de vernieuwde stal volledig gefinancierd worden met geleend geld. Appellante laat verder, tegenover verweerders suggestie dat zij haar plannen nog had kunnen versoberen, onduidelijkheid bestaan of, en zo ja in hoeverre, haar uitbreidingsinvesteringen op 2 juli 2015 (volledig) onomkeerbaar waren. Het door appellante ingediende rapport beschrijft een structureel liquiditeitstekort met het toegekend aantal fosfaatrechten. Verweerder heeft dit gemotiveerd betwist en herrekent tot een positief saldo. Appellante heeft op dat verweer niet gereageerd. CBB 17-03-2020, ECLI:NL:CBB:2020:170&lt;/p&gt;&lt;p&gt; Bedrijfsverplaatsing i.v.m. dijkverlegging en uitbreiding. Beroep op de knelgevallenregeling van art. 72a van het Uitvoeringsbesluit (publieke infrastructuur) slaagt niet, omdat geen sprake is van minder melkvee of minder fosfaatruimte op de peildatum. Het beroep op art. 1 van het EP slaagt evenmin. Er is geen sprake van een individuele en buitensporige last. De beslissing van appellante om de verplaatsing gepaard te laten gaan met een uitbreiding naar 200 melk- en kalfkoeien acht het College, gelet op het tijdstip van de gedane investeringen (vanaf 5 mei 2014), niet navolgbaar. Op dat moment had voor appellante redelijkerwijs duidelijk moeten zijn dat een ongeremde groei van de melkveehouderij niet mogelijk was. Dat er een bedrijfseconomische noodzaak bestond voor deze uitbreiding, heeft appellante niet aannemelijk gemaakt. CBB 24-03-2020, ECLI:NL:CBB:2020:189&lt;/p&gt;&lt;p&gt;Het beroep op de knelgevallenregeling is terecht afgewezen. Niet wordt voldaan aan de voorwaarden van de uitscharingsregeling. Het bestreden besluit is niet in strijd met art. 1 van het EP. Als uitgangspunt geldt dat appellante in beginsel zelf de risico’s draagt, die zijn verbonden aan haar investeringsbeslissingen en dat zij de nadelige gevolgen van een door haar genomen beslissing om uit te breiden niet kan afwentelen. In wat appellante heeft aangevoerd en gelet op het tijdsstip van de investeringen, ziet het College geen aanleiding om van dit uitgangspunt af te wijken. CBB 24-03-2020, ECLI:NL:CBB:2020:186&lt;/p&gt;&lt;p&gt;Het College ziet geen aanleiding voor het oordeel dat verweerder bij de vaststelling van de fosfaatruimte 2015 onjuiste uitgangspunten heeft gehanteerd. Voor de vraag of de hier van belang 79 ha grond zijnde als tot het bedrijf van appellante behorende landbouwgrond bij de vaststelling van de fosfaatruimte moet worden meegenomen, is bepalend of appellante op 15 mei 2015 de feitelijke beschikkingsmacht over deze gronden had. Niet is gebleken dat dit het geval is. De gronden zijn pas in november 2015 aan appellante geleverd en toen dadelijk doorgeleverd aan een derde partij. Appellante heeft daarvan vervolgens ongeveer 38 ha in erfpacht verkregen. Appellante heeft verder niet aannemelijk gemaakt dat het fosfaatrechtenstelsel een individuele en buitensporige last op haar legt. Voor zover de individuele en buitensporige last besloten zou liggen in de effecten van de toegepaste korting van 952 kg fosfaatrechten overweegt het College dat de generieke korting van 8,3% op zichzelf geen onevenredige last oplevert. Dit geldt uiteraard ook voor een geringere korting, zoals in het onderhavige geval is toegepast. Dat appellante rond de peildatum nog een grote oppervlakte grond heeft aangekocht, leidt evenmin tot het oordeel dat deswege sprake is van een individuele en buitensporige last, ook niet, zoals ter zitting bepleit, als deze aankoop wordt bezien in samenhang met de toegepaste korting. Daarbij heeft appellante haar investeringen kort na het afschaffen van het melkquotum gedaan en dus in een periode waarin zij een zekere mate van voorzichtigheid moeten betrachten en zich moeten realiseren dat de aankoop van een hoeveelheid gronden als de onderhavige voor haar meer dan de gebruikelijke ondernemersrisico’s met zich zou brengen. CBB 24-03-2020, ECLI:NL:CBB:2020:184&lt;/p&gt;&lt;p&gt;Bij de navolgbaarheid van de investeringsbeslissing speelt het moment waarop de beslissing wordt genomen een belangrijke rol. Naarmate de beslissing verder in de tijd is gelegen, zal deze minder snel navolgbaar zijn. In de loop van de tijd werden de aanwijzingen dat de overheid (ook met productie begrenzende maatregelen) zou kunnen ingrijpen immers sterker. Appellante heeft zeer fors willen uitbreiden, van 74 melk- en kalfkoeien naar 185 melk- en kalfkoeien. Zij heeft daartoe een nieuwe ligboxenstal gefinancierd en is begonnen met de bouw ervan in het voorjaar van 2015, kort na de afschaffing van het melkquotum. Dit was een voor melkveehouders onzekere periode die voor hen meer dan de gebruikelijke ondernemersrisico’s met zich bracht, ook omdat reeds in 2013 is gewaarschuwd dat (dreigende) overschrijding van het fosfaatproductieplafond kon leiden tot productiebeperkende maatregelen, waaronder dierrechten. Appellante draagt zelf de gevolgen die zijn verbonden aan eigen investeringsbeslissingen en zij kan de nadelige gevolgen van de door haar genomen beslissing om uit te breiden in beginsel niet afwentelen op het collectief. In wat appellante heeft aangevoerd - waaronder de voorgenomen bedrijfsopvolging van een van haar maten - ziet het College geen aanleiding om in haar geval van dat uitgangspunt af te wijken. CBB 24-03-2020, ECLI:NL:CBB:2020:185&lt;/p&gt;&lt;p&gt;Het beroep op de knelgevallenregeling slaagt niet, omdat geen sprake is van een lager fosfaatrecht door een van de in die regeling genoemde bijzondere omstandigheden. Er is ook geen sprake van strijd met art. 1 van het EP of een individuele en buitensporige last. CBB 24-03-2020, ECLI:NL:CBB:2020:191&lt;/p&gt;&lt;p&gt;De beslissing van appellant om te investeren in de uitbreiding van zijn bedrijf naar 95 melk- en kalfkoeien en 56 stuks jongvee, moet worden gezien als ondernemersbeslissing waaraan risico’s inherent zijn en waarvan appellant in beginsel zelf de nadelige gevolgen draagt. Dit uitgangspunt wordt alleen bij uitzondering verlaten. In wat appellant heeft aangevoerd ziet het College geen aanleiding om van dat uitgangspunt af te wijken. In dat verband is van belang dat appellant op de peildatum beschikte over een Nbw-vergunning voor het houden van niet meer dan 75 melk- en kalfkoeien en 60 stuks jongvee. Het College leest in de aan de Nbw-vergunning verbonden voorschriften 3 en 4 niet dat die vergunning appellant, zoals hij ter zitting heeft aangevoerd, de ruimte bood meer dan 75 melk- en kalfkoeien te houden indien hij tegelijkertijd het aantal stuks jongvee tot minder dan 60 zou terugbrengen. Het College acht de beslissing van appellant tot het doen van uitbreidingsinvesteringen niet navolgbaar, omdat appellant daarmee op het verkrijgen van die vergunning is vooruitgelopen. CBB 24-03-2020, ECLI:NL:CBB:2020:196&lt;/p&gt;&lt;p&gt;De beslissing van appellante om haar bedrijf te verplaatsen en uit te breiden moet worden gezien als ondernemersbeslissing waaraan risico’s inherent zijn en waarvan appellante in beginsel zelf de nadelige gevolgen draagt. In wat appellante heeft aangevoerd ziet het College geen aanleiding om van dat beginsel af te wijken. Het College acht de mate waarin appellante heeft willen uitbreiden met de daarmee gemoeide investeringen, gelet op het moment waarop zij de beslissingen daartoe heeft genomen, niet goed navolgbaar. In zijn algemeenheid heeft te gelden dat, nadat in 2009 bekend werd dat het melkquotum zou worden afgeschaft (zie de uitspraak van 23 juli 2019, hiervoor aangehaald, onder 1.2 en 6.7.5.4) en bijgevolg een einde zou komen aan de begrenzing van mestproductie voor rundvee, voor melkveehouders als appellante redelijkerwijs duidelijk had moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Voorts is reeds in 2013 gewaarschuwd dat (dreigende) overschrijding van het fosfaatproductieplafond kon leiden tot productiebeperkende maatregelen, waaronder dierrechten. Appellante had dus een zekere mate van voorzichtigheid moeten betrachten en zich moeten realiseren dat de uitbreiding op locatie 1 en de aankoop van locatie 2 met de daarmee gemoeide investeringen voor haar meer dan de gebruikelijke ondernemersrisico’s met zich zou brengen. CBB 24-03-2020, ECLI:NL:CBB:2020:193&lt;/p&gt;&lt;p&gt;Gezien het moment in tijd, acht het College de beslissing om de melkveehouderij te ontwikkelen zoals appellante gedaan heeft, mede bezien in het licht van de afschaffing van het melkquotum en de maatregelen die in verband met die afschaffing te verwachten waren en waarover het College in zijn uitspraak van 23 juli 2019 (onder 6.7.5.4) heeft geoordeeld, niet navolgbaar. Dat appellante niet de financiële middelen meer had om de beoogde uitbreiding sneller uit te voeren en dat zij vervolgens vertraging opliep bij het aanleggen van het mestbassin, is een gevolg van haar ondernemersbeslissing om al in een eerder stadium forse leningen aan te gaan, ook voor andere activiteiten, en haar beslissing om een overeenkomst voor grondlevering om niet te sluiten met het waterschap. Appellante had zich daarom ten tijde van de beslissing om de melkveehouderij niet op het moment van levering (in januari 2014) maar pas vanaf 2015 te gaan ontwikkelen zich moeten realiseren dat de uitbreiding op die manier voor haar meer dan de gebruikelijke ondernemersrisico’s met zich zou brengen. CBB 31-03-2020, ECLI:NL:CBB:2020:204&lt;/p&gt;&lt;p&gt;Appellante is in een relatief laat stadium (september 2014) een forse financieringsverplichting aangegaan en heeft haar bedrijf uitgebreid vanaf eind 2014. Het College acht aannemelijk dat de vestiging van het voorkeursrecht door de gemeente op de gronden van appellante en het feit dat zich een zaadveredelingsbedrijf naast haar heeft gevestigd, in de weg heeft gestaan aan de exploitatie van de melkveehouderij. De gemeentelijke besluitvorming heeft appellante in een moeilijk parket gebracht. Aangenomen kan worden dat de verdere exploitatie van een melkveehouderij op die locatie in redelijkheid niet mogelijk was vanwege belemmeringen voor bij een normale exploitatie behorende investeringen. Het College acht de beslissing van appellante om haar bedrijf te verplaatsen in dat opzicht dan ook begrijpelijk. De timing acht het College wel problematisch. In dat verband is van belang dat appellante al vanaf 2005 te maken had met gemeentelijke beperkingen van de bedrijfsvoering. Van een (steekhoudende) reden om het bedrijf niet eerder te verplaatsen, is niet gebleken. Gezien het moment in tijd waarop de investeringen zijn gedaan, acht het College die beslissing, mede bezien in het licht van de afschaffing van het melkquotum en de maatregelen die in verband met die afschaffing te verwachten waren en waarover het College in zijn uitspraak van 23 juli 2019 (onder 6.7.5.4) heeft geoordeeld, niet navolgbaar. CBB 31-03-2020, ECLI:NL:CBB:2020:206&lt;/p&gt;&lt;p&gt;Gelet op de medische klachten van appellant en de kosten die zijn verbonden aan het uitvoeren van de wettelijk verplichte aanpassingen van de varkensstal is de keuze om de varkenstak af te stoten op zich navolgbaar, maar de door appellante daaraan gekoppelde beslissing tot investering in (vanaf april 2015) en uitbreiding van de melkveehouderij (in de loop van 2016) is dat niet. Appellant had gelet op het tijdstip van de gedane investeringen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren waarover het College in zijn uitspraak van 23 juli 2019 (onder 6.7.5.4) heeft geoordeeld, een zekere mate van voorzichtigheid moeten betrachten en had zich moeten realiseren dat een uitbreiding als hier aan de orde op dat moment voor hem meer dan de gebruikelijke ondernemersrisico’s met zich zou brengen (zie de uitspraak van 25 februari 2020, hiervoor aangehaald, onder 6.11.4). Van een bedrijfseconomische noodzaak tot uitbreiding van de melkveehouderij in de beoogde mate is niet gebleken. ECLI:NL:CBB:2020:203&lt;/p&gt;&lt;p&gt;Startersregeling. Art. 72 van het Uitvoeringsbesluit Meststoffenwet. Dat appellant in de eerste vier maanden van 2015 geen melk heeft geproduceerd, komt tot uitdrukking in het (lage) gemiddelde aantal melkkoeien (over het hele jaar) waarvan verweerder uitgaat. Appellant heeft gelijk als hij stelt dat zijn bedrijf op 2 juli 2015 nog niet volledig operationeel was en dat daardoor zijn gemiddelde melkproductie in 2015 een vertekend beeld geeft. Dat geldt voor alle melkveebedrijven waarop de startersregeling ziet (zie de nota van toelichting bij het Besluit van 20 december 2017 tot wijziging van het Uitvoeringsbesluit, Stb. 2017, 521, p. 9) en de regelgever heeft een berekening voorgeschreven die uitgaat van het fosfaatexcretieforfait dat past bij de hoeveelheid melk die in Nederland gemiddeld in 2015 door een melkkoe werd geproduceerd (8.338 kg per koe) als compensatie voor het feit dat een starter in 2015 een lage gemiddelde melkproductie realiseert. Verweerder heeft dat wettelijk voorschrift hier (correct) toegepast. CBB 31-03-2020, ECLI:NL:CBB:2020:208&lt;/p&gt;&lt;p&gt;Het betoog van appellante dat de wet had moeten voorzien in een alternatieve peildatum in de toekomst, keert zich tegen het fosfaatrechtenstelsel op het niveau van de regeling. Het College verwijst naar zijn heropeningsbeslissing van 17 oktober 2018 (ECLI:NL:CBB:2018:522) en uitspraken van 9 januari 2019 (ECLI:NL:CBB:2019:1-7). Naar het oordeel van het College heeft appellante voorts niet aannemelijk gemaakt dat het fosfaatrechtenstelsel een individuele en buitensporige last op haar legt. CBB 31-03-2020, ECLI:NL:CBB:2020:207&lt;/p&gt;&lt;p&gt;De beslissing van appellante om haar bedrijf uit te breiden naar 200 melk- en kalfkoeien (al dan niet met jongvee) en daartoe een stal te bouwen en grond aan te kopen is een ondernemersbeslissing waaraan risico’s inherent zijn en waarvan appellante in beginsel zelf de nadelige gevolgen. In wat appellante heeft aangevoerd ziet het College geen aanleiding om van dat uitgangspunt af te wijken. Nadat in 2009 bekend werd dat het melkquotum zou worden afgeschaft en bijgevolg een einde zou komen aan de begrenzing van mestproductie voor rundvee, had voor melkveehouders als appellante redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Appellante had een zekere mate van voorzichtigheid moeten betrachten en zich moeten realiseren dat de tamelijk forse uitbreiding, die zij voor ogen had en de daarmee gemoeide investeringen voor haar meer dan de gebruikelijke ondernemersrisico’s met zich zou brengen. CBB 31-03-2020, ECLI:NL:CBB:2020:212&lt;/p&gt;&lt;p&gt;Appellante kan geen succesvol beroep op de knelgevallenregeling doen. Zij voldoet niet aan de voorwaarde dat op 2 juli 2015 het reguliere fosfaatrecht minimaal 5% lager was als gevolg van de gestelde bijzondere omstandigheden. Geen sprake van een individuele en buitensporige last. De investeringen van appellante zijn ondernemersbeslissingen waaraan de risico’s inherent zijn en waarvan appellante in beginsel zelf de nadelige gevolgen draagt. Dit uitgangspunt wordt alleen bij uitzondering verlaten. In wat appellante heeft aangevoerd ziet het College geen aanleiding om van het uitgangspunt af te wijken. CBB 31-03-2020, ECLI:NL:CBB:2020:211&lt;/p&gt;&lt;p&gt;Appellante betoogt in de eerste plaats dat voor de invulling van de 5%-drempel de niet gerealiseerde uitbreidingen op of na 2 juli 2015 moeten worden betrokken. Die beroepsgrond stuit af op de uitspraak van 11 juni 2019 (ECLI:NL:CBB:2019:232).Voor de totale melkproductie moet, zoals is overwogen in de uitspraak van het College van 25 juni 2019, ECLI:NL:CBB:2019:248, een periode (waar dat kan van een jaar) in aanmerking worden genomen die representatief is voor het bedrijf en aansluit bij de gestelde bijzondere omstandigheden. Verweerder is terecht uitgegaan van de totale melkproductie van 2012. CBB 31-03-2020, ECLI:NL:CBB:2020:209&lt;/p&gt;&lt;p&gt;Uit art. 23, derde lid, van de Msw volgt dat fosfaatrechten worden toegekend voor melkvee dat op 2 juli 2015 op het bedrijf is gehouden en geregistreerd. Ook als appellante de eigenaar was van het vee, dan was zij op de peildatum niet de feitelijk houder van die dieren en krijgt zij hiervoor geen fosfaatrecht. Een bestaand bedrijf dat uitbreidt of omschakelt, is niet op één lijn te stellen met een nieuw gestart bedrijf (zie de uitspraken van het College van 9 januari 2019, ECLI:NL:CBB:2019:7, onder 5.6 en 23 juli 2019, ECLI:NL:CBB:2019:295, onder 6.3). Het behoort tot de beslisruimte van de wetgever om een onderscheid te maken tussen enerzijds uitbreiders/omschakelaars en anderzijds starters voor wie wel een speciale regeling in het leven is geroepen (zie de uitspraak van het College van 12 november 2019, ECLI:NL:CBB:2019:572). CBB 31-03-2020, ECLI:NL:CBB:2020:210&lt;/p&gt;&lt;p&gt;Uit de begripsomschrijving in art. 1, eerste lid, aanhef en onderdeel m, van de Msw dat grond voor de toepassing van de Msw uitsluitend mag worden opgevoerd als tot het bedrijf behorende oppervlakte landbouwgrond wanneer deze in het kader van een normale bedrijfsvoering bij dat bedrijf in gebruik is. Deze laatste eis brengt, zoals ook blijkt uit de wetsgeschiedenis, met zich dat appellante de feitelijke beschikkingsmacht moeten hebben over de betreffend grond, in die zin dat zij in de praktijk in staat zijn het teeltplan en bemestingsplan op elkaar af te stemmen en deze plannen in samenhang kunnen realiseren. Appellante heeft de grond van het akkerbouwbedrijf niet opgegeven in de Gecombineerde Opgave 2015 en er zijn voldoende aanwijzingen dat het hier om verschillende bedrijven gaat: de bedrijven hebben ieder eigen activiteiten, een eigen relatienummer en een zelfstandige mestboekhouding. Ook in de jaren na 2015 is de opgave op deze wijze gedaan. De omstandigheid dat appellante en de maatschap die het akkerbouw exploiteert, deels dezelfde maten hebben en dat, zoals gesteld, de gronden op naam van J.C.W van Vilsteren staan, maakt dat niet anders. Het bestreden besluit is niet in strijd met art. 1 van het EP. Als uitgangspunt geldt dat appellante in beginsel zelf de risico’s draagt, die zijn verbonden aan haar investeringsbeslissingen en dat zij de nadelige gevolgen van een door haar genomen beslissing om uit te breiden niet kan afwentelen. In wat appellante heeft aangevoerd en gelet op het tijdsstip van de investeringen, ziet het College geen aanleiding om van dit uitgangspunt af te wijken. CBB 31-03-2020, ECLI:NL:CBB:2020:215&lt;/p&gt;&lt;p&gt;Appellant is relatief laat begonnen met de uitbreiding door in september 2014 en april 2015 financieringsovereenkomsten aan te gaan en in de loop van 2015 zijn stal uit te breiden. Gezien het moment in tijd waarop de investeringen zijn gedaan, acht het College die beslissingen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren waarover het College in zijn uitspraak van 23 juli 2019 (onder 6.7.5.4) heeft geoordeeld en ten aanzien waarvan appellant ter zitting bovendien heeft verklaard zich bewust te zijn geweest, niet navolgbaar. In dat licht bezien komt aan geen betekenis toe aan de omstandigheden die appellant heeft aangevoerd in verband met de lager dan gewenste veebezetting op 2 juli 2015, te weten de ziekte van de vader van appellant en de dierziektes in 2015. CBB 31-03-2020, ECLI:NL:CBB:2020:216&lt;/p&gt;&lt;p&gt;Appellante kan niet als starter worden aangemerkt. Zij is omgeschakeld van vleesvee naar melkvee en heeft dus geen nieuw bedrijf opgericht. Ook is geen sprake van een individuele en buitensporige last. De beslissing van appellante om opnieuw te gaan melken, is een ondernemersbeslissing waaraan risico’s inherent zijn en waarvan appellante in beginsel zelf de nadelige gevolgen draagt. Het College ziet geen aanleiding om van dit beginsel af te wijken. In dat verband is van belang dat appellante gelet op het tijdstip van de gedane investeringen (vanaf februari 2015) een zekere mate van voorzichtigheid had moeten betrachten. CBB 31-03-2020, ECLI:NL:CBB:2020:214&lt;/p&gt;&lt;p&gt;Bij de toepassing van de knelgevallenregeling wordt geen rekening gehouden met op de peildatum (nog) niet gerealiseerde uitbreidingsplannen en wordt een vergelijking gemaakt tussen de bedrijfssituatie op het moment van het intreden van de buitengewone omstandigheid, in dit geval de ziekte, en de bedrijfssituatie op de peildatum van 2 juli 2015. Daarbij is het aan appellante om aan te tonen wat de alternatieve peildatum moet zijn (vergelijk de uitspraak van 25 juni 2019, ECLI:NL:CBB:2019:246, onder 3.5) Nu appellante heeft aangevoerd dat zij geen datum vóór de peildatum kan aanwijzen waarop een representatiever aantal dieren op het bedrijf aanwezig was, kan zij geen succesvol beroep doen op de knelgevallenregeling. CBB 31-03-2020, ECLI:NL:CBB:2020:213&lt;/p&gt;&lt;p&gt;Het College gaat in beginsel uit van de juistheid van de koekaarten. Hieruit en uit de informatie van appelante volgt niet dat het dier voldoet aan de omschrijving melkvee. Verwijzing naar uitspraak van 27 augustus 2019 (ECLI:NL:CBB:2019:370); wettelijk kader biedt geen aanknopingspunt voor het standpunt dat in geval de veestapel bestaat uit relatief veel jongvee en een groot deel van het jongvee in 2015 (na de peildatum) heeft afgekalfd en dus in dat jaar relatief weinig melk heeft gegeven, de fosfaatproductie per melkkoe op een andere wijze moet worden vastgesteld dan aan de hand van het excretieforfait. Geen individuele en buitensporige last. Bedrijfsverplaatsing voorbereid in 2013 en uitgevoerd begin 2015. Dat deze verplaatsing gedwongen was, is enkel gesteld en niet nader onderbouwd. Wat daar ook van zij, appellante heeft ervoor gekozen om het melkveebedrijf bij deze verplaatsing uit te breiden. Gezien het moment in tijd waarop deze beslissing tot uitbreiding is genomen en het ontbreken van een bedrijfseconomische noodzaak of andere dwingende redenen daartoe, acht het College die beslissing niet navolgbaar. De gevolgen van deze beslissing zijn voor risico van appellante. Onder die gevolgen vallen ook de omstandigheid dat appellante relatief veel jongvee hield en daarom een relatief lage melkproductie en excretieforfait had. CBB 07-04-2020, ECLI:NL:CBB:2020:220&lt;/p&gt;&lt;p&gt;Appellant heeft niet aannemelijk gemaakt dat het fosfaatrechtenstelsel een individuele en buitensporige last op hem legt. De beslissing van appellant om te investeren in de uitbreiding van het bedrijf, is een ondernemersbeslissing waaraan risico’s inherent zijn en waarvan appellant in beginsel zelf de nadelige gevolgen draagt. In wat appellant heeft aangevoerd ziet het College geen aanleiding om van dat beginsel af te wijken. Appellant is weliswaar relatief vroeg (in 2012) begonnen met de uitbreiding van zijn bedrijf door de bouw van een nieuwe stal, maar is vervolgens pas in 2015 gestart met de groei van de veestapel. Dit is het gevolg van keuzes die tot het ondernemersrisico van appellant behoren. Appellant wilde met eigen aanwas groeien en had onvoldoende middelen om na de realisatie van de stal in 2012 te investeren in melkquotum om zo zijn stal eerder vol te krijgen. Hij kon dus vanwege zijn eigen ondernemersbeslissingen niet sneller groeien. Niet is gebleken dat de beoogde uitbreiding in deze omvang (een verdubbeling van het aantal dieren) om bedrijfseconomische of andere redenen noodzakelijk was. Goede redenen om aan te nemen dat de last buitensporig is ontbreken. De beroepsgrond slaagt niet. CBB 07-04-2020, ECLI:NL:CBB:2020:219&lt;/p&gt;&lt;p&gt;Het College is van oordeel dat verweerder een juiste toepassing heeft gegeven aan de knelgevallenregeling van art. 23, zesde lid, van de Msw. Er is geen sprake van schending van art. 1 EP. Appellante komt fosfaatrechten tekort om de vergunde dieraantallen te houden en draagt in zoverre een last ten gevolge van de introductie van het fosfaatrechtenstelsel. Zoals onder 6.2.2. is overwogen, draagt appellante zelf de risico’s die zijn verbonden aan haar investeringsbeslissingen en kan zij de nadelige gevolgen van een door haar genomen beslissing in beginsel niet afwentelen. In wat appellante heeft aangevoerd, ziet het College geen aanleiding om hier van dat uitgangspunt af te wijken. Appellante heeft gesteld dat zij het plan had om uit te breiden naar het vergunde aantal dieren, maar dat zij daar vanwege de benodigde investeringen in de pluimveetak en het gebrek aan financiële middelen nog niet aan toegekomen is. Voor zover de beslissing om eerst de pluimveetak op orde te krijgen appellante hindert in haar groeistrategie omdat de uitbreiding van de melkveetak nu niet meer mogelijk is, oordeelt het College dat dat een ondernemersbeslissing is waarvan de gevolgen voor risico van appellante komen. Dat geldt evenzeer voor de gestelde langere duur van de uitvoering van die beslissing. Van een bedrijfseconomische noodzaak voor de uitbreiding van de melkveetak is niet gebleken en appellante heeft geen informatie verstrekt over de (financiële) omvang van de last. Goede redenen om aan te nemen dat de last buitensporig is, ontbreken. CBB 07-04-2020, ECLI:NL:CBB:2020:223&lt;/p&gt;&lt;p&gt;Het is juist dat het College in zijn uitspraak van 3 maart 2020 (ECLI:NL:CBB:2020:132) heeft geoordeeld dat het bij de toepassing van de knelgevallenregeling is toegestaan om voor het aantal melkkoeien een andere peildatum te hanteren dan voor het aantal stuks jongvee. Appellante heeft echter niet aannemelijk gemaakt dat de bijzondere omstandigheid op de (aantallen van de) ene diercategorie wel en op die van de andere (nog) geen invloed heeft gehad, reeds omdat zij niet inzichtelijk heeft gemaakt dat het aantal stuks jongvee in de categorie 101 al op 9 juli 2004 als gevolg van de ontwikkeling/aanleg van de woonwijk is afgenomen. CBB 07-04-2020, ECLI:NL:CBB:2020:222&lt;/p&gt;&lt;p&gt;In de knelgevallenregeling heeft de wetgever ervoor gekozen om niet gerealiseerde uitbreidingen niet in aanmerking te nemen bij de vaststelling van het fosfaatrecht. Verweerder heeft zich op het standpunt gesteld dat dit uitgangspunt niet alleen van toepassing is voor (beoogde en gerealiseerde) uitbreidingen na de peildatum, maar ook op niet gerealiseerde uitbreidingen op die peildatum. Het College heeft dat standpunt in zijn vaste rechtspraak in lijn geacht met de bedoeling van de wetgever. In wat appellante heeft aangevoerd ziet het College geen aanleiding om daar thans anders over te oordelen. CBB 07-04-2020, ECLI:NL:CBB:2020:221&lt;/p&gt;&lt;p&gt;Zoals het College eerder heeft overwogen speelt bij de navolgbaarheid van de investeringsbeslissing het moment waarop de beslissing wordt genomen een belangrijke rol. Naarmate de beslissing verder in de tijd is gelegen, zal deze minder snel navolgbaar zijn. Appellante heeft haar beslissingen om bedrijfslocaties aan te kopen en uit te breiden genomen in de periode 2010 tot en met 2015 en moeten dus in dat licht worden bezien. Op zichzelf valt wel te begrijpen dat appellante de melkveetak niet op de ouderlijke locatie kon voorzetten en dat zij daartoe in 2010 een nieuwe locatie heeft aangekocht. Eveneens valt te begrijpen dat zij, geconfronteerd met vertraging bij de afgifte van een Nbw-vergunning voor locatie 1, in 2013 bij wijze van tijdelijke oplossing is overgegaan tot het pachten van en het overplaatsen van haar melkvee naar locatie 2. Voor zover al moet worden aangenomen dat, zoals appellante ter zitting heeft verklaard, de eigenaren van locatie 2 in 2015 de pacht wilden beëindigen en zij aldus geen andere keuze had dan die locatie in mei 2015 aan te kopen omdat zij met haar vee geen kant op kon, moet worden geoordeeld dat dit voor haar meer dan de gebruikelijke ondernemersrisico’s met zich bracht. Appellante heeft daarmee immers geïnvesteerd in twee locaties met een beoogd aantal van in totaal 157 melk- en kalfkoeien en 74 stuks jongvee, wat, ook gelet op het oorspronkelijke dieraantal in 2011 (43 melk- en kalfkoeien en 39 stuks jongvee) een tamelijk forse groei is. Ondanks dat het fosfaatrechtenstelsel voorbij gaat aan op de peildatum 2 juli 2015 onbenutte productieruimte en dat het toegekende aantal fosfaatrechten min of meer volstaat voor de exploitatie van het melkveebedrijf op één locatie, houdt appellante, zoals zij ter zitting heeft verklaard, vast aan beide locaties vanwege de toekomstige bedrijfsopvolging door de kinderen. De last die dat met zich brengt kan appellante niet afwentelen op het collectief. De gevolgen van die keuze komen dus voor haar rekening. CBB 07-04-2020, ECLI:NL:CBB:2020:226&lt;/p&gt;&lt;p&gt;Geen knelgeval. Zoals het College heeft overwogen in de uitspraak van 11 juni 2019 (ECLI:NL:CBB:2019:232) wordt bij toepassing van de knelgevallenregeling geen rekening gehouden met niet gerealiseerde uitbreidingen op 2 juli 2015. Dit betekent dat stagnatie in de groei als gevolg van de dierziekte niet hoeft te worden gecompenseerd. Deze beroepsgrond slaagt niet. CBB 07-04-2020, ECLI:NL:CBB:2020:228&lt;/p&gt;&lt;p&gt;Hoewel te begrijpen valt dat appellante haar bedrijf met het oog op bedrijfsopvolging heeft willen uitbreiden, acht het College deze beslissing, gelet op het moment waarop zij deze heeft genomen en daartoe investeringen is aangegaan (2011 en 2012) en zonder dat is gebleken van een bedrijfseconomische noodzaak daartoe, niet goed navolgbaar. CBB 07-04-2020, ECLI:NL:CBB:2020:230&lt;/p&gt;&lt;p&gt;Appellante beschikte op de peildatum niet over de vereiste Nbw-vergunning. In een dergelijk geval bestaat in beginsel geen ruimte om aan te nemen dat sprake is van schending van 1 EP. Niet gebleken van bijzondere omstandigheden op grond waarvan in dit geval van dat uitgangspunt moet worden afgeweken. CBB 07-04-2020, ECLI:NL:CBB:2020:232&lt;/p&gt;&lt;p&gt;Geen starter. Geen knelgeval. Geen individuele en buitensporige last. Appellant beschouwt zich als een nieuw gestart bedrijf, gelet op het gegeven dat hij na aankoop van de locatie leegstaande stallen heeft gevuld met onder meer melk- en kalfkoeien, machines en werktuigen. Het College is echter met verweerder van oordeel dat appellant geen nieuw gestart bedrijf voert, omdat hij de boerderij heeft gekocht met de daarop berustende Hinderwetvergunning. De door appellant gedane melding ziet niet op het oprichten, veranderen of veranderen van de werking van een inrichting zoals bedoeld in art. 1.10 van het Activiteitenbesluit, maar slechts op de wijziging in de tenaamstelling. Anders dan verweerder is het College van oordeel dat appellant tijdig de knelgevallenregeling heeft aangekaart. Dat baat appellant echter niet, omdat hij niet voldoet aan de 5%-drempel. De knelgevallenregeling biedt geen ruimte om voor die 5%-drempel uit te gaan van het melkvee dat door de verkoper van de boerderij is gehouden. Appellante heeft onvoldoende geconcretiseerd op welke wijze het fosfaatrechtenstelsel op hem een individuele en buitensporige last legt en daarmee niet voldaan aan de op hem rustende stelplicht. ECLI:NL:CBB:2020:235&lt;/p&gt;&lt;p&gt;Voor zover haar uitbreidingsbeslissing ziet op 200 melk- en kalfkoeien en 104 stuks jongvee dan wel 150 melk- en kalfkoeien zoals in het rapport is uiteengezet, moet worden geoordeeld dat die beslissing niet navolgbaar is. In dat verband is van belang dat appellante op de peildatum beschikte over een Nbw-vergunning voor het houden van niet meer dan 129 melk- en kalfkoeien en 103 stuks jongvee, zodat appellante met haar investeringen in zoverre op het verkrijgen van toestemming voor die hogere aantallen is vooruitgelopen. Voor zover de uitbreidingsbeslissing ziet op het houden van 129 melk- en kalfkoeien en 103 stuks jongvee, moet worden geoordeeld dat appellante gelet op het tijdstip van de gedane investeringen (in 2014), een zekere mate van voorzichtigheid had moeten betrachten en zich had moeten realiseren dat een uitbreiding van 90 melk- en kalfkoeien en 62 stuks jongvee in 2014 naar 129 melk- en kalfkoeien en 103 stuks jongvee op dat moment voor haar meer dan de gebruikelijke ondernemersrisico’s met zich zou brengen. CBB 07-04-2020, ECLI:NL:CBB:2020:238&lt;/p&gt;&lt;p&gt;Het beroep op de knelgevallenregelingen van art. 72 (starter) en art. 72a (aanleg publieke infrastructuur) van de Uitvoeringsregeling slaagt niet. Er is ook geen strijd met art. 1 van het EP of sprake van een individuele en buitensporige last. De beslissing tot verplaatsing en uitbreiding is, gelet op het moment waarop deze beslissing is genomen, de mate van uitbreiden en de daarmee gemoeide investeringen, niet goed navolgbaar. CBB 07-04-2020, ECLI:NL:CBB:2020:240&lt;/p&gt;&lt;p&gt;Het College stelt vast dat appellante pas na de peildatum een melding Activiteitenbesluit voor de bouw van de stal heeft gedaan en een PAS-melding voor de uitbreiding van het aantal dieren. Appellante is dus in zoverre op het doen van die meldingen/aanvragen vooruitgelopen met het nemen van investeringsbeslissingen, zodat in beginsel geen ruimte is om aan te nemen dat sprake is van een schending van art. 1 van het EP. Voor zover moet worden aangenomen dat de investeringen die appellante heeft gedaan mede betrekking hebben op het houden van de vóór de peildatum vergunde dieraantallen, wijst het College erop dat appellante pas na de peildatum het financieringsvoorstel van de bank heeft ondertekend. Uit de uitspraak van het College van 23 juli 2019, volgt dat voor investeringen en financieringsverplichtingen die zijn aangegaan na de peildatum geldt dat het tot de verantwoordelijkheid van melkveehouders behoort (toen en nu) om ermee rekening te houden dat het fosfaatrechtenstelsel geen rekening houdt met op de peildatum onbenutte productieruimte, zodat de gevolgen van de beslissing om na die datum te investeren voor eigen risico komt. Ten aanzien van de overige financiële verplichtingen die appellante is aangegaan in verband met grondaankoop en kavelruil overweegt het College als volgt. De beslissing van appellante om te investeren in haar bedrijf is een ondernemersbeslissing waaraan risico’s inherent zijn en waarvan appellante in beginsel zelf de nadelige gevolgen draagt. In wat appellante heeft aangevoerd ziet het College geen aanleiding om van dat beginsel af te wijken. Het beroep van appellante slaagt niet. CBB 07-04-2020, ECLI:NL:CBB:2020:242&lt;/p&gt;&lt;p&gt;In het geval van appellante was de beoogde bedrijfsgroei vanwege de bouwwerkzaamheden en de ziekte van een van de maten nog niet gerealiseerd. Zoals het College in zijn uitspraak van 9 januari 2019 heeft geoordeeld en in de uitspraak van 11 juni 2019 heeft bevestigd, wordt ook in geval van (deels gerealiseerde) uitbreidingsplannen een vergelijking gemaakt tussen de bedrijfssituatie op het moment van het intreden van de buitengewone omstandigheid en de bedrijfssituatie op de peildatum. Daarbij wordt geen rekening gehouden met (nog) niet gerealiseerde uitbreidingen. Het College ziet geen aanleiding om in deze zaak anders te oordelen. Dit betekent dat verweerder een juiste toepassing heeft gegeven aan de knelgevallenregeling en dat deze beroepsgrond niet slaagt. CBB 07-04-2020, ECLI:NL:CBB:2020:241&lt;/p&gt;&lt;h4&gt;Fosfaatrechten – positief&lt;/h4&gt;&lt;p&gt;Verweerders vaststelling van het fosfaatrecht zonder enige vorm van compensatie is in strijd met art. 1 van het EP. Vaststaat dat appellante door de korting van meer dan 300 kg fors wordt geraakt. Appellante is als gevolg van de peildatum 15 mei 2015 ook voor de 5,24 ha verpachte grond blijvend gekort. Deze korting staat los van enige vorm van bedrijfsuitbreiding. De verpachting bood appellante nauwelijks economisch voordeel. Het College acht de keuze van appellante de grond in 2015, en dus op de peildatum, te verpachten voorts een navolgbare ondernemerskeuze. Het is aannemelijk dat appellante de grond in 2014 en 2015 – en dus op de peildatum – tijdelijk heeft verpacht om daarmee de arbeidsbeperkingen van haar maat enigszins te kunnen opvangen. Dat is in zoverre niet door verweerder betwist. Appellante kon bij het aangaan van de pachtovereenkomst weliswaar verwachten dat de overheid maatregelen zou treffen vanwege de afschaffing van het melkquotum, maar zij kon niet bevroeden dat de tijdelijke verpachting een zodanig ingrijpend effect kon hebben. Dat zij ervoor heeft gekozen de grond te verpachten en geen andere arbeidsbesparende keuze heeft gemaakt is bezien in dat licht dan ook niet onbegrijpelijk. Het College acht eveneens van belang dat appellante tijdens de verpachting haar mest op de verpachte grond heeft afgezet en daarmee feitelijk in lijn met de grondgebondenheid heeft gehandeld. Gelet op al deze omstandigheden is het College van oordeel dat appellante door de verpachting van haar 5.24 ha grond veroorzaakte korting op het fosfaatrecht een individuele en buitensporige last draagt en dat haar belang hier de belangen die zijn gediend met het fosfaatrechtenstelsel (de bescherming van het milieu en de volksgezondheid en het voldoen aan de verplichtingen die voortvloeien uit de Nitraatrichtlijn) overtreft. CBB 17-03-2020, ECLI:NL:CBB:2020:168&lt;/p&gt;&lt;p&gt;De beslissing van appellante om uit te breiden naar 140 melk- en kalfkoeien en bijbehorend jongvee, is een ondernemersbeslissing waaraan risico’s inherent zijn en waarvan appellante in beginsel zelf de nadelige gevolgen draagt (zie de hiervoor genoemde uitspraak van 25 februari 2020, onder 6.9). Dit uitgangspunt wordt alleen bij uitzondering verlaten. Het doel van de uitbreiding was voor beide zoons een inkomen uit het bedrijf te verzekeren. Beide zoons maakten sinds 2011 deel uit van het samenwerkingsverband. Het College acht aannemelijk dat de ziekte van (naam zoon) appellante kopschuw maakte om (toen) grote uitbreidingsinvesteringen te doen. Dat veranderde toen (naam zoon), dankzij de voortgang in de medische zorg, begin 2013 aanvals- en medicatievrij werd en daarmee een aanzienlijk gunstiger perspectief verkreeg op zijn arbeidsmogelijkheden in het bedrijf. Nagenoeg tegelijk deed zich de unieke kans voor om de buurlocatie 2 te kopen. Het tijdstip waarop appellante besloot tot de uitbreiding noopte haar weliswaar tot de nodige voorzichtigheid, maar het is tegelijk tenminste invoelbaar dat zij de unieke kans, mede met het oog op het volwaardig partnerschap van de beide zoons in het bedrijf, niet heeft laten schieten. Daar komt bij dat appellante in 2013 haar veestapel met het oog op die groei daadwerkelijk enigermate heeft laten groeien, maar dat zij die groei ongedaan moest maken toen de daadwerkelijke realisering van het plan onverwacht enige vertraging onderging en zonder dat de knelgevallenregeling haar (enig) soelaas biedt. Dit geheel van omstandigheden is naar het oordeel van het College voldoende om aan te nemen dat de last voor appellante buitensporig is en dat zij daarvoor in enige mate dient te worden gecompenseerd. CBB 24-03-2020, ECLI:NL:CBB:2020:183&lt;/p&gt;&lt;p&gt;Voor de vaststelling van de fosfaatruimte is bepalend de oppervlakte landbouwgrond die op 15 mei 2015 tot het bedrijf behoort. Dit volgt uit de artikelen 21a en 24, eerste en tweede lid, van het Uitvoeringsbesluit (vergelijk de uitspraak van het College van 10 september 2019, ECLI:NL:CBB:2019:399). Hierbij zijn de gegevens in de Gecombineerde Opgave 2015 leidend (zie bijvoorbeeld de uitspraak van 20 augustus 2019, ECLI:NL:CBB:2019:132), tenzij appellante aannemelijk maakt dat deze gegevens niet juist zijn. Appellante is hierin geslaagd. Het ligt namelijk voor de hand dat appellante met het inzaaien van het muizenperceel als maïsland heeft gewacht tot na de publicatie van de vrijstelling om haar subsidie of betalingsrechten voor dit perceel niet op het spel te zetten. Dat appellante bij het invullen van de Gecombineerde Opgave 2015 op 15 juni 2015 de toestand van het perceel naar dat moment heeft verwoord, acht het College in dit geval eveneens aannemelijk; voor de subsidiëring maakte het na 25 mei 2015 voor appellante geen verschil of zij het muizenperceel als grasland of bouwland opgaf. CBB 31-03-2020, ECLI:NL:CBB:2020:217&lt;/p&gt;&lt;p&gt;Niet-ontvankelijk. Ontbreken procesbelang. Het College beoordeelt ambtshalve, dat wil zeggen ook als dit niet door partijen is aangevoerd, of appellante procesbelang heeft. Zij heeft geen belang als haar beroep haar niet in een betere positie kan brengen (ECLI:NL:HR:2014:878). Als procesbelang ontbreekt, dan is het beroep niet-ontvankelijk. Het College is van oordeel dat hiervan sprake is. Het procesbelang bij het beroep is komen te vervallen, doordat verweerder met zijn beslissing van 14 februari 2020 volledig aan appellante is tegemoet gekomen. Daarom zal het College het beroep niet-ontvankelijk verklaren. CBB 07-04-2020, ECLI:NL:CBB:2020:229&lt;/p&gt;&lt;p&gt;Niet in geschil is dat de dierziekte mycoplasma vanaf 2012 op het bedrijf heeft geheerst en dat dit vooral kalveren trof. Appellant heeft aan de hand van een door hem opgesteld overzicht duidelijk gemaakt dat dat de gemiddelde melkproductie per koe vanaf 2012 is gedaald. Voorts heeft appellant ter zitting toegelicht dat door die dierziekte de longcapaciteit bij de kalveren is afgenomen waardoor zij als melkkoe minder melk kunnen produceren. Aan die conclusie doet niet af dat bij het melkvee zelf geen klachten waren en geen luchtwegproblemen zijn geconstateerd. Nu verweerder geen andere aannemelijk te achten omstandigheden heeft aangevoerd die genoemde daling in de melkproductie zouden hebben kunnen veroorzaakt, houdt het College het ervoor dat de dierziekte de melkproductie in 2015 heeft beïnvloed en dat dus niet de gemiddelde melkproductie per koe in 2015 maar 2011 representatief is en aansluit bij de bijzondere omstandigheid. Hoewel te begrijpen valt dat appellant het akkerbouwbedrijf van zijn schoonouders heeft willen overnemen en zijn bedrijf ook met het oog op bedrijfsopvolging heeft willen uitbreiden, is, gelet op het moment waarop hij die beslissing heeft genomen, de mate waarin hij heeft willen uitbreiden met de daarmee gemoeide investeringen niet goed navolgbaar. CBB 07-04-2020, ECLI:NL:CBB:2020:239&lt;/p&gt;&lt;p&gt;Diercategorie 100 en 120. Koeien geregistreerd als 120 koeien. Appellant heeft daar een verklaring voor gegeven, inhoudende dat – kort gezegd – die plaatsing automatisch geschiedt in zijn bedrijfsmanagementsysteem CRV indien de koeien vanwege het afmesten niet worden meegenomen bij de MPR. Op deze verklaring heeft verweerder geen inhoudelijke reactie gegeven. Voorts heeft appellant blijkens het verslag van de hoorzitting in bezwaar erop gewezen dat hij zijn koeien houdt voor de melk, dat het gaat om Holstein koeien, dat ze ongeveer 30 liter melk produceren per dag, dat dit te veel is voor een kalf die ongeveer 5 á 6 liter per dag drinkt en dat moet worden gekeken naar de geboortedatum, de afkalfdatum en de slachtdatum van de koeien. De hoorzittingsambtenaar heeft vervolgens aangegeven te zullen doorgeven aan de afdeling die het aantal koeien beoordeeld dat specifiek naar de geboortedatum, de afkalfdatum en de slachtdatum moet worden gekeken. Verweerder heeft een en ander niet kenbaar in zijn besluitvorming. Het vervangingsbesluit is daarom niet deugdelijk gemotiveerd en niet met de vereiste zorgvuldigheid voorbereid. Verweerder moet een nieuwe beslissing op bezwaar nemen. CBB 07-04-2020, ECLI:NL:CBB:2020:218&lt;/p&gt;&lt;p&gt;Tussen partijen is niet in geschil dat appellante voldoet aan de 5%-drempel. Het geschil spitst zich toe op het hanteren van de juiste melkproductiecijfers, de alternatieve peildatum en het in aanmerking te nemen aantal stuks jongvee. Appellante heeft zelf, ondersteund door een verklaring van haar veearts, aanvankelijk opgegeven dat de dierziekte zich per 25 april 2015 voordeed. Zij heeft geen bewijs bijgebracht dat de dierziekte zich vóór die datum op haar bedrijf voordeed. Onder die omstandigheden moet ervan worden uitgegaan dat de dierziekte niet eerder dan 25 april 2015 optrad. Deze beroepsgrond faalt. Voor de totale melkproductie moet, zoals is overwogen in de uitspraak van het College van 25 juni 2019, ECLI:NL:CBB:2019:248, een periode (waar dat kan van een jaar) in aanmerking worden genomen die representatief is voor het bedrijf en aansluit bij de dierziekte. Partijen zijn het er inmiddels over eens dat de melkproductie in 2015 niet representatief is. Hetgeen appellante heeft aangevoerd, vormt geen reden om uit te gaan van de melkproductie over een kortere periode dan een jaar. De melkproductie over 2014 leidt tot het zelfde excretieforfait als de melkproductie over de periode van april 2014 tot en met maart 2015, zodat de keuze tussen deze twee perioden voor de vaststelling van het fosfaatrecht van appellante niet relevant is en verder onbesproken kan blijven. Verweerder heeft het fosfaatrecht in het bestreden besluit te laag heeft vastgesteld, omdat hij naar zijn eigen stellingen twee extra stuks jongvee en de melkproductie van 2014 dient mee te rekenen. CBB 07-04-2020, ECLI:NL:CBB:2020:227&lt;/p&gt;&lt;p&gt;Beroep op knelgevallenregeling in verband met een dierziekte. Ten aanzien van de in aanmerking te nemen melkproductie moet het gaan om de melkproductie in een periode die representatief is voor het bedrijf en aansluit bij de gestelde buitengewone omstandigheid. Dat is in dit geval de periode van een jaar voor het intreden van de dierziekte. Beroep gegrond. CBB 07-04-2020, ECLI:NL:CBB:2020:231&lt;/p&gt;&lt;h4&gt;Melkvee&lt;/h4&gt;&lt;p&gt;Uit het geheel van specifieke omstandigheden blijkt dat de dieren die appellante houdt uitsluitend en alleen bestemd zijn voor geneesmiddelenonderzoek. Een redelijke wetsuitleg brengt met zich dat deze dieren niet worden aangemerkt als melkvee in de zin van de Meststoffenwet. De bedrijfsvoering van appellante valt niet onder het fosfaatstelsel. Appellante wordt niet geraakt door het fosfaatrechtenstelsel. Terecht geen rechten toegekend. CBB 17-03-2020, ECLI:NL:CBB:2020:160&lt;/p&gt;&lt;h4&gt;Pluimveerechten&lt;/h4&gt;&lt;p&gt;Verdachte heeft in 2016 opzettelijk veel meer pluimvee gehouden dan waarvoor zij de rechten bezat (een misdrijf). Hiermee heeft verdachte afbreuk gedaan aan het stelsel van de Meststoffenwet, die tot doel heeft het terugdringen van het mestoverschot en de bescherming van de bodem en het milieu. Het handelen van verdachte heeft ook geleid tot concurrentievervalsing, omdat zij kosten heeft bespaard waar andere bedrijven wel kosten hebben gemaakt om aan de vereisten van de Meststoffenwet te voldoen. Verdachte heeft aangevoerd dat zij eind 2016 ineens werd geconfronteerd met de situatie dat er geen rechten meer te leasen waren. Dit doet echter niet af aan de strafbaarheid en valt onder het bedrijfsrisico van verdachte, waarbij een rol speelt dat verdachte volgens eigen zeggen niet bereid was om van de mogelijkheid gebruik te maken rechten te kopen in plaats van te leasen. Boete € 15.000 voorwaardelijk. Wederrechtelijk genoten voordeel € 29.000. Rechtbank Amsterdam 06-02-2020, ECLI:NL:RBAMS:2020:1754&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Waterschapsbelasting &lt;/h4&gt;&lt;p&gt;Tarief voor de categorie ‘ongebouwd’ van € 91,25 per hectare toegepast. Omdat subsidie is verleend voor het omzetten van landbouwgrond naar natuurterrein moet volgens eisers het tarief voor natuurterreinen van € 1,96 per hectare toegepast worden. Uitleg van het begrip natuurterrein in art. 116, onder c, van de Waterschapswet. Beroep gegrond. Zelf in de zaak voorzien. Rechtbank Amsterdam 14-02-2020, ECLI:NL:RBAMS:2020:938&lt;/p&gt;&lt;h4&gt;WOZ&lt;/h4&gt;&lt;p&gt;Vrijstelling natuurterreinen. Geen sprake van een natuurterrein als bedoeld in art. 18, lid 4 van de Wet WOZ, in samenhang met de Uitvoeringsregeling art. 2, eerste lid, aanhef en onderdeel c. Daarnaast vindt ten aanzien van de tot de onderhavige onroerende zaak behorende grond geen beheer plaats door Staatsbosbeheer. Voor analoge toepassing van de jurisprudentie inzake de vrijstelling voor waterverdedigingswerken ziet de rechtbank geen aanleiding. WOZ-waarde niet te hoog vastgesteld. Beroep ongegrond. Rechtbank Noord-Nederland 30-03-2020, ECLI:NL:RBNNE:2020:1612&lt;/p&gt;&lt;p&gt;Waardevaststelling van een landgoed op grond van de Natuurschoonwet 1928. Verweerder heeft aannemelijk gemaakt dat hij de marktwaarde van het landgoed, vóór en na toepassing van de Nsw-uitzondering, niet op een te hoog bedrag heeft vastgesteld. Rechtbank Midden-Nederland 24-02-2020, ECLI:NL:RBMNE:2020:1245&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;In plaats van de Landbouw- en Visserijraad van maart werd een videoconferentie georganiseerd met de landbouwministers van de EU. Agenda: de sociaaleconomische gevolgen van COVID-19 voor de landbouw- en visserijsector. De situatie in Nederland is zorgelijk in verschillende sectoren, waaronder sierteelt, aardappelen, zuivel, suiker, eenden, en visserij. Veel sectoren hebben te maken met plotselinge vraaguitval, dalende prijzen, transport- en logistieke problemen, en wegvallen van seizoenarbeiders. Zo heeft de sierteeltsector met dramatische dalingen in de omzetten te maken als gevolg van het wegvallen van belangrijke exportmarkten en ook binnenlandse vraaguitval. Hoewel dit niet een sector is waar op EU-niveau veel voor geregeld is, wil Nederland vanwege de urgente en grote problematiek de Europese Commissie vragen om te voorzien in maatregelen zoals die reeds bestaan voor de groenten- en fruitsector. Ik denk daarbij aan compensatie voor geleden schade zoals steun voor het doordraaien dan wel het uit de markt nemen van sierteeltproducten (vergoedingen voor niet-afgezette producten). &lt;span class="italic"&gt;Kamerstukken II&lt;/span&gt; 2019/20, 21501-32, nr. 1229.&lt;/p&gt;&lt;h2&gt;Diversen&lt;/h2&gt;&lt;h4&gt;Aankoop&lt;/h4&gt;&lt;p&gt;Maatschap [appellant] en de Provincie hebben in 2006 een koopovereenkomst gesloten waarbij de Provincie een perceel met bedrijfsgebouwen heeft gekocht waarop de maatschap een varkensboerderij had. Die aankoop vond plaats in het kader van een project van de Provincie om intensieve veehouderij te verplaatsen. Deze zaak draait om de vraag of de Provincie op grond van die overeenkomst nog een bedrag van € 178.133,00 aan maatschap [appellant] verschuldigd is. Deze overeenkomst is ook een subsidie-uitvoeringsovereenkomst. Veroordeling van de Provincie om restant van de koopsom te voldoen. Hof Den Bosch 31-03-2020, ECLI:NL:GHSHE:2020:1132&lt;/p&gt;&lt;h4&gt;WOB&lt;/h4&gt;&lt;p&gt;Wob verzoek door de Bloembollenkeuringsdienst terecht afgewezen. Het verzoek ziet op openbaarmaking van gegevens als bedoeld in art. 10, eerste lid, aanhef en onder c, van de Wob (bedrijfs- en fabricagegegevens). Normaliter is dit een absolute weigeringsgrond, maar in dit geval niet, omdat de gevraagde informatie tevens als milieu-informatie als bedoeld in art. 10, vierde lid, van de Wob dient te worden aangemerkt. Verweerder heeft dit miskend. Het beroep is daarom gegrond. Er is echter aanleiding om de rechtsgevolgen in stand te laten, omdat niet is gebleken dat sprake is van een milieubelang dat zich tegen geheimhouding verzet. Rechtbank Noord-Holland 25-03-2020, ECLI:NL:RBNHO:2020:2304&lt;/p&gt;&lt;h4&gt;Diefstal&lt;/h4&gt;&lt;p&gt;De politierechter spreekt een man vrij van de diefstal van een accu uit de schuur van een boerenbedrijf in Dalfsen. Na een reconstructie en het bekijken van de camerabeelden oordeelt de politierechter dat de dader en de verdachte niet dezelfde zijn, dus vrijspraak. Omdat beelden soms meer overtuigen dan 1000 woorden, heeft de politierechter besloten om van de bewegende camerabeelden uit het dossier een paar “stills” te maken ten behoeve van de onderbouwing van dit vonnis. Rechtbank Overijssel 06-04-2020, ECLI:NL:RBOVE:2020:1409&lt;/p&gt;&lt;h4&gt;Gemachtigde&lt;/h4&gt;&lt;p&gt;Tussenuitspraak. Art. 8:25 Awb. Weigering gemachtigde wegens ernstige bezwaren. Het hof is van oordeel dat het taalgebruik van gemachtigde structureel in strijd komt met de in het maatschappelijk verkeer betamelijke omgangsvormen. Geen strijd met art. 47 Handvest. Hof Den Bosch 02-04-2020, ECLI:NL:GHSHE:2020:1113&lt;/p&gt;</content><legacyfootnotes/><footnotes><footnote/></footnotes><auteurs/><published>2020-04-30 11:25:58</published><modified>2020-04-30 15:43:20</modified><editiondate>2020-04-30</editiondate><htmlpath>https://denhollander.info/artikel/16109</htmlpath></article>
</articles></edition>
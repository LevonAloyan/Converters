<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1990</searchword><id>6228</id><udhid>UDH:TvAR/6228</udhid><titel>Nogmaals: heroverweging pachtwetgeving</titel><searchwords><searchword>TvAR 11/1990</searchword><searchword>UDH:TvAR/6228</searchword></searchwords><attachments><attachment><name>1990_nr 11_Artikel_deHoog.pdf</name><extention>pdf</extention><url>https://denhollander.info/download/6022/ci</url></attachment></attachments><inleiding>1. INLEIDING&#13;
De recente discussie over de heroverweging van de pachtwetgeving heeft zich tot op&#13;
heden gekenmerkt door een groot aantal uiteenlopende argumentaties en een eveneens&#13;
groot aantal wijzigingsvoorstellen en reacties daarop. Inmiddels is een aantal beleidspunten&#13;
vastgelegd in de Structuurnota Landbouw1 en zijdelings in het Natuurbeleidsplan2&#13;
en uitgewerkt in het Kabinetsstandpunt over het Rapport Heroverweging Pachtwetgeving.&#13;
3&#13;
In een dergelijke omvangrijke discussie, die naast rechtswetenschappelijke ook agrarisch-&#13;
economische en historische componenten bevat, is de kans dat men het spoor&#13;
bijster raakt geenszins denkbeeldig, met name waar het gaat om de uitgangspunten van&#13;
de discussie. Dit geldt niet alleen voor de politiek, doch evenzo voor de wetenschap.&#13;
Recente voorbeelden daarvan zijn te vinden in het artikel van Wolff4, waarin hij&#13;
reageert op een artikel van mijn hand over de heroverweging van de pachtwetgeving5,&#13;
alsmede in het artikel van De Haan6, die op beide voorgaande artikelen reageert.&#13;
Een en ander is reden, om de uitgangspunten van de discussie over de heroverweging&#13;
nogmaals aan de orde te stellen. In dat kader zal ik ook reageren op de stellingnames van&#13;
Wolff en De Haan. Naast de uitgangspunten van de discussie is ook het nodige op te&#13;
merken over de concrete beleidsvoorstellen die op grond van deze uitgangspunten zijn&#13;
gedaan, en met name over de voorstellen die niet zijn gedaan.</inleiding><content>2. UITGANGSPUNTEN&#13;
Over twee uitgangspunten verschillen Wolff, De Haan en ik niet van mening: dat het&#13;
pachtareaal terugloopt, en dat daaraan iets gedaan moet worden. De eerste vraag,&#13;
die na deze constateringen behoort te worden gesteld is, wat de oorzaak van de terugloop is. Zowel de interdepartementale commissie als de Werkgroep&#13;
Pacht van het Landbouwschap constateren, dat er sprake is van pachtdruk: een verschil&#13;
in waarde tussen grond in verpachte en onverpachte staat. Ook te dien aanzien is er geen&#13;
sprake van verschil van mening tussen Wolff, De Haan en mij: er is inderdaad sprake&#13;
van pachtdruk. Met het bestaan van de pachtdruk staat evenwel geenszins de werkelijke&#13;
oorzaak van de terugloop van het pacht-areaal vast. Zowel de interdepartementale&#13;
commissie als de Werkgroep Pacht van het Landbouwschap, Wolff en De Haan gaan&#13;
ervan uit, dat de pachtdruk wel de oorzaak van de terugloop is. Wolff beroept zich&#13;
daarbij met name op een recent rapport van prof. dr. P.C. van den Noort.7 In het rapport&#13;
wordt evenwel de pachtdruk slechts genoemd als voorbeeld van een factor, waaraan de&#13;
terugloop van het pachtareaal wordt toegeschreven.&#13;
Dat de pachtdruk dè oorzaak van de terugloop zou zijn, is in het rapport niet terug te&#13;
vinden.&#13;
De essentiële fout die zowel Wolff en De Haan als de interdepartementale commissie&#13;
en de Werkgroep Pacht van het Landbouwschap maken is, dat zij geen onderzoek&#13;
instellen naar de wezenlijke oorzaak van de pachtdruk. Deze oorzaak zal men moeten&#13;
kennen, alvorens het doen van voorstellen ter vermindering van de pachtdruk verantwoord&#13;
is.&#13;
3. PACHT EN RENDEMENT&#13;
Uitgaande van het beginsel, dat verpachting een economische activiteit is, met ook een&#13;
economische drijfveer, kan gesteld worden, dat de bereidheid tot verpachting met name&#13;
bepaaldwordt door het door de verpachter te behalen rendement. Twee soorten rendement&#13;
kunnen worden onderscheiden: het rendement in de vermogenssfeer op langere&#13;
termijn, en het directe rendement in de inkomens sfeer. Van den Noort komt tot de&#13;
conclusie, dat het totale rendement zeer goed is en hoger dan dat van staatsobligaties;&#13;
de directe rendementen zijn evenwel laag. Ondanks het gunstige rendement is er&#13;
nochtans sprake van een pachtdruk, hetgeen erop duidt, dat verpachting als belegging&#13;
niet hoog gewaardeerd wordt. Voor zover de oorzaak daarvan gezocht zou moeten&#13;
worden in het rendement van verpachtingen, zou deze dus slechts in het lage directe&#13;
rendement gelegen kunnen zijn. Met andere woorden: de lage pachtprijs zou voor&#13;
potentiële verpachters de reden zijn om niet tot verpachting over te gaan. Zou deze&#13;
stelling juist zijn, dan zou een verhoging van het directe rendement derhalve tot een&#13;
toename van de verpachting moeten leiden.&#13;
Of deze conclusie gerechtvaardigd is, is niet eenvoudig te onderzoeken en vast te&#13;
stellen. Een indicatie kan verkregen worden door onderzoek naar de situatie in andere&#13;
landen. Van den Noort noemt in dat kader België, Duitsland en Engeland. Ik beperk mij&#13;
hieronder tot de situatie in België.&#13;
In het rapport van Van den Noort wordt gesteld, dat er in België sprake is van een liberale pachtwetgeving, waardoor er geen sprake zou zijn van pachtdruk. Deze visie is&#13;
onjuist: de pachtwetgeving in België is op een aantal punten uiterst streng. Zo kent de&#13;
Belgische Pachtwet een maximale pachtprijs, die veel lager ligt dan in Nederland, waar&#13;
tegenover staat, dat ook de grondprijs in België lager is dan die in Nederland. Het nettorendement&#13;
van verpachten in België verschilt niet wezenlijk van dat in Nederland.&#13;
Daarnaast is opzegging van de pachtovereenkomst naar Belgisch pachtrecht slechts&#13;
mogelijk in verband met een voorgenomen eigen gebruik door de verpachter, die daarbij&#13;
een overwegend gedeelte van de beroepsactiviteit aan de landbouw dient te besteden.&#13;
In tegenstelling tot in Nederland heeft elke pachtovereenkomst in België van rechtswege&#13;
een minimum duur van negen jaren. Deze bepalingen zijn dwingend recht. Evenals&#13;
in Nederland is er in België sprake van een waarschijnlijk omvangrijke hoeveelheid&#13;
grijze pacht, waarbij partijen op de door hen voorgestane wijze contracteren en de&#13;
bepalingen van de Pachtwet buiten beschouwing laten. Deze werkwijze wordt nog&#13;
vergemakkelijkt doordat de Pachtwet in België geen preventieve toetsing door grondkamers&#13;
kent zoals in Nederland. Er is in België wel sprake van pachtdruk: het verschil&#13;
tussen de waarde van grond in onverpachte en verpachte staat wordt geschat op 20%.&#13;
Wanneer onder deze omstandigheden in België het pachtareaal niet afneemt, moeten&#13;
daaraan dus andere oorzaken ten grondslag liggen dan een liberale pachtwetgeving of&#13;
het bestaan van een pachtdruk. Tot een zelfde conclusie in algemene zin kwam het LEI&#13;
reeds in 1983 in de in mijn eerder genoemde artikel aangehaalde mededeling.8&#13;
4. DE OORZAKEN VAN DE TERUGLOOP VAN HET PACHTAREAAL&#13;
Uit de gehele discussie omtrent de heroverweging van de pachtwetgeving blijkt, dat&#13;
geen voldoende wetenschappelijk onderzoek is gedaan naar de werkelijke oorzaken van&#13;
de terugloop van het pachtareaal. De naar voren gebrachte mogelijke oorzaken, met&#13;
name de pachtdruk en de dwingendrechtelijke bepalingen in de pachtwetgeving, zijn&#13;
slechts veronderstellingen en geen resultaten van wetenschappelijk onderzoek. Een&#13;
dergelijk onderzoek - ik gaf dat reeds eerder aan - is noodzakelijk om tot een&#13;
verantwoorde analyse van de gehele problematiek te komen.&#13;
Op basis van rechtsvergelijking tussen de pachtstelsels in de diverse landen kunnen&#13;
wel enkele vermoedens uitgesproken worden. Beziet men met name de situatie in&#13;
België, dan blijkt, dat de pachtdruk blijkbaar geen gevolgen heeft voor de terugloop van&#13;
het pachtareaal. Hetzelfde kan gesteld worden met betrekking tot de dwingendrechtelijke&#13;
bepalingen in de pachtwetgeving.&#13;
Waar de oorzaken van de terugloop van het pachtareaal blijkbaar niet gelegen zijn in&#13;
de pachtwetgeving zelf, zullen deze derhalve extern moeten zijn. In Nederland heeft&#13;
zowel voor het bestaan van een pachtwetgeving als na het invoeren daarvan een traditie&#13;
bestaan van verpachting van agrarische objecten. Het is niet ondenkbaar, dat verpachting&#13;
als beleggingsvorm onder invloed van de maatschappelijke ontwikkelingen uit de&#13;
gratie is geraakt. Met andere woorden: de afname van het pachtareaal zou wel eens in belangrijke mate conjunctureel bepaald kunnen zijn. Een dergelijk patroon kan men bij&#13;
nagenoeg alle beleggingsvormen waarnemen, of het nu om aandelen, obligaties of&#13;
onroerend goed gaat.&#13;
Het is duidelijk, dat deze constatering van groot belang is in verband met de te nemen&#13;
maatregelen teneinde de terugloop van het pachtareaal tegen te gaan. Wanneer de&#13;
terugloop is te wijten aan externe omstandigheden, zal elke liberalisering van de&#13;
pachtwetgeving onmiddellijk leiden tot een versnelde terugloop: de huidige verpachters&#13;
zullen hun bezit zo snel mogelijk afstoten en de opbrengst ervan investeren in andere&#13;
beleggingsvormen. Liberalisering van de pachtwetgeving teneinde de terugloop van het&#13;
pachtareaal tegen te gaan is in dat geval derhalve een illusie: naar alle waarschijnlijkheid&#13;
wordt daarmee zelfs het tegendeel bereikt.&#13;
5. CONCLUSIE&#13;
Het is duidelijk, dat ik het in het geheel niet eens ben met de door Wolff geformuleerde&#13;
conclusies. Ik heb hiervoor reeds aangegeven, waarom het onjuist is de gehele&#13;
problematiek toe te schrijven aan het verschijnsel pachtdruk. Saillant is, dat Wolff pleit&#13;
voor een verhoging van de verpachte waarde teneinde verpachting voor grondeigenaren&#13;
aantrekkelijker te maken, terwijl hij zelf aangeeft, dat een verhoging van de&#13;
verpachte waarde zal leiden tot een fiscale lastenverzwaring voor diezelfde eigenaren.&#13;
Het is alleszins aannemelijk, dat een verhoging van de verpachte waarde in het&#13;
gunstigste geval geen invloed op de omvang van het pachtareaal zal hebben, doch dat&#13;
daarentegen de kans groot is, dat een versnelde afname van het pachtareaal zal optreden.&#13;
Wat ik met mijn eerdere artikel en ook thans heb willen aangeven is, dat een veel&#13;
fundamentelere benadering van de problematiek van de terugloop van het pachtareaal&#13;
nodig is dan die van Wolff, De Haan, de Werkgroep Pacht van het Landbouwschap en&#13;
de interdepartementale commissie. Daarmee doe ik derhalve bepaald niet, of er niets aan&#13;
de hand is, zoals Wolff meent te moeten suggereren. Evenmin ontken ik de ernst van de&#13;
situatie, zoals De Haan stelt. Het is teleurstellend te moeten constateren, dat beide&#13;
auteurs hun uitgangspunten beperken tot niet wetenschappelijk getoetste axioma's en&#13;
derhalve niet toekomen aan de door mij voorgestane fundamentele discussie. Een&#13;
dergelijke stellingname doet geen recht aan de ernst van de situatie.&#13;
6. TE OVERWEGEN MAATREGELEN&#13;
De enige wijze, waarop naar mijn mening de terugloop van het pachtareaal op&#13;
verantwoorde wijze kan worden aangepakt, is met middelen die het instituut pacht als&#13;
zodanig niet aantasten, zeker zolang er geen sprake is van een evenwicht tussen vraag&#13;
en aanbod op de grondmarkt. Met name zou dit kunnen geschieden door een vermindering&#13;
van de kosten van verpachting, bijvoorbeeld door het creëren van fiscale voorzieningen&#13;
ten behoeve van verpachters. Gedacht kan daarbij worden aan het geheel of gedeeltelijk vrijstellen voor de inkomstenbelasting van opbrengsten uit verpachting9,&#13;
alsmede aan maatregelen in de sfeer van de vermogensbelasting, overdrachtsbelasting&#13;
en met name de successiewetgeving. Opmerkelijk is, dat men bijvoorbeeld in België,&#13;
waar geen terugloop van het pachtareaal plaatsvindt, tot het nemen van dergelijke maatregelen&#13;
is overgegaan. Ook in internationaal verband is men het erover eens, dat juist&#13;
in deze sfeer maatregelen moeten worden getroffen.10&#13;
Zou men tevens door middel van een wijziging van de pachtwetgeving maatregelen&#13;
willen nemen, dan zou men bijvoorbeeld in de richting van het voorkeursrecht kunnen&#13;
denken. Een van de meest bedreigende aspecten voor de pachter van verkoop van het&#13;
gepachte is de mogelijkheid, dat de nieuwe eigenaar de pachtovereenkomst zal opzeggen&#13;
wegens voorgenomen eigen gebruik. Artikel 41 Pachtwet sluit in dat geval&#13;
verlenging van de pachtovereenkomst uit. Juist deze omstandigheid blijkt in de praktijk&#13;
in veel gevallen reden voor de pachter te zijn om van zijn voorkeursrecht gebruik te&#13;
maken, ook al zou hij liever pachter gebleven zijn en kan hij zich zelfs de aankoop in&#13;
feite niet permitteren. Zonder dit gevaar voor de pachter het gepachte kwijt te raken, zou&#13;
een terugloop van het pachtareaal op deze wijze in vermoedelijk veel mindere mate&#13;
plaatsvinden.&#13;
Het voorstel van Heisterkamp de wachttijd van artikel 43 Pachtwet te verlengen1', zal&#13;
wel de animo van kandidaatgebruikers het gepachte in eigendom te verwerven doen&#13;
verminderen, maar biedt geen garanties voor de pachter. Een effectievere maatregel zou&#13;
zijn de regeling van het voorkeursrecht te wijzigen in die zin, dat de aanbieding aan de&#13;
pachter in twee fasen dient te geschieden. Onder de huidige wettelijke regeling kan de&#13;
pachter het aanbod van de verpachter definitief accepteren of definitief afwijzen. Bij&#13;
verschil van mening over de koopprijs kan vaststelling daarvan door de grondkamer&#13;
plaatsvinden. De verpachter kan zijn aanbod op basis van de aldus vastgestelde prijs&#13;
handhaven of intrekken.&#13;
Aan deze wettelijke regeling zou toegevoegd dienen te worden de variant, dat de&#13;
pachter in beginsel niet tot aankoop van het gepachte wenst over te gaan, doch zijn&#13;
definitieve beslissing laat afhangen van wie uiteindelijk dan de verwerver zal zijn. De&#13;
verpachter zou vervolgens de door hem gevonden kandidaat-koper aan de pachter&#13;
bekend dienen te maken. De kandidaat-koper dient zich uit te laten over zijn bedoelingen&#13;
met het gepachte en voor de keuze gesteld te worden al dan niet een verklaring af&#13;
te leggen dat hij of een van zijn rechtsopvolgers onder algemene titel niet bevoegd zijn&#13;
de lopende pachtovereenkomst op te zeggen wegens eigen gebruik. De pachter kan op&#13;
grond van de beslissing van de kandidaat-koper een definitieve beslissing nemen over&#13;
het gebruik maken van zijn voorkeursrecht. Legt de kandidaat-koper de verklaring af,&#13;
dan zou de pachter desgewenst kunnen beslissen niet van zijn voorkeursrecht gebruik&#13;
te maken. In dat geval zal de verklaring van de koper als kwalitatieve verbintenis of&#13;
kettingbeding in de transportakte dienen te worden opgenomen.&#13;
Dit systeem wijkt principieel af van het voorstel om het voorkeursrecht af te schaffen bij vervreemding aan een institutionele verpachter, zoals sommigen lijken voor te&#13;
staan.n In het door mij voorgestane systeem blijft de uiteindelijke beslissing immers aan&#13;
de pachter.&#13;
Het is opmerkelijk, dat bovenstaande voorstellen ook in de voortgezette discussie&#13;
over de heroverweging pachtwetgeving niet of nauwelijks aan de orde zijn geweest.&#13;
Slechts op de voorgestelde maatregelen in de fiscale sfeer is door enkele organisaties&#13;
gewezen. Het hierboven geschetste voorstel tot wijziging van het voorkeursrecht is niet&#13;
eerder in de discussie betrokken.&#13;
De regering is tot nu toe op geen enkel aspect van deze discussie ingegaan. Op zich&#13;
is dat niet verwonderlijk: de regering is behalve beleidsmaker ook direct belanghebbende&#13;
als belastingheffer. Haar houding ten aanzien van de pachtwetgeving lijkt meer&#13;
geïnspireerd te zijn door haar eigen belang dan door het algemeen belang, althans het&#13;
belang van degenen die zij geacht wordt te vertegenwoordigen. Het is een bedenkelijke&#13;
zaak, dat een aantal landbouworganisaties zich kennelijk met een onvoldoende kritische&#13;
instelling aan de ideeën van de regering conformeert.&#13;
In mijn eerdere artikel concludeerde ik, dat het wellicht tijd is om tot een heroverweging&#13;
van de heroverweging van de pachtwetgeving te komen. Mijn conclusie dienaangaande&#13;
is niet gewijzigd. Ik teken daarbij overigens aan, dat deze heroverweging niet&#13;
primair van politieke, doch van wetenschappelijke aard dient te zijn. Zoals bij meer&#13;
problemen van maatschappelijk ingrijpende aard het geval is - men denke aan de&#13;
hervorming van het belastingstelsel - zou tenminste gedacht kunnen worden aan het&#13;
instellen van een uit politiek onafhankelijke en wetenschappelijk deskundige personen&#13;
bestaande Staatscommissie.&#13;
Of de regering de bereidheid zal hebben de problematiek op een dergelijk serieuze&#13;
wijze te benaderen, zal evenwel afgewacht dienen te worden.</content><legacyfootnotes>1. Structuurnota Landbouw, Regeringsbeslissing, Tweede Kamer, vergaderjaar 1989-1990, 21 148, nrs.&#13;
2-3.&#13;
2. Natuurbeleidsplan, Regeringsbeslissing, Tweede Kamer, vergaderjaar 1989-1990, 21 149, nrs. 2-3.&#13;
3. Tweede Kamer, zittingsjaar 1990-1991, nr. 131.&#13;
4. W.J. Wolff: De Pachtwet in discussie, Agrarisch Recht 1989, p. 425 e.v.&#13;
5. P.A. de Hoog: Heroverweging pachtwetgeving: revival of the roaring twenties?, Agrarisch Recht 1989, p.&#13;
265 e.v.&#13;
6. P. de Haan: Voorstellen tot herziening van de Pachtwet, Agrarisch Recht 1990, p. 57 e.v.&#13;
7. P.C. van den Noort: Kort verslag van het pachtonderzoek ten behoeve van de Commissie voor het Gronden&#13;
Pachtprijspeil, 1989.&#13;
8. C.J.M. Wijnen: Mogelijkheden om de pacht te stimuleren, Landbouw-Economisch Instituut 1983, Mededeling&#13;
nr. 287.&#13;
9. Vergelijkbaar met de dividendvrijstelling ex. art. 47b Wet op de Inkomstenbelasting.&#13;
10. Kort verslag van het C.E.P.F.A.R.-congres inzake pacht-wetgeving in de Europese Gemeenschap d.d. 5 en&#13;
6 februari 1990 te Parijs, Landbouwschap nr. 10X1205.10 d.d. 1 maart 1990.&#13;
11. Verslag van de studiedag pacht van de Zuidelijke Landbouw Maatschappij, Land- en Tuinbouwblad van&#13;
de ZLM d.d. vrijdag 17 februari 1989, pagina 9 en 13.&#13;
12. Boeteclausule in geval van doorverkoop van de door de pachter gekochte domeingrond, landbouwschap&#13;
nr. 10M613.01 d.d. 11 april 1990 en Nadere beschouwingen betreffende de boeteclausule, landbouwschap nr.&#13;
10M636.01 d.d. 14 mei 1990.</legacyfootnotes><footnotes><footnote/></footnotes><auteurs>Mr. PA.de Hoog</auteurs><published>1990-11-01 00:00:00</published><modified>1990-11-01 00:00:00</modified><editiondate>1990-11-01</editiondate><htmlpath>https://denhollander.info/artikel/6228</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1991</searchword><id>7045</id><udhid>UDH:TvAR/7045</udhid><titel>'C. O. / ' Yerseke Moer'' (TvAR 1991/4516)</titel><searchwords><searchword>TvAR 11/1991</searchword><searchword>TvAR 1991/4516</searchword><searchword>UDH:TvAR/7045</searchword></searchwords><attachments><attachment><name>1991_nr 11_Rechtspraak_4516.pdf</name><extention>pdf</extention><url>https://denhollander.info/download/6655/ci</url></attachment></attachments><inleiding>Landinrichtingswet, art. 195, 196&#13;
Toedelingswensen die in strijd zijn met de in&#13;
de richtlijnen voor het opmaken van het plan&#13;
van toedeling geformuleerde algemene beleidsuitgangspunten&#13;
worden niet gehonoreerd,&#13;
tenzij het individuele belang ernstig&#13;
wordt geschaad. Geen wijziging van de toedeling&#13;
in verband met het niet toedelen aan&#13;
reclamante van kavels met een voor haar&#13;
grote gevoelswaard </inleiding><content>Rechtbank Middelburg, 18 april 1991&#13;
(Mrs. Witsiers, ter Berg en Slot)&#13;
C. O. , reclamante tegen het plan van toedeling&#13;
in de ruilverkaveling ' Yerseke Moer';&#13;
enz.&#13;
2. De feiten&#13;
2.1. Door Oudeman zijn ingebracht de kavels&#13;
4023 en 4021 (gedeeltelijk). Aan haar is&#13;
toebedeeld kavel 04020.&#13;
2.2. Oudeman is eigenares; de ingebrachte&#13;
kavels worden gepacht door de heer Wabeke.&#13;
3. Het geschil&#13;
3.1. Oudeman wenst de door haar ingebrachte&#13;
kavels te behouden omdat deze voor&#13;
haar een grote gevoelswaarde hebben.&#13;
Haar vader heeft daarop gewerkt en geploeterd&#13;
net zoals haar broer en zij zelf dat hebben&#13;
gedaan. Daarnaast zit in de toegewezen kavel&#13;
een aanzienlijk hoogteverschil terwijl die&#13;
kavel evenmin de vorm van een rechthoek&#13;
heeft.&#13;
3.2. De LIC erkent de emotionele binding&#13;
van Oudeman met de ingebrachte kavels&#13;
maar stelt gestreefd te hebben naar toedeling&#13;
in de nabijheid van de inbreng, gelegen naast&#13;
een ander pachtperceel van haar pachter.&#13;
Bovendien zou de door de toedeling bereikte&#13;
concentratie van mevrouw Sonke (met&#13;
als pachter de firma Eversdijk) weer versnipperd&#13;
raken als aan de wens van Oudeman&#13;
tegemoet gekomen zou worden. Vooral omdat&#13;
het bedrijf van de firma Eversdijk een&#13;
fruitteeltbedrijf is, is die versnippering zeer&#13;
ongewenst. Versnippering geeft namelijk&#13;
meer randverlies en vergt ook meer ruimte&#13;
voor windsingels. Het aanwezige hoogteverschil zal in het&#13;
kader van de kavelaanvaarding bij de demping&#13;
van de sloot tot aanvaardbare proporties&#13;
worden teruggebracht.&#13;
Ten opzichte van de inbreng is de vorm van&#13;
het toebedeelde perceel beter te noemen.&#13;
4. De beoordeling van het geschil&#13;
4.1. In de richtlijnen voor het opmaken van&#13;
het plan van toedeling voor de ruilverkaveling&#13;
'Yerseke-Moer', als bedoeld in artikel&#13;
195 Landinrichtingswet, is (in onder&#13;
deel 3.1.) als algemeen beleidsuitgangspunt&#13;
geformuleerd dat gestreefd wordt naar een&#13;
doelmatige gebruiksverkaveling. Toedelingswensen&#13;
die daarmee in strijd zijn worden&#13;
niet gehonoreerd tenzij - voor zover hier&#13;
relevant - het individuele belang ernstig&#13;
wordt geschaad.&#13;
Het gebruiksbelang van de firma Eversdijk&#13;
(pachter van mevrouw Sonke) is met de&#13;
door de LIC voorgestane toedeling gediend&#13;
omdat een concentratie van de door de firma&#13;
Eversdij k gepachte percelen wordt bereikt.&#13;
Ook het belang van de heer Wabeke (pachter&#13;
van Oudeman) is met de voorgestelde toedeling&#13;
gediend omdat hij een aaneengesloten&#13;
kavel krijgt en de huidige akkerbouw en&#13;
fruitteelt, verdeeld over vier percelen, gescheiden&#13;
kan worden en geconcentreerd op&#13;
twee percelen, te weten 1 perceel akkerbouw&#13;
en 1 perceel fruitteelt.&#13;
Hoewel de rechtbank begrijpt dat het verlies&#13;
van de ingebrachte kavels Oudeman aan&#13;
het hart gaat is de rechtbank van oordeel dat&#13;
haar individuele belang door de voorgestelde&#13;
toedeling in onvoldoende ernstige mate&#13;
wordt geschaad om wijziging van die toedeling&#13;
in de door haar voorgestelde zin te&#13;
realiseren.&#13;
4.2. Nu het hoogteverschil in het kader van de&#13;
kavelaanvaarding tot aanvaardbare proporties&#13;
zal worden teruggebracht ziet de recht&#13;
bank daarin evenmin aanleiding om de toe&#13;
deling te wijzigen.&#13;
4.3. De vorm van de ingebrachte kavel was&#13;
slecht. De vorm van de toebedeelde kavel is&#13;
niet een volmaakte rechthoek maar in ieder&#13;
geval beter - namelijk: rechthoekiger - dan de&#13;
ingebrachte kavel.&#13;
Gelet hierop is ook het feit dat de toebedeelde&#13;
kavel niet de vorm van een rechthoek&#13;
heeft geen reden om de toedeling te wijzigen,&#13;
enz.</content><legacyfootnotes/><footnotes><footnote/></footnotes><auteurs>Mrs. Witsiers, ter Berg en Slot</auteurs><published>1991-11-01 00:00:00</published><modified>1991-11-01 00:00:00</modified><editiondate>1991-11-01</editiondate><htmlpath>https://denhollander.info/artikel/7045</htmlpath></article>
</articles></edition>
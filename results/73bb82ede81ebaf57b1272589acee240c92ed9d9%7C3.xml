<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1989</searchword><id>7848</id><udhid>UDH:TvAR/7848</udhid><titel>'Antonius Arnoldus Verstraaten / Petrus Fransicus Theodorus Maria Geene' (TvAR 1989/4262)</titel><searchwords><searchword>TvAR 7/1989</searchword><searchword>TvAR 1989/4262</searchword><searchword>UDH:TvAR/7848</searchword></searchwords><attachments><attachment><name>1989_nr 7_Rechtspraak_4262.doc</name><extention>doc</extention><url>https://denhollander.info/download/16406/ci</url></attachment></attachments><inleiding>4262 Pachtwet, art. 36, 38, 38a en 41&#13;
Daargelaten dat voor verpachter het eigen gebruik der verpachte 1 ha grond naast zijn bedrijf van 44 ha niet van overwegende be­tekenis is, is de door hem als reëel voorge­stelde mogelijkheid deze grond te ruilen met nabij zijn bedrijf gelegen grond van de gemeente onverenigbaar met een ernstig ge­meend en duurzaam persoonlijk gebruik van de verpachte grond voor de landbouw. Derhalve naar billijkheid beslissend over­weegt het hof dat het gebruik van de ge­pachte grond voor de pachter met een be­drijf van 10 ha van groter belang is dan voorde verpachter, zodat de pachtovereen­komst in principe met de wettelijke duur van zes jaar moet worden verlengd. Nu de pachter op 27 januari 1927 is geboren en de verpachter zich verzet tegen verlenging na­dat de pachter de 65-jarige leeftijd heeft be­reikt, kan zijn pacht slechts tot 1 november 1992 worden verlengd. Echter moet wor­den rekening gehouden met de mogelijk­heid dat zijn zoon in zijn plaats zal worden gesteld. Dit laatste heeft de pachtkamer van het kantongerecht verzuimd, zodat de beschikking waarvan beroep moet worden vernietigd.&#13;
Het hof verlengt de pachtovereenkomst tot 1 november 1992, bepaalt dat de huidi­ge pachter geen verdere verlenging kan ver­zoeken behoudens in het geval van art. 38a lid 2 Pachtwet en bepaalt dat in dit laatste geval alsmede indien vóór het einde van de pachtovereenkomst daarin een andere pach­ter of pachters in de rechten en verplichtin­gen van de huidige pachter zal of zullen zijn getreden, die pachter(s) in het voor­laatste pacht jaar verlenging kan of kunnen verzoeken.&#13;
Pachtkamer Gerechtshof te Arnhem, be­schikking d.d. 13 januari 1989&#13;
Het gerechtshof te Arnhem, pachtkamer;&#13;
Gezien:&#13;
het op 27 juli 1988 ter griffie van het hof in­gekomen beroepschrift van Antonius Ar-noldus Verstraaten, - hierna te noemen: de pachter -, wonende te Wanroy, procu­reur: mr. W.J.M, van Tongeren, tegen een beschikking van de pachtkamer van het kantongerecht te Boxmeer van 12 juli 1988, waarbij is verlengd met een duur van vier jaren, eindigend 31 oktober 1992 de pachtovereenkomst met Petrus Franciscus Theodorus Maria Geene, wonende te Wanroy, als verpachter, behoudens verlenging geëindigd op 31 ok­tober 1988 betreffende een perceel wei­land gelegen in de gemeente Wanroy en kadastraal bekend in die gemeente sectie C nummer 129, groot 1.09.60 ha, terwijl tevens werd bepaald dat geen verdere ver­lenging van die pachtovereenkomst kon worden verzocht, en dat het verzoek van de pachter voor het overige werd afgewezen.&#13;
</inleiding><content>Mede gezien:&#13;
- het op 30 augustus 1988 ter griffie inge­komen verweerschrift van de verpachter, procureur: mr. D. Knottenbelt;&#13;
&#13;
tevens inhoudende incidenteel appèl;&#13;
de overige stukken, waaronder een fo-&#13;
tocopie van voormelde beschikking.&#13;
Gelet op:&#13;
de behandeling van het hoger beroep in raadkamer van het hof op 28 november 1988 waarbij aanwezig waren appellant, vergezeld van zijn zoon Willem Verstraaten en bijgestaan door mr. J.Y.B. Jansen, ad­vocaat te Leusden, en geïntimeerde, bijge­staan door mr. J.H.W.M. Op de Coul, ad­vocaat te Eindhoven;&#13;
Overweegt:&#13;
in het principale en in het incidentele beroep De stukken&#13;
De voormelde beschikking is gegeven uit de volgende overwegingen: de verpachter wil het verpachte in gebruik nemen voor tot de landbouw behorende doeleinden; dit ge­bruik is echter voor hem niet van overwe­gende betekenis; daarentegen zou de grond­slag van het maatschappelijk bestaan van de pachter bij verlies van het gepachte ern­stig worden aangetast; dus moet worden beslist naar billijkheid en deze verlangt ver­lenging van de pachtovereenkomst; maar omdat de pachter binnen zes jaar na 1 no­vember 1988 de leeftijd van 65 jaar zal be­reiken en geen verweer is gevoerd tegen het verzoek om de pachtovereenkomst - die dan per 31 oktober 1992 moet eindigen -niet verlengbaar te verklaren moet worden beslist als gemeld.&#13;
Appellant heeft de volgende grieven aan­gevoerd:&#13;
Grief I&#13;
Ten onrechte heeft de pachtkamer van het kantongerecht bepaald dat de pacht­overeenkomst tot 1 november 1992 wordt verlengd in plaats van tot 1 november 1994;&#13;
Grief II&#13;
Ten onrechte heeft de pachtkamer van het kantongerecht bepaald dat na 1 novem­ber 1992 geen verdere verlenging kan wor­den verzocht;&#13;
met verzoek de bestreden beschikking voor zover beroep is ingesteld te vernieti­gen met betrekking tot het bepaalde dat het verlengingsverzoek slechts is toegewezen tot 1 november 1992, alsmede voor het feit dat alsdan geen verdere verlenging kan worden verzocht, zulks kosten rechtens.&#13;
In het incidentele appèl heeft geïntimeer-de, de volgende grieven aangevoerd:&#13;
Grief I&#13;
Ten onrechte heeft de pachtkamer van het kantongerecht overwogen dat het pacht-object voor Geene niet van overwegende betekenis is;&#13;
Grief II&#13;
Ten onrechte is de pachtkamer van het kantongerecht van oordeel dat de grond­slag van het maatschappelijk bestaan van de pachter bij verlies van het gepachte ern­stig zou worden aangetast;&#13;
met het verzoek: primair de bestreden beslissing te vernietigen en pachters verlen-gingsverzoek alsnog af te wijzen en subsidi­air indien de grieven in het incidentele ap­pèl aangevoerd zouden worden verworpen, de beschikking in zijn geheel te bevestigen.&#13;
De mondelinge behandeling&#13;
 Niet of onvoldoende weersproken is ver­klaard&#13;
door de pachter:&#13;
dat hij in 1927 is geboren en zijn vrouw en hij drie kinderen hebben, van wie de oudste dochter gehuwd is, de jongste dochter nog inwoont en verkoopster is, en de zoon, oud 24 jaar, ook nog thuis woont; dat zijn be­drijf ongeveer 10 ha groot is, waarvan 6 ha eigendom is, waaronder de gebouwen, en 4 ha pachtgrond; dat tegenover het huisper-ceel de omstreden pachtgrond ligt en samen met een eigen en een ander, gepacht, per­ceel één kavel vormt, terwijl een van de ge­meente op zesjarig goedgekeurd contract gepacht perceel samen met een eigendoms­perceel op ongeveer 1,5 tot 2 kilometer af­stand ligt; dat ongeveer 8,5 ha in gebruik is als bouwland, waarop hij tarwe (3 ha), maïs (3,5 ha) en suikerbieten (2 ha) ver­bouwt, en 1,5 ha in grasland ligt waarop hij ongeveer 60 fokooien met ongeveer 40 lam­meren heeft lopen; dat zijn verdere veesta­pel bestaat uit ongeveer 240 mestvarkens en ongeveer 20.000 legkippen; dat hij in 1986 een groot verlies heeft geleden door ziekte onder de kippen, dat 1987 een geringe winst heeft opgeleverd en 1988 een redelij­ke winst belooft; dat hij de maïs verkoopt; dat hij nog in bespreking is over opvolging door zijn zoon;&#13;
door Willem Verstraaten: dat hij 24 jaar oud is en inwoont en werkt&#13;
bij zijn ouders, tegen een loon van ƒ 75,-per week; dat hij voorts gemiddeld 9 uur per week werkt bij de Fok- en Contrölever-eniging St. Cornelius voor ƒ 10,- per uur netto; dat hij de Lagere en de Middelbare Landbouwschool heeft afgelopen; en dat overleg over de bedrijfsopvolging gaande is;&#13;
door de verpachter:&#13;
dat hij 32 jaar oud en gehuwd is, en zijn vrouw en hij 2 zoontjes hebben, geboren in&#13;
en 1988; dat na grondaankopen in&#13;
en 1988 zijn eigen bedrijf nu bijna 40&#13;
ha groot is, waarnaast 4 ha is gepacht van&#13;
de gemeente Wanroy; dat alles in grasland&#13;
ligt, behalve 10 ha bouwland waarop hij&#13;
suikerbieten en 7.7 ha maïs verbouwt; dat&#13;
de omstreden grond ongeveer 4 kilometer&#13;
van huis ligt; dat hij 115 melkkoeien heeft&#13;
en 32 stuks jongvee, die zijn schoonvader&#13;
voor hem opfokt tegen dagvergoeding; dat&#13;
hij per jaar ongeveer 15 ha maïs bij koopt;&#13;
dat zijn melkquotum nu 633.000 kg be­-&#13;
draagt; dat hij een ligboxenstal heeft met&#13;
110 plaatsen, en dank zij de recente grond­&#13;
aankopen zijn mest juist zelf kwijt kan; dat&#13;
hij de afgelopen jaren - ook in 1988 -&#13;
goede winsten heeft gemaakt;&#13;
De raadslieden van partijen hebben hun standpunten toegelicht, waarbij namens de verpachter onder meer is verklaard, dat als het verpachte vrijkomt, de mogelijkheid bestaat deze grond met de gemeente Wan­roy te ruilen tegen grond die bij verpachters huis is gelegen, en dat ook de gemeente be­lang heeft bij deze ruil en hiertoe genegen is.&#13;
Het oordeel van het hof: &#13;
1 in het incidentele beroep: &#13;
Daargelaten dat in het licht van verpachters bovengebleken omstandigheden het eigen gebruik van de omstreden op ongeveer 4 ki­lometer afstand van zijn bedrijf gelegen ruim 1 ha grond voor hem niet van zo groot belang en zo dringend nodig is, dat dit ge­bruik voor hem van overwegende betekenis is in de zin van art. 41, lid 2 onder b, van de Pachtwet, is-de door hem als reëel voor­gestelde mogelijkheid deze grond te ruilen met nabij zijn bedrijf gelegen grond van de gemeente Wanroy onverenigbaar met een ernstig gemeend en duurzaam persoonlijk gebruik van de omstreden grond voor een tot de landbouw betrekkelijk doel in de zin van het genoemde wetsartikel.&#13;
Derhalve moet worden beslist naar bil­lijkheid, en komt niet meer aan de orde de vraag, of het verlies van het gepachte de grondslag van het maatschappelijk bestaan van de pachter ernstig zal aantasten.&#13;
In het licht van de gebleken omstandig­heden van partijen is het gebruik van de verpachte grond voor de pachter van groter belang dan voor de verpachter, zodat de pachtovereenkomst naar billijkheid moet worden verlengd, en wel in beginsel met de normale wettelijke duur van zes jaar, zodat het incidentele beroep ongegrond is.&#13;
2. in het principale beroep:&#13;
Nu de pachter op 27 januari 1927 is gebo­ren en de verpachter zich verzet tegen ver­lenging nadat de pachter de 65-jarige leef­tijd heeft bereikt, kan zijn pacht slechts tot 1 november 1992 worden verlengd.&#13;
Terecht wijst hij echter op de mogelijk­heid, dat zijn zoon in zijn plaats wordt gesteld, en dat de beschikking waarvan be­roep hiermee geen rekening houdt, zodat de grieven ongegrond zijn.&#13;
De slotsom&#13;
De beschikking zoals deze luidt kan niet in&#13;
stand blijven, en beschikt moet worden als&#13;
volgt:&#13;
Beschikkende in hoger beroep:&#13;
Vernietigt de beschikking waarvan beroep en opnieuw beschikkende:&#13;
Verlengt de pachtovereenkomst met vier jaren tot 1 november 1992.&#13;
Bepaalt dat de huidige pachter geen ver­dere verlenging kan verzoeken behoudens in het geval van art. 38a lid 2 der Pachtwet.&#13;
Bepaalt dat in dit laatste geval alsmede indien voor het einde van de pachtovereen­komst daarin een andere pachter of pach­ters in de rechten en verplichtingen van de huidige pachter zal of zullen zijn getreden, die pachter (s) in het voorlaatste pacht jaar verlenging kan of kunnen verzoeken.</content><legacyfootnotes/><footnotes><footnote/></footnotes><auteurs/><published>1989-07-01 00:00:00</published><modified>1989-07-01 00:00:00</modified><editiondate>1989-07-01</editiondate><htmlpath>https://denhollander.info/artikel/7848</htmlpath></article>
</articles></edition>
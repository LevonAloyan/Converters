<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1995</searchword><id>4997</id><udhid>UDH:TvAR/4997</udhid><titel>Graves-De Sutter / Cortvriendt (TvAR 1995/4736)</titel><searchwords><searchword>TvAR 2/1995</searchword><searchword>TvAR 1995/4736</searchword><searchword>UDH:TvAR/4997</searchword></searchwords><attachments><attachment><name>1995_nr 2_Rechtspraak_4736.pdf</name><extention>pdf</extention><url>https://denhollander.info/download/4937/ci</url></attachment></attachments><inleiding>Pachtwet, art. 24, 26, 29&#13;
&#13;
Alle kosten van onderhoud van de gebouwen&#13;
komen voor rekening van pachter, met uitzondering&#13;
van het buitenschilderwerk aan het&#13;
woonhuis. Pachters en hun rechtsvoorganger&#13;
hebben geen groot onderhoud meer verricht.&#13;
De gebouwen omvatten een woonhuis, een&#13;
garage en een hangar. De garage bevindt&#13;
zich in slechte staat. Aangenomen wordt dat&#13;
het gebrek reeds bestond bij de aanvang van&#13;
de pachtverhouding en dat pachters dat konden&#13;
kennen. Een beroep op art. 24 van de&#13;
Pachtwet komt hun niet toe. De hangar is vergaan.&#13;
De pachtkamer van het kantongerecht&#13;
heeft geoordeeld dat dit niet een gevolg is van&#13;
slecht onderhoud maar van storm. Wel heeft&#13;
zij geconstateerd dat het frame van de hangar&#13;
is geroest en dat de stalen spanband is weggeroest&#13;
bij gebreke van onderhoud door de&#13;
pachters. Gelet op dit laatste kan van verpachtster&#13;
niet worden verlangd dat zij tot wederopbouw&#13;
van de hangar overgaat. Volgt&#13;
afwijzing van de vorderingen van pachters tot&#13;
reparatie van de garage en wederopbouw van&#13;
de hangar.</inleiding><content>Arrest in de zaak van:&#13;
Martine Elisabeth Adolphe Marie Antoinette&#13;
Graves-De Sutter, wonende te Assenede, België,&#13;
appellante, procureur: mr. J.M.J. Huver,&#13;
tegen&#13;
/. Herman Achilles Victor Cortvriendt, 2.&#13;
Guido Edemondus Antoin Emiel Cortvriendt,&#13;
beiden wonende te Sas van Gent,&#13;
geïntimeerden, procureur: mr. J.M.A.J. Thielen.&#13;
Het geding in eerste aanleg&#13;
De pachtkamer van het kantongerecht te Terneuzen&#13;
heeft op 6 mei 1992, 3 februari 1993&#13;
en 14 juli 1993 tussen appellante als eiseres in&#13;
conventie, gedaagde in reconventie, en geïntimeerden&#13;
als gedaagden in conventie, eisers in&#13;
reconventie, vonnissen gewezen, die in fotocopie&#13;
aan dit arrest zijn gehecht en naar de inhoud&#13;
waarvan wordt verwezen.&#13;
Het geding in hoger beroep&#13;
Appellante - hierna ook te noemen: verpachtster&#13;
- is bij exploit van 11 augustus 1993, met&#13;
gelijktijdige dagvaarding van geïntimeerden -&#13;
hierna ook te noemen: pachters - voor dit hof,&#13;
in hoger beroep gekomen van het vonnis van&#13;
14 juli 1993, voorzover in reconventie gewezen.&#13;
Bij memorie van grieven heeft verpachtster&#13;
4 grieven tegen het vonnis, waarvan beroep,&#13;
aangevoerd, met conclusie dat het hof dat&#13;
vonnis zal vernietigen en opnieuw rechtdoende,&#13;
pachters in hun vordering niet-ontvankelijk&#13;
zal verklaren althans hun deze vordering&#13;
zal ontzeggen, met veroordeling van pachters&#13;
in de kosten van beide instanties.&#13;
Bij memorie van antwoord hebben pachters&#13;
verweer gevoerd met conclusie dat het&#13;
hof de door verpachtster tegen het vonnis van&#13;
14 juli 1993 aangevoerde grieven ongegrond&#13;
zal verklaren en dat vonnis in alle onderdelen&#13;
zal bekrachtigen, met veroordeling van verpachtster&#13;
in de kosten van beide instanties.&#13;
Tenslotte hebben partijen de stukken doen&#13;
overleggen voor het wijzen van arrest.&#13;
De grieven&#13;
De door appellante aangevoerde grieven luiden&#13;
als volgt:&#13;
I. Ten onrechte overweegt de pachtkamer&#13;
van het kantongerecht dat partijen het er over&#13;
eens zijn dat de oorzaak van de ernstige be-&#13;
schadiging van de hangar bij de storm van ja-&#13;
nuari 1990 ligt;&#13;
II. Ten onrechte overweegt de pachtkamer&#13;
van het kantongerecht dat de verpachtster ge&#13;
houden is tot wederopbouw van de hangar;&#13;
III. Ten onrechte heeft de pachtkamer van&#13;
het kantongerecht overwogen dat uit de wijzi-&#13;
gingsovereenkomst van 14 augustus 1957 en&#13;
uit het feit dat bij de herziening van de pachtprijs&#13;
per 26 maart 1991 geen bijzondere aftrek&#13;
is toegepast wegens groot onderhoud, volgt&#13;
dat verpachtster gehouden is het groot onderhoud&#13;
aan het woonhuis voor haar rekening te&#13;
nemen;&#13;
IV. Ten onrechte heeft de pachtkamer van&#13;
het kantongerecht overwogen dat de door de&#13;
pachters gevorderde machtiging kan worden&#13;
verleend;&#13;
V. Ten onrechte heeft de pachtkamer van&#13;
het kantongerecht overwogen dat de staat van&#13;
de garage niet veroorzaakt kan zijn door het&#13;
niet plegen van onderhoud, maar dat de oor&#13;
zaak moet worden gezocht in de constructie&#13;
van die garage, zodat er sprake is van een ge&#13;
brek van het gepachte in de zin van art. 24&#13;
Pachtwet, waarvoor verpachtster heeft in te&#13;
staan.&#13;
De vaststaande feiten&#13;
Als enerzijds, mede aan de hand van bescheiden,&#13;
gesteld en anderzijds erkend danwel niet&#13;
of onvoldoende weersproken, staat ten processe&#13;
het navolgende vast:&#13;
- Tussen appellante als verpachtster en geïntimeerden&#13;
als pachters geldt een op 26 maart&#13;
1940 tussen rechtsvoorgangers van partijen&#13;
gesloten pachtovereenkomst, zoals nadien bij&#13;
door de grondkamer voor Zeeland goedgekeurde&#13;
pachtwijzigingsovereenkomsten gewijzigd,&#13;
met betrekking tot een boerderij,&#13;
kadastraal bekend gemeente Sas van Gent,&#13;
sectie I, nrs. 570 en 572 ged., thans groot&#13;
38.43.70 ha, zulks tegen een pachtprijs per 26&#13;
maart 1991 van f31 210,- per jaar. De gebouwen&#13;
omvatten ondermeer een woonhuis, een&#13;
hangar en een garage.&#13;
- Volgens art. 8, lid 2, van het pachtcon-&#13;
tract komen alle onkosten van onderhoud van&#13;
de gebouwen voor rekening van de pachter.&#13;
- In een pachtwijzigingsovereenkomst van&#13;
26 september 1956 werd in aanmerking geno-&#13;
men dat 'alle kosten van onderhoud voor re&#13;
kening van de pachter blijven'.&#13;
- Bij pachtwijzigingsovereenkomst van 14&#13;
augustus 1957 werd voorzover hier van be-&#13;
lang bepaald dat de verpachter met ingang&#13;
van het pachtjaar 1955 het schilderen van de&#13;
woning geheel voor eigen rekening neemt.&#13;
Het betreft hier het buitenschilderwerk.&#13;
- In ieder geval sedert 1955 heeft de&#13;
rechtsvoorganger van pachters en hebben&#13;
pachters daarna zelf geen groot onderhoud&#13;
aan de boerderij verricht. Zij hebben alleen de&#13;
geringe en dagelijkse reparaties uitgevoerd.&#13;
Beoordeling van het geschil in hoger beroep&#13;
1. Met de grief III zoals toegelicht, heeft ver&#13;
pachtster betoogd dat al het onderhoud van de&#13;
gebouwen voor rekening van pachters is, be-&#13;
houdens dat vanaf het pachtjaar 1955 het bui-&#13;
tenschilderwerk aan het woonhuis voor&#13;
rekening van verpachtster komt.&#13;
De pachtkamer van het kantongerecht had&#13;
geoordeeld dat verpachtster gehouden is het&#13;
(gehele) groot onderhoud van het woonhuis&#13;
voor haar rekening te nemen.&#13;
Gelet op de terzake door het hof vastgestelde&#13;
feiten, is de grief III gegrond. In de&#13;
pachtwijzigingsovereenkomst van 14 augustus&#13;
1957 is - voorzover hier van belang -&#13;
slechts sprake van te verrichten schilderwerk,&#13;
waarmee is bedoeld 'buitenschilderwerk'. Het&#13;
overige onderhoud, zoals bedoeld in art. 8, lid&#13;
2, van het pachtcontract en in aanmerking ge&#13;
nomen in de pachtwijzigingsovereenkomst&#13;
van 26 september 1956, bleef dus voor reke-&#13;
ning van pachters komen.&#13;
Hieraan doet, anders dan de pachtkamer&#13;
van het kantongerecht heeft geoordeeld, niet&#13;
af dat bij de herziening van de pachtprijs per&#13;
26 maart 1991 door de grondkamer geen bijzondere&#13;
aftrek voor groot onderhoud (van de&#13;
pachters) is toegepast. Pachters hebben immers&#13;
zelf te kennen gegeven dat er sinds 1958&#13;
geen groot onderhoud meer is verricht. Voor&#13;
toewijzing van de vordering in reconventie&#13;
van pachters, strekkende tot het door verpachtster&#13;
verrichten van reparaties aan het&#13;
woonhuis in het kader van groot onderhoud,&#13;
bestaat derhalve geen grond.&#13;
2. De pachtkamer van het kantongerecht&#13;
heeft onbestreden in hoger beroep vastgesteld&#13;
dat de garage zich in slechte staat bevindt, dat&#13;
de muur aan de Noordzijde gedeeltelijk is verzakt,&#13;
dat de muur aan de Westzijde uit het&#13;
lood staat en dat er in het dak een verzakking&#13;
zit.&#13;
Met de grief V wordt bestreden het oordeel&#13;
van de pachtkamer van het kantongerecht dat&#13;
een en ander niet het gevolg is van slecht onderhoud&#13;
maar dat de oorzaak van de gebreken&#13;
gezocht moet worden in de constructie van de&#13;
garage zodat er sprake is van een gebrek van&#13;
het verpachte in de zin van art. 24 van de&#13;
Pachtwet.&#13;
Volgens pachters staan de muren al sedert&#13;
1944 scheef en is de verzakking in het dak,&#13;
welke in de loop der jaren is opgetreden, een&#13;
logisch gevolg daarvan.&#13;
Hieruit moet worden afgeleid dat het gebrek&#13;
reeds bestond bij de aanvang van de&#13;
pachtverhouding en dat pachters dit konden&#13;
kennen. Pachters hebben niet aangeboden te&#13;
bewijzen dat zij het gebrek niet konden kennen.&#13;
Zij kunnen derhalve geen beroep doen op&#13;
het bepaalde in art. 24 van de Pachtwet. Ook&#13;
de vordering in reconventie tot het verrichten&#13;
van reparaties aan de garage - overigens pas&#13;
ingesteld na bijna 50 jaar sedert het volgens&#13;
pachters scheef staan van de muren - is ongegrond.&#13;
De grief V treft dus doel.&#13;
3. De pachtkamer van het kantongerecht&#13;
heeft kennelijk geoordeeld dat de hangar niet&#13;
is teniet gegaan als gevolg van slecht onderhoud&#13;
daarvan door een van beide partijen&#13;
maar wel als gevolg van storm. Naar haar oordeel&#13;
is verpachtster op de voet van art. 29, lid&#13;
1, van de Pachtwet gehouden tot wederopbouw&#13;
van de hangar nu verpachtster niet heeft&#13;
aangevoerd dat die verplichting is vervallen&#13;
op gronden als bedoeld in lid 4 van vermelde&#13;
wetsbepaling.&#13;
Dat verweer heeft verpachtster in hoger&#13;
beroep wel gevoerd. Met de grief II zoals toegelicht,&#13;
wordt immers betoogd dat op grond&#13;
van de bijzondere omstandigheden van het&#13;
geval van verpachtster niet kan worden gevraagd&#13;
dat zij tot wederopbouw van de hangar&#13;
over gaat. Met de grief I en met de grief II&#13;
heeft verpachtster voorts betoogd dat het teniet&#13;
gaan van de hangar niet is te wijten aan&#13;
de storm van januari 1990 maar als oorzaak&#13;
heeft dat pachters het onderhoud van de hangar&#13;
ernstig hebben verwaarloosd.&#13;
Wat er van het laatste zij, de grief II treft&#13;
naar het oordeel van het hof doel. De pachtkamer&#13;
van het kantongerecht heeft bij de bezichtiging&#13;
op 3 juni 1992 blijkens het daarvan&#13;
opgemaakte proces-verbaal, voorzover hier&#13;
van belang geconstateerd dat er roest op het&#13;
ijzerframe van de hangar zit, dat de stalen&#13;
spanband aan de Zuid-Westkant helemaal is&#13;
weggeroest, dat de asbest-golfplaten hier helemaal&#13;
zijn verdwenen, dat de ijzeren goot aan&#13;
de Zuid-Westkant bijna geheel is weggeroest&#13;
terwijl een groot deel van de goot aan de&#13;
Noord-Oostkant ontbreekt.&#13;
Pachters hebben bij conclusie na comparitie&#13;
in eerste aanleg alinea 9, verklaard dat er&#13;
sinds 1955 in het geheel geen groot onderhoud&#13;
- en dus ook niet aan het frame van de&#13;
hangar - is verricht. Onder deze omstandigheid kan van de verpachtster naar het oordeel&#13;
van het hof niet worden verlangd dat zij tot&#13;
wederopbouw van de hangar overgaat terwijl&#13;
het frame van de hangar is geroest en de stalen&#13;
spanband is weggeroest bij gebreke van&#13;
groot onderhoud van pachters.&#13;
De grieven I en II, zoals en voorzover hier&#13;
van belang toegelicht, zijn gegrond. De eventuele&#13;
verplichting van de verpachtster tot wederopbouw&#13;
van de hangar, is in ieder geval&#13;
vervallen.&#13;
Slotsom&#13;
4.De grieven I, II, III, V, zoals toegelicht, zijn&#13;
gegrond bevonden. Hieruit vloeit voort dat&#13;
ook de grief IV gegrond is. Een en ander&#13;
brengt met zich mee dat de vordering in reconventie&#13;
moeten worden afgewezen. Het&#13;
vonnis van 14 juli 1993, voor zover in reconventie&#13;
gewezen, zal dienovereenkomstig moeten&#13;
worden vernietigd. Pachters zullen de&#13;
kosten in eerste aanleg van de reconventie&#13;
hebben te dragen evenals de kosten van het&#13;
hoger beroep, als de daarin in het ongelijk gestelde&#13;
partijen.&#13;
Beslissing&#13;
Het hof, rechtdoende in hoger beroep:&#13;
Vernietigt het vonnis van de pachtkamer&#13;
van het kantongerecht te Terneuzen d.d. 14&#13;
juli 1993, voor zover in reconventie gewezen,&#13;
en opnieuw rechtdoende,&#13;
wijst de vorderingen in reconventie van&#13;
geïntimeerden af.&#13;
Veroordeelt geïntimeerden in de kosten&#13;
van de reconventie in eerste aanleg, tot heden&#13;
aan de zijde van appellante begroot op&#13;
f 1000,- wegens salaris gemachtigde, en&#13;
voorts in de kosten van het hoger beroep, aan&#13;
de zijde van appellante tot heden begroot op&#13;
f 1868,97.</content><legacyfootnotes/><footnotes><footnote/></footnotes><auteurs/><published>1995-02-01 00:00:00</published><modified>1994-07-21 00:00:00</modified><editiondate>1995-02-01</editiondate><htmlpath>https://denhollander.info/artikel/4997</htmlpath></article>
</articles></edition>
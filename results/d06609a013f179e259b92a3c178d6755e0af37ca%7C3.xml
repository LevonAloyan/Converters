<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1992</searchword><id>5383</id><udhid>UDH:TvAR/5383</udhid><titel>reclamant tegen de lijst der geldelijke regelingen in de ruilverkaveling 'Overloon-Merselo (TvAR 1992/4563)</titel><searchwords><searchword>TvAR 7/8/1992</searchword><searchword>TvAR 1992/4563</searchword><searchword>UDH:TvAR/5383</searchword></searchwords><attachments><attachment><name>1992_nr 78_Rechtspraak_4563.pdf</name><extention>pdf</extention><url>https://denhollander.info/download/5381/ci</url></attachment></attachments><inleiding>Landinrichtingswet, art. 212, tweede lid&#13;
&#13;
Hoewel aard, omvang en ernst van de vervuiling&#13;
van de grond in deze procedure niet bekend&#13;
zijn geworden dient er rekening mee&#13;
gehouden te worden dat de aanwezigheid van&#13;
de genoemde vervuilingsbronnen een depreciërende&#13;
werking doet uitgaan op de waarde&#13;
van de aan reclamant toegedeelde grond. Uitgaande&#13;
van de gerechtvaardigde veronderstelling&#13;
dat de gronden in kwestie thans&#13;
inderdaad een aanmerkelijk geringere waarde&#13;
hebben dan die welke met de toepassing van&#13;
factor 4,8 berekend is geworden en aan&#13;
reclamant in rekening gebracht, staat de&#13;
rechtbank voor de vraag of aanleiding bestaat&#13;
de lijst der geldelijke regelingen aan te passen.&#13;
Deze vraag wordt ontkennend beantwoord.&#13;
In het kader van de lijst der geldelijke&#13;
regelingen is de peildatum voor de tweede&#13;
schatting het tijdstip van de terinzagelegging&#13;
van het plan van toedeling (i.c. gelegen in&#13;
1984). Uit niets blijkt dat reeds in 1984 herschatting&#13;
van de waarde van de grond had&#13;
moeten leiden tot de conclusie dat de factor&#13;
4,8 in alle redelijkheid niet kon worden gehanteerd.&#13;
Tussen partijen staat vast dat de&#13;
vervuiling eerst in 1987 bekend geworden is.&#13;
Verder is er bij het sluiten van een overeenkomst&#13;
(in 1977) tussen reclamant en de landinrichtingscommissie&#13;
uitdrukkelijk een&#13;
prijsafspraak gemaakt. De landinrichtingscommissie&#13;
kan reclamant aan deze overeenkomst&#13;
houden. De eventuele aanspraken, die&#13;
jegens de vervuilers bestaan, zullen door reclamant&#13;
zelf geldend gemaakt moeten worden.&#13;
De mogelijkheden en onmogelijkheden daarvan&#13;
liggen in zijn risicosfeer.</inleiding><content>W.A.L.M.L., reclamant tegen de lijst der geldelijke&#13;
regelingen in de ruilverkaveling&#13;
'Overloon-Merselo';&#13;
2. Het bezwaar&#13;
Het thans nog resterende bezwaar van reclamant&#13;
richt zich - kort gezegd - tegen de vaststelling&#13;
van de waarde van de in overbedeling&#13;
gegeven grond. De overbedeling is berekend&#13;
op basis van een waarde van ƒ 40 885,35 per&#13;
hectare. De grond is in 1977 geschat en de uitkomst&#13;
van die schatting is (zoals gebruikelijk&#13;
in deze ruilverkaveling) om de waardering&#13;
van de grond per datum van de tervisielegging&#13;
van het plan van toedeling in 1984 te verkrijgen,&#13;
vermenigvuldigd met de factor 4,8. Reclamant&#13;
is van mening dat de toepassing van&#13;
deze factor in casu leidt tot een volstrekte onbillijke/&#13;
onredelijke uitkomst omdat de werkelijke&#13;
waarde van de in overbedeling gegeven&#13;
grond zeer ver blijft beneden het concreet berekende&#13;
bedrag. In de directe nabijheid van&#13;
het perceel van reclamant zijn namelijk een&#13;
voormalige vuilstortplaats, alsmede twee autosloperijen&#13;
gelegen. Als gevolg daarvan zou&#13;
ook de grond van reclamant vervuild zijn en&#13;
derhalve veel minder waard zijn dan de in rekening&#13;
gebrachte ƒ 40 885,35 per hectare.&#13;
Reclamant heeft ter ondersteuning van zijn&#13;
stelling gewezen op een taxatierapport van&#13;
1988, alsmede op een grondtransactie tussen&#13;
hem en de gemeente Venray in 1988, waarbij&#13;
vergelijkbare grond getaxeerd is op en door&#13;
hem aangekocht voor respectievelijk&#13;
ƒ 18 496,62 en ƒ 18 878,50 per hectare. Reclamant&#13;
heeft gesteld dat hij ten tijde van het&#13;
tekenen van de boerderijverplaatsingsovereenkomst&#13;
wel wist dat de autosloperijen en de&#13;
(voormalige) vuilstortplaats zich in de nabijheid&#13;
van het hem toe te bedelen perceel bevonden,&#13;
doch dat hij noch de commissie zich&#13;
toen hebben gerealiseerd wat daarvan de consequenties&#13;
konden zijn. Hoewel de vervuiling&#13;
eerst in 1987 in de publiciteit is gekomen was&#13;
echter, ook aan de commissie, in 1984 al het&#13;
nodige bekend over de invloed van milieuverontreiniging&#13;
op onder andere de waarde van&#13;
de grond.&#13;
3. Het standpunt van de (centrale) Landinrichtingscommissie&#13;
Van de zijde van de Lic is daartegen - zakelijk&#13;
weergegeven - het volgende aangevoerd.&#13;
In overeenstemming met de algemene bepalingen&#13;
van het proces-verbaal van aanwijzingen,&#13;
alsmede met de richtlijnen behorende&#13;
bij het plan van toedeling is, teneinde de verkeerswaarde&#13;
van de grond ten tijde van het ter&#13;
visie leggen van het plan van toedeling (december&#13;
1984) vast te stellen, de schattingswaarde&#13;
van de grond vermenigvuldigd met de&#13;
factor 4,8. Tegen deze factor is geen beroep&#13;
toegelaten en toepassing van deze factor is&#13;
uitdrukkelijk door reclamant aanvaard bij&#13;
overeenkomst van 18 juli 1977, tussen hem en&#13;
de Lic gesloten. Om beide redenen is reclamant&#13;
aan de in rekening gebrachte prijs gebonden.&#13;
Daarnaast, zo meent de commissie, is&#13;
bepalend voor de vraag of sprake is van een&#13;
onbillijke en/of onredelijke uitkomst van belang&#13;
de verkeerswaarde die de grond had ten&#13;
tijde van de tervisielegging van het plan van&#13;
toedeling. Zij wijst erop dat (een mogelijke)&#13;
bodemverontreiniging eerst in 1987, doch in&#13;
elk geval pas na december 1984 aan de orde is&#13;
gekomen. Dit gegeven kan derhalve geen enkele&#13;
rol spelen bij de benadering van de verkeerswaarde&#13;
ten tijde van de tervisielegging&#13;
van het plan van toedeling. Om dezelfde redenen&#13;
kan reclamant ter ondersteuning van zijn&#13;
bezwaar ook geen beroep doen op het taxatierapport&#13;
van 1988 en de prijs van de door hem&#13;
gekochte grond in 1988, nog daargelaten dat&#13;
de commissie geen enkel inzicht heeft in de&#13;
wijze waarop deze waardebepalingen tot&#13;
stand zijn gekomen en niet kan overzien welke&#13;
factoren daarbij een rol hebben gespeeld.&#13;
4. De beoordeling&#13;
Zoals door de commissie terecht is betoogd, is&#13;
tegen de toepassing van de in de onderhavige&#13;
ruilverkaveling gehanteerde factor 4,8 geen&#13;
beroep toegelaten en is toepassing van de factor&#13;
destijds uitdrukkelijk tussen reclamant en&#13;
de Lic overeengekomen. Daarnaast staat tussen&#13;
partijen vast dat sedert 1987 bijzondere&#13;
aandacht besteed is aan de vervuiling, samenhangende&#13;
met de aanwezigheid van een tweetal&#13;
autosloperijen en een (inmiddels gesloten)&#13;
vuilstortplaats op terreinen, die onmiddellijk&#13;
grenzen aan de grond van reclamant.&#13;
Hoewel aard, omvang en aard van die vervuiling&#13;
in deze procedure niet bekend zijn geworden&#13;
dient er rekening mee gehouden te&#13;
worden dat de aanwezigheid van de genoemde&#13;
vervuilingsbronnen een depreciërende werking&#13;
doet uitgaan op de waarde van de aan&#13;
reclamant toegedeelde grond. Zulks kan worden&#13;
afgeleid uit de algemeen bekende tendens&#13;
dat heden ten dage bijzondere aandacht bestaat&#13;
voor feitelijke en redelijkerwijs te veronderstellen&#13;
vervuiling. In casu komt daar nog&#13;
bij dat, zoals reclamant onweersproken heeft&#13;
gesteld, de gemeente weigerachtig is bij haar&#13;
bekende gegevens omtrent de vervuiling van&#13;
het grondwater aan reclamant prijs te geven&#13;
en deze heeft geadviseerd geen gebruik te maken&#13;
van het grondwater maar van leidingwater.&#13;
Ook kan enige aanwijzing voor de depreciatie&#13;
van gronden als de onderhavige worden&#13;
gevonden in de door reclamant ter vergelijking&#13;
genoemde transacties, hoewel voor wat&#13;
dit laatste betreft de commissie terecht heeft&#13;
opgemerkt dat omtrent de wijze van totstandkoming&#13;
van de prijzen, die bij bedoelde transacties&#13;
overeengekomen zijn, geen gegevens&#13;
bekend zijn.&#13;
Uitgaande van de gerechtvaardigde veronderstelling&#13;
dat de gronden in kwestie thans inderdaad&#13;
een aanmerkelijk geringere waarde&#13;
hebben dan die welke met toepassing van de&#13;
factor 4,8 berekend is geworden en aan reclamant&#13;
in rekening gebracht, staat de rechtbank&#13;
voor de vraag of aanleiding bestaat om op&#13;
grond van dit gegeven te komen tot een aanpassing&#13;
van de lijst geldelijke regelingen.&#13;
Naar het oordeel van de rechtbank staan de&#13;
navolgende argumenten aan een bevestigende&#13;
beantwoording van die vraag in de weg.&#13;
In het kader van de lijst geldelijke regelingen&#13;
is de peildatum voor de tweede schatting&#13;
het tijdstip van ter inzagelegging van het plan&#13;
van toedeling (in casu gelegen in 1984). Uit&#13;
niets blijkt dat reeds in 1984 herschatting van&#13;
de waarde van de grond had moeten leiden tot&#13;
de conclusie dat de factor 4,8 in alle redelijkheid&#13;
niet kon worden gehanteerd. Weliswaar&#13;
was reeds in die periode een toenemende belangstelling&#13;
waar te nemen voor de invloed&#13;
van milieuvervuiling op de waarde van de&#13;
grond, zoals reclamant heeft aangevoerd,&#13;
maar tussen partijen staat vast dat de vervuiling&#13;
eerst in 1987 bekend geworden is.&#13;
Bij het sluiten van de overeenkomst tussen&#13;
reclamant en de Lic is uitdrukkelijk een prijsafspraak&#13;
gemaakt. De Lic kan reclamant aan&#13;
deze afspraak houden, ook nu achteraf feiten&#13;
zijn geconstateerd op grond waarvan naar&#13;
nieuw verkregen inzichten de waarde van de&#13;
in de transactie begrepen gronden ter discussie&#13;
is komen te staan of duidelijk is gedaald.&#13;
Het risico voor dergelijke ontwikkelingen ligt&#13;
niet bij de gezamenlijke rechthebbenden maar&#13;
bij reclamant, gegeven het feit dat inzake de&#13;
uiteindelijke prijs die zou moeten worden betaald&#13;
geen enkel voorbehoud is gemaakt en&#13;
ook bij de waardering van de gronden op de&#13;
beslissende datum in 1984 aan de Lic in redelijkheid&#13;
geen verwijt gemaakt kan worden dat&#13;
zij voor de waardering gebruik heeft gemaakt&#13;
van de algemeen toegepaste factor 4,8. De&#13;
overeengekomen toedeling stond op dat moment&#13;
reeds vast en de waarderingsgrondslag&#13;
al evenzeer. In feite was de overeenkomst tussen&#13;
reclamant en Lic toen perfect en al wat&#13;
nadien nog moest geschieden een kwestie van&#13;
verdere administratieve afwikkeling der zaak.&#13;
De eventuele aanspraken, die jegens de&#13;
vervuilers bestaan, zullen door reclamant zelf&#13;
geldend gemaakt moeten worden. De mogelijkheden&#13;
en onmogelijkheden daarvan liggen&#13;
in zijn risicosfeer. Redelijkheid en billijkheid&#13;
brengen in de gegeven omstandigheden echter&#13;
niet mee dat de depreciërende werking van de&#13;
aanwezige vervuiling thans alsnog ten laste&#13;
dient te komen van de gezamenlijke belanghebbenden.&#13;
Het bezwaar dient derhalve ongegrond te&#13;
worden verklaard, (enz.)</content><legacyfootnotes/><footnotes><footnote/></footnotes><auteurs/><published>1992-07-01 00:00:00</published><modified>1991-07-22 00:00:00</modified><editiondate>1992-07-01</editiondate><htmlpath>https://denhollander.info/artikel/5383</htmlpath></article>
</articles></edition>
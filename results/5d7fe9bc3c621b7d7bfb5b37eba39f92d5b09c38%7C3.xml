<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2005</searchword><id>3638</id><udhid>UDH:TvAR/3638</udhid><titel>Merkus c.s. / v.o.f. Stam en zonen (TvAR 2005/5219)</titel><searchwords><searchword>TvAR 6/2005</searchword><searchword>TvAR 2005/5219</searchword><searchword>UDH:TvAR/3638</searchword></searchwords><attachments><attachment><name>2004_nr 6_Rechtspraak_5219.pdf</name><extention>pdf</extention><url>https://denhollander.info/download/3635/ci</url></attachment></attachments><inleiding>[Pachtwet art. 41 lid 1, 38]&#13;
&#13;
Niet is gebleken van een voldoende serieus&#13;
en gemeend voornemen van één van verpachters&#13;
om de grond in geschil zelf te exploiteren.&#13;
Bovendien acht het hof die verpachter&#13;
thans nog niet in staat de voor het aannemen&#13;
van persoonlijk gebruik benodigde dagelijkse&#13;
leiding over de exploitatie te kunnen nemen.&#13;
Van een persoonlijk gebruik in de zin van&#13;
artikel 41 van de Pachtwet is dan ook geen&#13;
sprake. Volgt een beslissing naar billijkheid&#13;
op grond van artikel 38 van de Pachtwet.&#13;
Het hof plaatst kanttekeningen bij de belangen&#13;
van beide partijen, zoals deze door partijen&#13;
zijn gesteld. Nu pachtster in ieder geval&#13;
concreet en onbetwist heeft aangegeven de&#13;
percelen grond te willen blijven gebruiken&#13;
voor begrazing, graswinning en akkerbouw&#13;
en dat belang in tegenstelling tot dat van&#13;
verpachters reëel en uitvoerbaar is, is het&#13;
hof van oordeel dat het belang van pachtster&#13;
op dit moment de doorslag geeft: de&#13;
pachtovereenkomst wordt verlengd. Volgt&#13;
bevestiging van de beschikking waarvan&#13;
beroep en veroordeling van verpachters in&#13;
de kosten van de procedure.</inleiding><content>BESCHIKKING IN DE ZAAK VAN:&#13;
1. Petrus Theodorus Hendricus Maria Merkus,&#13;
2. Maria Hermina Bernardina Merkus-&#13;
Veenhuis, beiden wonende te Ooij,&#13;
appellanten in het principaal appèl,&#13;
verweerders in het incidenteel appèl,&#13;
procureur: mr. J.M.J. Huver,&#13;
tegen&#13;
de vennootschap onder firma Stam en Zonen,&#13;
gevestigd te Spijk,&#13;
verweerster in het principaal appèl,&#13;
appellante in het incidenteel appèl,&#13;
procureur: mr. J.M. Bosnak.&#13;
1 Het geding in eerste aanleg&#13;
Voor het procesverloop in eerste aanleg, de&#13;
beslissing en de gronden daarvoor wordt verwezen&#13;
naar de beschikking van 13 maart 2002&#13;
van de pachtkamer van de sector kanton, locatie&#13;
Arnhem, van de rechtbank te Arnhem,&#13;
gegeven tussen appellanten in het principaal&#13;
appèl tevens verweerders in het incidenteel&#13;
appèl (verder ook te noemen: verpachters dan&#13;
wel Merkus en Merkus-Veenhuis) en verweerster&#13;
in het principaal appèl tevens appellante&#13;
in het incidenteel appèl (verder ook te noemen:&#13;
pachtster). Van laatstgenoemde beschikking&#13;
is een fotokopie aangehecht.&#13;
2 Het geding in hoger beroep&#13;
2.1 Verpachters zijn bij op 12 april 2002 ter&#13;
griffie van het hof ingekomen beroepschrift in&#13;
hoger beroep gekomen van voornoemde&#13;
beschikking van 13 maart 2002. Zij hebben&#13;
daarbij grieven tegen die beschikking aangevoerd,&#13;
producties overgelegd en het hof&#13;
verzocht de beschikking waarvan beroep te&#13;
vernietigen en opnieuw beschikkende het verlengingsverzoek&#13;
van pachtster alsnog af te&#13;
wijzen, met veroordeling van pachtster in de&#13;
kosten van beide instanties.&#13;
2.2 Bij op 13 mei 2002 ter griffie van het hof&#13;
ingekomen verweerschrift heeft pachtster verweer&#13;
gevoerd, een incidentele grief gericht&#13;
tegen de kostenveroordeling en het hof verzocht&#13;
de beschikking waarvan beroep te&#13;
bekrachtigen, met veroordeling van verpachters&#13;
in de kosten van beide instanties.&#13;
2.3 Op 24 juni 2002 heeft de mondelinge&#13;
behandeling plaatsgevonden. Bij die gelegenheid&#13;
is Merkus in persoon verschenen, bijgestaan&#13;
door mr P.J. Hödl, advocaat te Arnhem.&#13;
Namens pachtster is verschenen P.H.M. Stam,&#13;
één van de vennoten van de vennootschap,&#13;
bijgestaan door mr C.A. de Jong, advocaat te&#13;
Deventer. Partijen hebben aan het hof inlichtingen&#13;
verstrekt en de advocaten hebben de&#13;
wederzijdse standpunten toegelicht, mede aan&#13;
de hand van pleitnotities.&#13;
3 De grieven&#13;
3.1 Verpachters hebben de volgende grieven&#13;
tegen de beschikking waarvan beroep aangevoerd:&#13;
Grief I. De pachtkamer heeft in rechtsoveragrarisch&#13;
weging 5.3 ten onrechte overwogen dat het&#13;
belang van pachtster bij de verlenging evident&#13;
is (met name in verband met te verwachten&#13;
problemen rond de mestafzet en de koop van&#13;
vervangende grond) en in rechtsoverweging&#13;
5.4 ten onrechte overwogen dat pachtster een&#13;
aanzienlijk belang heeft bij voortzetting van&#13;
de pacht.&#13;
Grief II. Ten onrechte heeft de pachtkamer&#13;
beslist dat de belangenafweging in het voordeel&#13;
van pachtster uitpakt en dat haar verzoek&#13;
om verlenging naar billijkheid moet worden&#13;
toegewezen.&#13;
Grief III. Ten onrechte heeft de pachtkamer de&#13;
proceskosten tussen partijen gecompenseerd.&#13;
3.2 De grief van pachtster tegen de beschikking&#13;
waarvan beroep richt zich – evenals grief&#13;
III van verpachters – tegen de compensatie&#13;
van proceskosten.&#13;
4 De vaststaande feiten&#13;
4.1 Tussen partijen staat als gesteld en erkend&#13;
dan wel niet voldoende weersproken het navolgende&#13;
vast.&#13;
4.2 Bij op schrift gestelde overeenkomst, door&#13;
partijen ondertekend op 1 november 1989&#13;
respectievelijk 2 april 1990, hebben verpachters&#13;
voor de duur van zes jaren aan pachtster&#13;
verpacht twee percelen los land. Deze percelen&#13;
zijn kadastraal bekend als gemeente&#13;
Lobith, sectie A, nr 1463, groot 0.94.65 ha, en&#13;
als gemeente Spijk, nr 1794, groot 1.53.10 ha.&#13;
4.3 De pachtovereenkomst is op 6 april 1990&#13;
bij de grondkamer voor Gelderland ingekomen&#13;
en op 7 juni 1990 door die grondkamer&#13;
goedgekeurd, zodat de pachtovereenkomst is&#13;
ingegaan op 1 november 1990.&#13;
4.4 De lopende pachttermijn eindigt op&#13;
1 november 2002.&#13;
4.5 Bij aangetekend verzonden brief van&#13;
9 oktober 2001 heeft Merkus, mede namens&#13;
Merkus-Veenhuis, aan pachtster bericht niet&#13;
accoord te gaan met verdere verlenging van de&#13;
pachtovereenkomst.&#13;
5 De mondelinge behandeling&#13;
Ter zitting van het hof is, zakelijk weergegeven,&#13;
het volgende verklaard:&#13;
Door P.H.M. Stam:&#13;
Mijn broer en ik hebben samen een maatschap.&#13;
Ik ben 52 jaar oud en heb drie kinderen,&#13;
waarvan er één uitwonend is. Mijn broer&#13;
is 47 jaar oud en heeft twee kinderen die nog&#13;
thuis wonen.&#13;
Wij hebben een gemengd bedrijf met melk- en&#13;
vleesvee en akkerbouw. Het bedrijf beslaat in&#13;
totaal ongeveer 75 ha, waarvan iets meer dan&#13;
72 ha eigendom is. Gepacht hebben we de in&#13;
geschil zijnde 2.47 ha en nog 0.89 ha in Duitsland.&#13;
Van de grond is ongeveer 50 ha grasland&#13;
en 22 ha bouwland. De grond die wij in 1999&#13;
hebben verkocht voor de zandwinning zit&#13;
hierbij in; voor die grond hebben we nog een&#13;
gebruiksrecht tot en met de oogst in 2005. We&#13;
hebben daarvoor ƒ 850.000,– ontvangen. De&#13;
hypotheekstelling staat er los van en is een&#13;
prikkel om de overeenkomst na te komen.&#13;
De afstand van de in geschil zijnde grond tot&#13;
de bedrijfsgebouwen is nog geen kilometer.&#13;
We hebben zo’n 90 stuks melkvee, 100 stuks&#13;
jongvee, 70 vleesstieren en 5 schapen. We&#13;
verbouwen maïs, bieten en wintertarwe. We&#13;
hebben een bietenquotum van 50 tot 52 ton&#13;
suiker, een melkquotum van 696.866 kilo en&#13;
een mestquotum dat grondgebonden is.&#13;
De bedrijfsresultaten zijn wel goed. Mijn&#13;
broer en ik leven beiden van het bedrijf en&#13;
hebben geen nevenwerkzaamheden.&#13;
De bovengrond van de grond in geschil is&#13;
zware rivierklei. Ik heb zeer zeker interesse&#13;
om die grond te kopen.&#13;
Het grootste stuk van de twee van verpachters&#13;
gepachte percelen is bouwland, waarop ik&#13;
momenteel wintertarwe verbouw. Het draait&#13;
mee in het bouwplan. Op het kleinste stuk&#13;
loopt vee.&#13;
Ik heb bezwaar gemaakt tegen de plannen van&#13;
de provincie met betrekking tot de 5 ha grond&#13;
die ik heb verkocht, maar dat is niet gehonoreerd.&#13;
Als gevolg van die plannen zal het&#13;
grondwaterpeil regelmatig te hoog worden.&#13;
Onder die omstandigheden had het niet veel&#13;
zin om de grond niet te verkopen. Je blijft&#13;
namelijk zitten met de kwel. In de zomer heb&#13;
je er dan ganzen- en koetenschade en omdat&#13;
die 5 ha niet dichtbij huis liggen kun je die&#13;
schade moeilijk voorkomen. Er is mij vervangende&#13;
grond aangeboden waar ik om soortgelijke&#13;
redenen niets aan had. Daarom heb ik&#13;
voor het geld gekozen. Ik hoop dat ik binnen&#13;
zes jaar andere grond kan vinden.&#13;
Dit jaar kom ik nog uit met de grond die we&#13;
hebben, maar in 2003 hebben we de in geschil&#13;
zijnde grond hard nodig voor de mest. In&#13;
2003 moet ik nog stikstof zien af te zetten.&#13;
Wat betreft het fosfaat heb ik nog ruimte.&#13;
Door Merkus:&#13;
Ik ben 41 jaar oud en ongehuwd en ben parttime&#13;
werkzaam in de reclamebranche. Afhankelijk&#13;
van de drukte werk ik tussen de 25 en&#13;
35 uur per week. Het is wat minder de laatste&#13;
tijd. Voorheen was ik samen met een compagnon&#13;
eigenaar van het bedrijf. Omdat het de&#13;
laatste tijd wat slechter gaat in de reclamebranche&#13;
en wij niet met zijn tweeën van het&#13;
bedrijf kunnen leven, hebben we besloten dat&#13;
hij, die een gezin heeft te onderhouden, als&#13;
enige eigenaar van het bedrijf doorgaat. Ik ben&#13;
geen eigenaar meer, spring bij en breng mijn&#13;
werkzaamheden bij hem in rekening. Andere&#13;
dan die werkzaamheden heb ik momenteel&#13;
niet.&#13;
Ik heb de mts gevolgd. Wat betreft mijn ervaring&#13;
en opleiding met betrekking tot de teelt&#13;
die ik op de in geschil zijnde grond wil beoefenen:&#13;
vroeger heb ik, over een periode van&#13;
zes à zeven jaar, tijdens schoolvakanties en op&#13;
zaterdagen gewerkt bij kwekerijen bij ons in&#13;
de buurt, in Lent. Ik weet een beetje hoe het&#13;
er daar aan toegaat. Uit die tijd dateert ook de&#13;
vriendschap met De Beijer, van wie een brief&#13;
als productie is overgelegd. De Beijer is een&#13;
kennis van mijn ouders. Wat betreft de wijziging&#13;
van mijn plannen met de grond meld ik&#13;
het volgende. Omdat ik met het plan liep iets&#13;
met de grond te gaan doen, heb ik met veel&#13;
mensen daarover gesproken. De buxusteelt&#13;
bleek een lucratieve bezigheid te zijn, zoals&#13;
ook blijkt uit hetgeen De Beijer op papier&#13;
heeft gezet. Omdat ik in verband met het&#13;
afnemende werk in de reclamebranche en in&#13;
verband daarmee mijn afnemende financiën&#13;
toch al uitkeek naar andere werkzaamheden,&#13;
leek het me een uitdaging om in de buxusteelt&#13;
te gaan, zeker met de ondersteuning van De&#13;
Beijer. Ik zou me dan vrij moeten maken en&#13;
De Beijer zou me ondersteunen in praktisch&#13;
opzicht. Maar ik zou het feitelijke werk zelf&#13;
gaan doen. Bepaalde facetten kunnen beter&#13;
door een loonwerker worden gedaan dan dat&#13;
je zelf alle machines gaat kopen. Het spuiten&#13;
en maaien zou door loonwerkers kunnen&#13;
gebeuren.&#13;
Ik ben bereid het melkquotum en het bietenquotum&#13;
om niet bij de pachtster te laten indien&#13;
de pachtovereenkomst niet wordt verlengd.&#13;
Verkoop van de grond is nooit de insteek&#13;
geweest. Ik heb ook nooit die indruk gewekt.&#13;
Ik wil zelf iets met de grond gaan doen. Het&#13;
levert nu € 200,– per hectare per jaar op en&#13;
dat is geen rendement. Ik zie in het zelf&#13;
gebruiken van de grond een toekomst voor&#13;
mezelf liggen. Ik wil echt de mogelijkheid&#13;
hebben de grond zelf te exploiteren.&#13;
De grond is van mijn moeder en mij samen.&#13;
Er ligt geen aftichelvergunning op de grond.&#13;
Ik weet niet wat voor grondsoort nodig is&#13;
voor buxusteelt. Ik ben met De Beijer op de&#13;
grond geweest. Hij heeft wat monsters genomen&#13;
en naar zijn oordeel is de grond daarvoor&#13;
geschikt. De mogelijkheid om de grond af te&#13;
tichelen is in de overeenkomst meegenomen&#13;
voor het geval er een aftichelvergunning zou&#13;
komen. Op dit moment is er geen plan of zo.&#13;
Ik weet niet of er een “Aardappelmoeheidvrij”&#13;
verklaring voor de grond is.&#13;
Wat ik niet begrijp is waarom pachtster bij de&#13;
verkoop van de 5 ha grond heeft gekozen&#13;
voor geld en niet voor de vervangende grond&#13;
als ze zegt dat ze de grond hard nodig heeft.&#13;
6 De beoordeling van het geschil in&#13;
hoger beroep&#13;
6.1 Anders dan pachtster betoogt, ligt in (de&#13;
toelichting op) de grieven I en II besloten de&#13;
grief van verpachters dat de pachtkamer in&#13;
eerste aanleg ten onrechte heeft overwogen&#13;
dat de verplichte afwijzingsgrond van artikel&#13;
41 lid 1 van de Pachtwet zich niet voordoet.&#13;
Het hof is echter van oordeel dat deze grief&#13;
niet slaagt en wel op grond van het volgende.&#13;
6.2 Verpachters hebben gesteld dat Merkus&#13;
voornemens is de grond zelf in gebruik te&#13;
nemen. In eerste aanleg hebben zij aangevoerd&#13;
dat Merkus middels een loonwerker de grond&#13;
wil gaan exploiteren en wel door het verbouwen&#13;
van maïs of andere akkerbouwproducten&#13;
(verweerschrift onder 3.3), waaraan in hoger&#13;
beroep is toegevoegd: of door het kweken van&#13;
buxusplanten dan wel coniferen (beroepschrift&#13;
op blz. 4). Eerst daags voor de mondelinge&#13;
behandeling door het hof hebben veragrarisch&#13;
pachters een “pootplan” overgelegd. Uit dit&#13;
plan blijkt echter niet hoe Merkus zijn bedrijf&#13;
wil opzetten en wat daarvoor allemaal nog&#13;
dient te gebeuren, wie, gedurende hoeveel uur,&#13;
welk werk moet gaan verrichten en welke&#13;
machines er eventueel nog door Merkus moeten&#13;
worden aangeschaft. Wel heeft Merkus bij&#13;
gelegenheid van die mondelinge behandeling&#13;
verklaard dat het de bedoeling is dat De Beijer&#13;
hem bij de exploitatie zal ondersteunen en dat&#13;
hij zelf het feitelijke werk zal doen. Uit het&#13;
vorenstaande concludeert het hof dat de plannen&#13;
van Merkus pas zeer recent enigszins&#13;
vorm hebben gekregen. Verder constateert het&#13;
hof dat Merkus geen agrarische opleiding&#13;
heeft, noch heeft aangegeven zich te zullen&#13;
bijscholen en dat diens landbouwkundige&#13;
ervaring slechts bestaat uit het gedurende&#13;
enkele jaren verrichten van vakantie- en zaterdagwerk&#13;
bij kwekers. De stelling dat de grond&#13;
geschikt is voor het kweken van buxusplanten&#13;
hebben verpachters, gelet op de betwisting&#13;
van die stelling door pachtster, naar het oordeel&#13;
van het hof niet goed onderbouwd. Gelet&#13;
op het vorenoverwogene is het hof van oordeel&#13;
dat niet is gebleken van een voldoende&#13;
serieus en gemeend voornemen van Merkus&#13;
om de grond in geschil zelf te exploiteren.&#13;
Bovendien acht het hof Merkus thans nog niet&#13;
in staat de voor het aannemen van persoonlijk&#13;
gebruik benodigde dagelijkse leiding over de&#13;
exploitatie te kunnen nemen, aangezien daarvoor&#13;
is vereist dat hij ook zelf beschikt over&#13;
de kennis om zich desnoods met details van&#13;
de exploitatie bezig te houden. Van een persoonlijk&#13;
gebruik in de zin van artikel 41 van&#13;
de Pachtwet is dan ook geen sprake.&#13;
6.3 Nu de verplichte afwijzingsgrond van&#13;
voornoemd artikel zich niet voordoet, dient&#13;
ingevolge artikel 38 van de Pachtwet naar billijkheid&#13;
op het verlengingsverzoek te worden&#13;
beslist. De grieven I en II bestrijden het oordeel&#13;
van de pachtkamer in eerste aanleg terzake.&#13;
6.4 Pachtster heeft aangegeven belang bij verlenging&#13;
van de pachtovereenkomst te hebben.&#13;
Zij stelt de grond nodig te hebben voor haar&#13;
bedrijfsvoering in verband met de mestwetgeving.&#13;
Zij heeft haar belang echter in zeer algemene&#13;
bewoordingen gesteld en heeft, afgezien&#13;
van een enkele opmerking naar aanleiding van&#13;
een vraag van het hof, niet met cijfers onderbouwd&#13;
wat het verlies van de grond in geschil&#13;
haar zal gaan kosten, noch in hoeverre zij&#13;
door dat verlies daadwerkelijk in haar productiemogelijkheden&#13;
zal worden beperkt.&#13;
Voor zover het verlies van het gepachte al&#13;
gevolgen van betekenis zou hebben voor&#13;
pachtster, is het hof dan ook van oordeel dat&#13;
haar belang bij verlenging van de pachtovereenkomst&#13;
niet dusdanig is dat daaraan veel&#13;
gewicht kan worden toegekend.&#13;
6.5 Bij gelegenheid van de mondelinge behandeling&#13;
voor het hof heeft Merkus aangevoerd,&#13;
in verband met zijn afnemende werkzaamheden&#13;
in de reclamebranche en zijn daarmee&#13;
verbandhoudende afnemende inkomsten, in&#13;
de exploitatie van het gepachte zijn toekomst&#13;
te zien en heeft hij gesteld een beter rendement&#13;
te zullen behalen indien hij de grond&#13;
zelf exploiteert dan indien hij deze verpacht,&#13;
hetgeen voor verpachters het belang bij niet&#13;
verlenging van de pachtovereenkomst vormt.&#13;
Nu, zoals hiervoor al is overwogen, Merkus&#13;
niet over de nodige agrarische opleiding en&#13;
ervaring beschikt en onvoldoende is gebleken&#13;
dat de grond in geschil geschikt is voor de&#13;
buxuskweek, betwijfelt het hof of Merkus&#13;
daadwerkelijk de beoogde exploitatie zal kunnen&#13;
realiseren, nog daargelaten of hij daarmee&#13;
een beter rendement kan behalen dan met verpachting&#13;
van de grond. Daarnaast merkt het&#13;
hof op dat ook Merkus zijn financïele belang&#13;
bij beëindiging van de pachtovereenkomst&#13;
niet met cijfers heeft onderbouwd. Mede gelet&#13;
op de kennelijk zeer recentelijk opgekomen&#13;
plannen om de grond zoals gesteld zelf te&#13;
gaan exploiteren, is het hof van oordeel dat&#13;
het realiteitsgehalte van het gestelde belang&#13;
van verpachters bij beëindiging van de pachtovereenkomst&#13;
zoveel vragen oproept dat aan&#13;
dat belang thans nog geen gewicht kan worden&#13;
toegekend.&#13;
6.6 Uit het vorengaande volgt dat het hof bij&#13;
de belangen van beide partijen, zoals deze&#13;
door partijen zijn gesteld, kanttekeningen&#13;
plaatst. Nu pachtster in ieder geval concreet&#13;
en onbetwist heeft aangegeven de percelen&#13;
grond te willen blijven gebruiken voor begrazing,&#13;
graswinning en akkerbouw en dat&#13;
belang in tegenstelling tot dat van verpachters&#13;
reëel en uitvoerbaar is, is het hof van oordeel&#13;
dat het belang van pachtster op dit moment de&#13;
doorslag geeft.&#13;
Dat, zoals verpachters hebben aangevoerd,&#13;
pachtster recentelijk nog 5 ha eigen grond&#13;
heeft verkocht, waarvoor zij ƒ 850.000,– heeft&#13;
ontvangen, is een omstandigheid die op zichzelf&#13;
in het kader van de beslissing naar billijkheid&#13;
ten nadele van pachtster kan meewegen.&#13;
Gelet echter op hetgeen pachtster bij gelegenheid&#13;
van de mondelinge behandeling voor dit&#13;
hof – onbetwist – heeft gesteld omtrent de&#13;
redenen van de verkoop (te weten, kort&#13;
gezegd, dat als gevolg van de plannen van de&#13;
provincie die 5 ha onbruikbaar zou worden,&#13;
terwijl de vervangende grond die haar werd&#13;
aangeboden eveneens onbruikbaar was en het&#13;
haar daarom beter leek te grond te verkopen&#13;
en zelf op zoek te gaan naar bruikbare grond),&#13;
is het hof van oordeel dat die verkoop in de&#13;
omstandigheden van dit geval niet ten nadele&#13;
van pachtster meeweegt. Aan het hiervoor&#13;
gegeven oordeel doet bovendien niet af dat&#13;
verpachters hebben aangeboden het melk- en&#13;
bietenquotum om niet bij pachtster te laten in&#13;
geval van beëindiging van de pachtovereenkomst.&#13;
Het hof is, gelet op al het vorenoverwogene,&#13;
van oordeel dat het verzoek om verlenging&#13;
naar billijkheid moet worden toegewezen.&#13;
Hoewel grief I op zichzelf terecht is aangevoerd,&#13;
kunnen de grieven I en II verpachters&#13;
dan ook niet baten.&#13;
6.7 Als de overwegend in het ongelijk gestelde&#13;
partij zullen verpachters in de kosten van de&#13;
procedure in beide instanties worden veroordeeld.&#13;
Grief III is dan ook niet en de incidentele&#13;
grief wèl gegrond. In de geringe omvang&#13;
van het incidenteel appèl ziet het hof aanleiding&#13;
geen aparte kostenveroordeling in dat&#13;
appèl te geven.&#13;
6.8 De slotsom luidt dat de beschikking waarvan&#13;
beroep zal worden bevestigd, behoudens&#13;
voor zover daarin de kosten zijn gecompenseerd.&#13;
7 De beslissing&#13;
Het hof, beschikkende in hoger beroep:&#13;
in het principaal en incidenteel appèl:&#13;
bevestigt de op 13 maart 2002 tussen partijen&#13;
gegeven beschikking van de pachtkamer van&#13;
de sector kanton, locatie Arnhem, van de&#13;
rechtbank te Arnhem behoudens voorzover&#13;
daarbij de proceskosten zijn gecompenseerd&#13;
en in zoverre opnieuw beschikkende;&#13;
veroordeelt verpachters in de kosten van de&#13;
procedure in beide instanties, tot op heden&#13;
aan de zijde van pachtster in eerste aanleg&#13;
begroot op € 218,27 wegens griffierecht en op&#13;
€ 975,63 wegens salaris van de procureur en&#13;
in hoger beroep begroot op € 193,– wegens&#13;
griffierecht en op € 1.542,85 wegens salaris&#13;
van de procureur.</content><legacyfootnotes/><footnotes><footnote/></footnotes><auteurs/><published>2005-06-01 00:00:00</published><modified>2002-09-24 00:00:00</modified><editiondate>2005-06-01</editiondate><htmlpath>https://denhollander.info/artikel/3638</htmlpath></article>
</articles></edition>
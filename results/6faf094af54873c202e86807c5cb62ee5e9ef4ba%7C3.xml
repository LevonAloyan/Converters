<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2001</searchword><id>4713</id><udhid>UDH:TvAR/4713</udhid><titel>Woudrichem BV / De Kloe c.s. (TvAR 2001/5079)</titel><searchwords><searchword>TvAR 9/2001</searchword><searchword>TvAR 2001/5079</searchword><searchword>UDH:TvAR/4713</searchword></searchwords><attachments><attachment><name>2001_nr 9_Rechtspraak_5079.pdf</name><extention>pdf</extention><url>https://denhollander.info/download/4655/ci</url></attachment></attachments><inleiding>[Pachtwet art. 1 lid 1 onder d]&#13;
&#13;
Koopovereenkomst (december 1995) van&#13;
20.000 m2 kassen c.a., in verband met te&#13;
verkrijgen financiering te leveren per&#13;
1 december 1997 en met afspraak: Feitelijke&#13;
ingebruikneming door koper op 1 januari&#13;
1996, vooruitlopend op levering, tegen&#13;
vergoeding van rente over koopsom.&#13;
Levering uitgesteld tot na 1 januari 1997.&#13;
Afspraak in maart 1997 over nadere&#13;
gebruiksvergoeding van ƒ 12.000,– per&#13;
maand, ingaande 1 januari 1997, in “ruil”&#13;
voor enig (verder) uitstel van levering.&#13;
Hof: noch aan de oorspronkelijke overeenkomst,&#13;
noch aan de nadere afspraak over de&#13;
tegenprestatie kan in de gegeven omstandigheden&#13;
in redelijkheid de betekenis van&#13;
het sluiten van een pachtovereenkomst&#13;
worden toegekend.</inleiding><content>ARREST IN DE ZAAK VAN&#13;
de besloten vennootschap met beperkte aansprakelijkheid&#13;
Handelskwekerij Woudrichem&#13;
B.V. te Woudrichem,&#13;
appellante,&#13;
procureur: mr. J.M.J. Huver,&#13;
tegen&#13;
1. Jacob Jan de Kloe,&#13;
2. Dirkje Hol, echtgenoten, beiden te Woudrichem,&#13;
geïntimeerden,&#13;
procureur: mr. J.H. van Vliet.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen die de&#13;
pachtkamer van het kantongerecht te Breda&#13;
tussen partijen – hierna ook te noemen Woudrichem&#13;
BV resp. De Kloe c.s. – heeft gewezen&#13;
op 21 augustus 1997 (bij verstek van Woudrichem&#13;
BV) en op 2 april 1998 (in oppositie);&#13;
van die vonnissen is een fotocopie aan dit&#13;
arrest gehecht.&#13;
2 Het geding in hoger beroep&#13;
2.1 Woudrichem BV heeft bij exploot van&#13;
1 mei 1998 aan De Kloe c.s. aangezegd van het&#13;
bovengenoemde vonnis van 2 april 1998 in&#13;
hoger beroep te komen, met hun dagvaarding&#13;
voor de pachtkamer van dit hof.&#13;
2.2 Bij memorie van grieven heeft Woudrichem&#13;
BV, met vermeerdering van haar eis, drie&#13;
grieven tegen het bestreden vonnis aangevoerd&#13;
en toegelicht, bewijs aangeboden, een productie&#13;
in het geding gebracht en (na vermeerdering&#13;
van eis) geconcludeerd:&#13;
dat het hof het vonnis waarvan beroep in conventie&#13;
en reconventie zal vernietigen en,&#13;
opnieuw rechtdoende, bij arrest, voor zoveel&#13;
mogelijk uitvoerbaar bij voorraad:&#13;
1. Woudrichem BV zal ontheffen van de veroordeling,&#13;
tegen haar uitgesproken bij vonnis&#13;
van de pachtkamer van het kantongerecht te&#13;
Breda tussen De Kloe c.s. als eisers en Woudrichem&#13;
BV als gedaagde bij verstek van&#13;
Woudrichem BV, alsmede zich alsnog onbevoegd&#13;
zal verklaren kennis te nemen van de&#13;
door De Kloe c.s. als eisers bij dagvaarding&#13;
van 16 juni 1997 tegen Woudrichem BV als&#13;
gedaagde ingestelde vorderingen, althans De&#13;
Kloe c.s. alsnog in hun vorderingen niet-ontvankelijk&#13;
zal verklaren althans hun deze als&#13;
zijnde ongegrond en/of onbewezen zal ontzeggen;&#13;
2. voorwaardelijk, voor het geval met betrekking&#13;
tot de in de memorie van grieven nader&#13;
omschreven onroerende zaak door het hof&#13;
sedert 15 december 1995 of op enige latere&#13;
datum tussen partijen pacht aanwezig wordt&#13;
geoordeeld,&#13;
– zal verklaren voor recht dat de pacht sedert&#13;
10 april 1997 althans 1 januari dan wel 9 januari&#13;
1998 althans per enige andere door het hof&#13;
in goede justitie te bepalen datum zal zijn&#13;
geëindigd, althans de pacht met betrekking tot&#13;
de vooromschreven onroerende zaak tussen&#13;
partijen ontbonden zal verklaren c.q. zal ontbinden&#13;
per 10 april 1997 althans 1 januari dan&#13;
wel 9 januari 1998 althans per enige andere&#13;
door het hof in goede justitie te bepalen&#13;
datum, alles met bevel aan De Kloe c.s. om&#13;
binnen 14 dagen na betekening van het in&#13;
deze te wijzen arrest, de onroerende zaak&#13;
staande en gelegen te Woudrichem aan de&#13;
Middelvaart 78, kadastraal bekend gemeente&#13;
Woudrichem, sectie D nr 895 gedeeltelijk,&#13;
groot 2.75.00 ha, geheel ontruimd ter beschikking&#13;
aan Woudrichem BV te stellen en met&#13;
alle daarin aanwezige personen en zaken te&#13;
verlaten, zulks op straffe van verbeurte van&#13;
een dwangsom hoofdelijk door ieder van De&#13;
Kloe c.s. aan Woudrichem BV van ƒ 100.000,–,&#13;
alsmede van ƒ 1.000,– voor iedere dag of&#13;
gedeelte daarvan, dat De Kloe c.s. daarmee&#13;
langer in gebreke blijven, met machtiging op&#13;
Woudrichem BV, indien De Kloe c.s. na verloop&#13;
van voormelde periode met ontruiming&#13;
in gebreke blijven, deze zelf te doen uitvoeren,&#13;
desnoods met behulp van de sterke arm&#13;
van justitie en politie;&#13;
– alsmede De Kloe c.s. hoofdelijk, des dat de&#13;
een betalende de ander zal zijn bevrijd, zal&#13;
veroordelen om aan Woudrichem BV te betalen&#13;
de wegens toerekenbare tekortkoming&#13;
verschuldigde contractuele boete van ƒ 140.000,–&#13;
vermeerderd met de buitengerechtelijke incassokosten&#13;
ten bedrage van ƒ 8.360,– alsmede&#13;
vermeerderd met de wettelijke rente vanaf&#13;
10 april 1997, althans 9 januari 1998 over&#13;
ƒ 148.360,– tot de dag der algehele voldoening,&#13;
alsmede tot betaling van de kosten van&#13;
beslag en verhaal ten bedrage van ƒ 1.215,15;&#13;
– alsmede De Kloe c.s. hoofdelijk zal veroordelen&#13;
tot betaling aan Woudrichem BV van&#13;
tenminste ƒ 20.000,– per maand althans enig&#13;
ander in goede justitie te bepalen bedrag vanaf&#13;
de datum van beëindiging c.q. ontbinding van&#13;
de overeenkomst van partijen tot aan de&#13;
datum van ontruiming, vermeerderd met de&#13;
wettelijke rente daarover vanaf de vervaldata&#13;
zulks uit hoofde van de verbintenis tot ongedaanmaking&#13;
van hetgeen is uitgevoerd terzake&#13;
van de beëindigde c.q. ontbonden overeenkomst&#13;
van partijen;&#13;
– alsmede van de schade als gevolg van de&#13;
niet-nakoming van de overeenkomst van partijen,&#13;
voor zover deze meer bedraagt dan&#13;
voormelde boete, nader op te maken bij staat,&#13;
vermeerderd met de wettelijke rente daarover&#13;
vanaf 10 april 1997 althans 9 januari 1998 tot&#13;
de dag der algehele voldoening;&#13;
3. De Kloe c.s. zal veroordelen in de kosten&#13;
van de procedure in eerste aanleg en in hoger&#13;
beroep.&#13;
2.3 Bij memorie van antwoord hebben De&#13;
Kloe c.s. verweer gevoerd, bewijs aangeboden&#13;
en geconcludeerd dat het hof de door Woudrichem&#13;
BV aangevoerde grieven ongegrond&#13;
zal verklaren en het hoger beroep zal verwerpen,&#13;
onder gelijktijdige bevestiging van het&#13;
vonnis waarvan beroep, eventueel, voor zover&#13;
het hof dat nodig acht, met verbetering van&#13;
gronden, een en ander onder veroordeling van&#13;
Woudrichem BV in de kosten van de procedure&#13;
in beide instanties.&#13;
2.4 Ter zitting van het hof van 31 mei 1999,&#13;
waarbij aanwezig waren voor Woudrichem&#13;
BV de heren J. Schep, M. van Willigen en&#13;
A. Satter en voor De Kloe c.s. J.J. de Kloe,&#13;
hebben partijen de zaak doen bepleiten,&#13;
Woudrichem BV door mr J.C.B.C. Geerts,&#13;
advocaat te Rosmalen, en De Kloe c.s. door&#13;
mr B. Nijman, advocaat te Wageningen, beiden&#13;
onder overlegging van pleitnotities.&#13;
2.5 Vervolgens hebben partijen hun stukken&#13;
aan het hof overgelegd voor het wijzen van&#13;
arrest.&#13;
3 De grieven&#13;
Woudrichem BV heeft tegen het vonnis waarvan&#13;
beroep de volgende grieven aangevoerd:&#13;
Grief I&#13;
De pachtkamer van het kantongerecht heeft in&#13;
het bestreden vonnis de feiten onjuist danwel&#13;
onvolledig weergegeven c.q. vastgesteld.&#13;
Grief II&#13;
De pachtkamer van het kantongerecht heeft&#13;
ten onrechte in het bestreden vonnis overwogen&#13;
dat Woudrichem BV aan De Kloe c.s.&#13;
tegen vergoeding een onroerende zaak in&#13;
gebruik heeft gegeven ten behoeve van de&#13;
landbouw, alsmede dat dit in gebruik geven&#13;
voorts niet zodanig ondergeschikt is aan de&#13;
koopovereenkomst, dat de dwingend-rechte-&#13;
lijke bepalingen van de Pachtwet in de rechtspositie&#13;
van partijen buiten beschouwing kunnen&#13;
worden gelaten, alsmede dat het verstekvonnis&#13;
zou moeten worden bevestigd.&#13;
Grief III&#13;
De pachtkamer van het kantongerecht heeft&#13;
zich in het bestreden vonnis ten onrechte niet&#13;
bevoegd geacht van het geschil tussen partijen&#13;
betreffende de koopovereenkomst kennis te&#13;
nemen, alsmede ten onrechte geoordeeld dat&#13;
niet aanstonds en zonder meer duidelijk is dat&#13;
De Kloe c.s. ernstig in hun verplichtingen uit&#13;
de koopovereenkomst tekort zijn geschoten,&#13;
alsmede dat onder deze omstandigheden de&#13;
reconventioneel door Woudrichem BV gevorderde&#13;
verklaring voor recht dat de pachtovereenkomst&#13;
ontbonden is op grond van misbruik&#13;
van recht of bevoegdheid van De Kloe&#13;
c.s. niet-ontvankelijk moet worden verklaard,&#13;
alsmede dat de vordering tot ontruiming&#13;
hetzelfde lot treft. De pachtkamer van het&#13;
kantongerecht heeft ten onrechte de reconventionele&#13;
vorderingen van Woudrichem BV&#13;
afgewezen.&#13;
Grief IV&#13;
De pachtkamer van het kantongerecht heeft&#13;
Woudrichem BV ten onrechte in de kosten&#13;
van de procedure in conventie en reconventie&#13;
verwezen.&#13;
4 De vaststaande feiten&#13;
Partijen hebben – buiten grief I, waarover&#13;
hieronder nader – geen grieven gericht tegen&#13;
de vaststelling van feiten op blz. 2, 3 en 4 van&#13;
het vonnis waarvan beroep.&#13;
Mede op grond van hetgeen in hoger beroep&#13;
als gesteld en niet dan wel onvoldoende&#13;
betwist is komen vast te staan, zal daarom in&#13;
hoger beroep van de navolgende feiten worden&#13;
uitgegaan.&#13;
4.1 Woudrichem BV is sedert in ieder geval&#13;
1995 eigenaresse van de woning met kassen,&#13;
corridor, ketelhuis, tuin, achtergelegen land,&#13;
ondergrond en verdere aanhorigheden, staande&#13;
en gelegen te Woudrichem aan de Middelvaart&#13;
78, kadastraal bekend gemeente Woudrichem,&#13;
sectie D, nr 895 (ged.), groot in totaal&#13;
2.75.00 ha – verder ook aan te duiden als de&#13;
onroerende zaak –.&#13;
De kassen hebben een oppervlakte van ca&#13;
20.000 m2.&#13;
4.2 Op 8 december 1995 heeft Woudrichem&#13;
BV de onroerende zaak verkocht aan de maatschap&#13;
De Kloe-Hol, met als maten De Kloe&#13;
c.s., voor een koopsom van ƒ 1.400.000,–.&#13;
Daarvan is een door partijen getekende&#13;
onderhandse akte opgemaakt op 15 december&#13;
1995, met als aanhef “Koopakte” en aanduiding&#13;
van partijen als “verkoper” resp. “koper”.&#13;
4.3 In deze akte is ondermeer bepaald:&#13;
“1. De betaling van de koopsom … vindt&#13;
plaats bij het passeren van de akte van eigendomsoverdracht.&#13;
5. De feitelijke aanvaarding vindt plaats bij het&#13;
tekenen van deze koopakte.&#13;
11. Indien een van partijen na in gebreke te&#13;
zijn gesteld, gedurende acht dagen nalatig&#13;
blijft in de nakoming van zijn uit deze overeenkomst&#13;
voortvloeiende verplichtingen zal&#13;
deze overeenkomst van rechtswege zonder&#13;
rechterlijke tussenkomst ontbonden zijn, tenzij&#13;
de wederpartij alsnog uitvoering van de&#13;
overeenkomst verlangt.&#13;
In beide gevallen zal de nalatige partij ten&#13;
behoeve van de wederpartij een zonder ingebrekestelling&#13;
of rechterlijke tussenkomst terstond&#13;
opeisbare boete van ƒ 140.000,– verbeuren,&#13;
onverminderd het recht op verdere schadevergoeding&#13;
en vergoeding van kosten van verhaal.&#13;
15. Deze overeenkomst kan door koper worden&#13;
ontbonden indien uiterlijk a) op 1 december&#13;
1997 koper voor de financiering van het&#13;
onroerend goed … geen hypothecaire geldlening&#13;
of het aanbod daartoe van een erkende&#13;
geldverstrekkende instelling heeft verkregen&#13;
onder normale voorwaarden en condities.&#13;
Partijen verbinden zich over en weer al het&#13;
redelijk mogelijke te doen teneinde koper in&#13;
staat te stellen de benodigde vergunning(en)&#13;
en/of financiering en/of Nationale Hypotheek&#13;
Garantie en/of toezegging(en) en/of andere&#13;
zaken te verkrijgen, en hem daarbij behulpzaam&#13;
te zijn…&#13;
18. De eigendomsoverdracht is gepland op&#13;
1 januari 1997. Zou de bank echter op 1 januari&#13;
1997 meer tijd nodig hebben om de financiering&#13;
te bekijken, is verlenging tot uiterlijk&#13;
1 januari 1998 mogelijk. Alle partijen zullen&#13;
echter streven om per 1 januari 1997 te kunnen&#13;
transporteren.&#13;
19. Van 1 januari 1996 tot en met 30 december&#13;
1996 wordt door koper een rente vergoed&#13;
over de koopsom van ƒ 140.000,–. Deze rente&#13;
is gebaseerd op de hypotheekrente voor hypotheken&#13;
van tenminste 5 jaar rentevast. De te&#13;
vergoeden rente zal niet meer dan 7% (zeven&#13;
procent) bedragen. De rentebetaling zal per&#13;
maand plaatsvinden.&#13;
22. De te maken bedrijfswinsten door de&#13;
maatschap De Kloe-Hol na betaling van&#13;
belastingen en kosten van levensonderhoud&#13;
moeten gereserveerd worden bij de bank. De&#13;
bedoeling hiervan is dat er eigen vermogen&#13;
gevormd wordt voor de aankoop per 1 januari&#13;
1997.&#13;
23. Verkoper zal zorgdragen voor groot&#13;
onderhoud c.q. vernieuwing bij oplevering en&#13;
wel zodanig, dat kopers hun teeltplan kunnen&#13;
uitvoeren. Het groot onderhoud zal bestaan&#13;
uit het glasdicht maken van de kassen, het&#13;
laten repareren van de schermen, het zorgen&#13;
voor een functionerende beluchting, het&#13;
bedrijfsklaar opleveren van de ketels en de&#13;
verdere installaties. Het schoonmaken van de&#13;
branders en de vlampijpen. Het nakijken van&#13;
de hijsmoters en de hijsverwarming. Het&#13;
groot onderhoud zal door verkoper uiterlijk&#13;
3 maanden na het ondertekenen van deze akte&#13;
worden uitgevoerd. Daarna zijn tot de transportdatum&#13;
de eerste ƒ 1.500,– voor rekening&#13;
van koper.&#13;
25. De brand-, storm- en glasverzekering zijn&#13;
voor rekening van koper. Deze kosten zullen&#13;
door verkoper berekend worden. De overige&#13;
bedrijfsverzekeringen zal koper zelf afsluiten.”&#13;
4.4 In december 1995 hebben De Kloe c.s.&#13;
met instemming van Woudrichem BV de onroerende&#13;
zaak in gebruik genomen voor eigen&#13;
bewoning en voor de teelt van chrysanten in&#13;
jaarrondteelt.&#13;
Zij hebben de onroerende zaak tot heden&#13;
aldus in gebruik.&#13;
4.5 De Kloe c.s. hebben vanaf 1 december&#13;
1996 de overeengekomen 7% van de koopsom&#13;
betaald, zij het niet steeds op tijd.&#13;
4.6 Levering van de onroerende zaak in eigendom&#13;
aan De Kloe c.s. heeft tot nu toe niet&#13;
plaatsgevonden.&#13;
4.7 Bij brief van 18 februari 1997 heeft (de&#13;
raadsman van) De Kloe c.s. aan (de raadsman&#13;
van) Woudrichem BV onder meer geschreven:&#13;
“Anders dan u aangeeft hebben mijn cliënten&#13;
wel degelijk pogingen ondernomen om vóór&#13;
1 januari 1997 een financiering te verkrijgen.&#13;
Gebleken is echter dat de bank pas een beslissing&#13;
met betrekking tot de financiering wenst&#13;
te nemen zodra de financiële resultaten van&#13;
het eerste teeltseizoen bekend zijn. Dat betekent&#13;
dat niet eerder dan in april 1997 een&#13;
definitieve beslissing kan worden genomen.”&#13;
4.8 Op 3 of 4 maart 1997 zijn tussen partijen&#13;
nadere afspraken gemaakt, waarbij is overeengekomen&#13;
het maandelijks door De Kloe c.s. te&#13;
betalen bedrag te verhogen tot ƒ 12.000,– per&#13;
maand, met ingang van 1 januari 1997, uitgaande&#13;
van verkrijging van een financiering&#13;
door De Kloe c.s. uiterlijk 25 maart 1997 en&#13;
levering van de onroerende zaak uiterlijk per&#13;
15 april 1997.&#13;
4.9 Bij brief van 2 april 1997 heeft (de raadsman&#13;
van) Woudrichem BV aan (de raadsman&#13;
van) De Kloe c.s. onder meer geschreven:&#13;
“Hierdoor zie ik mij genoodzaakt alsnog de&#13;
koopovereenkomst wegens toerekenbare tekortkoming&#13;
in de nakoming te ontbinden en&#13;
rechtsmaatregelen te treffen om bij kort&#13;
geding het bedrijf te laten ontruimen, tenzij&#13;
uw cliënten alsnog binnen zes dagen na heden&#13;
de financiering rond krijgen. Ik vertrouw&#13;
erop dat uw cliënten alsnog de door beide&#13;
partijen wenselijk geachte regeling zullen&#13;
nakomen, zodat alsnog deze maand kan worden&#13;
getransporteerd.”&#13;
4.10 Bij brief van 16 april 1997 heeft (de&#13;
raadsman van) Woudrichem BV aan (de&#13;
raadsman van) De Kloe c.s. laten weten bereid&#13;
te zijn – onder bepaalde voorwaarden – de&#13;
transportdatum d.d. 15 april j.l. nog met één&#13;
maand op te schorten zodat alsnog op 15 mei&#13;
a.s. het transport zal kunnen plaatsvinden.&#13;
4.11 Bij brief van 2 mei 1997 heeft Woudrichem&#13;
BV aan de grondkamer voor Noord-&#13;
Brabant verzocht, voor het geval zou komen&#13;
vast te staan dat sprake zou zijn van een pachtovereenkomst,&#13;
deze goed te keuren met als&#13;
einddatum 15 april 1997, althans 1 januari 1998.&#13;
4.12 Deze grondkamer heeft bij brief van&#13;
6 augustus 1997 aan Woudrichem BV doen&#13;
weten dat zij van oordeel is dat de ingezonden&#13;
brieven met bijlagen niet kunnen worden aangemerkt&#13;
als een pachtovereenkomst in de zin&#13;
van de Pachtwet, en dat het verzoek tot toetsing&#13;
van een pachtovereenkomst derhalve&#13;
niet-ontvankelijk is.&#13;
4.13 Bij brief van 30 oktober 1997 heeft&#13;
Woudrichem BV, voor zover de koopovereenkomst&#13;
nog niet rechtsgeldig was ontbonden,&#13;
De Kloe c.s. gesommeerd om het transport&#13;
uiterlijk 1 januari 1998 te laten plaatsvinden,&#13;
met aanzegging dat, indien De Kloe c.s. niet&#13;
aan deze sommatie voldoet, de overeenkomst&#13;
per 9 januari 1998 van rechtswege ontbonden&#13;
zal zijn, dat dan aanspraak gemaakt wordt op&#13;
de contractuele boete van ƒ 140.000,–, en dat&#13;
dan ontruiming gevorderd zal worden.&#13;
4.14 De pachtkamer van het kantongerecht te&#13;
Breda heeft bij het bovengenoemde vonnis&#13;
van 21 augustus 1997 bij verstek van Woudrichem&#13;
BV – kort weergegeven – voor recht&#13;
verklaard dat tussen partijen met ingang van&#13;
15 december 1995 op basis van de op die&#13;
datum gesloten overeenkomst een pachtovereenkomst&#13;
geldt met betrekking tot de onroerende&#13;
zaak.&#13;
4.15 Deze pachtkamer heeft bij het vonnis van&#13;
2 april 1998, na verzet van Woudrichem BV,&#13;
– kort weergegeven – in conventie het vonnis&#13;
van 21 augustus 1997 bekrachtigd, ook ten&#13;
aanzien van de proceskostenveroordeling, en&#13;
in reconventie Woudrichem BV niet-ontvankelijk&#13;
verklaard in haar voorwaardelijke vordering&#13;
– onder de voorwaarde dat een pachtovereenkomst&#13;
aanwezig wordt geoordeeld – tot&#13;
verklaring voor recht dat deze overeenkomst&#13;
is beëindigd en tot het geven van een bevel tot&#13;
ontruiming.&#13;
5 De beoordeling van het geschil in&#13;
hoger beroep&#13;
5.1 Nu De Kloe c.s. zich niet hebben verzet&#13;
tegen de vermeerdering van eis door Woudrichem&#13;
BV, zal het hof beslissen op deze gewijzigde&#13;
eis.&#13;
Grief I&#13;
5.2 In deze grief stelt Woudrichem BV dat de&#13;
pachtkamer van het kantongerecht de feiten&#13;
onjuist dan wel onvolledig zou hebben weergegeven&#13;
c.q. vastgesteld.&#13;
5.3 In (de toelichting op) deze grief wordt&#13;
door Woudrichem BV echter geen enkel feit&#13;
vermeld, dat door de pachtkamer van het kantongerecht&#13;
niet juist zou zijn weergegeven of&#13;
vastgesteld. In zoverre kan de grief dus geen&#13;
doel treffen.&#13;
5.4 Voor zover de grief erover klaagt dat de&#13;
pachtkamer van het kantongerecht de vaststaande&#13;
feiten, voor zover relevant, onvolledig&#13;
zou hebben weergegeven, overweegt het hof&#13;
het volgende.&#13;
5.5 In de grief wordt erover geklaagd, dat de&#13;
pachtkamer van het kantongerecht bij de vaststaande&#13;
feiten niet heeft vermeld dat de feitelijke&#13;
levering van de onroerende zaak op of&#13;
omstreeks 1 januari 1996 heeft plaatsgevonden,&#13;
met verwijzing naar art. 9 van de overeenkomst.&#13;
Dit art. 9 bepaalt (zakelijk weergegeven), dat&#13;
in geval de feitelijke levering plaats heeft vóór&#13;
het passeren van de akte van eigendomsoverdracht,&#13;
het risico met ingang van de dag van&#13;
feitelijke levering overgaat op de koper.&#13;
5.6 De pachtkamer van het kantongerecht&#13;
heeft met recht niet als vaststaand feit aangenomen&#13;
dat de feitelijke levering op of omstreeks&#13;
1 januari 1996 heeft plaatsgevonden.&#13;
Woudrichem BV heeft immers gesteld dat De&#13;
Kloe c.s. met haar instemming de onroerende&#13;
zaak in gebruik heeft genomen voor de teelt&#13;
van bloemen. Dat is naar het oordeel van het&#13;
hof echter niet zonder meer gelijk te stellen&#13;
met een “feitelijke levering”, als in art. 9 van&#13;
de overeenkomst bedoeld. Dit laatste kan&#13;
immers méér inhouden dan het (vooruitlopend&#13;
op levering) alvast toestaan van gebruik,&#13;
met name ook – kort gezegd – overdracht&#13;
van de gehele (economische) beschikkings-&#13;
bevoegdheid. Daarvan is echter volgens&#13;
geen van beide partijen sprake geweest.&#13;
De grief is in zoverre dus vergeefs aangevoerd.&#13;
5.7 De in de grief vervatte klachten over nietvermelding&#13;
door de pachtkamer van het kantongerecht&#13;
van de inhoud van brieven van&#13;
Woudrichem BV van 11 februari 1997,&#13;
24 februari 1997, 2 april 1997, 16 april 1997 en&#13;
30 oktober 1997 kunnen geen doel treffen.&#13;
Niet kan immers worden gevergd dat in een&#13;
rechterlijke uitspraak de (gehele) inhoud van&#13;
de aan de rechter overgelegde correspondentie&#13;
wordt omschreven. Voldoende moet worden&#13;
geacht dat de rechter de passages, die hij voor&#13;
de motivering van zijn beslissing van belang&#13;
acht, aangeeft.&#13;
5.8 Hetgeen partijen in of omstreeks maart&#13;
1997 hebben afgesproken omtrent een nader&#13;
vastgestelde gebruiksvergoeding van ƒ 12.000,–&#13;
per maand stond in ieder geval in eerste&#13;
instantie niet vast. (Zie daarvoor onder meer&#13;
par. 6 inleidende dagvaarding; par. 5 slot dagvaarding&#13;
in oppositie; repliek in oppositie&#13;
blz. 10; brief van Woudrichem BV d.d. 2 december&#13;
1996; 1e alinea blz 2 brief van mr Van&#13;
Mierlo d.d. 11 februari 1997; laatste alinea&#13;
blz 2 brief van mr Van Mierlo d.d. 7 maart&#13;
1997).&#13;
De pachtkamer van het kantongerecht heeft&#13;
daaromtrent terecht ook dit niet onder de&#13;
vaststaande feiten opgenomen.&#13;
Hetgeen omtrent deze vergoeding ter zitting&#13;
in hoger beroep is komen vast te staan, is hierboven&#13;
vermeld onder de in hoger beroep vaststaande&#13;
feiten.&#13;
5.9 Grief I is dus vergeefs aangevoerd.&#13;
Grief II&#13;
5.10 Deze grief legt in hoger beroep aan het&#13;
hof de vraag voor, of de pachtkamer van het&#13;
kantongerecht in haar (verstek)vonnis van&#13;
21 augustus 1997 en in het, dit vonnis bekrachtigende,&#13;
vonnis van 2 april 1998 terecht&#13;
heeft beslist dat met ingang van 15 december&#13;
1995 een pachtovereenkomst tussen hen geldt&#13;
op basis van de op die datum op schrift gestelde&#13;
overeenkomst.&#13;
5.11 Het hof stelt daarbij voorop dat omtrent&#13;
(on)bevoegdheid van de pachtrechter moet&#13;
worden geoordeeld naar hetgeen de eisende&#13;
partij stelt.&#13;
De Kloe c.s. hebben in conventie gesteld dat&#13;
tussen partijen sprake is van een pachtovereenkomst&#13;
en daaromtrent een verklaring voor&#13;
recht gevraagd.&#13;
De pachtkamer van het kantongerecht en in&#13;
hoger beroep de pachtkamer van dit hof zijn&#13;
derhalve bevoegd tot het beslissen over deze&#13;
vordering.&#13;
5.12 Met betrekking tot de vraag of ten deze&#13;
sprake is van een pachtovereenkomst tussen&#13;
partijen overweegt het hof het volgende.&#13;
5.13 De onroerende zaak is kort na het sluiten&#13;
van de koopovereenkomst in december 1995,&#13;
in verband met deze overeenkomst, en vooruitlopend&#13;
op de levering in eigendom, reeds&#13;
aan De Kloe c.s. in gebruik gegeven.&#13;
5.14 De levering in eigendom was – zoals ook&#13;
in par. 18 van de koopovereenkomst is vermeld&#13;
– gepland op 1 januari 1997, doch tevens&#13;
is ten tijde van het sluiten van de overeenkomst&#13;
reeds voorzien in de mogelijkheid van&#13;
uitstel van levering tot uiterlijk 1 januari 1998,&#13;
“zou de bank meer tijd nodig hebben om de&#13;
financiering te bekijken”.&#13;
5.15 Blijkens par. 19 van de overeenkomst zijn&#13;
partijen over de periode van 1 januari 1996&#13;
t/m 30 december 1996 een vergoeding overeengekomen&#13;
van rente over de (pas ten tijde&#13;
van de levering in eigendom door De Kloe c.s.&#13;
verschuldigde) koopsom. Deze vergoeding&#13;
dient naar het oordeel van het hof te worden&#13;
beschouwd als een vergoeding aan Woudrichem&#13;
BV voor het missen van de koopsom&#13;
ten gevolge van de uitgestelde levering, en niet&#13;
als een tegenprestatie voor het reeds aan De&#13;
Kloe c.s. feitelijk ter beschikking stellen van&#13;
de onroerende zaak.&#13;
5.16 De in par. 23 van de overeenkomst genoemde&#13;
ƒ 1.500,– kan evenmin worden beschouwd&#13;
als een tegenprestatie tegen het door&#13;
Woudrichem BV reeds vóór het transport toegestane&#13;
gebruik van de onroerende zaak.&#13;
Dit eenmalige, niet aan enige bepaalde periode&#13;
gebonden, bedrag dient naar het oordeel van&#13;
het hof veeleer te worden gezien als een maximering&#13;
van de kosten die totaal ten laste van&#13;
De Kloe c.s. zouden kunnen worden gebracht&#13;
voor het eventueel – na de door Woudrichem&#13;
BV nog te verrichten werkzaamheden wegens&#13;
achterstallig groot onderhoud – nodige onderhoud&#13;
tot de (ten tijde van deze afspraak onzekere)&#13;
datum van transport.&#13;
5.17 De pachtkamer van het kantongerecht&#13;
heeft dan ook ten onrechte beslist dat de overeenkomst&#13;
van partijen van december 1995&#13;
(mede) een pachtovereenkomst is.&#13;
5.18 Het tijdstip van transport van de onroerende&#13;
zaak is op verzoek van De Kloe c.s. uitgesteld&#13;
tot na 1 januari 1997, omdat de bank&#13;
van De Kloe c.s. pas een beslissing omtrent de&#13;
financiering wilde nemen nadat de financiële&#13;
resultaten van het eerste teeltjaar van De Kloe&#13;
c.s. bekend zouden zijn.&#13;
5.19 Zoals bovenvermeld was tussen partijen&#13;
een rentevergoeding afgesproken t/m 30 december&#13;
1996. Omtrent enige vergoeding wegens&#13;
ook na die datum nog uitgesteld transport&#13;
bestond in december 1995 tussen partijen nog&#13;
geen afspraak.&#13;
5.20 Blijkens de overgelegde en in zover niet&#13;
weersproken correspondentie is tussen partijen&#13;
– op grond van een voorstel van Woudrichem&#13;
BV van december 1996 tot het met&#13;
ingang van 1 januari 1997 gaan betalen van&#13;
een redelijke gebruiksvergoeding door De&#13;
Kloe c.s. – op 3 of 4 maart 1997 een afspraak&#13;
gemaakt dat De Kloe c.s. met ingang van&#13;
1 januari 1997 tot de datum van transport d.d.&#13;
15 april 1997 een gebruiksvergoeding zou&#13;
betalen ten bedrage van ƒ 12.000,– per maand.&#13;
5.21 Hoewel beide partijen deze in maart 1997&#13;
nader overeengekomen vergoeding als een&#13;
“gebruiksvergoeding” hebben aangeduid, is&#13;
het hof van oordeel, dat met de afspraak over&#13;
deze vergoeding niet is beoogd een tegenprestatie&#13;
af te spreken voor het (voortgezet) agrarisch&#13;
gebruik van de onroerende zaak, en dat&#13;
partijen dus ook middels deze nadere afspraak&#13;
geen pachtovereenkomst met elkaar hebben&#13;
gesloten.&#13;
5.22 Naar het oordeel van het hof bleef ook&#13;
deze tussen partijen toen nader overeengekomen&#13;
vergoeding immers – evenals de voorgaande&#13;
per eind 1996 vervallen vergoedingsregeling&#13;
– een tegenprestatie tegenover&#13;
instemming van Woudrichem BV met een&#13;
(verdere korte verlenging van het) uitstel van&#13;
levering en een vergoeding voor de gevolgen&#13;
daarvan voor Woudrichem BV, en niet zozeer&#13;
een tegenprestatie voor (voortzetting van) het&#13;
gebruik van de onroerende zaak door De&#13;
Kloe c.s.&#13;
5.23 De Kloe c.s. hebben in de gegeven omstandigheden&#13;
aan deze nadere afspraak in&#13;
redelijkheid niet de betekenis van het sluiten&#13;
van een pachtovereenkomst kunnen toekennen.&#13;
Zij hebben er ook niet op kunnen vertrouwen&#13;
dat Woudrichem BV door deze gewijzigde&#13;
vergoedingsregeling in “ruil” voor het door&#13;
hen nog verder gewenste uitstel zou hebben&#13;
beoogd een pachtovereenkomst met hen te&#13;
sluiten.&#13;
5.24 Het bovenoverwogene moet leiden tot de&#13;
conclusie dat tussen partijen geen sprake is&#13;
van een pachtverhouding.&#13;
5.25 Grief II is derhalve gegrond. Het vonnis&#13;
waarvan beroep kan daarom niet in stand&#13;
blijven.Woudrichem BV moet alsnog tot goedopposant&#13;
worden verklaard en van de veroordeling&#13;
in het (verstek)vonnis van 21 augustus&#13;
1997 worden ontheven.&#13;
Grief III&#13;
5.26 Uit het hierboven ten aanzien van grief II&#13;
overwogene vloeit voort dat tussen partijen&#13;
geen sprake is (geweest) van een pachtovereenkomst&#13;
doch (uitsluitend) van een koopovereenkomst.&#13;
5.27 De pachtkamer van het kantongerecht&#13;
heeft zich nu geen sprake is van geschillen als&#13;
bedoeld in de artikelen 128 of 129 van de&#13;
Pachtwet, dus terecht onbevoegd verklaard,&#13;
zodat deze grief wat het eerste gedeelte daarvan&#13;
betreft geen doel treft.&#13;
Grief IV&#13;
5.28 Omdat het vonnis waarvan beroep wordt&#13;
vernietigd en De Kloe c.s. alsnog in het ongelijk&#13;
worden gesteld, zullen zij de kosten van&#13;
de procedure in beide instanties moeten dragen.&#13;
Grief IV is dus gegrond.&#13;
De vorderingen in reconventie&#13;
5.29 Deze vorderingen zijn ingesteld onder de&#13;
voorwaarde “voor het geval met betrekking&#13;
tot de onroerende zaak sedert 15 december&#13;
1995 of enige latere datum pacht aanwezig&#13;
wordt geoordeeld”.&#13;
Dat laatste is blijkens het hierboven overwogene&#13;
niet het geval, zodat aan de voorwaarde&#13;
waaronder de vorderingen in reconventie zijn&#13;
ingesteld niet is voldaan. Deze vorderingen,&#13;
alsmede het tweede gedeelte van grief III,&#13;
behoeven mitsdien geen bespreking.&#13;
De vermeerdering van de&#13;
(reconventionele) eis in hoger beroep&#13;
5.30 Voor zover de vermeerdering van de eis&#13;
in hoger beroep door Woudrichem BV eveneens&#13;
is geschied onder de sub 5.29 gemelde&#13;
voorwaarde, geldt te dien aanzien evenzeer&#13;
dat zij geen bespreking behoeft; hetzelfde&#13;
geldt indien de vermeerderde eis onvoorwaardelijk&#13;
betrekking heeft op een eventuele pachtovereenkomst.&#13;
Indien en voor zover Woudrichem BV bedoelt&#13;
haar vermeerdering van eis betrekking te&#13;
doen hebben op een koopovereenkomst, moet&#13;
de pachtkamer van het hof zich onbevoegd&#13;
verklaren om daarvan kennis te nemen.&#13;
6 Slotsom&#13;
6.1 De grieven I en III zijn verworpen.&#13;
De grieven II en IV zijn gegrond bevonden.&#13;
6.2 Het vonnis 2 april 1998 moet worden vernietigd,&#13;
en opnieuw zal moeten worden recht&#13;
gedaan.&#13;
Woudrichem BV zal alsnog tot goed-opposante&#13;
worden verklaard, zodat ook het vonnis&#13;
van 21 augustus 1997 moet worden vernietigd.&#13;
6.3 De Kloe c.s. moeten als de in conventie&#13;
uiteindelijk in het ongelijk gestelde partij&#13;
worden veroordeeld in de kosten van het&#13;
geding in conventie in beide instanties, zulks&#13;
met uitzondering van de kosten van Woudrichem&#13;
BV als gevolg van het feit dat deze in&#13;
eerste instantie aanvankelijk verstek heeft&#13;
laten gaan, met name die van de verzetdagvaarding.&#13;
6.4 Woudrichem BV moet, als de daarin in het&#13;
ongelijk gestelde partij, worden veroordeeld&#13;
in de kosten van het geding in reconventie in&#13;
beide instanties.&#13;
7 De beslissing in hoger beroep&#13;
Het hof, rechtdoende in hoger beroep in conventie&#13;
en reconventie:&#13;
vernietigt het vonnis, door de pachtkamer van&#13;
het kantongerecht te Breda op 2 april 1998&#13;
tussen partijen gewezen;&#13;
en opnieuw rechtdoende:&#13;
verklaart Woudrichem BV alsnog tot goedopposante;&#13;
vernietigt het vonnis, op 21 augustus 1997 bij&#13;
verstek van Woudrichem BV gewezen;&#13;
wijst de vorderingen van De Kloe c.s. in conventie&#13;
alsnog af;&#13;
verstaat dat de vorderingen in reconventie van&#13;
Woudrichem BV, alsmede haar in hoger&#13;
beroep vermeerdere eis voor zover deze is&#13;
ingesteld onder dezelfde voorwaarde als de&#13;
vorderingen in reconventie, geen bespreking&#13;
behoeven;&#13;
verklaart zich niet bevoegd om van de eisvermeerdering&#13;
in hoger beroep kennis te nemen&#13;
voor zover deze is bedoeld betrekking te hebben&#13;
op een koopovereenkomst;&#13;
veroordeelt De Kloe c.s. in de kosten van het&#13;
geding in conventie in beide instanties, welke&#13;
aan de zijde van Woudrichem BV tot heden&#13;
worden begroot in eerste instantie op nihil&#13;
aan verschotten en ƒ 500,– aan gemachtigdensalaris,&#13;
en in hoger beroep op ƒ 528,20 aan&#13;
verschotten en ƒ 5.100,– aan procureurssalaris;&#13;
veroordeelt Woudrichem BV in de kosten van&#13;
het geding in reconventie in beide instanties,&#13;
welke aan de zijde van De Kloe c.s. tot heden&#13;
worden begroot in eerste instantie op nihil&#13;
aan verschotten en ƒ 250,– aan gemachtigdensalaris&#13;
te betalen aan De Kloe c.s., en in hoger&#13;
beroep op nihil aan verschotten en ƒ 850,– aan&#13;
procureurssalaris, op grond van artikel 57b&#13;
Rv. te betalen aan de griffier van het hof&#13;
door overmaking op Postbankrekeningnummer&#13;
935462 t.n.v. de gerechten in het arrondissement&#13;
Arnhem.</content><legacyfootnotes/><footnotes><footnote/></footnotes><auteurs/><published>2001-09-01 00:00:00</published><modified>1999-10-19 00:00:00</modified><editiondate>2001-09-01</editiondate><htmlpath>https://denhollander.info/artikel/4713</htmlpath></article>
</articles></edition>
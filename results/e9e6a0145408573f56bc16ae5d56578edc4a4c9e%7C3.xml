<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2000</searchword><id>4770</id><udhid>UDH:TvAR/4770</udhid><titel>Zuid-Hollandse Milieufederatie c.s. / VROM (TvAR 2000/5039)</titel><searchwords><searchword>TvAR 10/2000</searchword><searchword>TvAR 2000/5039</searchword><searchword>UDH:TvAR/4770</searchword></searchwords><attachments><attachment><name>2000_nr 10_Rechtspraak_5039.pdf</name><extention>pdf</extention><url>https://denhollander.info/download/4712/ci</url></attachment></attachments><inleiding>[Bestrijdingsmiddelenwet art. 3a; Besluit&#13;
milietoelatingseisen bestrijdingsmiddelen&#13;
artt. 3, 8; Besluit van 15 maart 2000 tot wijziging&#13;
van het Besluit milietoelatingseisen&#13;
bestrijdingsmiddelen art. II leden 2 en 3]&#13;
&#13;
&#13;
Uit de Nota van Toelichting bij het Besluit&#13;
van 15 maart 2000 (Staatsblad 2000, nr. 136,&#13;
p. 10) blijkt dat artikel II leden 2 en 3 van dit&#13;
Besluit een overgangsregeling voor gewasbeschermingsmiddelen&#13;
geeft “waarvan bij&#13;
herbeoordeling is vastgesteld dat ze, al dan&#13;
niet voor een of meer van de doeleinden&#13;
van gebruik, niet voldoen aan de artikelen 5&#13;
tot en met 7a van het Bmb”. Voor een zodanige&#13;
bepaling, waarin geen uitwerking van&#13;
de toelatingscriteria als bedoeld in artikel 3&#13;
lid 1 aanhef en onder a sub 9 en 10 van de&#13;
Bmw wordt gegeven en een bevoegdheid&#13;
wordt gecreëerd om niet alleen in afwijking&#13;
van de uitwerking in de artikelen 5 tot en&#13;
met 7a, maar ook zonder enige toetsing op&#13;
milieucriteria een bestrijdingsmiddel toe te&#13;
laten, biedt artikel 3a van de Bmw evenwel&#13;
geen grondslag.</inleiding><content>UITSPRAAK IN DE ZAAK VAN:&#13;
1. de stichting Zuid-Hollandse Milieufederatie&#13;
te Rotterdam, en&#13;
2. de stichting Natuur en Milieu te Utrecht,&#13;
verzoeksters,&#13;
gemachtigde: mr. drs. J. Rutteman, werkzaam&#13;
bij verzoekster sub 1,&#13;
tegen&#13;
de Minister van Volkshuisvesting, Ruimtelijke&#13;
Ordening en Milieubeheer te ’s-Gravenhage,&#13;
verweerder,&#13;
gemachtigde: mr J.H. Geerdink, advocaat te&#13;
’s-Gravenhage,&#13;
waaraan voorts als partij deelneemt, de Landen&#13;
Tuinbouworganisatie Nederland (LTO) te&#13;
’s-Gravenhage,&#13;
gemachtigde: ir. J.J.G.W. Ottenheim, werkzaam&#13;
bij LTO.&#13;
1. De procedure&#13;
Op 24 mei 2000 heeft de president van het&#13;
College van verzoeksters een verzoekschrift&#13;
ontvangen, waarbij de president is verzocht&#13;
een voorlopige voorziening te treffen.&#13;
Verweerder heeft op 14 juni 2000 schriftelijk&#13;
op het verzoek om voorlopige voorziening&#13;
gereageerd.&#13;
Bij brief van 21 juni 2000 heeft LTO te kennen&#13;
gegeven als derde-belanghebbende aan&#13;
het geding te willen deelnemen.&#13;
Op 29 juni 2000 heeft het onderzoek ter zitting&#13;
plaatsgevonden, waarbij partijen bij monde&#13;
van hun gemachtigden hun standpunten nader&#13;
hebben toegelicht.&#13;
2. De grondslag van het geschil&#13;
2.1In de Bestrijdingsmiddelenwet 1962 (hierna:&#13;
Bmw) is onder meer het volgende bepaald:&#13;
Artikel 1a, eerste lid:&#13;
“1. Er is een College voor de toelating van&#13;
bestrijdingsmiddelen, voor de toepassing van&#13;
het bepaalde bij of krachtens deze wet verder&#13;
te noemen het college. Het college bezit rechtspersoonlijkheid.”&#13;
Artikel 2, eerste lid:&#13;
“1. Het is verboden een bestrijdingsmiddel af&#13;
te leveren, voorhanden of in voorraad te hebben,&#13;
binnen Nederland te brengen of te&#13;
gebruiken, waarvan niet blijkt dat het ingevolge&#13;
deze wet is toegelaten.”&#13;
Artikel 3, eerste lid, aanhef en onder a:&#13;
“– 1. Een bestrijdingsmiddel wordt slechts&#13;
toegelaten indien:&#13;
a. op grond van de stand van de wetenschappelijke&#13;
en technische kennis en aan de hand&#13;
van onderzoek van de gegevens, bedoeld in&#13;
artikel 4, tweede lid, met inachtneming van de&#13;
bij of krachtens artikel 3a vastgestelde regels&#13;
en beginselen voor de beoordeling, is vastgesteld&#13;
dat het bestrijdingsmiddel en zijn&#13;
omzettingsprodukten, wanneer het overeenkomstig&#13;
het bepaalde bij of krachtens deze&#13;
wet wordt gebruikt:&#13;
(…)&#13;
9. geen schadelijke uitwerking heeft op het&#13;
grondwater;&#13;
10. geen voor het milieu onaanvaardbaar&#13;
effect heeft, waarbij in het bijzonder rekening&#13;
wordt gehouden met:&#13;
– de plaats waar het bestrijdingsmiddel in het&#13;
milieu terecht komt en wordt verspreid, met&#13;
name voor wat betreft besmetting van het&#13;
water, met inbegrip van drink- en grondwater&#13;
en belasting van de bodem;&#13;
– de gevolgen voor niet-doelsoorten;”&#13;
Artikel 3a, eerste lid en tweede lid, aanhef en&#13;
onder d:&#13;
“1. Bij of krachtens algemene maatregel van&#13;
bestuur kunnen nadere regelen worden gesteld&#13;
met betrekking tot de toelatingscriteria&#13;
als bedoeld in artikel 3, eerste lid, onderdeel a,&#13;
en kunnen beginselen voor de beoordeling&#13;
worden vastgesteld.&#13;
2. De voordracht voor een algemene maatregel&#13;
van bestuur als bedoeld in het eerste lid,&#13;
wordt:&#13;
(…)&#13;
d. voor zover daarin gestelde regelen, betrekking&#13;
hebben op de toelatingscriteria als bedoeld&#13;
in artikel 3, eerste lid, onderdeel a, ten&#13;
negende en ten tiende, Ons gedaan door Onze&#13;
Minister van Volkshuisvesting, Ruimtelijke&#13;
Ordening en Milieubeheer in overeenstemming&#13;
met Onze Minister van Landbouw,&#13;
Natuurbeheer en Visserij, Onze Minister van&#13;
Welzijn, Volksgezondheid en Cultuur en&#13;
Onze Minister van Sociale Zaken en Werkgelegenheid;”&#13;
Artikel 4, eerste lid:&#13;
“1. Over de toelating van een bestrijdingsmiddel&#13;
wordt op aanvraag beslist door het college.”&#13;
Voorts is in het Besluit milieutoelatingseisen&#13;
bestrijdingsmiddelen (hierna: Bmb), zoals gewijzigd&#13;
bij Besluit van 15 maart 2000 (Stb.&#13;
2000, nr. 136), onder meer het volgende&#13;
bepaald:&#13;
Artikel 3:&#13;
“1. Onverminderd het tweede lid, wordt een&#13;
gewasbeschermingsmiddel slechts toegelaten&#13;
indien het middel voldoet aan de bij of krachtens&#13;
de artikelen 5 tot en met 7a gestelde&#13;
regels, waarbij voor de toepassing van die&#13;
regels wordt uitgegaan van het gebruik van&#13;
het middel overeenkomstig de gebruiksvoorschriften.&#13;
2. Indien:&#13;
a. het gebruik van een gewasbeschermingsmiddel&#13;
dringend vereist is en voor het gebruik&#13;
uit landbouwkundig of volksgezondheidsoogpunt&#13;
geen geschikt alternatief bestaat in de&#13;
vorm van een ander gewasbeschermingsmiddel&#13;
dan wel een mechanische of biologische&#13;
methode, die hetzelfde doeleinde en een vergelijkbare&#13;
deugdelijkheid heeft en waarvan&#13;
met redelijke zekerheid kan worden aangenomen&#13;
dat deze aanmerkelijk minder risico’s&#13;
heeft voor de kwaliteit van het milieu, of&#13;
b. het niet toelaten van het gewasbeschermingsmiddel&#13;
leidt tot aanzienlijke verslechtering&#13;
van de arbeidsomstandigheden, wordt&#13;
het gewasbeschermingsmiddel toegelaten indien&#13;
wordt voldaan aan de normen, bedoeld&#13;
in artikel 8, waarbij voor de toepassing van&#13;
die normen wordt uitgegaan van het gebruik&#13;
van het middel overeenkomstig de gebruiksvoorschriften.&#13;
3. Bij regeling van Onze Minister kunnen&#13;
voor de toepassing van het tweede lid nadere&#13;
regels worden gesteld.&#13;
Artikel 8:&#13;
“Het gewasbeschermingsmiddel voldoet tenminste&#13;
aan bij regeling van Onze Minister&#13;
vastgestelde normen met betrekking tot de in&#13;
de artikelen 5 tot en met 7a genoemde milieucriteria.”&#13;
Artikel II, tweede tot en met vierde lid, van&#13;
voornoemd Besluit van 15 maart 2000, aan&#13;
welke bepaling terugwerkende kracht is verleend&#13;
tot 1 januari 2000, luidt als volgt:&#13;
“2. Een gewasbeschermingsmiddel dat is aan&#13;
te merken als een gewasbeschermingsmiddel&#13;
als bedoeld in artikel 8, eerste lid, van het&#13;
Besluit milieutoelatingseisen bestrijdingsmiddelen,&#13;
zoals dat artikel luidde voor de inwerkingtreding&#13;
van dit besluit, waarvan de toelating&#13;
voor een of meer van de doeleinden&#13;
waarvoor het middel mag worden gebruikt, in&#13;
de periode van 11 mei 1999 tot en met 1 januari&#13;
2000 vervalt, is een gewasbeschermingsmiddel&#13;
als bedoeld in artikel 3, tweede lid, en&#13;
is, voor zover Onze Minister dat middel en de&#13;
doeleinden van gebruik ervan heeft aangewezen,&#13;
als zodanig toegelaten, zij het dat de houder&#13;
van de toelating verplicht is binnen een&#13;
jaar na inwerkingtreding van dit besluit verlenging&#13;
van de toelating voor de doeleinden&#13;
waarvoor het middel wordt gebruikt, aan te&#13;
vragen met overlegging van de vereiste gegevens&#13;
om te beoordelen of het middel aan de&#13;
toelatingseisen voldoet. Op een aanvraag om&#13;
verlenging van de toelating als bedoeld in de&#13;
eerste volzin, wordt beslist binnen twee jaar&#13;
na de inwerkingtreding van artikel 1, onderdelen&#13;
A en C, van dit besluit, waarbij artikel&#13;
7, vijfde lid, van de Regeling toelating bestrijdingsmiddelen&#13;
buiten toepassing blijft.&#13;
3. een gewasbeschermingsmiddel als bedoeld&#13;
in artikel 8, tweede lid, van het Besluit milieutoelatingseisen&#13;
bestrijdingsmiddelen, zoals dat&#13;
artikel luidde voor de inwerkingtreding van&#13;
dit besluit, waarvan de toelating voor een of&#13;
meer van de doeleinden waarvoor het middel&#13;
mag worden gebuikt, in de periode van 1 september&#13;
1999 tot en met 1 januari 2000 vervalt,&#13;
is een gewasbeschermingsmiddel als bedoeld&#13;
in artikel 3, tweede lid, en is voor zover Onze&#13;
Minister dat middel en de doeleinden van&#13;
gebruik ervan heeft aangewezen, als zodanig&#13;
toegelaten, zij het dat de houder van de toelating&#13;
verplicht is binnen een jaar na inwerkingtreding&#13;
van dit besluit verlenging van de&#13;
toelating voor de doeleinden waarvoor het&#13;
middel wordt gebruikt, aan te vragen met&#13;
overlegging van de vereiste gegevens om te&#13;
beoordelen of het middel aan de toelatingseisen&#13;
voldoet. Op een aanvraag om verlenging&#13;
van de toelating als bedoeld in de eerste volzin,&#13;
wordt beslist binnen twee jaar na de&#13;
inwerkingtreding van artikel 1, Onderdelen A&#13;
en C, van dit besluit, waarbij artikel 7, vijfde&#13;
lid, van de Regeling toelating bestrijdingsmiddelen&#13;
buiten toepassing blijft.&#13;
4. Een gewasbeschermingsmiddel komt niet&#13;
voor aanwijzing door Onze Minister als&#13;
bedoeld in het tweede of derde lid, in aanmerking&#13;
indien:&#13;
a. de toelating van het gewasbeschermingsmiddel&#13;
op verzoek van de toelatingshouder&#13;
voor de inwerkingtreding van dit besluit is ingetrokken,&#13;
b. het een gewasbeschermingsmiddel betreft,&#13;
waarvoor geen verzoek tot verlenging van de&#13;
toelating is ingediend op grond van artikel 8,&#13;
tweede lid, van het Besluit milieutoelatingseisen&#13;
bestrijdingsmiddelen, zoals dat artikel&#13;
luidde voor de inwerkingtreding van dit besluit,&#13;
of waarvan dat verzoek is afgewezen, of&#13;
c. voor de inwerkingtreding van dit besluit op&#13;
basis van herbeoordeling van de toelating van&#13;
een gewasbeschermingsmiddel is vastgesteld&#13;
dat het middel niet voldoet aan de in artikel 8,&#13;
tweede lid, van het Besluit milieutoelatingseisen&#13;
bestrijdingsmiddelen vermelde voorlopige&#13;
normen en criteria, zoals dat artikel luidde&#13;
voor de inwerkingtreding van dit besluit.”&#13;
Vóór de inwerkingtreding van voornoemd&#13;
Besluit van 15 maart 2000 luidde artikel 8,&#13;
eerste en tweede lid, van het Bmb als volgt:&#13;
“1. Voor gewasbeschermingsmiddelen die op&#13;
het tijdstip van inwerkingtreding van dit&#13;
besluit zijn toegelaten en die vanwege een of&#13;
meer van de doeleinden waarvoor het middel&#13;
mag worden gebruikt, niet voldoet aan de bij&#13;
of krachtens de artikelen 5 tot en met 7 gestelde&#13;
regels, kan, voor een periode van telkens&#13;
twee jaar en uiterlijk tot 1 januari 2000, op&#13;
verzoek van de toelatinghouder met betrekking&#13;
tot deze doeleinden de toelating worden&#13;
verlengd indien voor het betrokken middel&#13;
geldt dat:&#13;
a. het gebruik dringend vereist is en voor het&#13;
gebruik geen geschikt alternatief bestaat vanuit&#13;
landbouwkundig of volksgezondheidsoogpunt&#13;
in de vorm van een ander gewasbeschermingsmiddel&#13;
dan wel een mechanische of biologische&#13;
methode, die hetzelfde doeleinde en&#13;
een vergelijkbare deugdelijkheid heeft en waarvan&#13;
met redelijke zekerheid kan worden aangenomen&#13;
dat deze aanmerkelijk minder risico’s&#13;
heeft voor de kwaliteit van het milieu; of&#13;
b. de niet-verlenging van de toelating zou&#13;
resulteren in een aanzienlijke verslechtering&#13;
van de arbeidsomstandigheden.&#13;
2. Voor gewasbeschermingsmiddelen die op&#13;
het tijdstip van inwerkingtreding van dit&#13;
besluit zijn toegelaten en die vanwege een of&#13;
meer van de doeleinden waarvoor het middel&#13;
mag worden gebruikt, niet voldoen aan de bij&#13;
of krachtens de artikelen 5 tot en met 7 gestelde&#13;
regels, kan, op verzoek van de toelatinghouder&#13;
en voor de doeleinden waarvoor het&#13;
middel mag worden gebruikt de toelating tot&#13;
uiterlijk 1 januari 2000 worden verlengd indien&#13;
de toelating een gewasbeschermingsmiddel&#13;
betreft op basis van werkzame stoffen die&#13;
zijn vastgesteld op de lijst, opgenomen in de&#13;
bijlage behorende bij dit besluit, en de toelating&#13;
voor het betrokken doeleinde ingevolge&#13;
het verzoek van de toelatinghouder voldoet&#13;
aan de voorlopige normen en criteria die zijn&#13;
overeengekomen op grond van de bestuursovereenkomst&#13;
MJP-G (Kamerstukken II 1992-&#13;
93, 21677, nr. 17).”&#13;
Bij de beoordeling van het verzoek om voorlopige&#13;
voorziening gaat de president, voorzover&#13;
hier van belang, uit van de volgende feiten&#13;
en omstandigheden.&#13;
– Op 31 maart 2000 heeft verweerder de Tijdelijke&#13;
regeling aanwijzing landbouwkundig&#13;
onmisbare gewasbeschermingsmiddelen I vastgesteld&#13;
(Staatscourant 19 april 2000, nr. 78,&#13;
p. 15; hierna aan te duiden als de Tijdelijke&#13;
regeling I). De Tijdelijke regeling I strekt tot&#13;
uitvoering van artikel II, derde lid, van voornoemd&#13;
Besluit van 15 maart 2000 en voorziet&#13;
in de artikelen 1 tot en met 6 in de aanwijzing&#13;
van een aantal met naam en dossiernummer&#13;
aangeduide bestrijdingsmiddelen op basis van&#13;
een zestal werkzame stoffen en voor een aantal&#13;
toepassingen, welke middelen aldus zijn&#13;
toegelaten. In artikel 7 is bepaald dat de toelating&#13;
van de in artikel 1 tot en met 6 aangewezen&#13;
middelen geldt totdat het College voor de&#13;
toelating van bestrijdingsmiddelen (hierna:&#13;
Ctb) overeenkomstig artikel II, derde lid, van&#13;
voornoemd Besluit van 15 maart 2000 of&#13;
overeenkomstig artikel 3 van de Bmw ten&#13;
aanzien van het middel of van één of meer van&#13;
de in het desbetreffende artikel genoemde toepassingen&#13;
een besluit omtrent de toelating&#13;
ervan heeft genomen.&#13;
– Op 31 maart 2000 heeft verweerder de Tijdelijke&#13;
regeling aanwijzing landbouwkundig&#13;
onmisbare gewasbeschermingsmiddelen II&#13;
vastgesteld (Staatscourant 19 april 2000, nr.&#13;
78, p. 16; hierna aan te duiden als de Tijdelijke&#13;
regeling II). De Tijdelijke regeling II strekt tot&#13;
uitvoering van artikel II, tweede lid, van voornoemd&#13;
Besluit van 15 maart 2000 en voorziet&#13;
in de artikelen 1 tot en met 3 in de aanwijzing&#13;
van een aantal met naam en dossiernummer&#13;
aangeduide bestrijdingsmiddelen op basis van&#13;
een drietal werkzame stoffen en voor een aantal&#13;
toepassingen, welke middelen aldus zijn&#13;
toegelaten. In artikel 4 is bepaald dat de toelating&#13;
van de in artikel 1 tot en met 3 aangewezen&#13;
middelen geldt totdat het Ctb overeenkomstig&#13;
artikel II, tweede lid, van voornoemd&#13;
Besluit van 15 maart 2000 of overeenkomstig&#13;
artikel 3 van de Bmw ten aanzien van het&#13;
middel of van één of meer van de in het desbetreffende&#13;
artikel genoemde toepassingen&#13;
een besluit omtrent de toelating ervan heeft&#13;
genomen.&#13;
– Tegen deze Tijdelijke regelingen hebben&#13;
verzoeksters bij bezwaarschriften van 11 mei&#13;
2000 bezwaar gemaakt.&#13;
– Hiernaast hebben verzoeksters, zoals reeds&#13;
vermeld, de president op 24 mei 2000 verzocht&#13;
ter zake een voorlopige voorziening te&#13;
treffen.&#13;
(…)&#13;
4. De beoordeling van het geschil&#13;
4.1 Ingevolge het bepaalde in artikel 8:81 van&#13;
de Awb juncto artikel 19, eerste lid, van de&#13;
Wet bestuursrechtspraak bedrijfsorganisatie&#13;
kan, indien tegen een besluit bij het College&#13;
beroep is ingesteld, dan wel, voorafgaand aan&#13;
een mogelijk beroep, bezwaar is gemaakt, op&#13;
verzoek een voorlopige voorziening worden&#13;
getroffen indien onverwijlde spoed, gelet op&#13;
de betrokken belangen, dat vereist.&#13;
4.2 De president ziet zich allereerst voor de&#13;
vraag gesteld of hij bevoegd is van het verzoek&#13;
om voorlopige voorziening kennis te nemen,&#13;
nu tussen partijen in geschil of, gelet op het&#13;
bepaalde in artikel 8:2, aanhef en onder a, van&#13;
de Awb, tegen de aanwijzing van de middelen&#13;
in voormelde Tijdelijke regelingen I en II&#13;
beroep kan worden ingesteld.&#13;
Anders dan verweerder is de president voorshands&#13;
van oordeel dat de aanwijzing van de&#13;
middelen in de Tijdelijke regelingen I en II&#13;
niet zijn uitgevaardigd krachtens een uitdrukkelijke&#13;
wetgevende bevoegdheid. Artikel II,&#13;
tweede en derde lid, van het Besluit van&#13;
15 maart 2000, waarop de litigieuze aanwijzingen&#13;
zijn gegrond, verleent verweerder niet&#13;
meer dan de bevoegdheid om middelen aan te&#13;
wijzen en kent aan verweerder geen wetgevende&#13;
bevoegdheid toe.&#13;
Voorts is de president, anders dan verweerder,&#13;
voorshands van oordeel dat de aanwijzing van&#13;
de middelen in de Tijdelijke regelingen I en II&#13;
geen algemene regels inhouden waarin rechtsnormen&#13;
zijn vervat. De omstandigheid dat&#13;
artikel 7 van de Tijdelijke regeling I en artikel&#13;
4 van de Tijdelijke regeling II wellicht wel&#13;
zodanige regels inhouden, brengt nog niet&#13;
mee dat de aanwijzing van de met naam en&#13;
dossiernummer aangeduide middelen zelf&#13;
eveneens zodanige regels inhouden. De&#13;
omstandigheid dat de Tijdelijke regelingen tot&#13;
gevolg hebben dat de daarin opgenomen mid-&#13;
delen vanaf 1 januari 2000 toegelaten zijn en&#13;
dus door een ieder afgeleverd, voorhanden, in&#13;
voorraad gehouden en binnen Nederland&#13;
gebracht of gebruikt mogen worden, is al&#13;
evenmin beslissend. De aanwijzing van de&#13;
middelen onderscheidt zich in dit opzicht&#13;
immers niet van een reguliere toelating door&#13;
het Ctb, ten aanzien waarvan onomstreden is&#13;
dat hiertegen bezwaar en beroep kan worden&#13;
ingesteld. Bovendien blijkt uit artikel II, tweede&#13;
lid en derde lid, van het Besluit van&#13;
15 maart 2000, waarin de toelatinghouder van&#13;
een aangewezen middel de verplichting is&#13;
opgelegd binnen een jaar na inwerkingtreding&#13;
van dit besluit verlenging aan te vragen, dat de&#13;
aanwijzingen van de middelen in de Tijdelijke&#13;
regelingen zich evenals reguliere toelatingen&#13;
door het Ctb in wezen tot de toelatinghouder&#13;
richten.&#13;
Naar voorlopig oordeel van de president dienen&#13;
de aanwijzingen van de middelen in de&#13;
Tijdelijke regelingen I en II dan ook niet aangemerkt&#13;
te worden als besluiten inhoudende&#13;
een algemeen verbindend voorschrift waartegen&#13;
geen beroep zou openstaan.&#13;
De president acht zich bevoegd van het verzoek&#13;
om voorlopige voorziening kennis te&#13;
nemen.&#13;
4.3 Vervolgens is de vraag aan de orde of artikel&#13;
II, tweede en derde lid, van het Besluit van&#13;
15 maart 2000, waarop de toelating van de in&#13;
de Tijdelijke regelingen I en II door verweerder&#13;
aangewezen middelen is gegrond, in het&#13;
voetspoor van de uitspraak van het College&#13;
van 29 januari 1998 (nr. 95/0995/060/029; AB&#13;
1998, nr. 111) en de uitspraak van de president&#13;
van het College van 11 mei 1999 (nr. AWB&#13;
99/412; AB 1999, nr. 331) niet vanwege het&#13;
ontbreken van een wettelijke grondslag verbindende&#13;
kracht ontbeert.&#13;
De president beantwoordt die vraag naar&#13;
voorlopig oordeel bevestigend en overweegt&#13;
hiertoe als volgt.&#13;
De president merkt allereerst op dat de Bmw&#13;
de bevoegdheid tot toelating van bestrijdingsmiddelen&#13;
uitdrukkelijk en uitsluitend aan het&#13;
Ctb heeft toegekend en niet aan verweerder.&#13;
De president overweegt voorts dat ingevolge&#13;
artikel 3a van de Bmw bij of krachtens algemene&#13;
maatregel van bestuur nadere regels&#13;
kunnen worden gesteld met betrekking tot de&#13;
toelatingscriteria als bedoeld in artikel 3, eerste&#13;
lid, onderdeel a, en dat beginselen voor de&#13;
beoordeling kunnen worden vastgesteld. Voorzover&#13;
het de toelatingscriteria als bedoeld in&#13;
artikel 3, eerste lid, aanhef en onder a, sub 9&#13;
en 10 van de Bmw betreft, moet het dus gaan&#13;
om een uitwerking van de voorwaarden dat&#13;
een bestrijdingsmiddel geen schadelijke uitwerking&#13;
heeft op het grondwater en geen&#13;
voor het milieu onaanvaardbaar effect heeft.&#13;
Voor andere doeleinden kan de in artikel 3a&#13;
voorziene regelgevende bevoegdheid in zoverre&#13;
niet worden aangewend.&#13;
In de artikelen 5 tot en met 7a van het Bmb is&#13;
met toepassing van artikel 3a van de Bmw uitwerking&#13;
gegeven aan de toelatingscriteria als&#13;
bedoeld in artikel 3, eerste lid, aanhef en&#13;
onder a, sub 9 en 10 van de Bmw, althans&#13;
voorzover het de persistentie in de bodem, de&#13;
uitspoeling naar het grondwater en het risico&#13;
voor waterorganismen betreft. Uit de Nota&#13;
van Toelichting bij het Besluit van 15 maart&#13;
2000 (Staatsblad 2000, nr. 136, p. 10) blijkt dat&#13;
artikel II, tweede en derde lid, van dit Besluit&#13;
een overgangsregeling voor gewasbeschermingsmiddelen&#13;
geeft “waarvan bij herbeoordeling&#13;
is vastgesteld dat ze, al dan niet voor&#13;
een of meer van de doeleinden van gebruik,&#13;
niet voldoen aan de artikelen 5 tot en met 7a&#13;
van het Bmb”. Voor een zodanige bepaling,&#13;
waarin geen uitwerking van de toelatingscriteria&#13;
als bedoeld in artikel 3, eerste lid, aanhef&#13;
en onder a, sub 9 en 10 van de Bmw wordt&#13;
gegeven en een bevoegdheid wordt gecreëerd&#13;
om niet alleen in afwijking van de uitwerking&#13;
in de artikelen 5 tot en met 7a maar ook zonder&#13;
enige toetsing op milieucriteria een&#13;
bestrijdingsmiddel toe te laten, biedt artikel 3a&#13;
van de Bmw evenwel geen grondslag. De door&#13;
verweerder aangevoerde omstandigheid dat&#13;
het Bmb zodanig is gewijzigd dat er een regeling&#13;
voor misbare middelen (artikel 3, eerste&#13;
lid) en een regeling voor onmisbare middelen&#13;
(artikel 3, tweede lid) zijn ingevoerd, kan&#13;
hieraan niet afdoen. De president laat in het&#13;
midden of voormeld artikel 3, tweede lid, verbindend&#13;
is.&#13;
4.4 Nu artikel II, tweede en derde lid, van het&#13;
Besluit van 15 maart 2000 naar voorlopig oordeel&#13;
van de president onmiskenbaar onverbindend&#13;
is, ontberen ook de op deze bepaling&#13;
gegronde aanwijzingen van de middelen in de&#13;
Tijdelijke regelingen I en II rechtsgeldigheid.&#13;
Er is mitsdien aanleiding het verzoek om&#13;
voorlopige voorziening toe te wijzen als hierna&#13;
vermeld.&#13;
5. De beslissing&#13;
De president:&#13;
– wijst het verzoek om voorlopige voorziening&#13;
toe;&#13;
– schorst de besluiten Tijdelijke regelingen I&#13;
en II, voorzover hierin bestrijdingsmiddelen&#13;
zijn aangewezen;&#13;
– bepaalt dat de in de Tijdelijke regelingen I&#13;
en II aangewezen bestrijdingsmiddelen worden&#13;
behandeld als waren zij niet toegelaten;&#13;
– bepaalt dat deze voorziening vervalt nadat&#13;
op het bezwaar is beslist of zoveel eerder als&#13;
het geschil op een andere wijze tot een einde&#13;
is gekomen;&#13;
– bepaalt dat het door verzoeksters bepaalde&#13;
griffierecht ad fl. 450,— (zegge: vierhonderdenvijftig&#13;
gulden) door de Staat der Nederlanden&#13;
wordt vergoed;&#13;
– wijst af het meer of anders gevorderde.</content><legacyfootnotes/><footnotes><footnote/></footnotes><auteurs/><published>2000-10-01 00:00:00</published><modified>1995-06-13 00:00:00</modified><editiondate>2000-10-01</editiondate><htmlpath>https://denhollander.info/artikel/4770</htmlpath></article>
</articles></edition>
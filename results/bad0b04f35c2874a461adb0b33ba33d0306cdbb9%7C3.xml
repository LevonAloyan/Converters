<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2014</searchword><id>11630</id><udhid>UDH:TvAR/11630</udhid><titel>Recente ontwikkelingen rond de Meststoffenwet﻿﻿</titel><searchwords><searchword>TvAR 10/2014</searchword><searchword>UDH:TvAR/11630</searchword></searchwords><attachments><attachment><name>17029.pdf</name><extention>pdf</extention><url>https://denhollander.info/download/17029/ci</url></attachment></attachments><inleiding/><content>&lt;p&gt;&lt;strong&gt;Inleiding&lt;/strong&gt;&lt;br /&gt;In mijn bijdrage aan dit tijdschrift van september 2012 heb ik een beschrijving gegeven van de op dat moment op stapel staande aanpassing van de Meststoffenwet.1 Onderwerp vormde de invoering van een nieuwe verplichting in de Meststoffenwet, de mestverwerking, die op den duur het huidige stelsel van mestproductierechten zou moeten gaan vervangen. Daarnaast zag dit wetsvoorstel nog op de invoering van een stelsel van verantwoorde mestafzet, doch dat is tijdens de parlementaire behandeling geschrapt.2&lt;br /&gt;Inmiddels is op 1 januari 2014 de mestverwerkingsverplichting daadwerkelijk in werking getreden en is, mede in het licht van recente ontwikkelingen, het moment daar voor een nieuwe bijdrage. In dit artikel zal ik mij richten op twee nauw met elkaar samenhangende actualiteiten, te weten het wetsvoorstel houdende regels ten behoeve van een verantwoorde groei van de melkveehouderij en de huidige stand van zaken (lees: de capaciteitsproblemen) rond de mestverwerking. Het wetsvoorstel beoogt immers groei van de melkveehouderij nog mogelijk te maken, zij het &amp;ndash; kort gezegd &amp;ndash; via mestverwerking. Vraag is echter, en dat raakt de capaciteit, hoe re&amp;euml;el die uitbreidingsmogelijkheid nu werkelijk is. &lt;br /&gt;1. Begrenzing van de melkveehouderij&lt;br /&gt;Onder de titel &amp;lsquo;Regels ten behoeve van een verantwoorde groei van de melkveehouderij (Wet verantwoorde groei melkveehouderij)&amp;rsquo; is in juli 2014 een wetsvoorstel naar de Tweede Kamer gezonden, waarmee wordt beoogd &lt;br /&gt;&amp;lsquo;om vanuit de overheid te kunnen blijven sturen op een verantwoorde groei van de melkveehouderij.&amp;rsquo;3&lt;br /&gt;Kort gezegd wordt er voor de melkveehouderij een nieuw volume-instrument in het leven geroepen, dat toename van de productie van mest door melkvee koppelt aan mestverwerking. &lt;br /&gt;1.1 Achtergrond&lt;br /&gt;De achtergrond van het wetsvoorstel is de ex-ante evaluatie mestbeleid 2013 &amp;lsquo;Gevolgen van de invoering van verplichte mestverwerking en het afschaffen van productierechten in de veehouderij&amp;rsquo; van het Planbureau voor de leefomgeving en Wageningen-UR.4 Kort gezegd komen de conclusies van dit rapport daarop neer dat er een risico bestaat dat de uitbreiding van de mestverwerkingscapaciteit onvoldoende zal zijn om de te verwachten mestproductie op te vangen, waarbij van belang is dat er een groei wordt voorzien in de melkveesector en er een afname zal plaatsvinden van de afzetruimte door aanscherping van de gebruiksnormen in het kader van het Vijfde actieprogramma van de Nitraatrichtlijn.5 Gelet daarop worden aanvullende waarborgen noodzakelijk geacht. Op zich is deze ingreep weinig verassend, nu zij reeds was aangekondigd in de brief van de Staatssecretaris van Economische Zaken van 12 december 2013. In die brief is mede namens de Staatssecretaris van Infrastructuur en Milieu op het rapport gereageerd en zijn in het licht daarvan ook de in het wetsvoorstel opgenomen maatregelen met betrekking tot de melkveehouderij genoemd:&lt;br /&gt;&amp;lsquo;Ondernemers die willen groeien, kunnen kiezen uit twee strategie&amp;euml;n: grondgebondenheid door verwerving van extra grond of door extra mestverwerking. Of natuurlijk een combinatie van die twee. Daarnaast kunnen ondernemers de fosfaatproductie beperken door het nemen van voermaatregelen.&amp;rsquo;6&lt;br /&gt;Inmiddels is dit ook als harde voorwaarde neergelegd in de beschikking van de Europese Commissie tot het verlenen van derogatie op grond van de Nitraatrichtlijn, zie art. 7:&lt;br /&gt;De nationale autoriteiten in Nederland zorgen ervoor dat de nationale mestproductie wat stikstof en fosfor betreft het niveau van het jaar 2002 niet overschrijdt. Dit betekent dat de productierechten voor varkens en pluimvee worden gehandhaafd voor de duur van de bij dit besluit verleende derogatie.Bovendien zorgen de bevoegde Nederlandse autoriteiten ervoor dat vanaf januari 2015 een passend deel van de mestoverschotten uit de zuivelsector wordt verwerkt.7&lt;br /&gt;Er wordt &amp;ndash; ongetwijfeld ook gelet op deze derogatievoorwaarde &amp;ndash; stevig aangedrongen op invoering van de wet per 1 januari 2015.8&lt;br /&gt;1.2 Inhoud wetsvoorstel&lt;br /&gt;De kern van het nieuwe instrument is verankerd in art. 21 Meststoffenwet, dat komt te luiden:&lt;br /&gt;1. Het is een landbouwer verboden op zijn bedrijf in enig kalenderjaar fosfaat met melkvee te produceren.2. Het eerste lid is, onverminderd artikel 33a, niet van toepassing op een landbouwer die in het desbetreffende kalenderjaar:a. op zijn bedrijf minder dan 250 kilogram fosfaat met melkvee produceert,b. op zijn bedrijf geen bedrijfsoverschot produceert,c. op zijn bedrijf geen melkveefosfaatoverschot produceert,d. 100%, verminderd met het percentage, bedoeld in artikel&amp;nbsp;33a, tweede lid, onderdeel&amp;nbsp;b, van het melkveefosfaatoverschot:1&amp;deg;. laat verwerken,2&amp;deg;. voor zover de landbouwer behoort tot een bij regeling van Onze Minister aan te wijzen categorie landbouwers, overdraagt of laat overdragen aan een afnemer die behoort tot een bij regeling van Onze Minister aan te wijzen categorie afnemers,3&amp;deg;. brengt op of in de in gebruik zijnde landbouwgrond die is gelegen in Duitsland of Belgi&amp;euml; op een bij regeling van Onze Minister vast te stellen afstand van de Nederlandse grens, voor zover is voldaan aan bij regeling van Onze Minister te stellen voorwaarden,4&amp;deg;. geheel en rechtstreeks, blijkens een schriftelijke en vooraf gesloten overeenkomst, onder bij regeling van Onze Minister te stellen voorwaarden overdraagt of laat overdragen aan een hemelsbreed hoogstens twintig kilometer van de productielocatie verwijderd liggende locatie van bedrijven indien de overgedragen dierlijke meststoffen op landbouwgrond aangewend worden, of5&amp;deg;. produceert met dieren waarvan ten minste 90% behoort tot een diercategorie die bij algemene maatregel van bestuur kan worden aangewezen of is gehuisvest in een huisvestingssysteem dat bij die maatregel kan worden aangewezen, omdat hierbij overwegend meststoffen worden geproduceerd met een hoog gehalte aan organische stof in de vorm van stro en die voldoen aan regels die bij of krachtens algemene maatregel van bestuur kunnen worden gesteld.3. Artikel 33a, derde lid, is van overeenkomstige toepassing op het tweede lid, onderdeel d, onder 1.4. Bij de toepassing van het tweede lid, onderdeel d, blijven die kilogrammen fosfaat buiten beschouwing, die reeds in aanmerking zijn genomen voor de toepassing van artikel&amp;nbsp;33a, tweede lid, onderdelen b tot en met e.Deze systematiek van wetgeving is in de mestwetgeving al sinds jaar en dag bekend. Ook hier zien we deze inmiddels al te bekende opbouw: er geldt als hoofdregel een uitbreidingsverbod, waarop vervolgens een aantal uitzonderingen op worden geformuleerd.9 Ik loop deze opbouw kort na.1.3 VerbodHet wordt een landbouwer verboden om op zijn bedrijf met melkvee fosfaat te produceren. In verband met de strekking van het wetsvoorstel wordt een nieuw begrip ingevoerd, te weten &amp;lsquo;melkvee&amp;rsquo;, zie het voorgestelde artikel 1 lid 2 sub kk:kk.&amp;nbsp;melkvee:1&amp;deg;. melk- en kalfkoeien, te weten koeien (bos taurus) die ten minste &amp;eacute;&amp;eacute;nmaal hebben gekalfd en die voor de melkproductie of de fokkerij worden gehouden met inbegrip van koeien die drooggezet zijn alsmede koeien die worden vetgemest en in de mesttijd worden gemolken;2&amp;deg;. jongvee jonger dan 1 jaar, te weten alle runderen jonger dan 1 jaar met uitzondering van startkalveren, witvleeskalveren, ros&amp;eacute;vleeskalveren en vleesstieren en3&amp;deg;. jongvee ouder dan 1 jaar, te weten alle runderen van 1 jaar en ouder inclusief overig vleesvee, maar met uitzondering van roodvleesstieren en fokstieren;Met deze definitie is aangesloten bij de bestaande diercategorie&amp;euml;n in bijlage D bij de Uitvoeringsregeling Meststoffenwet.10 Door deze formulering is duidelijk dat het enkel om de fosfaatproductie door dit melkvee gaat: mestproductie door andere diersoorten (op al dan niet gemengde bedrijven) wordt hierdoor niet geraakt. Daarvoor blijft uiteraard wel de mestverwerkingsplicht van titel 6 van hoofdstuk V Meststoffenwet onverkort gelden. Wat dat betreft is verder van belang dat gaat om een aanvullend regime, aldus de memorie van toelichting11 (zie ook het voorgestelde vierde lid van art. 21 Meststoffenwet). Ook voor de mestproductie door melkvee geldt dat de verplichtingen van de verplichte mestverwerking op de eerste plaats komen: daarn&amp;aacute; moet bezien worden in hoeverre aanvullende verwerking op basis van dit wetsvoorstel noodzakelijk is. 1.4 UitzonderingenOp het hiervoor geschetste verbod worden een aantal uitzonderingen gemaakt die in het navolgende aan de orde komen. De eerste uitzondering is die van de kleine bedrijven of bedrijven waarvan het melkvee niet betekenisvol bijdraagt aan het totale inkomen van het bedrijf, hetgeen forfaitair gezet is op een productie van minder dan 250 kilogram fosfaat met melkvee.12De tweede uitzondering betreft de bedrijven waarop geen bedrijfsoverschot wordt geproduceerd. Onder &amp;lsquo;bedrijfsoverschot&amp;rsquo; moet worden verstaan, zie het voorgestelde art. 1 lid 2 sub cc:hoeveelheid dierlijke meststoffen, uitgedrukt in kilogrammen fosfaat, die in een kalenderjaar op een bedrijf wordt geproduceerd boven de fosfaatruimte;Onder &amp;lsquo;fosfaatruimte&amp;rsquo; wordt verstaan, zie artikel 1 lid 2 sub ll van het wetsvoorstel:hoeveelheid dierlijke meststoffen, uitgedrukt in kilogrammen fosfaat, die in een kalenderjaar&amp;bull; 1&amp;deg;.ingevolge artikel 8, onderdeel c, mag worden gebracht op of in de tot het desbetreffende bedrijf behorende oppervlakte landbouwgrond, en&amp;bull; 2&amp;deg;.ingevolge de krachtens de artikelen 7 en 15 van de Wet bodembescherming geldende voorschriften mag worden aangebracht op een in Nederland gelegen natuurterrein dat de hoofdfunctie natuur heeft en dat in het desbetreffende kalenderjaar op een bij algemene maatregel van bestuur vast te stellen datum bij het bedrijf in gebruik is;De fosfaatruimte komt dus in feite overeen met hetgeen men op eigen grond legaal kan afzetten, de eigen mestplaatsingsruimte van het bedrijf z&amp;eacute;lf.13 Bij deze uitzondering wordt geen onderscheid gemaakt tussen fosfaatproductie van melkvee of andere diersoorten: zolang de totale mestproductie op de tot het bedrijf behorende oppervlakte landbouwgrond legaal kan worden afgezet, is de productie toegestaan. Met deze nieuwe bepalingen wordt in feite de huidige definitie van &amp;lsquo;bedrijfsoverschot&amp;rsquo; in artikel 1 lid 1 sub cc Meststoffenwet uiteen getrokken. De reden hiervan is dat er &amp;lsquo;slechts&amp;rsquo; voor een toename van de mestproductie boven het melkveefosfaatoverschot, dat wordt gebaseerd op (zie hierna) de totale fosfaatproductie door melkvee minus a) de fosfaatruimte en b) de melkveefosfaatreferentie, een uitbreidingsverbod geldt. Het &amp;lsquo;vergunde&amp;rsquo; recht, zijnde deze referentiehoeveelheid, blijft dus intact, terwijl de generieke mestverwerkingsplicht ex art. 33a Meststoffenwet geldt ten opzichte van de totale mestproductie. De derde uitzondering betreft die bedrijven die geen melkveefosfaatoverschot produceren. Onder melkveefosfaatoverschot wordt verstaan (art. 1 lid 1 sub nn):de productie van dierlijke meststoffen door melkvee op het bedrijf in kilogrammen fosfaat, verminderd met de fosfaatruimte en het aantal kilogrammen fosfaat, genoemd in de melkveefosfaatreferentie van dat bedrijf.Onder melkfosfaatreferentie wordt verstaan (art. 1 lid 1 sub mm):een beschikking als bedoeld in artikel 21a, eerste lid;Art. 21a Meststoffenwet komt als volgt te luiden:1. Onze Minister verleent aan een landbouwer die in het kalenderjaar 2013 melkvee hield een melkveefosfaatreferentie, uitgedrukt in kilogrammen fosfaat. De melkveefosfaatreferentie vermeldt het bedrijf waarvoor de melkveefosfaatreferentie wordt afgegeven.2. De melkveefosfaatreferentie wordt berekend door de forfaitaire productie van dierlijke meststoffen door melkvee in het kalenderjaar 2013 op het bedrijf te verminderen met de fosfaatruimte van dat bedrijf in 2013. Bij de berekening volgens de eerste volzin wordt elk resultaat dat negatief is, op nul gesteld.3. De forfaitaire productie van dierlijke meststoffen door melkvee wordt vastgesteld overeenkomstig de regels, bedoeld in artikel&amp;nbsp;35.144. De melkveefosfaatreferentie kan worden overgedragen aan een landbouwer waarmee bloed- of aanverwantschap in de eerste graad bestaat voor het bedrijf waarvoor de melkveefosfaatreferentie is afgegeven.5. De melkveefosfaatreferentie gaat over aan degene die het bedrijf waarvoor deze melkveefosfaatreferentie is afgegeven bij erfopvolging verkrijgt.Het melkveefosfaatoverschot lijkt op het bedrijfsoverschot. Het verschil tussen beide begrippen is dat het bedrijfsoverschot, anders dan het melkveefosfaatoverschot, zich niet tot mestproductie door melkvee beperkt. Daarmee hangt ook samen dat er bij het melkveefosfaatoverschot nog een straffeloze productie in de vorm van de melkveefosfaatreferentie mag plaatsvinden bovenop de fosfaatruimte. Anders gezegd:Bedrijfsoverschot = mestproductie &amp;ndash; fosfaatruimteMelkveefosfaatoverschot = melkveemestproductie &amp;ndash; fosfaatruimte &amp;ndash; referentieHet is mogelijk dat een (gemengd) bedrijf w&amp;eacute;l een bedrijfsoverschot heeft, maar geen melkveefosfaatoverschot, bijvoorbeeld omdat het zeer weinig melkvee heeft in verhouding tot de beschikbare hoeveelheid grond, maar wel veel ander vee (bijvoorbeeld varkens). Door een hoge referentiehoeveelheid kan het alsnog onder de uitzonderingen vallen. Het omgekeerde is niet mogelijk: als een meer plaatsingsruimte heeft dan de totale mestproductie, geldt dat uiteraard ook voor een deel van die mestproductie, te weten de productie door melkvee, zeker als daar ook nog een referentiehoeveelheid vanaf gaat.15 De vierde uitzondering betreft die bedrijven die een deel van het melkveefosfaatoverschot laten verwerken, waarbij onder verwerken hetzelfde moet worden verstaan als verwerken in het kader van de algemene verwerkingsplicht16, of daar andere handelingen mee verrichten, die als niet (voldoende) relevant voor de mestmarkt worden beschouwd. Dit laatste betreft dezelfde uitzonderingen als de uitzonderingen op de algemene mestverwerkingsplicht, opgenomen in art. 33a lid 2 onderdeel b, 2 en 3, en d en e Meststoffenwet. Het percentage bedraagt 100% minus het percentage van art. 33a, tweede lid, onderdeel&amp;nbsp;b, Meststoffenwet (dit is uitgewerkt in art. 71 van de Uitvoeringsregeling Meststoffenwet).17 Op enkele plaatsen wordt in de memorie van toelichting gesteld dat het wetsvoorstel strekt tot 100% verwerking van de extra mestproductie die met de groei van de melkproductie gepaard gaat, maar gelet op deze rekenformule is dat naar mijn idee niet juist.18Het van overeenkomstige toepassing verklaren van art. 33a lid 3 Meststoffenwet betekent dus dat de melkveehouder op zijn bedrijf geproduceerde dierlijke meststoffen kan overdragen aan een verwerker (sub a), aan een intermediair (sub b) of zijn verwerkingsplicht zelf kan overdragen aan een andere landbouwer (sub c). De vraag dringt zich bij gemengde bedrijven op of het mest van melkvee moet zijn dat ter verwerking wordt aangeboden, of niet. Naar mijn idee is dat inderdaad het geval: de terminologie &amp;lsquo;van het melkveefosfaatoverschot&amp;rsquo; en &amp;lsquo;laat verwerken&amp;rsquo; in art. 21 lid 2 sub d onder 1˚ juncto de definitie van melkveefosfaatoverschot in art. 1 lid 1 sub nn dwingt daartoe. Vervolgens hoeft het echter niet die melkveemest te zijn die ook feitelijk wordt verwerkt.19De conclusie is dat er nog drie mogelijkheden zijn voor een melkveebedrijf om te groeien: het kan meer grond verwerven (en daarmee de fosfaatruimte vergroten), het kan meer mest (laten) verwerken of het kan voermaatregelen treffen.201.5 MelkveefosfaatreferentieHet begrip referentiehoeveelheid is in de mestwetgeving een oerbegrip. In de Interimwet beperking varkens- en pluimveehouderijen was het zogenaamde referentieaantal opgenomen, in de Meststoffenwet (die per 1 januari 1987 in werking trad) de referentiehoeveelheid. Het begrip keert nu weer terug. Het eerste lid bepaalt dat de Minister de referentie (bij appellabele beschikking21) toekent aan ieder landbouwer die in 2013 melkvee hield. Voor toewijzing is geen eigen melding of aanvraag vereist. De staatssecretaris, althans in de uitvoeringspraktijk de Rijksdienst voor Ondernemend Nederland, maakt daarbij gebruik van &amp;lsquo;een combinatie van de gegevens zoals die zijn opgenomen in het I&amp;amp;R-rund (Identificatie en Registratie) met de uit de Gecombineerde Data-inwinning (verder: GDI-opgave) bekende gegevens.&amp;rsquo;22 Er zal dus sprake zijn van een ambtshalve besluit waartegen bezwaar en beroep open staat. Voorts zal eerst een voornemen kenbaar gemaakt moeten worden, zie art. 4:8 Awb. Het tweede lid bepaalt hoe deze berekend wordt. Het gaat om het verschil tussen de forfaitaire melkveefosfaatproductie in 2013 verminderd met de fosfaatruimte in 2013. Het kalenderjaar 2013 is dus bepalend voor de referentiehoeveelheid. Deze referentiehoeveelheid is dus het deel dat niet aan de mestplaatsingsruimte kan worden toegedicht. In zekere zin wordt hiermee een niet-gebonden mestproductierecht gecre&amp;euml;erd. Het is gelet op het voorgaande evident dat een grote fosfaatreferentie belangrijke voordelen heeft: het is een onderdeel van de rekensom van het melkveefosfaatoverschot en kan er dus toe leiden of in ieder geval aan bijdragen dat men geen melkveefosfaatoverschot heeft (en dus melkvee mag houden zonder verwerkingsplicht). Bovendien ziet de verwerkingsplicht, zie hierna, slechts op een deel van het melkveefosfaatoverschot: hoe kleiner dat overschot, hoe kleiner de verwerkingsplicht. Anders dan de fosfaatproductie en de fosfaatruimte is de melkfosfaatreferentie echter in beginsel een constante factor. De fosfaatproductie kan worden verhoogd of verlaagd (kort gezegd door het houden van meer of minder koeien), evenals de fosfaatruimte (het in gebruik nemen van meer of minder landbouwgrond). De melkveefosfaatreferentie kan daarentegen slechts zeer beperkt worden gewijzigd. 1.6 RekenvoorbeeldEen voorbeeld moge het voorgaande, mede in relatie tot de vigerende mestverwerkingsverplichting, verduidelijken.Stel een gemengd bedrijf, gelegen in overschotgebied zuid, beschikte in 2014 over een veestapel van 1000 vleesvarkens, 250 zeugen, 150 melkkoeien, 50 stuks jongvee en 50 ha grasland. Voor het jaar 2014, waarbij ik omwille van het gemak van het voorbeeld reken met de forfaitaire productienormen uit de Meststoffenwet, betekent dit voor de mestverwerkingsplicht het volgende. Mestproductie:1000 vleesvarkens x 7,4 kg 7.400 kg fosfaat250 zeugen x 20,3 kg 5.075 kg fosfaat150 melkkoeien x 41 kg 6.150 kg fosfaat50 jongvee &amp;lt;1 jr x 9 kg 450 kg fosfaatTotale productie 19.075 kg fosfaatFosfaatruimte/plaatsingsruimte:Eigen landbouwgrond 4.250 kg fosfaat (50 ha grasland a 85 kg)Overschot 14.825 kg fosfaatIn 2014 dient er dus een hoeveelheid verwerkt te worden van 4.447,5 kg fosfaat (30% van 14.825 kg).Voor de betekenis van het voorliggende wetsvoorstel ga ik uit van een groei van de veestapel met 50 melkkoeien en 25 stuks jongvee in 2015. Dit betekent dan het volgende. Mestproductie:1000 vleesvarkens x 7,4 kg 7.400 kg fosfaat250 zeugen x 20,3 kg 5.075 kg fosfaat200 melkkoeien x 41 kg 8.200 kg fosfaat75 jongvee &amp;lt;1 jr x 9 kg 675 kg fosfaatTotale productie 21.350 kg fosfaatFosfaatruimte/plaatsingsruimte:Eigen landbouwgrond 4.000 kg fosfaat (50 ha gras-land a 80 kg)Overschot 17.350 kg fosfaatIn 2015 dient er dus voor wat betreft de generieke mestverwerkingsplicht een hoeveelheid verwerkt te worden van 8.675 kg fosfaat (50% van 17.350 kg).Uitgaande van een veebezetting die in 2013 hetzelfde was als in 2014 beschikt het bedrijf over een melkfosfaatreferentie van 150 melkkoeien x 41 kg 6.150 kg fosfaat50 jongvee &amp;lt;1 jr x 9 kg 450 kg fosfaatTotaal: 6.600 kg fosfaat50 ha grasland a 85 kg 4.250 kg fosfaatDe melkveefosfaatreferentie is dan 2.350 kg fosfaat (6.600 &amp;ndash; 4.250 kg fosfaat). Op grond van art. 21 is uitbreiding toegestaan, mits &amp;ndash; zie art. 21 lid 2 sub d onder 1&amp;deg; - 100%, verminderd met het percentage, bedoeld in art. 33a, tweede lid, onderdeel&amp;nbsp;b, van het melkveefosfaatoverschot wordt verwerkt. In casu is het melkveefosfaatoverschot in 2015: Melkveeproductie &amp;ndash; fosfaatruimte &amp;ndash; melkveefosfaatreferentie 8.875 kg fosfaat &amp;ndash; 4.250 kg fosfaat &amp;ndash; 2.350 kg fosfaat Het melkveefosfaatoverschot is in 2015 dus 2.275 kg fosfaat. Daarvan dient in 2015 50% verwerkt te worden (derhalve 1.137,5 kg fosfaat).Of er uiteindelijk aan de wettelijke verplichtingen is voldaan, wordt door RvO achteraf getoetst op basis van de excretieforfaits voor fosfaat uit bijlage D bij de Uitvoeringsregeling Meststoffenwet. Gelet op de vrije bewijsleer is echter ook ander, aanvullend bewijs mogelijk.23 1.7 OverdrachtWaar met betrekking tot het niet-gebonden mestproductierecht verplaatsing altijd voorop stond, geldt voor de melkfosfaatreferentie namelijk juist het tegendeel. Op grond van het voorgestelde art. 21a lid 4 kan de melkveefosfaatreferentie slechts worden overgedragen aan een landbouwer waarmee bloed- of aanverwantschap in de eerste graad bestaat voor het bedrijf waarvoor de melkveefosfaatreferentie is afgegeven. De vraag rijst of een fosfaatreferentie door een maatschap of vennootschap onder firma kan worden overgedragen aan &amp;eacute;&amp;eacute;n van haar vennoten. Immers het gaat hierbij om formeel beschouwd verschillende entiteiten c.q. &amp;lsquo;landbouwers&amp;rsquo;. Volgens de memorie van toelichting is dat toch mogelijk: inbreng in een maatschap ten aanzien waarvan met (tenminste) &amp;eacute;&amp;eacute;n lid de hier bedoelde eerstegraads bloed- of aanverwantschap bestaat is mogelijk. Dat geldt ook voor overdracht aan een natuurlijke persoon ingeval van ontbinding van een maatschap.24 Op grond van het vijfde lid gaat de melkveefosfaatreferentie tenslotte over aan degene die het bedrijf waarvoor deze melkveefosfaatreferentie is afgegeven bij erfopvolging verkrijgt. Er is dus, anders dan het geval was onder het regime van de Wet verplaatsing mestproductie, de Wet herstructurering varkenshouderij of de productierechten onder de huidige Meststoffenwet, g&amp;eacute;&amp;eacute;n algehele verhandelbaarheid. Uit de memorie van toelichting blijkt de achtergrond van deze gedachte:&amp;lsquo;Doordat in de meeste situaties de referentie vervalt bij bedrijfsbe&amp;euml;indiging, zal de voorraad aan referenties langzaam verdwijnen en daarmee een steeds groter deel van het door melkvee geproduceerde fosfaatoverschot op nationaal niveau onder de verwerkingsplicht komen te vallen. Doordat boeren de keuze hebben tussen verwerking en plaatsing op eigen grond, zal hierdoor enerzijds grondgebondenheid gestimuleerd worden en anderzijds een verantwoorde afzet door verwerking.&amp;rsquo;25Deze voorwaarden zijn strenger dan het regime van het Verplaatsingsbesluit, op grond waarvan een referentiehoeveelheid in zijn geheel kon worden overgedragen en bij overdracht krachtens huwelijksvermogens- of erfrecht een referentiehoeveelheid ook gedeeltelijk kon overgaan.26 Ik vraag mij dan ook af, nu het Verplaatsingsbesluit reeds als te restrictief werd ervaren en het veld heeft moeten ruimen voor de Wet verplaatsing mestproductie, of deze beperkingen houdbaar zijn.271.8 Nadere invulling gewenstOp een tweetal onderdelen, beide met betrekking tot de melkveefosfaatreferentie, is nadere invulling in het wetsvoorstel gewenst en naar mijn idee zelfs aangewezen.In de eerste plaats is het opvallend dat er slechts &amp;eacute;&amp;eacute;n grondslag is voor de berekening van de fosfaatreferentie, te weten het kalenderjaar 2013. Het wetsvoorstel zelf bevat g&amp;eacute;&amp;eacute;n uitzonderingen, noch bevat het een grondslag om bij AMvB afwijkende rekenregels op te nemen. Indien dus 2013 om wat voor reden dan ook, bijvoorbeeld ziekte of overname, geen representatief jaar was voor een melkveebedrijf, kan de wet zeer onbillijk uitvallen. Dit is een wezenlijk verschil met de invoering van andere stelsels van productierechten in de mestwetgeving. Reeds de Interimwet beperking varkens- en pluimveehouderijen kende een aantal belangrijke uitzonderingen op de hoofdregel, onder meer de situatie dat de meitelling 1984 geen normale bedrijfssituatie weergaf of wanneer er tijdig &amp;ndash; voor 3 november 1984 &amp;ndash; vergunningen waren aangevraagd voor uitbreidingen. De Wet herstructurering varkenshouderij kende in het Besluit hardheidsgevallen uiteindelijk maar liefst 22 uitzonderingen op de toch al diverse hoofdrekenregels uit de wet.28 Het komt mij voor dat hiervoor alsnog een voorziening getroffen dient te worden, bijvoorbeeld door een alternatieve keuze voor een ander referentiejaar.29 In de tweede plaats is er met betrekking tot de fosfaatreferentie niets geregeld voor de periode voorafgaand aan inwerkingtreding van de wet. Met name gaat het hierbij om bedrijfsoverdrachten in 2013 en 2014. In bijvoorbeeld de Wet herstructurering varkenshouderij was uitputtend geregeld wat overdrachten tussen 10 juli 1997 en 1 september 1998 voor gevolgen hadden voor de omvang van het varkensrecht.30 Het voorstel voor de Wet verantwoorde groei melkveehouderij regelt daar niets voor. De vraag is aan wie het recht toekomt: de vervreemder of verwerver? Art. 21a lid 1 is daar niet eenduidig over. Immers, de fosfaatreferentie wordt verleend &amp;lsquo;aan een landbouwer die in het kalenderjaar 2013 melkvee hield&amp;rsquo;, terwijl het besluit &amp;lsquo;het bedrijf [vermeldt] waarvoor de melkveefosfaatreferentie wordt afgegeven.&amp;rsquo; Gelet op de redactie wordt de fosfaatreferentie toegekend aan de persoon die in 2013 het vee hield, dus bij een overdracht in 2014 aan de vervreemder. De vraag is wat de betekenis is van de vermelding van het bedrijf waarvoor de referentie wordt afgegeven. Hier gaat de suggestie van een zaaksgebonden quotum uit, hetgeen mij mede gelet op civielrechtelijke aspecten van een reguliere overdracht van een bedrijf in 2014 het meest gerede voorkomt, maar dat strookt niet met de verlening aan de persoon.312. Stand van zaken rond mest&amp;shy;verwerkingIn mijn eerder gememoreerde bijdrage Het wetsvoorstel tot invoering van een stelsel van verantwoorde mestafzet heb ik al aangegeven dat het de vraag is, of er tijdig voldoende capaciteit beschikbaar zal zijn.32 Immers de invoering van de mestverwerkingsplicht per 1 januari 2014 heeft aan het slot van het wetgevingsproces nog een eindspurt gemaakt. In een tweetal brieven, van 3 december 201433 en van 10 december 201434, heeft de staatssecretaris bij de Tweede Kamer aangedrongen op behandeling van het wetsvoorstel in 2013, zodat de wet ook per 1 januari 2014 in werking kon treden. Een van de belangrijkste kanttekeningen bij een (te) snelle invoering van de mestverwerkingsplicht betreft de vraag naar de capaciteit. Inmiddels doen zich in de praktijk de eerste knelsituaties voor. Uit de ex ante evaluatie mestbeleid 2013 volgt in ieder geval dat de vraag hoeveel capaciteit in de komende periode gerealiseerd zal gaan worden, omgeven is door veel onzekerheid en onduidelijkheid.35 Tot nog toe vallen de resultaten tegen: zo is er uitgegaan van onder meer zeven grote initiatieven met een geprognosticeerde totale mestaanvoer per jaar van 2,2 miljoen ton, maar daarvan bleek in september 2013 slechts 650.000 ton (ca. 30%) door vergunningen gedekt te zijn. De Staatssecretaris is zich van deze problematiek terdege bewust. Reeds tijdens het algemeen overleg over het mestbeleid op 6 maart 2013 heeft de staatssecretaris toegezegd met IPO en VNG in overleg te zullen treden om na te gaan of &amp;ndash; via een convenant &amp;ndash; tot versnelling van vergunningverlening gekomen zou kunnen worden.36 Bij brief aan de Tweede Kamer van 4 februari 201437 laat de Staatssecretaris vervolgens weten dat er, ter bespoediging van het vergunningentraject, vanaf 15 november 2013 een meldpunt is geopend bij Dienst Regelingen.38 Daarnaast is er een werkgroep versnelling vergunningverlening mestverwerking in het leven geroepen, die ten doel heeft waar mogelijk initiatiefnemers te ondersteunen ingeval zich met betrekking tot een concreet initiatief een knelpunt voordoet. Tenslotte zal er een &amp;lsquo;commissie versnelling locatieontwikkeling mestverwerking&amp;rsquo; gevormd worden, die met provincies, gemeenten, bedrijfsleven en maatschappelijke organisaties in concrete situaties zal zoeken naar mogelijkheden om belemmeringen op het gebied van het ruimtelijk beleid voor perspectiefrijke initiatieven weg te nemen.Ondanks deze handreikingen bereiken mij uit de praktijk nog weinig hoopgevende berichten met betrekking tot de realisatie van nieuwe initiatieven. Dat er voldoende initiatieven zijn, is duidelijk. Het traject om tot vergunningverlening te komen is echter dermate onzeker, langdurig en kostbaar, dat veel initiatieven voortijdig stranden. Ofschoon duidelijke cijfers ontbreken39, komt het mij voor dat de politiek over de voortgang te optimistisch is. Zo had een belangrijk deel van de knelpunten die via het meldpunt waren aangemeld te maken met de belemmeringen gelegen in de Verordening ruimte van de provincie Noord-Brabant. Met de inwerkingtreding van de Verordening ruimte 2014 per 18 maart 2014 zouden deze problemen moeten zijn weggenomen.40 Toegegeven moet worden dat de Verordening ruimte 2014 van de provincie Noord-Brabant inderdaad ruimere mogelijkheden kent, maar nog altijd belangrijke beperkingen kent. Art. 7.12 van de verordening begint met een algemeen verbod:1. Een bestemmingsplan gelegen in gemengd landelijk gebied bepaalt dat de vestiging van, de uitbreiding van en toename van de bestaande bebouwingsoppervlakte van mestbewerking zijn uitgesloten.Vervolgens worden daarop uitzonderingen geformuleerd, maar het derde lid kent voor mestbewerking op ander dan bedrijfsniveau nog altijd 10 voorwaarden, waaronder een beperking tot 1,5 hectare, 15% landschappelijke inpassing, een zorgvuldige dialoog met de omgeving en het aantonen van &amp;lsquo;de noodzaak vanwege de wettelijke plicht tot mestverwerking van het mestoverschot in Noord-Brabant&amp;rsquo;. Verder geldt er uiteraard tal van andere wet- en regelgeving, zoals de Natuurbeschermingswet, de Wabo etcetera. Bovendien blijken veel gemeenten, veelal ingegeven door maatschappelijke druk, niet langer bereid te zijn tot het verlenen aan medewerking van grootschalige mestverwerking. 3. ConclusieOfschoon nu ook de groei van de melkveehouderij meer gereguleerd wordt, blijft er sprake van een belangrijk verschil met de intensieve veehouderij. Deze laatste sector kan in zijn geheel immers door het landelijke stelsel van dierrechten niet meer groeien. Dit is een bewuste keuze van de wetgever, ingegeven door met name het grondgebonden karakter van de melkveehouderij.41 Uiteraard valt er anno 2014 op de suggestie van een volledig grondgebonden karakter het nodige af te dingen &amp;ndash; weidegang is al lang niet vanzelfsprekend meer42 &amp;ndash;, feit is uiteraard dat er toch &amp;ndash; van oudsher &amp;ndash; belangrijke verschillen bestaan tussen de intensieve varkens- en pluimveehouderijen enerzijds en de melkveehouderij anderzijds als het gaat om voor de afzet van mest beschikbare grond.43 Voorts worden de sectoren maatschappelijk nog als verschillend ervaren terwijl ook de bestuursrechter een verschil in planologische regulering vanuit het aspect &amp;lsquo;grondgebonden&amp;rsquo; geoorloofd acht.44Het toestaan van deze &amp;lsquo;verantwoorde groei&amp;rsquo; zal echter de druk op de mestmarkt, weliswaar beperkt, doen toenemen.45 Ontlasting van die mestmarkt door middel van mestverwerking blijkt echter een traag proces te zijn. In dit verband rijst ook de vraag of de met het wetsvoorstel voor de Wet verantwoorde groei melkveehouderij een daadwerkelijke groeimogelijkheid geboden wordt, danwel of er toch de facto sprake zal blijken te zijn van een slot op de deur. Is mestverwerking dan toch eigenlijk geen mestbeperking?&lt;/p&gt;</content><legacyfootnotes/><footnotes><footnote/></footnotes><auteurs>mr. dr. J.J.J. de Rooij﻿﻿﻿﻿﻿﻿</auteurs><published>2014-10-21 10:19:29</published><modified>2014-10-22 10:38:10</modified><editiondate>2014-10-21</editiondate><htmlpath>https://denhollander.info/artikel/11630</htmlpath></article>
</articles></edition>
<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2015</searchword><id>12424</id><udhid>UDH:TvAR/12424</udhid><titel>Productiebeperking melkvee: zo niet!</titel><searchwords><searchword>TvAR 9/2015</searchword><searchword>UDH:TvAR/12424</searchword></searchwords><attachments><attachment><name>17573.pdf</name><extention>pdf</extention><url>https://denhollander.info/download/17573/ci</url></attachment></attachments><inleiding>&lt;h2&gt;1. Inleiding&lt;/h2&gt;&#13;
&lt;p&gt;De regering is gekomen met een plan voor de invoering van melkrundveefosfaatrechten (Kamerstukken II 2014/15, 33 979, nr. 98 / 2 juli 2015).Gekozen is voor een systeem van fosfaatquota. Het belangrijkste voordeel daarvan lijkt te zijn dat melkveehouders zich niet hoeven neer te leggen bij een forfaitaire berekening van het fosfaat per dier, maar dat zij nog ontwikkelingsruimte zouden kunnen verdienen door lagere excreties te bereiken, bijvoorbeeld door fosfaatarm voer. Een systeem van dierrechten zou eenvoudiger zijn geweest en ook beter, mits aan enkele voorwaarden zou kunnen worden voldaan.&lt;/p&gt;</inleiding><content>&lt;h4&gt;Dierrechten: eenvoudig en effectief&lt;/h4&gt;&#13;
&lt;p&gt;De huidige regeling van de dierrechten in de Meststoffenwet is zeer eenvoudig. Een bedrijf moet beschikken over dierrechten om dieren te mogen houden. Bij de invoering van het systeem werden op basis van een referentiejaar/periode dierrechten verstrekt, wil men uitbreiden dan zal men in het algemeen extra rechten moeten kopen. De effectiviteit van het systeem is evident: er kunnen in beginsel niet meer dieren in Nederland bijkomen. Ik wijs er op dat dit argument vaak ook door veehouders wordt gebruikt om eigen uitbreidingen te rechtvaardigen.&lt;/p&gt;&#13;
&lt;h4&gt;Dierrechten: het probleem&lt;/h4&gt;&#13;
&lt;p&gt;Het grote probleem van de dierrechten is dat zij geld kosten. Omdat het systeem zo is opgezet dat dierrechten overdraagbaar zijn, zijn zij aan te merken als vermogensrechten, die een prijs hebben op de markt. Voor de overheid is zo&amp;rsquo;n systeem enerzijds gunstig. Er hoeft immers geen beleid te worden ontwikkeld en uitgevoerd, de markt doet zijn werk, en de overheid kan zich bepalen tot de registratie van de dierrechten bij een bedrijf, hetgeen met zeer beperkte middelen kan geschieden. Aan de andere kant kan ook juist het ontbreken van beleidsmatige sturing als een nadeel worden gezien. Er zou, met andere woorden, veel meer kunnen met dit instrument dan nu gebeurt. Ook voor de landbouw zitten er twee kanten aan de zaak. Ten eerste: het bedrijf dat wil uitbreiden zal kosten moeten maken voor dierrechten. Daarmee wordt geld besteed aan een recht dat men nu eenmaal moet hebben, maar dat verder geen betekenis heeft. Met dat geld zouden ook veel nuttiger dingen gedaan kunnen worden. De andere kant: voor stoppende bedrijven kan de verkoop van dierrechten een mooi extra pensioen opleveren. De dierrechten kunnen aldus bijdragen aan een warme sanering, zoals dat heet. Zo vloeien er dus wel kapitalen uit de veehouderijsector &amp;ndash; de stoppers houden er immers mee op &amp;ndash; waar het geld toch al behoorlijk schaars is. Hetzelfde geldt trouwens voor de verhouding met de verpachters, die immers voor de helft meeprofiteren van de waarde van de rechten. De regering is van plan om de fosfaatrechten overdraagbaar te maken. Daarmee blijft dit probleem ontstaan.&lt;/p&gt;&#13;
&lt;h4&gt;Dierrechten: hoe dan wel?&lt;/h4&gt;&#13;
&lt;p&gt;Een systeem van dierrechten kan worden verbeterd door de rechten niet overdraagbaar te maken. Dat betekent dat een veehouder die wil stoppen de rechten inlevert bij de overheid. Deze kan de rechten vervolgens weer uitgeven aan iemand die wil uitbreiden. Natuurlijk kan ook worden besloten om niet alle rechten opnieuw uit te geven als de omstandigheden, bijvoorbeeld het fosfaatplafond, daar om vragen. Ook zou er misschien een keer een opkoopregeling kunnen worden ingesteld (zoals bij suikerquotum ooit is gebeurd). Voor die uitgifte zal uiteraard beleid moeten worden ontwikkeld. Input voor dat beleid zou agrarisch structuurbeleid kunnen zijn, bijvoorbeeld stimulering jonge boeren, maar vooral ook duurzaamheid. Provincies als Brabant en Groningen hebben daarvoor systemen ontwikkeld die juridisch zijn gebaseerd op de Wet ruimtelijke ordening. De Brabantse Zorgvuldigheidsscore Veehouderij (BZV) bijvoorbeeld kent een aantal maatlatten, waarop gescoord moet worden om een ruimtelijke uitbreiding te verkrijgen. De juridische basis voor dit systeem is niet onomstreden, maar maatschappelijk is het volkomen geaccepteerd &amp;ndash; LTO heeft meegewerkt aan het systeem &amp;ndash; en technisch zit het goed in elkaar. Er is nog wel een ander probleem: dat van de handhaving. Het BZV-systeem is immers gekoppeld aan een besluitvormingsmoment &amp;ndash; de beslissing tot uitbreiding &amp;ndash; en gezien de gecompliceerdheid ervan zal de handhaving vervolgens niet eenvoudig zijn. Ook andere provincies denken na over duurzaamheid, waaronder grondgebondenheid, van de veehouderij.&lt;/p&gt;&#13;
&lt;p&gt;Trouwens ook op rijksniveau wordt momenteel beleid ontwikkeld. Voor wat betreft de melkveehouderij zijn thema&amp;rsquo;s als weidegang en grondgebondenheid aan de orde. Al dit beleid kan gekoppeld worden aan het instrument dierrechten.&lt;/p&gt;&#13;
&lt;h4&gt;Voor- en nadelen&lt;/h4&gt;&#13;
&lt;p&gt;Een nadeel voor de overheid kan zijn dat er veel meer tijd en energie dan nu gestoken moet worden in de dierrechten. Daar krijgt men dan beleidsinvloed voor terug. Dat is dan meteen een voordeel. Voor de agrarische sector is een systeem van dierrechten &amp;ndash; of het nu nieuw is (melkveehouderij) of niet zou worden afgeschaft (varkens, pluimvee) &amp;ndash; een belemmering voor ondernemers. Er zou dan ook tegelijkertijd moeten worden nagedacht over het afschaffen van andere regelingen die wellicht overbodig zou worden als de dierrechten instrumenteel zouden worden ingezet, zoals weidegang en grondgebondenheid. Misschien kan zelfs de verplichte mestverwerking er in opgaan. Ook de provinciale ruimtelijke regelingen ten behoeve van duurzaamheid zouden kunnen worden opgeheven. Voordeel voor de sector is in ieder geval ook dat er geen geld meer hoeft te worden betaald voor dierrechten.&lt;/p&gt;&#13;
&lt;h4&gt;Wat nog verder uit te werken?&lt;/h4&gt;&#13;
&lt;ul&gt;&#13;
&lt;li class="streepjes"&gt;De bestuurlijke taakverdeling. Het spreekt niet vanzelf dat de dierrechten op rijksniveau moeten worden gedistribueerd. In het kader van de voorbereiding van de BZV is al een gedacht over een systeem van provinciale dierrechten. Nagedacht zou moeten worden over een taakverdeling rijk-provincie-gemeente.&lt;/li&gt;&#13;
&lt;li class="streepjes"&gt;De kosten van zo&amp;rsquo;n nieuw systeem. Ook daarvoor is in Brabant al wel voorwerk verricht.&lt;/li&gt;&#13;
&lt;li class="streepjes"&gt;De precieze invulling. Vindt men bijvoorbeeld dat dierrechten uitwisselbaar moeten zijn?&lt;/li&gt;&#13;
&lt;li class="streepjes"&gt;Een concept-wettelijke regeling. Daarbij zal het niet zozeer gaan om de invoering &amp;ndash; daarmee is inmiddels voldoende bekendheid &amp;ndash; maar om de vormgeving van het beleid.&lt;/li&gt;&#13;
&lt;/ul&gt;</content><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2015-09-06 21:30:36</published><modified>2015-09-06 21:30:36</modified><editiondate>2015-09-06</editiondate><htmlpath>https://denhollander.info/artikel/12424</htmlpath></article>
</articles></edition>
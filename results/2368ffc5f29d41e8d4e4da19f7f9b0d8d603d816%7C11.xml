<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2022</searchword><id>17438</id><udhid>UDH:TvAR/17438</udhid><titel>Het rapport Remkes</titel><searchwords><searchword>TvAR 10/2022</searchword><searchword>UDH:TvAR/17438</searchword></searchwords><attachments><attachment><name>22464.pdf</name><extention>pdf</extention><url>https://denhollander.info/download/22464/ci</url></attachment></attachments><inleiding/><content>&lt;h3&gt;Hoe nu verder?&lt;/h3&gt;&lt;p&gt; &lt;/p&gt;&lt;p&gt;Het rapport 'Wat wel kan, Uit de impasse en een aanzet voor perspectief'[2]&lt;sup&gt;,&lt;/sup&gt;[3] van Johan Remkes, dat intussen grotendeels is omarmd door de regering[4], vertoont inhoudelijk enkele interessante paralellen met de op 1 juli 2014 vervallen Reconstructiewet concentratiegebieden (hierna: 'Reconstructiewet' en 'Rcw') en de daarop gebaseerde reconstructieplannen. Deze wet was van toepassing in de zogenoemde concentratiegebieden, de zandgronden met grote concentraties (intensieve) veehouderij in de provincies Limburg, Noord-Brabant, Gelderland, Utrecht en Overijssel[5]. Kan bij de aanpak van de stikstofcrisis lering worden getrokken uit de ervaringen met de reconstructie van de zandgronden?&lt;/p&gt;
&lt;h2&gt;&lt;span&gt;1. &lt;/span&gt;Brede transitie&lt;/h2&gt;
&lt;p&gt;De Reconstructiewet stelde geen nieuwe doelen. Het was een echte uitvoeringswet. De wet was gericht op maatregelen en voorzieningen ter verbetering van de ruimtelijke structuur ten behoeve van de landbouw, vermindering van veterinaire risico's en de verbetering van natuur, landschap, milieu en water[6]. De wet moest er aan bijdragen dat het bestaande beleid voor het landelijk gebied werd uitgevoerd omdat de voortgang daarvan tekortschoot. Dat is nu ook het geval. Daarom stelt Remkes terecht dat het stikstofvraagstuk niet op zichzelf beschouwd moet worden, maar onderdeel uit dient te maken van een brede transitie van de landbouw en het landelijk gebied. Hij wijst onder andere op de Kaderrichtlijn Water[7], die al in 2027 stevige eisen stelt aan de waterkwaliteit, maar refereert ook aan andere bindende juridische afspraken en nationale politieke beleidsvoornemens (bijvoorbeeld klimaatdoelen)[8]. Volgens mij moet de scope nog breder zijn dan door Remkes geschetst. Remkes stipt de volksgezondheidsrisico's van de intensieve veehouderij aan, maar daar blijft het dan ook bij. Ik denk dat bij de transitie gezondheidsrisico's een belangrijke rol moeten spelen. De Reconstructiewet kende alleen varkensvrije zones[9]&lt;sup&gt;,&lt;/sup&gt;[10] (vanwege het risico op varkenspest), maar vanwege bijvoorbeeld het huidige inzicht dat mensen in de buurt van geiten- en pluimveehouderijen een grotere kans op longontsteking hebben[11] lijkt het me goed om bijvoorbeeld ook na te denken over geitenvrije zones en pluimveevrije zones. Ten aanzien van pluimvee is verder relevant dat er steeds meer gevallen zijn van vogelgriep, waarbij de vrees is dat het virus zich zodanig zal aanpassen dat ook mensen kunnen worden besmet.&lt;/p&gt;
&lt;h2&gt;&lt;span&gt;2. &lt;/span&gt;Zonering&lt;/h2&gt;
&lt;p&gt;Remkes pleit voor zonering. Een duidelijke zonering kan zeker als kompas fungeren voor alle bij (de uitvoering van) de transitie betrokken actoren. De Reconstructiewet onderscheidde al landbouwontwikkelingsgebieden, verwevingsgebieden en extensiveringsgebieden[12]. Remkes onderscheidt groene gebieden (Natura 2000, zeer kleinschalige landbouw), rode gebieden (hoogproductieve landbouw), oranje gebieden (kwetsbare natuur), en gele gebieden (overgangsgebieden rond Natura 2000)[13]. Remkes vermeldt dat stapsgewijs naar een zonering moet worden toegewerkt, omdat grootschalige verplaatsingen cultureel (ik zou hier aan toe willen voegen: en financieel) niet altijd haalbaar zijn en bovendien veel tijd kosten. De overheid kan deze keuzes echter wel stimuleren, door duidelijk te zijn over wat waar langjarig kan en door positieve prikkels te introduceren om hiervoor te kiezen, aldus Remkes[14].&lt;/p&gt;
&lt;h2&gt;&lt;span&gt;3. &lt;/span&gt;Tempo&lt;/h2&gt;
&lt;p&gt;De aanbeveling van Remkes om gericht en versneld - binnen een jaar (!) - de emissies van 500 tot 600 piekbelasters te beëindigen (als extensivering, innovatie, omschakeling en verplaatsing geen soelaas bieden) is niet realistisch. De Reconstructiewet ging niet verder dan het onmogelijk maken van uitbreiding, hervestiging en nieuwvestiging van intensieve veehouderij en bestreek een termijn van (ten hoogste) twaalf jaren. Een jaar is eenvoudigweg in veruit de meeste gevallen veel te kort. Een boer heeft tijd nodig om zijn bedrijfsvoering op een verantwoorde manier te wijzigen of zijn bedrijf te verplaatsen. Ook de veel gehoorde instrumenten onteigening en intrekking van natuurvergunningen (als ik Remkes goed begrijp enkel als ultimum remedium) zullen, nog los van de diverse juridische haken en ogen die hieraan kleven, niet op korte of middellange termijn effect resulteren en bovendien afbreuk doen aan het voor een succesvolle transitie vereiste draagvlak.&lt;/p&gt;
&lt;h2&gt;&lt;span&gt;4. &lt;/span&gt;Proces&lt;/h2&gt;
&lt;p&gt;De reconstructie van de zandgronden was, hoewel er bijvoorbeeld wel degelijk intensieve veehouderijen zijn verplaatst van extensiveringsgebieden naar landbouwontwikkelingsgebieden, lang niet in alle regio's succesvol omdat de financiële middelen in veel gevallen ontbraken evenals de echte wil om te veranderen. Op deze punten hangt de vlag er nu volstrekt anders bij. Er zijn (zeer) ruime budgetten gereserveerd om de stikstofcrisis op te lossen en boeren willen in de regel veranderen, maar kunnen vaak niet omdat ze (om met Remkes te spreken) in een 'lock-in' zitten. Tegen deze achtergrond is het van groot belang dat boeren en andere partijen nadrukkelijk bij de beleidsvorming worden betrokken. Wat mij betreft wordt een met de reconstructie van de zandgronden vergelijkbaar proces gevolgd waarbij niet de inhoud van door het Rijk vastgestelde (en opgelegde) kaarten bepalend zijn voor de denkrichting, maar alle geledingen van de maatschappij inspraak hebben. Zo was er bij de reconstructie van de zandgronden een belangrijke rol weggelegd voor de reconstructiecommisies, waarin de belangen van gemeenten, waterschappen, landbouw, natuur, landschap, milieu en recreatie waren vertegenwoordigd[15]. Het reconstructiebeleid kwam mede daardoor grotendeels 'bottum up' tot stand in plaats van 'top down'. Zodoende ontstond 'planeigenaarschap' en werd voorkomen dat het plan vooral als eigendom van de overheid werd gezien[16].&lt;/p&gt;
&lt;p&gt; &lt;/p&gt;
&lt;p&gt;Trek lering uit de ervaringen met de reconstructie van de concentratiegebieden. Kies voor een brede scope (ook volksgezondheid), hanteer realistische termijnen en geef alle actoren van meet af aan een duidelijke stem. Daarvoor is dit keer geen nieuwe uitvoeringswet nodig. De huidige wet- en regelgeving kent voldoende mogelijkheden voor integraal gebiedsgericht beleid en dat geldt zeker voor de Omgevingswet die volgens de huidige planning op 1 juli 2023 in werking treedt.&lt;/p&gt;</content><legacyfootnotes/><footnotes><footnote>1 &lt;p&gt;Paul Bodden is advocaat bij Hekkelman Advocaten&lt;/p&gt;</footnote><footnote>2 &lt;p&gt;Deze bijdrage is afgerond op 30 oktober 2022.&lt;/p&gt;</footnote><footnote>3 &lt;p&gt;Kamerstukken II 2022/23, 30 252, nr. B.&lt;/p&gt;</footnote><footnote>4 &lt;p&gt;Kamerstukken II 2022/23, 30 252, nr. 34.&lt;/p&gt;</footnote><footnote>5 &lt;p&gt;De volgende deelgebieden werden onderscheiden: De Baronie, De Meijerij, Beerze-Reusel, Maas &amp;amp; Meijerij, Boven Dommel, Peel &amp;amp; Maas, De Peel, Noord &amp;amp; Midden Limburg, Gelderse Vallei/Utrecht-Oost, Veluwe, Salland-Twente en Achterhoek &amp;amp; Liemers.&lt;/p&gt;</footnote><footnote>6 &lt;p&gt;Artikel 5 Rcw.&lt;/p&gt;</footnote><footnote>7 &lt;p&gt;Richtlijn 2000/60/EG van het Europees Parlement en de Raad van 23 oktober 2000 tot vaststelling van een kader voor communitaire maatregelen betreffende het waterbeleid.&lt;/p&gt;</footnote><footnote>8 &lt;p&gt;A.w. p. 39.&lt;/p&gt;</footnote><footnote>9 &lt;p&gt;Ruimtelijk begrensd gedeelte van een verwevings- of extensiveringsgebied dat vrij is van varkenshouderijen of daarvan in het kader van de reconstructie vrij zal worden gemaakt (artikel 1 Rcw).&lt;/p&gt;</footnote><footnote>10 &lt;p&gt;Deze zijn er niet of nauwelijks gekomen. Zie Boonstra e.a., Van Varkenspest tot integrale gebiedsontwikkeling, Evaluatie van de reconstructie zandgebieden, Alterra-rapport 1441, ISSN 1566-7197.&lt;/p&gt;</footnote><footnote>11 &lt;p&gt;Zie onder andere het rapport ´Longontsteking in de nabijheid van geiten- en pluimveehouderijen; actualisering van gegevens uit huisartsenpraktijken 2014-2016', VGO-III, RIVM, 22 oktober 2018.&lt;/p&gt;</footnote><footnote>12 &lt;p&gt;Zie voor de definities artikel 1 Rcw.&lt;/p&gt;</footnote><footnote>13 &lt;p&gt;A.w. p. 43 en 44.&lt;/p&gt;</footnote><footnote>14 &lt;p&gt;A.w. p. 28.&lt;/p&gt;</footnote><footnote>15 &lt;p&gt;Artikel 7 Rcw.&lt;/p&gt;</footnote><footnote>16 &lt;p&gt;Boonstra e.a., Van Varkenspest tot integrale gebiedsontwikkeling, Evaluatie van de reconstructie zandgebieden, Alterra-rapport 1441, ISSN-7197, p. 39.&lt;/p&gt;</footnote></footnotes><auteurs>mr. P.P.A. Bodden</auteurs><published>2022-11-25 09:53:02</published><modified>2022-11-25 11:14:19</modified><editiondate>2022-11-25</editiondate><htmlpath>https://denhollander.info/artikel/17438</htmlpath></article>
</articles></edition>
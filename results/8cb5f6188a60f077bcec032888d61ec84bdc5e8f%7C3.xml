<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2011</searchword><id>9175</id><udhid>UDH:TvAR/9175</udhid><titel>Rechtspraak 5635. Afdeling bestuursrechtspraak Raad van State 16 maart 2011, Zaaknummer 200909282/1/R2. Saldering Kempenland (TvAR 2011/5635)</titel><searchwords><searchword>TvAR 4/2011</searchword><searchword>TvAR 2011/5635</searchword><searchword>UDH:TvAR/9175</searchword></searchwords><attachments><attachment><name>TvAR2011_04_07_5635.pdf</name><extention>pdf</extention><url>https://denhollander.info/download/8056/ci</url></attachment></attachments><inleiding>Een melkrundveehouderij breidt uit met als mitigerende maatregel de beëindiging van een andere veehouderij. Sal­dering leidt tot gelijkblijven of afnemen van depositie op alle punten van het Natura 2000-gebied. NB-wetvergunning terecht verleend.&#13;
</inleiding><content>1. Procesverloop&#13;
Bij besluit van 15 oktober 2009 heeft het college van gede­puteerde staten opnieuw besloten op de aanvraag van [ver­gunninghouder] om vergunning op grond van art. 19d van de Natuurbeschermingswet 1998 (hierna: Nbw 1998), voor de uitbreiding van de veehouderij aan de [locatie] te [plaats], &#13;
in de nabijheid van het Natura 2000-gebied Kempenland-West.&#13;
Tegen dit besluit heeft MOB bij brief, bij de Raad van Sta­te ingekomen op 30 november 2009, beroep ingesteld. De gronden van het beroep zijn aangevuld bij brief van 29 de­cember 2009.&#13;
Het college heeft een verweerschrift ingediend.&#13;
De Afdeling heeft de zaak ter zitting behandeld op 17 ja­nuari 2011, waar MOB, vertegenwoordigd door mr. V.R. Wösten, werkzaam bij Wösten juridisch advies, en het col­lege, vertegenwoordigd door mr. N.E. Gradisen en G.J.J.M. Boots, zijn verschenen. Voorts is [vergunninghouder], bij­gestaan door mr. W. Krijger en [gemachtigde], daar als par­tij gehoord.&#13;
2. Overwegingen&#13;
De vergunning&#13;
2.1. Vergunning is verleend ten behoeve van de uitbrei­ding van de veehouderij aan de [locatie] te [plaats], waar­bij de veebezetting toeneemt tot in totaal 186 melkkoei­en, 132 stuks vrouwelijk jongvee, twee paarden en vijftien scharrelkippen. Op grond van de aan de vergunning verbon­den voorschriften mag de jaargemiddelde stikstofdepositie op het Natura 2000-gebied Kempenland-West ten gevolge van het bedrijf na uitbreiding, berekend met het model AAg­ro-Stacks 1.0 op basis van de bedrijfsgegevens op een wil­lekeurige dag, niet meer bedragen dan 21,03 mol/ha/jr. Voor het bedrijf is eerder op 6 januari 2004 vergunning verleend op grond van art. 12 van de Natuurbeschermingswet (oud).&#13;
Toetsingskader&#13;
2.2. Ingevolge art. 19d, eerste lid, van de Nbw 1998, voor zover hier van belang, is het verboden zonder vergunning, of in strijd met aan die vergunning verbonden voorschriften of beperkingen, van gedeputeerde staten, projecten of an­dere handelingen te realiseren onderscheidenlijk te verrich­ten die gelet op de instandhoudingsdoelstelling de kwali­teit van de natuurlijke habitats en de habitats van soorten in een Natura 2000-gebied kunnen verslechteren of een signi­ficant verstorend effect kunnen hebben op de soorten waar­voor het gebied is aangewezen. Zodanige projecten of ande­re handelingen zijn in ieder geval projecten of handelingen die de natuurlijke kenmerken van het desbetreffende gebied kunnen aantasten.&#13;
Ingevolge art. 19f, eerste lid, maakt de initiatiefnemer, voor projecten waarover gedeputeerde staten een besluit op een aanvraag voor een vergunning als bedoeld in art. 19d, eer­ste lid, nemen, en die niet direct verband houden met of no­dig zijn voor het beheer van een Natura 2000-gebied maar die afzonderlijk of in combinatie met andere projecten of plannen significante gevolgen kunnen hebben voor het des­betreffende gebied, alvorens gedeputeerde staten een besluit nemen een passende beoordeling van de gevolgen voor het gebied waarbij rekening wordt gehouden met de instandhou­dingsdoelstelling van dat gebied.&#13;
Ingevolge art. 19g, eerste lid, kan, indien een passende be­oordeling is voorgeschreven op grond van art. 19f, eerste lid, een vergunning als bedoeld in art. 19d, eerste lid, slechts worden verleend indien gedeputeerde staten zich op grond van de passende beoordeling ervan hebben verzekerd dat de natuurlijke kenmerken van het gebied niet zullen worden aangetast.&#13;
Standpunten van partijen&#13;
2.3. MOB betoogt dat de vergunning ten onrechte is ver­leend. Volgens haar is het college van gedeputeerde staten bij het nemen van het bestreden besluit, door uit te gaan van het standstillbeginsel, eraan voorbijgegaan dat de feitelij­ke achtergronddepositie in het gebied aanmerkelijk hoger is dan de kritische depositiewaarde die geldt voor de betrokken habitattypen. Het college heeft op dit punt volgens MOB ge­handeld in strijd met de Vogelrichtlijn (hierna: VR) en de Habitatrichtlijn (hierna: HR).&#13;
MOB voert verder aan dat het college bij de beslissing tot verlening van de vergunning ten onrechte de afname van de stikstofdepositie als gevolg van het beëindigen van een vee­houderij aan de Westelbeersedijk 5 in Casteren heeft be­trokken. De aldus door het college toegepaste saldering vindt volgens MOB geen grondslag in de Nbw 1998. Verder volgt naar haar mening uit de rechtspraak van de Afdeling, in het bijzonder de uitspraak van 1 april 2009 in zaaknr. 200807857/1/R2, dat aan de Wet milieubeheer geen rech­ten kunnen worden ontleend in het kader van de Nbw 1998. MOB wijst er daarbij op dat in dit geval geen sprake is van intrekking van een vergunning op grond van de Wet mili­eubeheer, maar van het vervallen van een melding. Volgens MOB blijkt verder uit het besluit onvoldoende dat de verle­ning van de vergunning samenhangt met het vervallen van de melding en wordt op één van de in de beoordeling be­trokken berekeningspunten geen milieuwinst gerealiseerd.&#13;
Voorts wordt volgens MOB in het bestreden besluit ten on­rechte de depositie die in 2004 vergund was en die was be­paald met de afstandentabel behorend bij de Uitvoerings­regeling Interimwet Ammoniak en Veehouderij vergeleken met de nu vergunde depositie, bepaald met AAgro-Stacks. Omdat indertijd voor de in 2004 verleende vergunning geen goede habitattoets is verricht, had volgens MOB ook ten be­hoeve van de bedrijfsactiviteiten zoals die reeds voor de nu vergunde uitbreiding plaatsvonden alsnog een passende be­oordeling moeten worden uitgevoerd, waarbij zij verwijst naar het arrest van het Hof van Justitie van de Europese Ge­meenschappen (hierna: HvJ EG) van 7 september 2004, zaak C-127/02 (kokkelvisserij, www.curia.europa.eu). MOB voert verder aan dat de vergunning ten onrechte is verleend voor onbepaalde tijd.&#13;
2.4. Het college van gedeputeerde staten stelt zich op het standpunt dat de depositietoename als gevolg van de uit­breiding van het bedrijf aan de Ir. Mettropweg volledig te­niet wordt gedaan door de afname van stikstofdepositie die het gevolg is van het beëindigen van de veehouderij aan de Westelbeersedijk in Casteren. Volgens het college is dit een mitigerende maatregel, in dit geval in de vorm van salde­ring. Ten opzichte van de vergunning uit 2004 leidt de ver­gunde uitbreiding, bezien in samenhang met de beëindi­ging van het bedrijf aan de Westelbeersedijk, op geen enkel punt in het Natura 2000-gebied tot een toename van de stik­stofdepositie en op vrijwel elk punt tot een afname. Daar­mee wordt voldaan aan het standstillbeleid en dus bestaat de zekerheid dat zich geen negatieve effecten zullen voordoen op de instandhoudingsdoelstelling van het Natura 2000-ge­bied, aldus het college. De verwijzing naar het vervallen van de melding op grond van het voormalig Besluit melkrund­veehouderijen milieubeheer voor het bedrijf aan de Wes­telbeersedijk in Casteren is uitsluitend bedoeld om te on­derbouwen dat het bedrijf daadwerkelijk is opgehouden te bestaan, aldus het college. Naar zijn mening blijkt de samenhang tussen het vervallen van de melding en de uitbrei­ding van het bedrijf aan de Ir. Mettropweg uit de brief van het college van burgemeester en wethouders van Bladel waarmee het vervallen van de melding ten behoeve van de nu vergunde uitbreiding is bevestigd.&#13;
Volgens het college van gedeputeerde staten is ten behoeve van het bestreden besluit zowel de depositie ten gevolge van de in 2004 vergunde situatie als de nu vergunde depositie berekend met gebruikmaking van AAgro-Stacks. Voorts zijn de door de aanvrager overgelegde gegevens en berekeningen naar de mening van het college aan te merken als passende beoordeling en vertegenwoordigt het model AAgro-Stacks de meest actuele stand van wetenschappelijke kennis en in­zicht. Voor verlening van vergunning voor bepaalde tijd wa­ren volgens het college geen gronden aanwezig. Art. 43 van de Nbw 1998 biedt naar het college meent voldoende mo­gelijkheden om de vergunning te wijzigen als dat in de toe­komst noodzakelijk zou blijken.&#13;
Oordeel van de Afdeling&#13;
2.5. Volgens de aanvraag om vergunning die [vergunning­houder] op 7 november 2008 heeft ingediend houdt deze verband met de beëindiging van de werkzaamheden op basis van de melding op grond van het voormalige Besluit melkrundveehouderijen milieubeheer voor het bedrijf aan de Westelbeersedijk 5 te Casteren. Uit de stukken blijkt voorts dat het college van burgemeester en wethouders van Bladel bij brief van 29 oktober 2008 aan de toenmalige exploitant van de veehouderij aan de Westelbeersedijk de ontvangst van zijn verzoek tot intrekking van de geldende milieuver­gunning voor dat bedrijf heeft bevestigd. In die brief wijst het college van burgemeester en wethouders erop dat, aan­gezien het een melding op grond van het hiervoor genoemde Besluit en geen vergunning betreft, intrekking niet mogelijk is. Wel zal het verzoek om intrekking worden gepubliceerd, aldus de brief. Deze publicatie heeft plaatsgevonden in De Lantaarn van 8 november 2008, waarbij is vermeld dat het vervallen van de melding verband houdt met de aanvraag om vergunning op grond van de Nbw 1998 van [vergun­ninghouder], ten behoeve van het bedrijf aan de [locatie] te [plaats]. Voorts is ter zitting van de zijde van het college van gedeputeerde staten, in zoverre onweersproken, gesteld dat de emissierechten van het bedrijf aan de Westelbeersedijk door middel van een overeenkomst zijn overgedragen aan [vergunninghouder]. Deze overeenkomst is overgelegd aan het college van burgemeester en wethouders van Bladel. Al­dus is volgens het college van gedeputeerde staten ook vol­doende gewaarborgd dat het bedrijf aan de Westelbeersedijk, dat omstreeks 2008 feitelijk is beëindigd, niet zal worden hervat.&#13;
Gezien het voorgaande bestaat naar het oordeel van de Afde­ling een dusdanig directe samenhang tussen de nu vergunde uitbreiding en de beëindiging van het bedrijf aan de Westel­beersedijk dat het college van gedeputeerde staten de beëin­diging van dat bedrijf heeft mogen aanmerken als mitige­rende maatregel. Aangezien, zoals de Afdeling eerder heeft overwogen (onder meer in haar uitspraak van 7 mei 2008 in zaak nr. 200604924/1), mitigerende maatregelen kun­nen worden betrokken bij de ingevolge art. 19f, eerste lid, van de Nbw 1998 te verrichten passende beoordeling van de gevolgen voor het gebied, heeft het college bij het be­streden besluit de gevolgen van de beëindiging van het be­drijf aan de Westelbeersedijk mogen betrekken. De verwij­zing door MOB naar de uitspraak van de Afdeling in zaaknr. 200807857/1/R2, waaruit zou blijken dat aan de Wet mili­eubeheer geen rechten kunnen worden ontleend in het kader van de Nbw 1998, doet hieraan niet af, reeds omdat die uit­spraak werd gewezen onder de Nbw 1998 zoals deze gold voor 1 februari 2009 en betrekking had op een andere situa­tie dan hier aan de orde.&#13;
2.5.1. In het besluit tot verlening van de vergunning is voor 25 gevoelige locaties in het Natura 2000-gebied Kempen­land-West weergegeven wat de berekende stikstofdeposi­tie is die het bedrijf veroorzaakt voor en na de aangevraagde uitbreiding. Daarbij is rekening gehouden met de beëin­diging van het bedrijf aan de Westelbeersedijk 5. Volgens de berekeningen, waarvoor is gebruikgemaakt van AAg­ro-Stacks 1.0, neemt de depositie als gevolg van de vergun­de uitbreiding op vrijwel elk van de gevoelige locaties af, met waarden tussen 0,01 en 36,06 mol/ha/jr, en op geen van de locaties toe. Op twee locaties (Landschotse Heide 15 en 16) is er een toe- noch een afname. De depositie op het ge­bied bedraagt voor de uitbreiding ten hoogste 54,19 mol/ha/jr en na de uitbreiding, inclusief saldering, ten hoogste 21,03 mol/ha/jr.&#13;
Met betrekking tot hetgeen is aangevoerd over de vergelij­king van de depositiewaarden volgens de eerder verleende vergunning en de nu vergunde waarden heeft het college uit­eengezet dat de gegevens die betrekking hebben op de op 6 januari 2004 vergunde situatie zijn ingevoerd in AAgro-Stacks en dat geen gebruik is gemaakt van de afstandentabel die behoort bij de Uitvoeringsregeling Interimwet Ammoni­ak en Veehouderij. Bij de vergelijking van de depositiewaar­den in de eerder vergunde situatie en de situatie na uitbrei­ding is dan ook uitsluitend gebruikgemaakt van waarden die zijn berekend met AAgro-Stacks, aldus het college. MOB heeft dit niet gemotiveerd weersproken. Het beroep mist op dit punt feitelijke grondslag.&#13;
2.5.2. Ten aanzien van het betoog van MOB dat het college is voorbijgegaan aan de bestaande overschrijding van de kri­tische depositiewaarden overweegt de Afdeling dat het col­lege bij zijn beoordeling is uitgegaan van de bestaande ach­tergronddepositie in het gebied van 2500 mol (NHx)/ha/jr en de kritische depositiewaarde voor de betrokken habitattypen van 410 mol/ha/jr. Gezien de afname van de depositie waar­toe de vergunde uitbreiding, bezien in samenhang met de beëindiging van het bedrijf aan de Westelbeersedijk, leidt, ziet de Afdeling geen grond voor het oordeel dat het college de bestaande achtergronddepositie in het gebied op onjuis­te wijze bij de beoordeling heeft betrokken. Overigens be­draagt, naar het college in het verweerschrift heeft gesteld en niet is bestreden, de achtergronddepositie op het Natura 2000-gebied Kempenland-West uitgaande van de meest re­cente cijfers van het Planbureau voor de Leefomgeving geen 2500 maar 1780 mol/ha/jr.&#13;
Voor zover het betoog van MOB is gericht tegen het stand­stillbeleid en in dat betoog klaarblijkelijk wordt aangeno­men dat dat beleid erop gericht is de achtergronddeposi­tie op het bestaande niveau te laten voortduren, overweegt de Afdeling dat dit betoog eraan voorbijgaat dat de nu ver­gunde uitbreiding, bezien in samenhang met de beëindiging van het bedrijf aan de Westelbeersedijk 5, leidt tot een afna­me van de depositie op het gebied als geheel en op geen en­kel punt in het gebied tot een toename. Aan de omstandig­heid dat op twee van de onderzochte gevoelige locaties in het gebied de depositie niet afneemt maar gelijkblijft, komt &#13;
in het licht van het voorgaande geen doorslaggevende bete­kenis toe.&#13;
2.5.3. Ten behoeve van het bedrijf is op 6 januari 2004 door de toenmalige minister van Landbouw, Natuur en Voedsel­kwaliteit vergunning verleend ingevolge art. 12 van de Na­tuurbeschermingswet (oud). Een dergelijke vergunning geldt ingevolge art. 60a, eerste lid, van de Nbw 1998 als vergun­ning op grond van art. 19d van de Nbw 1998. Aangezien deze vergunning in rechte onaantastbaar is heeft het college zich terecht op het standpunt gesteld dat in beginsel uitslui­tend de gevolgen voor de natuurwaarden van de uitbreiding ten opzichte van hetgeen reeds eerder was vergund in de be­oordeling dienden te worden betrokken.&#13;
Zoals de Afdeling reeds eerder heeft overwogen in on­der meer haar uitspraak van 31 maart 2010 in zaaknr. 200903784/1/R2 volgt uit het arrest van het HvJ EG van 23 maart 2006, C-209/04, Commissie/Oostenrijk, punten 53-62, en het arrest van het HvJ EG van 14 januari 2010, C-226/08, Stadt Papenburg, punt 48 (www.curia.europa.eu), dat, indien voor een project voor afloop van de omzettings­termijn van de HR, te weten op 10 juni 1994, toestemming is verleend, de in art. 6, derde en vierde lid, van de HR ver­vatte procedure voor voorafgaande beoordeling van de ge­volgen van het project voor het Natura 2000-gebied niet geldt. In die uitspraak heeft de Afdeling eveneens overwo­gen dat de procedure voor voorafgaande beoordeling als be­doeld in art. 6, derde en vierde lid, van de HR evenmin van toepassing is als voor het project toestemming is verleend voor de datum van vaststelling van de lijst van gebieden van communautair belang, welke vaststelling heeft plaatsgevon­den op 7 december 2004. Hierop bestaat een uitzondering indien het betrokken gebied is aangewezen als speciale be­schermingszone in de zin van de VR. Aangezien het gebied Kempenland-West niet als zodanig is aangewezen doet deze situatie zich hier niet voor.&#13;
Nu vaststaat dat het bedrijf beschikte over een vergunning op grond van de Natuurbeschermingswet (oud) en het be­drijf voorts, naar van de zijde van het college is gesteld en niet is bestreden, op die datum over een vergunning ingevol­ge de Wet milieubeheer beschikte, moet het ervoor worden gehouden dat voor het toen bestaande bedrijf toestemming was verleend voor 7 december 2004. Hieruit volgt dat de exploitatie van het bedrijf overeenkomstig de op 6 januari 2004 verleende vergunning niet alsnog aan een beoordeling op grond van art. 6, derde en vierde lid, van de HR hoefde te worden onderworpen. De verwijzing door MOB naar het ar­rest van het HvJ EG van 7 september 2004 inzake de kok­kelvisserij, dat betrekking had op een activiteit die jaarlijks op wisselende locaties en in wisselende omvang werd uitge­voerd en waarvoor jaarlijks een nieuwe vergunning vereist was, doet aan het voorgaande niet af.&#13;
2.5.4. Gezien het voorgaande heeft het college zich in rede­lijkheid op het standpunt kunnen stellen dat het de zekerheid heeft verkregen dat de natuurlijke kenmerken van het ge­bied als gevolg van de vergunde uitbreiding niet zullen wor­den aangetast.&#13;
2.5.5. Ten aanzien van het betoog dat het college de aan­gevraagde vergunning ten onrechte niet voor bepaalde tijd heeft verleend overweegt de Afdeling dat uit de aanvraag blijkt dat deze betrekking heeft op een activiteit voor on­bepaalde tijd. Nu het college op grond van de uitgevoerde passende beoordeling zich in redelijkheid op het standpunt heeft kunnen stellen dat het de zekerheid heeft verkre­gen dat de natuurlijke kenmerken van het betrokken Natura 2000-gebied door de activiteit niet zullen worden aangetast, bestond geen aanleiding de vergunning slechts voor bepaal­de tijd te verlenen. Overigens biedt art. 43, tweede lid, van de Nbw 1998 de mogelijkheid de vergunning in te trekken of te wijzigen indien de omstandigheden sedert het tijdstip waarop de vergunning is verleend zodanig zijn gewijzigd, dat deze niet, niet zonder beperkingen of voorwaarden of slechts onder andere beperkingen of voorwaarden zou zijn verleend indien deze omstandigheden op het tijdstip waarop de vergunning is verleend zouden hebben bestaan.&#13;
2.6. De conclusie is dat hetgeen MOB heeft aangevoerd geen aanleiding geeft voor het oordeel dat het bestreden be­sluit is voorbereid of genomen in strijd met het recht. Het beroep is ongegrond.&#13;
2.7. Voor een proceskostenveroordeling bestaat geen aanlei­ding.&#13;
3. Beslissing&#13;
De Afdeling bestuursrechtspraak van de Raad van State&#13;
Recht doende in naam der Koningin:&#13;
verklaart het beroep ongegrond.&#13;
Noot&#13;
Er is al vaker gestreefd naar saldering om te ontkomen aan de strikte rechtspraak over Natura 2000, waaruit voortvloeit dat elke toename van de depositie een significant effect kan hebben, zodat een passende beoordeling moet worden ge­maakt. Zie daarover Agr.r. oktober 2010. In de onderhavi­ge uitspraak loopt het voor het eerst goed af: aan de uitbrei­dende melkveehouder kon een vergunning worden verleend. De Afdeling constateert dat er voldoende samenhang is tus­sen het uitbreidende bedrijf en het stoppende bedrijf, om de bedrijfsbeëindiging als mitigerende maatregel aan te mer­ken. Als dan de depositie op geen van de punten van het Na­tura 2000-gebied toeneemt, kan geconcludeerd worden dat Gedeputeerde staten zich in redelijkheid op het standpunt hebben kunnen stellen dat de zekerheid is verkregen dat de natuurlijke kenmerken van het gebied als gevolg van de ver­gunde uitbreiding niet zullen worden aangetast. Het uit­breidende bedrijf beschikte over een eerdere vergunning en derhalve behoefde het bestaande gebruik niet te worden be­oordeeld op nadelige effecten voor het gebied. De Afdeling lijkt voor de saldering – naast het niet toenemen van de de­positie - enkele zaken belangrijk te vinden. Er moet in de eerste plaats een duidelijke samenhang zijn tussen uitbrei­der en stopper. In casu komt dat tot uitdrukking door de tus­sen partijen gesloten overeenkomst over de overdracht van emissierechten. In de tweede plaats: gewaarborgd moet zijn dat de stopper niet opnieuw begint. In casu is het bedrijf fei­telijk beëindigd en opnieuw beginnen zal stuiten op het ont­breken van een NB-wetvergunning. Minder belangrijk is kennelijk dat het stoppende bedrijf niet beschikte over een milieuvergunning (het ging om een meldingsplichtig be­drijf). Het is op zich opmerkelijk dat, voorzover ik kan zien, niet wordt nagegaan of dat stoppende bedrijf wel ooit ge­toetst is op Natura 2000-effecten. Nu er een schaap over de dam is, zullen er wel meer volgen, hoewel veel salderingen technisch nog best moeilijk zullen zijn. Daarbij kunnen nog interessante juridische vragen opdoemen. Ten eerste gaan de gedachten terug naar de rechtspraak over de saldering op ba­sis van de Interimwet ammoniak en veehouderij, waarvan elementen ook hier wel weer zullen opduiken. In hoever­re kan men daar op terugvallen? Een tweede vraag: is 1-op- &#13;
AR2011_04.indb 187 28-4-2011 14:44:46 5635 Rechtspraak Tijdschrift voor Agr arisch Rech tNr. 4 april 2011 188 &#13;
1-saldering, zoals in deze casus werd gerealiseerd, nog mo­gelijk onder de werking van de verschillende provinciale verordeningen, die uitgaan van saldering via een provincia­le ammoniakbank? Ik zou op het eerste gezicht menen van wel. Sterker nog: de kansen voor saldering via een bank zijn misschien minder groot dan men wel denkt. In dat systeem ontbreekt immers om te beginnen al de directe samenhang tussen stoppers en uitbreiders.&#13;
D.W. Bruil ­</content><legacyfootnotes/><footnotes><footnote/></footnotes><auteurs>mr. P.J.J. van Buuren, voorzitter, en mr. M.W.L. Si­mons-Vinckx en mr. N.S.J. Koeman</auteurs><published>2011-04-01 00:00:00</published><modified>2011-04-01 00:00:00</modified><editiondate>2011-04-01</editiondate><htmlpath>https://denhollander.info/artikel/9175</htmlpath></article>
</articles></edition>
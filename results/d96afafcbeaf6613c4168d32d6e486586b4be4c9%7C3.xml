<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2007</searchword><id>3939</id><udhid>UDH:TvAR/3939</udhid><titel>Planschade 2006; Enige ontwikkelingen met betrekking tot vergoeding van planschade uit het jaar 2006</titel><searchwords><searchword>TvAR 7/8/2007</searchword><searchword>UDH:TvAR/3939</searchword></searchwords><attachments><attachment><name>TvAR_2007_7 8-1.pdf</name><extention>pdf</extention><url>https://denhollander.info/download/3913/ci</url></attachment></attachments><inleiding>1. Inleiding&#13;
Ten opzicht van 2005 was 2006 op het gebied van de plan -&#13;
schade een betrekkelijk rustig jaar. Er verscheen geen belangrijke&#13;
nieuwe wetgeving en er waren nauwelijks baanbrekende&#13;
uitspraken te signaleren. Een en ander vertaalt zich&#13;
in de omvang van deze bijdrage, die desalniettemin enkele&#13;
belangrijke aandachtspunten bevat.1&#13;
</inleiding><content>2. Vergelijking van planologische regimes&#13;
Wil een recht op vergoeding van planschade bestaan, dan&#13;
moet sprake zijn van een nadelige wijziging van een planologische&#13;
situatie. De vraag of er sprake is van een nadeligere&#13;
situatie die leidt tot vergoedbare schade, moet volgens vaste&#13;
jurisprudentie worden beantwoord door een vergelijking te&#13;
maken tussen het oude planologische regime en het nieuwe&#13;
planologische regime. In de woorden van de Afdeling moet&#13;
bij de beoordeling van een verzoek om planschadevergoeding&#13;
worden bezien of er sprake is van een wijziging van het&#13;
planologische regime waardoor een belanghebbende in een&#13;
nadeliger positie is komen te verkeren, ten gevolge waarvan&#13;
hij schade lijdt of zal lijden. Hiertoe dient een vergelijking&#13;
te worden gemaakt tussen de beweerdelijk schadeveroorzakende&#13;
planologische maatregel en het voordien geldende&#13;
planologische regime. Daarbij is wat betreft het oude planologische&#13;
regime niet de feitelijke situatie van belang, maar&#13;
hetgeen op grond van het regime maximaal kon worden gerealiseerd,&#13;
ongeacht de vraag of verwezenlijking daadwerkelijk&#13;
heeft plaatsgevonden. Dit uitgangspunt geldt evenzeer&#13;
voor de vaststelling van de eventuele waardevermindering.&#13;
Met andere woorden: bij de planologische vergelijking moet&#13;
worden uitgegaan van een maximale invulling van zowel&#13;
het oude als het nieuwe regime inclusief de bouw- en gebruiksmogelijkheden&#13;
die bij binnenplanse vrijstelling zouden&#13;
kunnen worden verleend.&#13;
In de planschadejurisprudentie wordt echter onder zeer bijzondere&#13;
omstandigheden een uitzondering gemaakt op de&#13;
hiervoor genoemde regel dat bij planologische vergelijking&#13;
van de maximale invulling van de planologische mogelijkheden&#13;
moet worden uitgegaan. Die uitzonderingsregel&#13;
houdt in dat slechts wanneer realisering van de maximale&#13;
mogelijkheden van het planologische regime met aan zekerheid&#13;
grenzende waarschijnlijkheid kan worden uitgesloten,&#13;
daarin aanleiding kan worden gevonden om te oordelen dat&#13;
van voormeld uitgangspunt moet worden afgeweken. Een&#13;
recente toepassing van deze bijzondere regel is te vinden in&#13;
de uitspraak van de Afdeling van 18 januari 2006.2&#13;
De gemeenteraad had de aanvraag om schadevergoeding&#13;
van planschade afgewezen, omdat de nieuwe bestemming,&#13;
een wooncomplex voor ouderen in zes bouwlagen, naar zijn&#13;
oordeel voor de aanvragers minder planologisch nadeel oplevert&#13;
dan de oude bestemming ‘hoofdverkeersweg’ die&#13;
voordien ter plaatse gold. Die hoofdverkeersweg lag op het&#13;
tracé van de verlengde Coentunnel, welk tracé verderop al&#13;
was wegbestemd en zelfs bebouwd. Om die reden kan volgens&#13;
de Afdeling met de vereiste aan zekerheid grenzende&#13;
waarschijnlijkheid worden aangenomen dat de verkeersbestemming&#13;
niet meer zal worden gerealiseerd, een oordeel&#13;
dat weinig verbazing wekt.&#13;
3. Adviesrapporten&#13;
3.1. Algemeen&#13;
De gemeente laat zich bij het bepalen van de omvang van&#13;
de planschade doorgaans adviseren door deskundigen en&#13;
ook de verzoeker om planschade schakelt regelmatig een adviseur&#13;
in. Over diverse aspecten van de vraag hoe om te&#13;
gaan met deze ‘strijd tussen de adviseurs’ heeft de Afdeling&#13;
in 2006 verschillende interessante uitspraken gedaan.&#13;
3.2. Positie van SAOZ&#13;
De (waarschijnlijk) meest ingeschakelde adviseur aan gemeentezijde&#13;
is de Stichting Adviesbureau Onroerende&#13;
Zaken, de SAOZ. Bij herhaling worden door ontevreden&#13;
gelaedeerden pogingen ondernomen om de positie van de&#13;
SAOZ te ondergraven, maar de Afdeling hanteert in de uitspraak&#13;
van 31 mei 20063 echter als uitgangspunt dat&#13;
‘de SAOZ is te beschouwen als een onafhankelijke deskundige&#13;
op het gebied van planschade en dat de raad in&#13;
beginsel op een door de SAOZ uitgebracht advies mag&#13;
afgaan. Dit is slechts anders indien moet worden geoordeeld&#13;
dat het advies van de SAOZ onzorgvuldig tot&#13;
stand is gekomen of dat daaraan anderszins ernstige gebreken&#13;
kleven’.&#13;
Daarmee is de positie van de SAOZ vooralsnog (weer) veiliggesteld.&#13;
3.3. Gebreken aan rapportage&#13;
De vraag onder welke omstandigheden kan worden geconcludeerd&#13;
tot de in de voornoemde uitspraak door de Afdeling&#13;
genoemde ‘onzorgvuldige totstandkoming’ of andere&#13;
‘ernstige gebreken’ komt aan de orde in het arrest van het&#13;
Hof Arnhem van 22 november 2005.4 De door de gemeente&#13;
ingeschakelde planschadeadviseur had bij zijn werkzaamheden&#13;
op zijn beurt weer een makelaar ingeschakeld.&#13;
De adviseur had vervolgens de planschade berekend door,&#13;
uitgaande van de door makelaar getaxeerde waarde van het&#13;
perceel vóór de schadeveroorzakende planologische maatregel,&#13;
een kortingspercentage toe te passen, gerelateerd aan de&#13;
afstand tussen de woning en de (overlast veroorzakende)&#13;
omleidingsweg, een en ander aan de hand van al eerder aan&#13;
anderen uitgekeerde schadeloosstellingen. In de planschadeprocedure&#13;
werd ter zitting van de Afdeling echter duidelijk&#13;
dat de makelaar, anders dan zijn taxatierapport deed vermoeden,&#13;
niet de waarde van het perceel na de aanleg van de&#13;
omleidingsweg had getaxeerd, maar zich juist had geconformeerd&#13;
aan de door planschadeadviseur zelf berekende waardevermindering.&#13;
Dit was evenwel weer niet vermeld in het&#13;
advies van de planschadeadviseur, waar ten aanzien van de&#13;
bepaling van de waardevermindering juist werd verwezen&#13;
naar het taxatieverslag van de makelaar. Het rapport was op&#13;
dit punt dus – minst genomen – verwarrend en gaf blijk&#13;
van onvoldoende feitelijk onderzoek. De Afdeling volgde de&#13;
bevindingen van de planschadeadviseur dan ook niet.&#13;
Daarop betrokken de ‘slachtoffers’ (ondermeer) de planschadeadviseur&#13;
in rechte. Het Hof stelt – mijns inziens terecht&#13;
– voorop dat het enkele feit dat het advies van de&#13;
planschadeadviseur uiteindelijk niet is gevolgd door de bestuursrechter&#13;
nog niet betekent dat het advies en de handelwijze&#13;
van de planschadeadviseur zonder meer onrechtmatig&#13;
zijn. Daarvoor zijn bijkomende omstandigheden vereist.&#13;
Een dergelijke omstandigheid is naar het oordeel van het&#13;
Hof gelegen in het gegeven dat de planschadeadviseur in&#13;
zijn advies over de werkelijke wijze van schadeberekening&#13;
volstrekt onvoldoende openheid van zaken heeft gegeven.&#13;
Een advies dat bestemd is om te worden gebruikt als grondslag&#13;
voor een door de gemeente te nemen besluit inzake&#13;
planschadevergoeding dient volgens het Hof inzicht te&#13;
geven in de gedachtegang die tot het advies heeft geleid, zodanig&#13;
dat de juistheid en zuiverheid van het advies en de&#13;
daarin gehanteerde berekeningsmethodiek kunnen worden&#13;
beoordeeld door zowel de opdrachtgever (de gemeente) als&#13;
ook door andere betrokkenen die daarbij een eigen belang&#13;
hebben. Dat klemt temeer nu de planschadeadviseur op de&#13;
hoogte was van die belangen bij het opstellen van zijn advies.&#13;
Door de suggestie te wekken, althans niet te voorkomen&#13;
dat de indruk kon ontstaan, dat de waardevermindering&#13;
– op de gebruikelijke wijze – was bepaald aan de hand&#13;
van een taxatie vóór en na de realisering van de omleidingsweg,&#13;
heeft de planschadeadviseur – aldus het Hof – de&#13;
‘slachtoffers’ van het advies de gelegenheid ontnomen in&#13;
een vroegtijdig stadium de wijze waarop hij de waardevermindering&#13;
heeft vastgesteld aan de orde te stellen. Dat moet&#13;
naar het oordeel van het Hof onrechtmatig worden geacht&#13;
en kan de planschadeadviseur ook worden toegerekend.&#13;
Uit dit oordeel van het Hof volgt dat de planschadeadviseur&#13;
het risico loopt dat zijn advies niet alleen als bestanddeel&#13;
van het schadebesluit door de bestuursrechter wordt vernietigd,&#13;
maar ook dat dit advies een aansprakelijkheidsrisico jegens&#13;
de belanghebbenden bij dat advies behelst. Overigens&#13;
loopt ook de gemeente een dergelijk risico indien zij klakkeloos&#13;
beslist op een tekortschietend advies. Alleen een deskundig&#13;
en goed onderbouwd advies, waarin inzicht wordt&#13;
gegeven in de gedachtegang die tot het advies heeft geleid,&#13;
waarvan de juistheid en zuiverheid van de gehanteerde&#13;
schadeberekeningsmethodiek kunnen worden beoordeeld,&#13;
waarin rekening is gehouden met de belangen van aanvrager&#13;
en waarin verslag is gedaan van het daaraan ten grondslag&#13;
liggende onderzoek, kan de gemeente, de schadeadviseur&#13;
(en de door hem ingeschakelde taxateur) vrijwaren van&#13;
civiele schadeaansprakelijkheid.&#13;
3.4. Eisen aan tegenrapport&#13;
Ten slotte geeft de Afdeling in een serie van uitspraken –&#13;
naast de hiervoor al genoemde uitspraak van de Afdeling&#13;
van 31 mei 2006, ook uitspraken van 20 september 20065&#13;
en 19 juli 20066 – een aantal criteria waaraan een tegentaxatie&#13;
of tegenrapport ter onderbouwing van het standpunt&#13;
dat de door de gemeente ingeschakelde adviseur tot&#13;
een onjuiste schadevaststelling is gekomen minimaal moet&#13;
voldoen.&#13;
Bij een dergelijk tegenrapport kan in de eerste plaats niet&#13;
worden volstaan met zomaar een andere conclusie of een&#13;
ander schadebedrag. Aannemelijk zal moeten worden gemaakt&#13;
dat het schadeadvies van de gemeentelijke adviseur&#13;
onzorgvuldig tot stand is gekomen dan wel anderszins (inhoudelijk)&#13;
onjuist is. In de tweede plaats zal een afwijkend&#13;
schadebedrag in het tegenrapport moeten worden gemotiveerd.&#13;
Dit schadebedrag moet ten derde ook concreet zijn&#13;
en niet de keuze laten tussen bijvoorbeeld een waardedaling&#13;
van 5 of 10%. Tenslotte zal een marginaal verschil in taxatie&#13;
in beide rapporten niet ertoe leiden dat het rapport van de&#13;
gemeentelijke planschadeadviseur terzijde moet worden geschoven.&#13;
Het tegenrapport moet dus om zo krachtig mogelijk te zijn&#13;
ook zo gedetailleerd mogelijk zijn. Bij voorkeur wordt in&#13;
dat rapport eerst het juridisch kader uiteengezet. Vervolgens&#13;
worden zoveel mogelijk in detail beschreven de maximale&#13;
invulling van het oude plan en de maximale invulling van&#13;
het nieuwe plan. In de derde plaats moet worden stilgestaan&#13;
bij de verschillen tussen beide plannen, waarbij niet alleen&#13;
nadelige maar zeker ook voordelige veranderingen moeten&#13;
worden meegewogen. Er zou een waardering moeten worden&#13;
opgenomen van het object voor en na de planologische&#13;
wijziging. Indien enigszins mogelijk verdient het de voorkeur&#13;
die waarderingen ook te onderbouwen, bijvoorbeeld&#13;
aan de hand van vergelijkingstransacties. Tenslotte zal in het&#13;
tegenrapport moeten worden aangegeven welke fout(en) de&#13;
gemeentelijke adviseur heeft gemaakt en tot welke verschillen&#13;
die fout(en) heeft (of hebben) geleid. Indien het tegenrapport&#13;
aan al deze eisen voldoet, zal de gemeente dat rapport&#13;
niet zondermeer terzijde mogen schuiven en rust op de&#13;
gemeente de verplichting om gemotiveerd in de besluitvorming&#13;
aan te geven waarom (eventueel) toch aan de rapportage&#13;
van de gemeentelijke adviseur wordt vastgehouden.&#13;
4. Voorzienbaarheid&#13;
De schade die voortvloeit uit een planologisch nadeliger situatie&#13;
dient voor rekening van een belanghebbende te blijven,&#13;
indien deze planologische wijziging voor hem voorzienbaar&#13;
is geweest. Onderscheid moet daarbij worden gemaakt&#13;
tussen een (riskant) stilzitten van een ‘oude’ eigenaar&#13;
die zich plots ziet ingehaald door een planologische ontwikkeling&#13;
(de zogenoemde passieve risicoaanvaarding) en de&#13;
verwerving door een ‘nieuwe’ eigenaar op een moment dat&#13;
planologische verandering voorzienbaar is (de zogenoemde&#13;
actieve risicoaanvaarding).&#13;
Om risicoaanvaarding te mogen aannemen is, zoals blijkt&#13;
uit de jurisprudentie, voldoende dat er bezien vanuit de positie&#13;
van een redelijk denkende en redelijk handelende eigenaar,&#13;
aanleiding bestond rekening te houden met de kans&#13;
dat de planologische situatie op het perceel zou gaan veranderen&#13;
in een voor hem negatieve zin. Dat had kunnen blijken&#13;
uit bevoegd genomen en gepubliceerde plannen of besluiten&#13;
dan wel maatschappelijke of planologische ontwikkelingen.&#13;
De jurisprudentie op dit punt is zeer casuïstisch&#13;
van aard.7&#13;
Ook een gedeeltelijke voorzienbaarheid is overigens denkbaar.&#13;
In de uitspraak van de Afdeling van 22 januari 20038&#13;
werd een voorbereidingsbesluit aangemerkt als voorzienbaarheidsfactor,&#13;
maar nu het voorbereidingsbesluit betrekking&#13;
had op een kleiner gebied dan het latere (schadeveroorzakende)&#13;
bestemmingsplan werd de voorzienbaarheid&#13;
gelimiteerd tot het door het besluit bestreken gebied: een&#13;
gedeeltelijke voorzienbaarheid dus. Deze trend is voortgezet&#13;
met de uitspraak van de Afdeling van 31 maart 2004.9 De&#13;
verzoeker om planschade had een huis gekocht op een moment&#13;
dat in het toentertijd vigerende structuurplan stond&#13;
aangegeven dat een school was voorzien ofwel in ‘zijn’&#13;
woonwijk, ofwel in een andere wijk. Onder die omstandigheden&#13;
behoefde de verzoeker volgens de Afdeling als redelijk&#13;
handelend koper niet – zoals de gemeente meende –&#13;
zonder meer te verwachten dat de school in ‘zijn’ wijk zou&#13;
worden opgericht. De Afdeling achtte – in navolging van&#13;
de rechtbank – niet meer dan een beperkte risicoaanvaarding&#13;
aan de orde.&#13;
In de uitspraak van 27 september 200610 was de gelaedeerde&#13;
sinds 23 september 1996 eigenaar van het perceel&#13;
met woonhuis. Hij stelde schade te lijden ten gevolge van&#13;
de bij besluit van 31 oktober 2003 verleende vrijstelling&#13;
met toepassing waarvan bouwvergunning was verleend voor&#13;
de bouw van 19 woningen op percelen direct ten noorden&#13;
van zijn perceel. De percelen waarop de vrijstelling betrekking&#13;
heeft, hadden als bestemming ‘groenstrook’ en ‘bierbrouwerij’.&#13;
De raad wijst het verzoek om vergoeding van&#13;
planschade af omdat de raad in 1991 een structuurschets&#13;
had vastgesteld waarin het brouwerijterrein en de naastgelegen&#13;
groenstrook waren aangemerkt als toekomstige woningbouwlocatie&#13;
en de huidige eigenaar op grond daarvan de&#13;
planologische mutatie had kunnen voorzien.&#13;
De Afdeling overweegt dat beoordeeld moet worden of ten&#13;
tijde van de aankoop voor een redelijk denkende en handelende&#13;
koper aanleiding bestond om rekening te houden met&#13;
de kans dat de planologische situatie voor hem in ongunstige&#13;
zin zou veranderen. In de structuurschets was het toekomstige&#13;
ruimtelijke beleid van de gemeente vastgelegd en&#13;
daarin waren twee locaties – waaronder het brouwerijterrein&#13;
– vermeld die in aanmerking kwamen voor woonbebouwing,&#13;
mits zou zijn voldaan aan milieuhygiënische en financieel-&#13;
economische randvoorwaarden. Op de bij de structuurschets&#13;
behorende kaart ‘inbreidingsmogelijkheden’ was&#13;
het brouwerijterrein samen met de groenstrook aangeduid&#13;
als één van die inbreidingslocaties. Verder was vermeld dat&#13;
de gebouwen van de brouwerij op termijn mogelijk leeg&#13;
kwamen en dat het brouwerijterrein nog geheel in particuliere&#13;
handen was. Naar het oordeel van de Afdeling heeft de&#13;
raad aan de hand van overgelegde stukken voldoende aannemelijk&#13;
gemaakt dat ten tijde van de aankoop van het&#13;
woonperceel door de verzoeker om planschadevergoeding&#13;
de groenstrook eigendom was van de eigenaar van het brouwerijterrein.&#13;
Uit een door de raad overgelegde foto, daterend&#13;
van april 1996, in een verkoopadvertentie van het in&#13;
september 1996 gekochte woonperceel, blijkt voorts dat&#13;
toentertijd op de groenstrook kratten bier tot op de perceelgrens&#13;
met het perceel waren opgetast. Onder deze omstandigheden&#13;
heeft de raad zich volgens de Afdeling terecht op&#13;
het standpunt gesteld dat de verzoeker om planschadevergoeding&#13;
ten tijde van de aankoop van het woonperceel&#13;
moest begrijpen dat de groenstrook deel uitmaakte van het&#13;
brouwerijterrein en rekening diende te houden met de mogelijkheid&#13;
dat dit terrein op enig moment gebruikt zou&#13;
worden voor woningbouw. Uit deze uitspraak blijkt eens te&#13;
meer dat het voor de gemeente zeker kan lonen om in het&#13;
kader van de vraag van voorzienbaarheid een gedegen feitelijk&#13;
onderzoek te (laten) verrichten.&#13;
In de uitspraak van 22 maart 200611 was het onder het&#13;
oude plan mogelijk om twee vrijstaande woningen of twee&#13;
halfvrijstaande woningen op het perceel van de verzoeker&#13;
om planschadevergoeding te realiseren. Op grond van het&#13;
nieuwe bestemmingsplan is alleen de bestaande vrijstaande&#13;
woning op het perceel toegestaan. De SAOZ oordeelt dat&#13;
op het perceel onder het oude bestemmingsplan alleen een&#13;
tweede woning kon worden opgericht als de aanbouw aan&#13;
de noordelijke gevel van de bestaande woning zou worden&#13;
afgebroken, aangezien anders een op het perceel aanwezige&#13;
garage niet meer vanaf de straat bereikbaar zou zijn geweest.&#13;
Bovendien zou een tweede woning op het perceel zodanige&#13;
hinder en aantasting van de privacy voor de bewoners van&#13;
de bestaande woning met zich brengen dat laatstgenoemde&#13;
woning aanzienlijk in waarde zou dalen. De SAOZ komt&#13;
op grond hiervan tot de conclusie dat het vervallen van de&#13;
tweede bouwmogelijkheid op het perceel per saldo geen&#13;
schade met zich brengt die voor vergoeding in aanmerking&#13;
komt. Volgens de SAOZ was de bestemmingswijziging bovendien&#13;
voor appellanten voorzienbaar op grond van het&#13;
streekplan. De raad heeft het SAOZ-advies ten grondslag&#13;
gelegd aan zijn afwijzing van het verzoek.&#13;
De Afdeling oordeelt dat de conclusie van de SAOZ dat&#13;
appellanten door het vervallen van de tweede bouwkavel&#13;
geen schade lijden onvoldoende is onderbouwd, nu in het&#13;
SAOZ-advies taxaties van de verkoopwaarde van de tweede&#13;
bouwkavel onder het vorige planologische regime, van de&#13;
kosten van afbraak van de noordelijke uitbouw aan de bestaande&#13;
woning als ook van de waardedaling van de bestaande&#13;
woning ingeval van de bouw van een tweede woning&#13;
op het perceel ontbreken. In het SAOZ-advies is&#13;
voorts – aldus de Afdeling – ten onrechte niet ingegaan op&#13;
de vraag of de garage op het perceel via een pad langs de&#13;
zuidelijke grens van het perceel bereikt kan worden, terwijl&#13;
in de rede ligt dat zulks op de waarde onder het oude planologische&#13;
regime invloed heeft. De raad heeft dan ook,&#13;
door zijn afwijzende besluit geheel op het SAOZ-advies te&#13;
baseren, onvoldoende gemotiveerd waarom het vervallen&#13;
van de tweede bouwkavel op het perceel voor appellanten&#13;
geen planologisch nadeel betekent waardoor zij schade lijden.&#13;
Bij de beantwoording van de vraag of sprake is van aanvaarding&#13;
door appellanten van het risico dat de bouwmogelijkheid&#13;
op het perceel zou kunnen vervallen, is van belang of&#13;
de voortekenen van de voor appellanten nadelige planwijziging&#13;
reeds enige tijd zichtbaar waren. Volgens het streekplan&#13;
voert de provincie een beleid van ruimtelijke concentratie&#13;
dat wordt ondersteund door een restrictief woningbouwbeleid&#13;
buiten het stadsgewest, de stedelijke gebieden en de regionale&#13;
kernen. Lokale kernen worden in staat gesteld de&#13;
‘netto natuurlijke groei’ op te vangen. Daarbij streeft de&#13;
provincie zoveel mogelijk naar inbreiding in plaats van uitbreiding.&#13;
In het streekplan is de kern waarin het plan is gesitueerd&#13;
aangeduid als lokale kern. Uit de stukken volgt, en&#13;
dat is ter zitting ook door de raad beaamd, dat de tweede&#13;
bouwkavel op het perceel een inbreidingslocatie is in de zin&#13;
van het streekplan. Uit het streekplan volgt voorts niet,&#13;
zoals door de SAOZ is overwogen, dat het rijksbeleid zich&#13;
verzet tegen realisering van een woning op de tweede bouwkavel.&#13;
Gezien het voorgaande vormde het streekplan voor&#13;
appellanten geen aanleiding om rekening te houden met de&#13;
kans dat voornoemde bouwkavel op korte termijn zou ver-&#13;
vallen. De vermelding in het streekplan dat de provincie in&#13;
lokale kernen een restrictief bouwbeleid voert, is daarvoor&#13;
onvoldoende.&#13;
5. Schade anderszins verzekerd&#13;
Wie feitelijk geen schade heeft geleden, kan geen verzoek&#13;
tot schadevergoeding doen. Schade die samenhangt met het&#13;
bestemmingsplan hoeft niet altijd te worden vergoed via&#13;
een procedure ex artikel 49 WRO. Artikel 49 WRO geeft&#13;
zelf al aan dat deze schade ook kan zijn vergoed bij de onteigening&#13;
of vrijwillige aankoop door de overheid of door&#13;
middel van zogenoemde bestuurscompensatie. Ook kan het&#13;
zo zijn dat door de aanleg van voorzieningen door de overheid,&#13;
de schade als het ware ‘in natura’ is vergoed, bijvoorbeeld&#13;
doordat de gemeente een geluidwerende voorziening&#13;
aanlegt bij wijziging van de bestemming van een naburig&#13;
perceel in openbare weg. In dit verband is interessant de&#13;
uitspraak van de Afdeling geschillen van bestuur van 28 mei&#13;
199012 waarin weliswaar geluidwerende voorzieningen&#13;
waren aangebracht conform de Wet op de geluidhinder,&#13;
maar de Afdeling oordeelde dat de voorzieningen weliswaar&#13;
in de optiek van de Wet op de geluidhinder een garantie&#13;
boden voor een nog aanvaardbaar binnengeluidsniveau,&#13;
maar dat dit niet betekende dat de planologische wijziging&#13;
geen voor vergoeding in aanmerking komende verslechtering&#13;
met zich bracht.&#13;
Mede onder invloed van de jurisprudentie over planschadeverhaal&#13;
en de nog niet geheel bevredigende wettelijke regeling&#13;
daarvan in artikel 49a WRO, wordt door gemeenten al&#13;
in de ontwikkelingsfase van bouwprojecten meer alert getoetst&#13;
op planschaderisico’s. Dat kan leiden tot een verhaalsovereenkomst&#13;
en/of tot het treffen van schadebeperkende&#13;
voorzieningen. Drie uitspraken wil ik in dit verband niet&#13;
ongenoemd laten.&#13;
In de uitspraak van de Afdeling van 25 januari 200613 bestond&#13;
de gestelde planschade uit privacyverlies, namelijk de&#13;
inkijk vanaf een aanpalend aan de tuin van gelaedeerden te&#13;
realiseren appartementengebouw. De gemeente voerde aan&#13;
dat deze verslechtering anderszins is gecompenseerd. In&#13;
overleg met de gelaedeerden is namelijk besloten twee&#13;
ramen in de zijgevel van het appartementengebouw met direct&#13;
uitzicht op de tuin niet aan te brengen en is een erfdienstbaarheid&#13;
met de eigenaar van het appartementengebouw&#13;
overeengekomen op grond waarvan die eigenaar tussen&#13;
het appartementengebouw en hun woonperceel een ligusterhaag&#13;
in stand moet houden en aanvullende groenvoorzieningen&#13;
met een hoogte van twee tot vijf meter moet&#13;
aanbrengen en in stand moet houden. In dit verband is een&#13;
beplantingsplan opgesteld teneinde de woning en tuin&#13;
tegen inkijk af te schermen. Volgens de gemeenteraad is&#13;
aldus de aantasting van de privacy ten gevolge van het&#13;
nieuwe planologische regime voldoende gecompenseerd,&#13;
waardoor er uiteindelijk van een verslechtering geen sprake&#13;
meer is.&#13;
De Afdeling oordeelt dat dit betoog faalt. Het appartementengebouw&#13;
heeft volgens de stukken een nokhoogte&#13;
van ruim 11 meter. Het heeft aan de zijde die uitziet op het&#13;
perceel van de gelaedeerde vrij brede galerijen, geschikt voor&#13;
het plaatsen van zitjes, die zijn afgeschermd met een glazen&#13;
wand. Bewoners van het appartementengebouw kunnen&#13;
daar, door de glazen wand afgeschermd van weersinvloeden,&#13;
gedurende vrijwel het gehele jaar verblijven. Vaststaat dat&#13;
vanuit deze wintertuin een vrij uitzicht bestaat op de tuin&#13;
en het balkon van de gelaedeerden en dat deze daardoor in&#13;
een planologisch nadeliger situatie zijn geraakt ten opzichte&#13;
van de maximale mogelijkheden onder het oude bestemmingsplan.&#13;
De gemeenteraad heeft – volgens de Afdeling –&#13;
onvoldoende aannemelijk gemaakt dat dit uitzicht voldoende&#13;
zal worden beperkt door de groenvoorzieningen die&#13;
de woningbouwstichting op grond van voornoemde erfdienstbaarheid&#13;
moet aanbrengen dan wel in stand moet&#13;
laten. De gemeenteraad heeft zich dan ook ten onrechte op&#13;
basis van deze motivering op het standpunt gesteld dat het&#13;
planologisch nadeel al voldoende anderszins is gecompenseerd.&#13;
In dit verband kan er voorts – aldus de Afdeling –&#13;
niet aan worden voorbijgegaan dat aan de eigenaar van een&#13;
pand tegenover het appartementengebouw wél planschadevergoeding&#13;
is toegekend. Weliswaar gaat het daarbij om een&#13;
woning waarin aan de voorzijde inkijk mogelijk is vanuit&#13;
het appartementengebouw, terwijl het bij de gelaedeerden&#13;
gaat om inkijk in de woning via een zijraam, en om zicht&#13;
op het balkon en de tuin, maar dat laat onverlet dat in&#13;
beide gevallen sprake is van planologisch nadeel bestaande&#13;
uit vermindering van de privacy. De gemeenteraad heeft,&#13;
mede gelet op het vorenoverwogene, geen goede reden kunnen&#13;
geven waarom in het ene geval wel en in het andere&#13;
geval geen planschadevergoeding is toegekend. Dat levert&#13;
strijd op met het gelijkheidsbeginsel.&#13;
Uit de jurisprudentie blijkt dat de vergoeding van schade&#13;
anderszins is verzekerd als een betaling of een andere vorm&#13;
van compensatie, bijvoorbeeld in natura of door een grondtransactie,&#13;
expliciet was gericht op deze compensatie. Een&#13;
overeenkomst tussen de belanghebbende en de gemeente of&#13;
de projectontwikkelaar waarin deze toezegt een concrete betaling&#13;
te zullen doen, of grond ter uitbreiding van de tuin&#13;
aanbiedt of een voorziening te zullen treffen (bijvoorbeeld&#13;
plaatsing van een erfafscheiding of aanleg van een uitrit),&#13;
werd tot voor kort slechts als een vergoeding anderszins&#13;
aangemerkt als daarbij uitdrukkelijk is bepaald dat die voorziening&#13;
dient ter compensatie van de schade.14 In een uitspraak&#13;
van 3 augustus 200515 nuanceerde de Afdeling deze&#13;
strikte opvatting door te overwegen dat de betaling, onder&#13;
opschortende voorwaarde, door de projectontwikkelaar van&#13;
ruim € 34.000 op grond van een overeenkomst van dading&#13;
waarbij aanvrager zijn bezwaren en beroepschriften heeft ingetrokken,&#13;
geacht moet worden (mede) te strekken tot&#13;
compensatie van de schade, nu deze schade op een lager bedrag&#13;
is getaxeerd.&#13;
Compensatie was tenslotte ook aan de orde in de uitspraak&#13;
van 15 maart 2006.16 Appellanten leden schade door waardevermindering&#13;
van hun percelen ten gevolge van de door&#13;
de tweede herziening van het bestemmingsplan Schiphol&#13;
West e.o. mogelijk gemaakte aanleg van de A5. De omvang&#13;
van die schade was niet in geschil, maar het verzoek om&#13;
schadevergoeding werd afgewezen op de grond dat de&#13;
schade voldoende anderszins verzekerd zou zijn. De geclaimde&#13;
waardevermindering zou feitelijk ongedaan zijn gemaakt&#13;
door de aankoop van de onroerende zaken van gelaedeerden&#13;
door Schiphol Nederland BV.&#13;
De Afdeling overweegt dat de schadevergoeding ex art.&#13;
49 WRO in voorkomende gevallen ook door van derden&#13;
ontvangen vergoedingen voldoende verzekerd worden geacht&#13;
en dat in elk geval niet opgaat het betoog van appellanten&#13;
dat voor toepassing van de compensatiebepaling in&#13;
artikel 49 noodzakelijk zou zijn dat de schade reeds ten&#13;
tijde van het ontstaan daarvan is gecompenseerd. De wet&#13;
staat volgens de Afdeling niet in de weg aan het ontvangen&#13;
van compensatie op een – ook geruime tijd – later gelegen&#13;
tijdstip. Het gaat er gelet op de wetstekst immers om of ten&#13;
tijde van de op grond van artikel 49 van de WRO te nemen&#13;
beslissing de vergoeding van de schade door aankoop, onteigening&#13;
of anderszins voldoende is verzekerd. Bij de vraag&#13;
of schade voldoende anderszins is verzekerd moet rekening&#13;
worden gehouden met alle relevante feiten en omstandigheden.&#13;
Uit de stukken blijkt dat de percelen van appellanten&#13;
in één akte samen met het aangrenzende perceel van hun&#13;
vader voor een bedrag van € 4.084.021,90 aan Schiphol&#13;
zijn verkocht. Uit de stukken kan niet precies worden afgeleid&#13;
hoe dit bedrag is opgebouwd. Wel is duidelijk dat met&#13;
deze transactie de eigendommen van appellanten door&#13;
Schiphol zijn aangekocht voor een aanzienlijk hogere prijs&#13;
dan de verkoopwaarde zoals die vooraf was getaxeerd. Niet&#13;
aannemelijk is volgens de Afdeling dat het verschil tussen&#13;
de aankoopprijs en de getaxeerde prijs kan worden verklaard&#13;
door algemene prijsstijgingen. Nu voorts niet is&#13;
weersproken dat de door Schiphol voor de percelen betaalde&#13;
prijs is vastgesteld zonder dat daarop de waardedaling&#13;
ten gevolge van de planologische mutaties, waaronder de&#13;
realisering van de A5, in mindering was gebracht, moet&#13;
worden geoordeeld dat de schade, door appellanten geleden&#13;
in de vorm van waardevermindering, door de transactie met&#13;
Schiphol is ondervangen. De Afdeling oordeelt dan ook dat&#13;
aan het vereiste dat de schade voldoende anderszins was verzekerd&#13;
was voldaan en dat voor toekenning van schadevergoeding&#13;
ingevolge art. 49 van de WRO geen plaats meer is.&#13;
6. Slotsom&#13;
De oogst aan interessante uitspraken op het gebied van&#13;
planschade was, zo blijkt uit het voorgaande, het afgelopen&#13;
jaar beperkt. Volgens jaar krijgen we te maken – na inwerkingtreding&#13;
van de nieuwe Wro – met wijzigingen in het&#13;
planschaderecht, met name de introductie van de eigen-risico&#13;
drempel. Tegen die tijd meld ik mij terug in de kolommen&#13;
van dit blad.&#13;
</content><legacyfootnotes>* Mr. J.A.M.A. Sluysmans is advocaat en partner bij Van der Feltz&#13;
advocaten in Den Haag.&#13;
1. Zie ook voor een uitgebreid overzicht: J.W. van Zundert, ‘Planschadejurisprudentie&#13;
2006’, O&amp;A2007, p. 9-18.&#13;
2. BR2006/640 m.nt. Van Zundert.&#13;
3. BR2006/844.&#13;
4. BR2006/262 m.nt. Van Zundert.&#13;
5. LJNAY8507.&#13;
6. LJNAY4248.&#13;
7. Zie bijvoorbeeld: ABRvS 6 oktober 2004, BR2005/237 m.nt. Van&#13;
Zundert; ABRvS 14 april 2004, BR2004/868 m.nt. Van Zundert;&#13;
ABRvS 13 juli 2005, BR2005/1093 m.nt. Van Zundert; ABRvS 15&#13;
juni 2005, BR2005/1017 m.nt. Van Zundert.&#13;
8. BR2003/699.&#13;
9. BR2004/772 m.nt. Van Zundert.&#13;
10. BR2007/39 m.nt. Van Zundert.&#13;
11. BR2006/647 m.nt. Van Zundert.&#13;
12. BR1991/457.&#13;
13. BR2006/638 m.nt. Van Zundert.&#13;
14. Aldus ABRvS 30 januari 1996, BR1997/512, ABRvS 12 januari&#13;
1999, BR1999/685 en ABRvS 4 februari 2000, BR2000/857.&#13;
15. BR2006/162.&#13;
16. BR2006/642.&#13;
</legacyfootnotes><footnotes><footnote/></footnotes><auteurs>mr. J.A.M.A. Sluysmans</auteurs><published>2007-07-01 00:00:00</published><modified>2017-06-12 12:37:10</modified><editiondate>2007-07-01</editiondate><htmlpath>https://denhollander.info/artikel/3939</htmlpath></article>
</articles></edition>
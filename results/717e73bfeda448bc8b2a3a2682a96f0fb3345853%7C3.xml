<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2002</searchword><id>4645</id><udhid>UDH:TvAR/4645</udhid><titel>Van Putte en Zn. C.V. / Van Putte-Elenbaas (TvAR 2002/5109)</titel><searchwords><searchword>TvAR 6/2002</searchword><searchword>TvAR 2002/5109</searchword><searchword>UDH:TvAR/4645</searchword></searchwords><attachments><attachment><name>2002_nr 6_Rechtspraak_5109.pdf</name><extention>pdf</extention><url>https://denhollander.info/download/4590/ci</url></attachment></attachments><inleiding>[Pachtwet art. 1; BW art. 1:97 en 6:228]&#13;
&#13;
Overlaten van bestuur van kavels aan&#13;
echtgenoot (artikel 1:97 BW). Vraag of&#13;
echtgenoot, die de kavels ter beschikking&#13;
heeft gesteld aan vennootschap, deze in die&#13;
vennootschap heeft ingebracht.&#13;
Kan rechtsverhouding tussen eigenaar&#13;
(echtgenote) en voornoemde vennootschap&#13;
worden aangemerkt als een pachtovereenkomst?&#13;
(artikel 1, eerste lid, onder de Pachtwet).&#13;
Onderscheid periode vóór en nà het&#13;
sluiten van een tijdelijke pachtovereenkomst.&#13;
Geen dwaling bij het aangaan van&#13;
die tijdelijke pachtovereenkomst&#13;
(artikel 6:228, tweede lid, BW).</inleiding><content>ARREST IN DE ZAAK VAN:&#13;
de vennootschap onder firma J. van Putte en&#13;
Zn. C.V., gevestigd te Sint Annaland, gemeente&#13;
Tholen,&#13;
appellante,&#13;
procureur: mr P.C. Plochg,&#13;
tegen&#13;
Catharina Izabella Jacoba van Putte-Elenbaas,&#13;
wonende te Sint Annaland, gemeente Tholen,&#13;
geïntimeerde,&#13;
procureur: mr J.M.J. Huver.&#13;
1 Het geding in eerste aanleg&#13;
Voor het verloop van het geding in eerste aanleg&#13;
verwijst het hof naar het door de pachtkamer&#13;
van het kantongerecht te Zierikzee&#13;
(Tholen) tussen de partijen gewezen vonnis&#13;
van 21 augustus 1998. Een fotokopie van dat&#13;
vonnis is gehecht aan dit arrest.&#13;
2 Het geding in hoger beroep&#13;
2.1 Bij exploot van 18 september 1998 heeft&#13;
appellante (hierna te noemen: Van Putte C.V.)&#13;
hoger beroep ingesteld tegen het voornoemde&#13;
vonnis van 21 augustus 1998, met dagvaarding&#13;
van geïntimeerde (hierna te noemen: Van Putte-&#13;
Elenbaas) om voor dit hof te verschijnen.&#13;
2.2 Bij memorie van grieven heeft Van Putte&#13;
C.V. vier grieven geformuleerd en toegelicht.&#13;
Haar conclusie is dat het hof het vonnis waarvan&#13;
beroep zal vernietigen en, opnieuw recht&#13;
doende, alsnog bij arrest zal overgaan tot het&#13;
vastleggen van de pachtrelatie tussen Van&#13;
Putte C.V. en Van Putte-Elenbaas, zodanig&#13;
dat tussen de partijen een reguliere pachtrelatie&#13;
zal ontstaan met betrekking tot de percelen&#13;
sectie E nummer 683, groot 3.88.20 ha, en sectie&#13;
E nummer 734, groot 2.50.25 ha, beide&#13;
gelegen in de gemeente Tholen, zulks totdat&#13;
J.J. van Putte de 65-jarige leeftijd zal hebben&#13;
bereikt, met veroordeling van Van Putte-&#13;
Elenbaas in de kosten van de beide instanties.&#13;
2.3 Van Putte-Elenbaas heeft bij memorie van&#13;
antwoord verweer gevoerd, bewijs aangeboden,&#13;
producties overgelegd en geconcludeerd&#13;
dat het hof het vonnis waarvan beroep zal&#13;
bekrachtigen, met veroordeeld van Van Putte&#13;
C.V. in de kosten van de beide instanties (lees:&#13;
het hoger beroep).&#13;
2.4 Van Putte C.V. heeft vervolgens pleidooi&#13;
gevraagd. Nadat een pleitdatum was bepaald&#13;
heeft Van Putte C.V. alsnog afgezien van het&#13;
houden van pleidooi.&#13;
2.5 Daarna hebben de partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
Van Putte C.V. heeft de volgende grieven&#13;
geformuleerd.&#13;
Grief I&#13;
Ten onrechte heeft de pachtkamer van het&#13;
kantongerecht onder 3.3 en 3.4 overwogen dat&#13;
bepalend is of W. van Putte heeft gehandeld in&#13;
eigen naam of krachtens volmacht.&#13;
Grief II&#13;
Ten onrechte heeft de pachtkamer van het&#13;
kantongerecht onder 3.4 overwogen dat op&#13;
basis van de thans bekende feiten kan worden&#13;
aangenomen dat W. van Putte heeft gehandeld&#13;
in eigen naam.&#13;
Grief III&#13;
Ten onrechte heeft de pachtkamer van het&#13;
kantongerecht onder 3.1 overwogen dat indien&#13;
W. van Putte de kavels in gebruik heeft gegeven&#13;
aan Van Putte C.V., dat dit dan op basis&#13;
van de argumenten van Van Putte-Elenbaas&#13;
moet worden bezien als een inbreng door een&#13;
vennoot in de vennootschap, welke inbreng&#13;
een pachtrelatie uitsluit. Tevens wordt onder&#13;
3.1 (ten onrechte) overwogen dat W. van Putte&#13;
als vennoot van de maatschap wezenlijke zeggenschap&#13;
heeft behouden over de wijze waarop&#13;
de kavels gebruikt worden.&#13;
Grief IV&#13;
Ten onrechte heeft de pachtkamer van het&#13;
kantongerecht overwogen dat de feiten niet de&#13;
conclusie kunnen dragen dat er na het overlijden&#13;
van W. van Putte (in april 1996) een&#13;
pachtrelatie tussen de partijen is ontstaan.&#13;
4 De vaststaande feiten&#13;
Tegen de vaststelling van de in het vonnis&#13;
waarvan beroep onder 1.1 tot en met 1.4&#13;
opgenomen feiten zijn geen grieven gericht.&#13;
Ook het hof gaat daarom van die feiten uit.&#13;
5 De beoordeling van het geschil in&#13;
hoger beroep&#13;
5.1 De grieven I en II lenen zich voor gezamenlijke&#13;
behandeling. Deze grieven richten&#13;
zich tegen de door de pachtkamer van het&#13;
kantongerecht gegeven beslissing dat niet Van&#13;
Putte-Elenbaas maar (wijlen) W. van Putte,&#13;
echtgenoot van Van Putte-Elenbaas, de litigieuze&#13;
kavels aan Van Putte C.V. ter beschikking&#13;
heeft gesteld en de daaraan verbonden&#13;
conclusie dat sprake is van een inbreng in een&#13;
vennootschap die een pachtrelatie uitsluit.&#13;
5.2 Evenals de pachtkamer van het kantongerecht&#13;
zal het hof er veronderstellerderwijs&#13;
van uitgaan dat Van Putte-Elenbaas het bestuur&#13;
van de (in 1979 krachtens vererving in medeeigendom&#13;
verkregen) kavels heeft overgelaten&#13;
aan haar echtgenoot, (wijlen) W. van Putte.&#13;
Het hof stelt voorop dat dit “overlaten” niet&#13;
tot gevolg heeft gehad dat de echtgenoot,&#13;
(wijlen) W. van Putte, aan wie het bestuur&#13;
werd overgelaten rechtens zelf als bestuurder&#13;
gold. Dat laatste kan voor gemeenschapsgoederen&#13;
slechts door een overeenkomst van&#13;
huwelijksvoorwaarden of door de bestuursopdracht&#13;
van artikel 1:91 van het Burgerlijk&#13;
Wetboek (BW) worden bereikt (artikel 1:97&#13;
BW).&#13;
De door (wijlen) W. van Putte verrichte&#13;
rechtshandelingen, waaronder het ter beschikking&#13;
stellen van de kavels aan Van Putte C.V.,&#13;
zijn derhalve (krachtens enigerlei overeenkomst)&#13;
verricht namens Van Putte-Elenbaas&#13;
zodat geen sprake kan zijn geweest van&#13;
inbreng in de vennootschap door (wijlen) W.&#13;
van Putte. De grieven I en II treffen reeds om&#13;
deze reden doel.&#13;
5.3 Grief III behoeft geen bespreking omdat&#13;
aan deze grief ten grondslag ligt dat de kavels&#13;
door de vennoot (wijlen) W. van Putte in de&#13;
vennootschap Van Putte C.V. zijn ingebracht.&#13;
5.4 Thans ligt derhalve de vraag voor of de&#13;
rechtsverhouding tussen Van Putte-Elenbaas&#13;
en Van Putte C.V. moet worden aangemerkt&#13;
als een pachtovereenkomst.&#13;
Het hof beantwoordt deze vraag in beginsel&#13;
bevestigend ten aanzien van de periode tot het&#13;
aangaan van de tijdelijke pachtovereenkomst&#13;
van één jaar en één dag tot 31 januari 1997.&#13;
Daarbij gaat het hof uit van de onbestreden&#13;
vaststelling dat bij de verkrijging van de&#13;
kavels door Van Putte-Elenbaas een bedrag&#13;
van ƒ 80.000,– aan de nalatenschap moest&#13;
worden voldaan, dit bedrag is gefinancierd&#13;
met een hypothecaire inschrijving op (onder&#13;
meer) de kavels, de hypotheeklasten steeds&#13;
zijn voldaan door Van Putte C.V. en laatstgenoemde&#13;
ook steeds de waterschaps- en andere&#13;
op de kavels drukkende lasten heeft voldaan.&#13;
Ten aanzien van de periode nà die tijdelijke&#13;
pachtovereenkomst, dus nà 1 februari 1998,&#13;
beantwoordt het hof voornoemde vraag echter&#13;
ontkennend. Het hof acht daartoe van&#13;
belang dat in alle in het geding gebrachte&#13;
gespreksverslagen van de onderhandelingen&#13;
tussen de partijen tot na het sluiten van de tijdelijke&#13;
pachtovereenkomst is neergelegd dat&#13;
Van Putte-Elenbaas de grond vrij mocht vervreemden&#13;
of verpachten. Daarvan uitgaande is&#13;
Van Putte-Elenbaas tot die eenmalige verpachting&#13;
overgegaan.&#13;
Voorts is van belang dat niet is gesteld of&#13;
gebleken dat Van Putte C.V., die de grond bij&#13;
het aangaan van de overeenkomst gebruikte,&#13;
daarvoor de eerder genoemde vergoeding&#13;
betaalde, zelf de bij de besprekingen aanwezige&#13;
deskundige heeft ingebracht en overigens&#13;
ampele gelegenheid heeft gehad om op dit&#13;
punt juridisch advies in te winnen, enig voorbehoud&#13;
met betrekking tot de tussen de partijen&#13;
als bestaande rechtsverhouding heeft&#13;
gemaakt. Onder deze omstandigheden mocht&#13;
Van Putte-Elenbaas, voor zover er al enige&#13;
onduidelijkheid zou zijn over het bestaan van&#13;
pachtrechten, er in elk geval gerechtvaardigd&#13;
op vertrouwen dat Van Putte C.V. van die&#13;
eventuele pachtrechten afstand had gedaan.&#13;
Deze zelfde omstandigheden maken dat de&#13;
volgens Van Putte C.V. bestaande dwaling bij&#13;
het aangaan van de tijdelijke pachtovereenkomst&#13;
voor haar rekening behoort te blijven&#13;
(artikel 2:228, tweede lid, van het Burgerlijk&#13;
Wetboek) en dus niet tot gevolg heeft dat die&#13;
overeenkomst – door de brief van 22 januari&#13;
1998 – is vernietigd.&#13;
5.5 Op grond van het hiervoor overwogene&#13;
komen aan Van Putte C.V. thans geen pachtrechten&#13;
toe.&#13;
5.6 Grief IV, betrekking hebbende op de&#13;
periode vanaf het overlijden van W. van Putte&#13;
in april 1996, behoeft na het vorenoverwogene&#13;
geen (afzonderlijke) bespreking.&#13;
6 Slotsom&#13;
De grieven treffen geen doel. Het vonnis&#13;
waarvan beroep moet worden bekrachtigd, nu&#13;
de vordering van Van Putte C.V., zoals toegelicht,&#13;
kennelijk alleen tot strekking heeft het&#13;
gebruik van de percelen voor de toekomst&#13;
veilig te stellen. Van Putte C.V. zal als de in&#13;
het ongelijk gestelde partij worden veroordeeld&#13;
in de proceskosten van het hoger&#13;
beroep.&#13;
7 De beslissing&#13;
Het hof, recht doende in hoger beroep,&#13;
bekrachtigd het vonnis waarvan beroep,&#13;
veroordeelt Van Putte C.V. in de proceskosten&#13;
van het hoger beroep, tot aan deze uitspraak&#13;
aan de kant van Van Putte-Elenbaas bepaald&#13;
op ƒ 440,– aan verschotten en op ƒ 1.700,–&#13;
voor salaris van de procureur.</content><legacyfootnotes/><footnotes><footnote/></footnotes><auteurs/><published>2002-06-01 00:00:00</published><modified>2000-02-08 00:00:00</modified><editiondate>2002-06-01</editiondate><htmlpath>https://denhollander.info/artikel/4645</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6832</id><udhid>UDH:TvAR/6832</udhid><titel>'l.H.E. Jansen, 2. R. Meewis, 3.S.E. Brouwer-Jansen / Burgemeester en Wethouders van Nijkerk' (TvAR 1991/4476)</titel><searchwords><searchword>TvAR 4/1991</searchword><searchword>TvAR 1991/4476</searchword><searchword>UDH:TvAR/6832</searchword></searchwords><attachments><attachment><name>1991_nr 4_Rechtspraak_4476.pdf</name><extention>pdf</extention><url>https://denhollander.info/download/6551/ci</url></attachment></attachments><inleiding>Hinderwet, art. 2&#13;
Voor opfokeenden gelden de vigerende richtlijnen&#13;
voor stankhinder en de ammoniakemissie;&#13;
rekening houden met ontwikkelingen&#13;
voor de ammoniakrichtlijn van 1987;&#13;
ambtshalve weigering van de gehele vergunning.</inleiding><content>Afdeling geschillen van bestuur, 8 maart&#13;
1989&#13;
(Mrs. Van Wolferen, Veldkamp, Polak)&#13;
Uitspraak in het geschil tussen:&#13;
l.H.E. Jansen&#13;
2. R. Meewis en&#13;
3.S.E. Brouwer-Jansen, allen te Nijkerk, appellanten&#13;
en&#13;
Burgemeester en Wethouders van Nijkerk,&#13;
verweerders.&#13;
Bij beschikking van 4 februari 1987, kenmerk&#13;
HW 747, hebben verweerders aan&#13;
E. Jansen te Nijkerk een vergunning onder&#13;
voorschriften ingevolge de Hinderwet verleend&#13;
voor het oprichten en in werking hebben&#13;
van een veehouderij voor mesteenden en&#13;
rundvee met opslag van gier/mest en propaangas&#13;
op het perceel Ie Kruishaarseweg 3,&#13;
kadastraal bekend gemeente Nijkerk, sectie&#13;
O, nummer 566.&#13;
De beschikking van verweerders van 4 februari&#13;
1987 is aan deze uitspraak gehecht.&#13;
Tegen deze beschikking hebben appellanten&#13;
beroep ingesteld bij de Kroon. De beroepschriften&#13;
zijn aan deze uitspraak gehecht.&#13;
Desgevraagd hebben verweerders een&#13;
verweerschrift ingediend.&#13;
Desgevraagd heeft de Directeur-Generaal&#13;
voor de Milieuhygiëne een ambtsbericht ingediend.&#13;
Nader zijn ingekomen memories van appellant&#13;
sub I en van vergunninghouder.&#13;
Het geschil is op 28 februari 1989 behandeld&#13;
in een openbare vergadering van de&#13;
Afdeling voor de geschillen van bestuur van&#13;
de Raad van State, waarin appellant H.E.&#13;
Jansen mede namens appellante S.E. Brouwer-&#13;
Jansen het woord heeft gevoerd en&#13;
waarin appellant R. Meewis zich heeft doen&#13;
vertegenwoordigen door mr. P. van den Berg.&#13;
Voorts hebben verweerders bij monde van&#13;
hun vertegenwoordigers H. van Loo en W.A.&#13;
Romer alsmede vergunninghouder hun&#13;
standpunten nader toegelicht.&#13;
In rechte&#13;
Het geschil is aanhangig gemaakt door een&#13;
beroep op de Kroon. Inmiddels is de Tijdelijke&#13;
wet Kroongeschillen in werking getreden.&#13;
Ingevolge art. 1, eerste lid, van deze wet is&#13;
de Afdeling, voornoemd, met de beslissing&#13;
van het geschil belast.&#13;
Bij hun bestreden beschikking hebben verweerders&#13;
aan E. Jansen te Nijkerk een vergunning&#13;
onder voorschriften ingevolge de&#13;
Hinderwet verleend voor het oprichten en in&#13;
werking hebben van een veehouderij, meer&#13;
in het bij zonder bestemd voor het houden van&#13;
4 500 opfokeenden van 0 tot 3 weken oud en&#13;
12 stuks rundvee in een reeds bestaande stal&#13;
en 4 000 mesteenden in een nog te bouwen&#13;
stal met opslag van gier/mest en propaangas.&#13;
Appellanten, die allen in de directe omgeving&#13;
van de inrichting wonen, kunnen zich&#13;
met de beschikking niet verenigen. Zij vrezen&#13;
dat van het in werking zijn van de inrichting&#13;
ernstige stankhinder zal worden ondervonden.&#13;
Uit de stukken blijkt dat verweerders bij de&#13;
beantwoording van de vraag of de van de&#13;
inrichting te duchten stankhinder door het&#13;
stellen van voorschriften voldoende is te beperken,&#13;
in beginsel de in de door hen doorgaans&#13;
gehanteerde brochure Veehouderij en&#13;
Hinderwet neergelegde afstandsnormen als&#13;
uitgangspunt hebben genomen, welk gebied&#13;
de Afdeling niet onjuist voorkomt.&#13;
Blijkens de bestreden beschikking stellen&#13;
verweerders zich evenwel op het standpunt&#13;
dat de opfokeenden, die in de op ongeveer&#13;
12 meter afstand van de dichtstbijzijnde woning&#13;
van een derde gelegen stal worden gehouden,&#13;
nauwelijks stankhinder veroorzaken&#13;
en dat deze hinder voldoende door de&#13;
gestelde voorschriften wordt beperkt.&#13;
Kennelijk menen verweerders dat in verband&#13;
daarmee de afstandsnormen uit de brochure&#13;
Veehouderij en Hinderwet voor opfokeenden&#13;
niet behoeven te worden toegepast.&#13;
Uit het ambtsbericht van de Directeur-&#13;
Generaal voor de Milieuhygiëne blijkt evenwel&#13;
dat er voor wat betreft de door eenden&#13;
veroorzaakte stankbelasting geen noemenswaardig&#13;
onderscheid bestaat tussen opfokeenden&#13;
en mesteenden. Het standpunt van verweerders dat opfokeenden&#13;
nauwelijks stank verspreiden&#13;
rechtvaardigt deze afwijking van de brochure&#13;
Veehouderij en Hinderwet, die door&#13;
verweerders, zoals hierboven reeds is overwogen,&#13;
in het algemeen wordt toegepast dan&#13;
ook niet, zodat de bestreden beschikking zich&#13;
op dit punt niet verdraagt met het beginsel dat&#13;
een beschikking deugdelijk dient te zijn gemotiveerd.&#13;
In verband hiermee dient de bestreden beschikking&#13;
in zoverre te worden vernietigd op&#13;
grond van art. 2, eerste lid, onder d, van de&#13;
Tijdelijke wet Kroongeschillen.&#13;
Zoals hiervoor reeds is geconstateerd, bedraagt&#13;
de afstand tussen de bestaande stal,&#13;
bestemd voor het houden van opfokeenden&#13;
en rundvee, en de dichtstbijzijnde woning&#13;
van derden ongeveer 12 meter.&#13;
Op basis van het door verweerders zelf op&#13;
grond van de brochure Veehouderij en Hinderwet&#13;
gevoerde beleid dient, teneinde&#13;
stankhinder van de betrokken inrichting voor&#13;
de omgeving door het stellen van voorschriften&#13;
voldoende te kunnen beperken, ongeacht&#13;
de aard van de omgeving en ongeacht de&#13;
soort en het aantal te houden dieren een&#13;
minimale afstand tot omliggende woningen&#13;
en andere stankgevoelige objecten van derden&#13;
te worden aangehouden van 50 meter.&#13;
Nu deze stal op minder dan 50 meter afstand&#13;
van de dichtstbijzijnde woning van een&#13;
derde is gelegen en daarmee genoegzaam&#13;
vaststaat dat de van de daarin te houden dieren&#13;
te duchten stankhinder niet door het stellen&#13;
van voorschriften voldoende kan worden&#13;
beperkt, ziet de Afdeling voldoende aanleiding&#13;
om met toepassing van art. 5, eerste lid,&#13;
van de Tijdelijke wet Kroongeschillen zelf in&#13;
de zaak te voorzien door de voor die stal gevraagde&#13;
vergunning te weigeren.&#13;
Ten aanzien van de voorziene mesteendenstal&#13;
stellen verweerders zich op het standpunt&#13;
dat de afstand tot de dichtstbijzijnde woning&#13;
van een derde voldoende groot is om stankhinder&#13;
tot een minimum te kunnen beperken&#13;
en dat derhalve de voor deze stal gevraagde&#13;
vergunning kan worden verleend.&#13;
Uit het ambstbericht van de Directeur-&#13;
Generaal voor de Milieuhygiëne blijkt dat&#13;
deze stal is geprojecteerd op ongeveer&#13;
30 meter afstand van een voor verzuring gevoelig&#13;
bos- en natuurgebied. In het vigerende&#13;
bestemmingsplan 'Buitengebied' van de gemeente&#13;
Nijkerk is dit gebied ook als zodanig&#13;
bestemd.&#13;
In de loop der jaren zijn diverse onderzoeken&#13;
verricht naar de effecten van de uitstoot&#13;
van ammoniak van intensieve veehouderijbedrijven&#13;
op hun omgeving.&#13;
Deze onderzoeken hebben onder meer geresulteerd&#13;
in de totstandkoming van het rapport&#13;
'Stallucht en planten' in 1981 en de&#13;
richtlijn 'Beoordeling ecologische aspecten&#13;
in relatie tot ammoniakemissie' in november&#13;
1986, welke richtlijn is opgevolgd door de in&#13;
februari 1987 gepubliceerde richtlijn 'Ammoniak&#13;
en Veehouderij'.&#13;
In verband met een en ander mocht bij&#13;
verweerders ten tijde van de bestreden beschikking&#13;
in ieder geval als genoegzaam bekend&#13;
worden verondersteld dat de door&#13;
intensieve veehouderijbedrijven teweeggebrachte&#13;
ammoniakuitstoot ernstige gevolgen&#13;
kan hebben voor in de nabijheid gelegen&#13;
voor verzuring gevoelige gebieden.&#13;
Mede gelet op het feit dat de afstand tussen&#13;
de in geding zijnde mesteendenstal en het&#13;
meergenoemde bos- en natuurgebied slechts&#13;
30 meter bedraagt, vermag de Afdeling niet&#13;
in te zien dat verweerders bij het nemen van&#13;
hun beschikking aan de aanwezigheid van dit&#13;
gebied geen enkele aandacht hebben besteed.&#13;
Verweerders hadden naar het oordeel van&#13;
de Afdeling een onderzoek moeten instellen&#13;
naar de schadelijke gevolgen die het houden&#13;
van mesteenden in de betrokken stal op dit&#13;
gebied zouden kunnen hebben.&#13;
Nu verweerders zulks hebben nagelaten en&#13;
de bestreden beschikking op dit punt derhalve&#13;
niet met de vereiste zorgvuldigheid&#13;
hebben voorbereid, komt deze beschikking&#13;
in zoverre eveneens voor vernietiging in aanmerking&#13;
op grond van art. 2, eerste lid, onder&#13;
d, van de Tijdelijke wet Kroongeschillen.&#13;
Uit meergenoemd ambtsbericht van de Directeur-&#13;
Generaal voor de Milieuhygiëne&#13;
blijkt dat de achtergronddeposities van potentieel&#13;
zuur in de gemeente Nijkerk hoog&#13;
zijn.&#13;
Gelet hierop en in aanmerking nemend de&#13;
meergenoemde, geringe afstand tussen de&#13;
stal en het bos- en natuurgebied moet het er&#13;
naar het oordeel van de Afdeling voor worden&#13;
gehouden dat de vergunning voor deze&#13;
stal uit milieuhygiënisch oogpunt niet kan&#13;
worden verleend. Onder deze omstandigheden ziet de Afdeling&#13;
voldoende aanleiding om toepassing te&#13;
geven aan art. 5, eerste lid, van de Tijdelijke&#13;
wet Kroongeschillen en zelf in de zaak te&#13;
voorzien door ook voor de stal voor het&#13;
houden van mesteenden vergunning te weigeren.&#13;
Uit het vorenoverwogene vloeit voort dat&#13;
de gevraagde vergunning thans in haar geheel&#13;
is geweigerd.</content><legacyfootnotes/><footnotes><footnote/></footnotes><auteurs>Mrs. Van Wolferen, Veldkamp, Polak</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6832</htmlpath></article>
</articles></edition>
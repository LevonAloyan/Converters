<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2001</searchword><id>4711</id><udhid>UDH:TvAR/4711</udhid><titel>Ritske Boelema Gasthuis / Miedema (TvAR 2001/5071)</titel><searchwords><searchword>TvAR 6/2001</searchword><searchword>TvAR 2001/5071</searchword><searchword>UDH:TvAR/4711</searchword></searchwords><attachments><attachment><name>2001_nr 6_Rechtspraak_5071.pdf</name><extention>pdf</extention><url>https://denhollander.info/download/4653/ci</url></attachment></attachments><inleiding>[Pachtwet art. 38, 39, 45]&#13;
&#13;
Verouderde bepaling in pachtcontract.&#13;
Gebruik en onderhoud steeds goed&#13;
geweest; nooit klachten. Geen handelen of&#13;
nalaten dat als onjuiste bedrijfsvoering is&#13;
aan te merken. Beraad pachter, nadat zijn&#13;
zoon plotseling besloot het bedrijf niet over&#13;
te nemen, lag in de reden. Weliswaar heeft&#13;
dat beraad wat lang geduurd, maar geen&#13;
sprake van een aanleiding geven tot&#13;
gegronde klachten.&#13;
Afweging naar billijkheid. Belang van pachter&#13;
respectievelijk zijn schoonzoon geeft doorslag,&#13;
nu van relevant belang van verpachtster&#13;
niet is gebleken. Volgt verlenging met&#13;
een jaar voor geval geen indeplaatsstelling&#13;
van schoonzoon volgt en met zes jaar voor&#13;
geval die indeplaatsstelling wel volgt.</inleiding><content>BESCHIKKING IN DE ZAAK VAN:&#13;
Stichting Het Ritske Boelema Gasthuis te&#13;
Leeuwarden,&#13;
appellante,&#13;
procureur: mr. J.H. van Vliet,&#13;
tegen&#13;
Gerrit Rein Miedema te Boornzwaag, gemeente&#13;
Skarsterlân,&#13;
geïntimeerde,&#13;
procureur: mr. J.R.O. Dantuma.&#13;
1 Het geding in eerste aanleg&#13;
De pachtkamer van het kantongerecht te&#13;
Sneek heeft op 14 april 1999 tussen partijen&#13;
een beschikking gegeven, waarbij de tussen&#13;
appellante als verpachtster en geïntimeerde als&#13;
pachter bestaande en behoudens verlenging&#13;
op 11 mei 2000 eindigende pachtovereenkomst&#13;
met betrekking tot de percelen grasland,&#13;
voorheen kadastraal bekend gemeente&#13;
Burgwerd, sectie A, nrs. 58, 59, 60, 61, 64, 914,&#13;
994 en 1028, totaal groot 8.25.05 ha, thans&#13;
kadastraal bekend gemeente Burgwerd, sectie&#13;
C, nrs. 462 en 464, totaal groot 6.88.55 ha, is&#13;
verlengd met een termijn van zes jaar, ingaande&#13;
12 mei 2000.&#13;
2 Het geding in hoger beroep&#13;
2.1 Verpachtster is bij op 17 mei 1999 ter griffie&#13;
van het hof ingekomen beroepschrift in&#13;
hoger beroep gekomen van voormelde beschikking,&#13;
met verzoek om die beschikking te&#13;
vernietigen en, opnieuw beschikkende, de&#13;
gevraagde verlenging alsnog te weigeren dan&#13;
wel de pachtovereenkomst ten hoogste te verlengen&#13;
op grond van hetgeen is bepaald in&#13;
artikel 45, lid 3, van de Pachtwet, met veroordeling&#13;
van pachter in de proceskosten van&#13;
beide instanties.&#13;
2.2 Pachter heeft bij op 17 juni 1999 ter griffie&#13;
van het hof ingekomen verweerschrift verweer&#13;
gevoerd, met conclusie dat het hof de&#13;
beschikking, waarvan beroep, zal bevestigen&#13;
en verpachtster zal veroordelen in de kosten&#13;
van het hoger beroep.&#13;
2.3 Op 6 september 1999 heeft ter zitting van&#13;
het hof een mondelinge behandeling van het&#13;
hoger beroep plaats gehad, waarbij aanwezig&#13;
waren de procureur van appellante, alsmede&#13;
geïntimeerde in persoon, vergezeld van zijn&#13;
schoonzoon W.D.A. Jonker en bijgestaan&#13;
door mr C.B. Geurink, advocaat te Doetinchem.&#13;
2.4 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, beiden mede aan de hand&#13;
van pleitnotities.&#13;
3 De grieven&#13;
De grieven luiden:&#13;
I Ten onrechte kent de pachtkamer van het&#13;
kantongerecht te weinig gewicht toe aan het&#13;
feit dat Miedema geruime tijd bezig is geweest&#13;
onder dreiging met indeplaatsstelling zijn&#13;
pachtrecht te gelde te maken en daarbij wisselende&#13;
standpunten heeft betrokken.&#13;
II Ten onrechte heeft de pachtkamer van het&#13;
kantongerecht vervolgens deze omstandigheid&#13;
niet willen zien als een verplichte afwijzingsgrond&#13;
als bedoeld in artikel 39 van de Pachtwet.&#13;
III Ten onrechte meent de pachtkamer van het&#13;
kantongerecht dat uit artikel 1 van de algemene&#13;
voorwaarden, vervat in de pachtovereenkomst,&#13;
niet kan worden afgeleid dat Miedema&#13;
naast jongvee en schapen ook grootvee op het&#13;
gepachte dient te houden.&#13;
IV Ten onrechte heeft de pachtkamer van het&#13;
kantongerecht, indien zij terecht mocht hebben&#13;
geoordeeld dat geen sprake zou zijn van&#13;
een verplichte afwijzingsgrond, de handelwijze&#13;
van de pachter zowel ten aanzien van zijn&#13;
gedrag jegens de stichting als ook in de wijze&#13;
van gebruik van het gepachte niet betrokken&#13;
in haar billijkheidsbeslissing net zo min als de&#13;
pachtkamer ten onrechte naliet om daarin mee&#13;
te wegen de beoogde wijze van gebruik en de&#13;
grote afstand tussen het gepachte en het&#13;
bedrijf van de indeplaatsgestelde pachter.&#13;
V Ten onrechte heeft de pachtkamer van het&#13;
kantongerecht derhalve de pachtovereenkomst&#13;
verlengd en daarbij de stichting in de kosten&#13;
verwezen.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – onder meer verklaard&#13;
(zakelijk weergegeven):&#13;
door pachter en diens schoonzoon:&#13;
dat pachter geboren is op 16 augustus 1935;&#13;
dat hij gehuwd is; dat zijn kinderen niet meer&#13;
thuis wonen en niet meer te zijnen laste&#13;
komen; dat hij een melkveebedrijf heeft geëxploiteerd&#13;
van ongeveer 30 ha, maar daarmee in&#13;
1994 is gestopt; dat hij in 1998 zijn toenmalige&#13;
woning en bedrijfsgebouwen heeft verkocht;&#13;
dat hij thans nog ongeveer 10 ha grond (grasland)&#13;
in gebruik heeft, waarvan 2.84.25 ha met&#13;
de daarop staande woning en schuur zijn&#13;
eigendom zijn en de rest (de grond in geschil)&#13;
wordt gepacht; dat de grond in geschil op&#13;
ongeveer 24 kilometer vanaf zijn woning ligt;&#13;
dat hij ongeveer 100 schapen (inclusief rammen&#13;
en lammeren) heeft; dat hij zijn melkquotum,&#13;
groot 74.231 kilogram, verleast; dat&#13;
hij beschikt over een schuur van ongeveer&#13;
16 x 11 meter; dat hij de te zijner beschikking&#13;
staande grond zelf bewerkt en beschikt over&#13;
de daarvoor benodigde werktuigen, waaronder&#13;
een trekker, een cyclomaaier, een veewagen,&#13;
een hark en enkele landbouwwagens;&#13;
dat zijn bedrijfsinkomen ongeveer ƒ 10.000,–&#13;
is en hij daarnaast nog rente-inkomsten uit&#13;
vermogen heeft;&#13;
dat de schoonzoon van pachter geboren is op&#13;
5 juli 1961, gehuwd is en een kind heeft van&#13;
1 jaar; dat hij het diploma bezit van de Lagere&#13;
Landbouwschool en voorts enkele cursussen&#13;
heeft gevolgd, te weten een cursus klauwverzorging,&#13;
een KI-cursus en een EVTO-cursus;&#13;
dat hij een melkveebedrijf exploiteert van&#13;
ruim 38 ha, waarvan hij ruim 17 ha in erfpacht&#13;
heeft, ruim 9 ha eigendom is (van zijn vader&#13;
en hemzelf) en de rest wordt gepacht; dat&#13;
ongeveer 7 ha van de gepachte grond zogenaamd&#13;
vogeltjesland is; dat ongeveer 5 ha&#13;
wordt gebruikt voor de teelt van maïs en de&#13;
rest van de grond als grasland wordt geëxploiteerd;&#13;
dat hij ongeveer 60 stuks melkvee heeft,&#13;
alsmede ongeveer 40 stuks jongvee, 20 schapen&#13;
en een pony; dat hij beschikt over een ligboxenstal&#13;
met 93 boxen, alsmede een werktuigenloods&#13;
van ongeveer 20 x 17,5 meter en een&#13;
stroberging van ongeveer 15 x 10 meter; dat&#13;
zijn melkquotum ruim 360.000 kilogram melk&#13;
omvat en hij daarnaast nog 50.000 kilogram&#13;
melk least; dat het op zijn bedrijf betrekking&#13;
hebbende boekhoudoverzicht over het jaar&#13;
1998/1999 nog niet geheel gereed is, maar al&#13;
wel bekend is dat het inkomen in dat jaar&#13;
ongeveer gelijk aan of iets hoger was dan het&#13;
inkomen in het jaar daarvoor; dat de grond in&#13;
geschil ongeveer 15 à 16 kilometer vanaf zijn&#13;
boerderij ligt; dat van de bij hem in pacht&#13;
zijnde grond een perceel van 1.84 ha grenst&#13;
aan de grond in geschil;&#13;
door de raadsman van verpachtster:&#13;
dat zij nog niet weet wat zij met de grond in&#13;
geschil gaat doen indien deze vrij van pacht&#13;
mocht komen; dat mogelijk zal worden besloten&#13;
tot verkoop, maar zulks afhangt van de&#13;
omstandigheden van dat moment; dat er gegadigden&#13;
zijn om deze grond te kopen of te&#13;
pachten; dat zij in de buurt van de grond in&#13;
geschil geen andere grond in eigendom heeft.&#13;
5 Beoordeling van het geschil in&#13;
hoger beroep&#13;
5.1 In artikel 1 van de Algemene Voorwaarden&#13;
bij de pachtovereenkomst in geschil staat&#13;
onder meer: “De pachter moet te allen tijde&#13;
een voldoend en aan de grootte en vruchtbaarheid&#13;
der landen geëvenredigd beslag vee&#13;
op het gepachte houden en des winters gedurende&#13;
de gewone staltijd alle stallen met eigen&#13;
vee volzetten, en wel ouder en jonger vee naar&#13;
verhouding.”&#13;
Verpachtster voert aan dat pachter, door het&#13;
onderhavige land enkel met jong vee en schapen&#13;
te beweiden, gehandeld heeft in strijd met&#13;
voormelde voorwaarde en dat mitsdien zijn&#13;
bedrijfsvoering niet is geweest zoals het een&#13;
goed pachter betaamt.&#13;
5.2 Het hof overweegt ter zake allereerst dat&#13;
de aangehaalde bepaling gedateerd is en niet&#13;
goed meer past bij de hedendaagse exploitatie&#13;
van een agrarisch bedrijf. Hier komt bij dat,&#13;
naar pachter onweersproken ter zitting van&#13;
het hof heeft verklaard, gebruik en onderhoud&#13;
van de grond in geschil door pachter steeds&#13;
goed zijn geweest en nimmer sprake is geweest&#13;
van klachten ter zake van de zijde van&#13;
verpachtster, zulks ook niet op het thans door&#13;
haar opgeworpen punt. Een en ander moet er&#13;
naar het oordeel van het hof toe leiden dat&#13;
geen plaats is voor de conclusie dat pachter&#13;
zich ter zake als door verpachtster bedoeld&#13;
schuldig heeft gemaakt aan een handelen&#13;
en/of nalaten dat als een onjuiste bedrijfsvoering&#13;
zou moeten worden aangemerkt, althans&#13;
niet in een vorm en mate dat dit thans aan verlenging&#13;
van de pachtovereenkomst in de weg&#13;
zou moeten staan.&#13;
5.3 Als niet, althans onvoldoende, weersproken&#13;
staat ten processe voorts vast dat het eerst&#13;
de bedoeling was dat een zoon van pachter&#13;
diens bedrijf zou overnemen, alsmede dat&#13;
bedoelde zoon vrij onverwacht besloot zulks&#13;
niet te doen en naar het buitenland te vertrekken.&#13;
In de lijn ligt dan ook dat pachter zich&#13;
over die plotseling ontstane nieuwe situatie&#13;
wilde beraden en enige tijd nodig had om zijn&#13;
plannen aan de veranderde omstandigheden&#13;
aan te passen. Niet vreemd, althans niet zonder&#13;
meer afkeuringswaardig is dat daarbij een&#13;
aantal mogelijkheden de revue is gepasseerd&#13;
en dat pachter in dat kader een aantal voorstellen&#13;
aan verpachtster heeft gedaan. Het&#13;
doen van bedoelde voorstellen stond hem op&#13;
zichzelf vrij, evenals het verpachtster vrijstond&#13;
die voorstellen af of niet te aanvaarden.&#13;
Van een ontoelaatbare druk van pachter op&#13;
verpachtster daarbij is ten processe niets gebleken&#13;
of aannemelijk geworden.&#13;
5.4 Aan verpachtster kan worden toegegeven&#13;
dat het wat lang geduurd heeft eer pachter tot&#13;
een definitief besluit is gekomen en dat op een&#13;
kortere termijn door hem de nodige duidelijkheid&#13;
had moeten worden verstrekt. Maar het&#13;
gaat naar het oordeel van het hof te ver om te&#13;
zeggen dat voormelde handelwijze en/of de&#13;
aard van de door pachter gedane voorstellen&#13;
meebrengen dat hij zich tegenover verpachtster&#13;
op onjuiste wijze heeft gedragen in die&#13;
zin dat dit zou moeten worden aangemerkt&#13;
als een jegens haar aanleiding geven tot&#13;
gegronde klachten.&#13;
5.5 Het hiervoor overwogene brengt mee dat&#13;
geen plaats is voor een afwijzing van het onderhavige&#13;
pachtverlengingsverzoek op grond van&#13;
het bepaalde in artikel 39 van de Pachtwet. De&#13;
grieven I, II en III zijn alle ongegrond.&#13;
5.6 Nu van andere verplichte afwijzingsgronden&#13;
ten processe niet is gebleken, moet op het&#13;
onderhavige verlengingsverzoek naar billijkheid&#13;
worden beslist.&#13;
5.7 Van belang hierbij is dat tussen partijen&#13;
voor dit hof nog een procedure aanhangig is,&#13;
te weten het hoger beroep van verpachtster&#13;
tegen het vonnis van de pachtkamer van het&#13;
kantongerecht, waarbij W.D.A. Jonker, de&#13;
schoonzoon van pachter, in diens plaats is&#13;
gesteld als pachter in de onderhavige pachtovereenkomst&#13;
(rolnummer 99/565 P). Nu op&#13;
dat hoger beroep nog niet is beslist, zal het&#13;
hof in de onderhavige pachtverlengingszaak&#13;
tweeërlei beslissing geven, namelijk voor het&#13;
geval de indeplaatsstelling alsnog wordt afgewezen&#13;
alsmede voor het geval deze wordt&#13;
bekrachtigd.&#13;
5.8 Naar billijkheid de belangen van partijen&#13;
tegenover elkaar afwegende, stelt het hof allereerst&#13;
vast dat van een te dezen relevant belang&#13;
onderhavige&#13;
pachtovereenkomst ten processe niet is&#13;
gebleken. Verpachtster weet nog niet wat zij&#13;
in het voorkomende geval met de grond zal&#13;
doen. Haar – eventuele – enkele voornemen&#13;
tot verkoop kan, nu omtrent bijzondere&#13;
belangen of omstandigheden ter zake niets is&#13;
gesteld of anderszins gebleken, in casu geen&#13;
rol spelen.&#13;
5.9 Pachter heeft, naar uit hetgeen ten processe&#13;
naar voren is gekomen, belang bij behoud&#13;
van het gepachte. Immers, dit maakt een substantieel&#13;
gedeelte uit van zijn nog bestaande&#13;
bedrijfje en draagt naar evenredigheid bij aan&#13;
de baten die hij behaalt met het houden van&#13;
schapen. De omstandigheid dat de grond in&#13;
geschil op grote afstand van zijn woning ligt,&#13;
alsmede het feit dat bij pachter kennelijk sprake&#13;
is van afbouw van zijn landbouwkundige&#13;
activiteiten, doen hieraan wel af, maar reduceren&#13;
zijn belang bij behoud van de litigieuze&#13;
grond niet tot nul. Het hof slaat er daarbij&#13;
tevens acht op dat pachter nog beschikt over&#13;
een schuur alsmede een landbouwinspan&#13;
waarvan de lasten bij verlies van het gepachte&#13;
zwaarder gaan drukken op zijn dan nog overblijvende&#13;
bedrijfsareaal.&#13;
5.10 Nu pachter nog belang heeft bij continuering&#13;
van de pacht, dient dit, gezien het aan de&#13;
zijde van verpachtster ontbreken van een relevant&#13;
belang bij beëindiging van de pacht, de&#13;
doorslag te geven. Anders dan verpachtster&#13;
betoogt, zijn de handelwijze van pachter&#13;
jegens verpachtster en zijn wijze van gebruik&#13;
van het gepachte geen reden om uit een oogpunt&#13;
van billijkheid tot een andere conclusie&#13;
te komen; het hof verwijst naar hetgeen zij ten&#13;
aanzien van de desbetreffende verwijten hierboven&#13;
reeds heeft overwogen.&#13;
5.11 De onderhavige pachtovereenkomst&#13;
moet dan ook worden verlengd, zij het op&#13;
grond van het bepaalde in artikel 45, lid 3, van&#13;
de Pachtwet niet langer dan tot het einde van&#13;
het pachtjaar waarin pachter de leeftijd van&#13;
65 jaar bereikt, mitsdien tot en met 11 mei&#13;
2001.&#13;
5.12 In geval de beslissing tot indeplaatsstelling&#13;
van de schoonzoon van pachter in stand&#13;
blijft, spelen zijn belangen bij behoud van het&#13;
gepachte een rol. Het gepachte maakt alsdan&#13;
een niet onbelangrijk gedeelte van zijn bedrijf&#13;
uit en dat klemt te meer, nu met die grond&#13;
melkquotum en mestproductierecht (en mestafzetmogelijkheid)&#13;
samenhangen. Hieraan doet&#13;
onvoldoende af dat het gepachte 15 à 16 kilometer&#13;
vanaf zijn boerderij ligt, mede gelet op&#13;
het feit dat betrokkene ter plaatse al 1.84 ha in&#13;
gebruik heeft en – naar ter zitting van het hof&#13;
voldoende aannemelijk is gemaakt – houdt.&#13;
5.13 Ook ingeval de schoonzoon van pachter&#13;
als pachter moet worden beschouwd, geeft op&#13;
grond van het vorenstaande het pachtersbelang&#13;
derhalve de doorslag. Te zijnen aanzien&#13;
moet alsdan de pachtovereenkomst worden&#13;
verlengd met een termijn van zes jaar, zijnde&#13;
niet gebleken van bijzondere omstandigheden&#13;
die tot verlenging met een kortere duur aanleiding&#13;
zouden moeten zijn.&#13;
5.14 Uit het vorenoverwogene volgt dat ook&#13;
grief IV ongegrond is.&#13;
6 Slotsom&#13;
6.1 Het hof acht termen aanwezig om ter&#13;
wille van de duidelijkheid de beschikking,&#13;
waarvan beroep, te vernietigen voor zover&#13;
daarin op het verlengingsverzoek is beslist en&#13;
ten dien aanzien te beslissen als na te melden.&#13;
6.2 Verpachtster moet als de hoofdzakelijk in&#13;
het ongelijk gestelde partij worden veroordeeld&#13;
in de kosten van het geding; de ter zake&#13;
in prima gegeven beslissing moet in stand blijven&#13;
en verpachtster zal ook in de kosten van&#13;
het hoger beroep worden veroordeeld.&#13;
6.3 Grief V kan geen doel treffen.&#13;
Beslissing&#13;
Het hof, beschikkende in hoger beroep:&#13;
vernietigt de door de pachtkamer van het kantongerecht&#13;
te Sneek tussen partijen gegeven&#13;
beschikking van 14 april 1999, waarvan beroep,&#13;
behoudens voor zover verpachtster daarbij is&#13;
veroordeeld in de in eerste aanleg tussen partijen&#13;
gevallen proceskosten,&#13;
en in zoverre opnieuw beschikkende:&#13;
voor het geval de vordering van pachter tot&#13;
indeplaatsstelling van zijn schoonzoon alsnog&#13;
wordt afgewezen:&#13;
verlengt de tussen partijen bestaande pachtovereenkomst&#13;
met betrekking tot de percelen&#13;
grasland kadastraal bekend gemeente Burgwerd,&#13;
sectie C, nrs. 462 en 464, totaal groot&#13;
6.88.55 ha, met een termijn van één jaar, eindigende&#13;
11 mei 2001;&#13;
voor het geval het vonnis tot indeplaatsstelling&#13;
van de schoonzoon wordt bekrachtigd:&#13;
verlengt de tussen partijen bestaande pachtovereenkomst&#13;
met betrekking tot de percelen&#13;
grasland kadastraal bekend gemeente Burgwerd,&#13;
sectie C, nrs. 462 en 464, totaal groot&#13;
6.88.55 ha, met een termijn van zes jaar, eindigende&#13;
11 mei 2006;&#13;
in beide gevallen:&#13;
bevestigt de beschikking, waarvan beroep,&#13;
voor het overige;&#13;
veroordeelt verpachtster in de in hoger beroep&#13;
tussen partijen gevallen proceskosten, aan de&#13;
zijde van pachter tot heden begroot op&#13;
ƒ 475,– voor verschotten en ƒ 3.400,– voor&#13;
salaris van de procureur.</content><legacyfootnotes/><footnotes><footnote/></footnotes><auteurs/><published>2001-06-01 00:00:00</published><modified>1999-07-06 00:00:00</modified><editiondate>2001-06-01</editiondate><htmlpath>https://denhollander.info/artikel/4711</htmlpath></article>
</articles></edition>
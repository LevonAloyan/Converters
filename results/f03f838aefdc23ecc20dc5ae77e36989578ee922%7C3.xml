<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2006</searchword><id>4039</id><udhid>UDH:TvAR/4039</udhid><titel>Lust / Kok (TvAR 2006/5338)</titel><searchwords><searchword>TvAR 5/2006</searchword><searchword>TvAR 2006/5338</searchword><searchword>UDH:TvAR/4039</searchword></searchwords><attachments><attachment><name>2006_nr 5_Rechtspraak_5338.pdf</name><extention>pdf</extention><url>https://denhollander.info/download/3998/ci</url></attachment></attachments><inleiding>[Pachtwet art. 9, 58; Overgangsbepaling 11.1&#13;
1995]&#13;
&#13;
Vastlegging pachtovereenkomst, nu wordt&#13;
voldaan aan omschrijving artikel 1, lid&#13;
onder d Pachtwet. Op grond van artikel 11.1&#13;
Overgangsbepaling bij de wetswijziging&#13;
1995 is de voorheen geldende oppervlaktemaat&#13;
(0,25 ha) voor reeds bestaande overeenkomsten&#13;
blijven gelden.</inleiding><content>ARREST IN DE ZAAK VAN:&#13;
Cees Lust, wonende te Landsmeer,&#13;
appellant,&#13;
procureur: mr. F.J. Boom,&#13;
tegen&#13;
Herman Kok, wonende te Den Ilp, gemeente&#13;
Landsmeer,&#13;
geïntimeerde,&#13;
procureur: voorheen mr. J.M.J. Huver, thans&#13;
mr. H. van Ravenhorst.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
8 mei 2003 en 13 november 2003, die de&#13;
Pachtkamer van de rechtbank te Haarlem,&#13;
sector kanton, locatie Zaandam, tussen appellant&#13;
(hierna ook te noemen: Lust) als gedaagde&#13;
en geïntimeerde (hierna ook te noemen:&#13;
Kok) als eiser heeft gewezen. Van het vonnis&#13;
van 13 november 2003 is een fotokopie aan dit&#13;
arrest gehecht.&#13;
2 Het geding in hoger beroep&#13;
2.1 Lust heeft bij exploot van 9 december&#13;
2003, voor wat betreft de datum waartegen&#13;
Kok is opgeroepen te verschijnen ter terechtzitting&#13;
van het hof hersteld bij exploot van&#13;
29 december 2003, aangezegd van de beide&#13;
bovengenoemde vonnissen in hoger beroep te&#13;
komen, met dagvaarding van Kok voor dit hof.&#13;
2.2 Bij memorie van grieven heeft Lust zeven&#13;
grieven tegen het vonnis van 13 november&#13;
2003 aangevoerd en toegelicht en heeft hij,&#13;
onder verwijzing naar de dagvaarding in&#13;
hoger beroep, geconcludeerd dat het hof de&#13;
vonnissen waarvan beroep zal vernietigen en&#13;
Kok in zijn vorderingen alsnog niet-ontvanagrarisch&#13;
kelijk zal verklaren, althans hem deze zal ontzeggen&#13;
en Kok zal veroordelen om al hetgeen&#13;
Lust ter uitvoering van de bestreden vonnissen&#13;
(eventueel) aan Kok heeft voldaan aan&#13;
Lust terug te betalen, vermeerderd met de&#13;
wettelijke rente vanaf de dag der betaling tot&#13;
aan de dag van terugbetaling, met veroordeling&#13;
van Kok in de kosten van beide instanties,&#13;
een en ander voorzover mogelijk uitvoerbaar&#13;
bij voorraad.&#13;
2.3 Bij memorie van antwoord heeft Kok de&#13;
grieven bestreden, heeft hij bewijs aangeboden&#13;
en twee nieuwe producties, genummerd&#13;
6 en 7, in het geding gebracht, en heeft hij&#13;
geconcludeerd dat het hof Lust niet-ontvankelijk&#13;
zal verklaren in zijn hoger beroep,&#13;
althans dat ongegrond zal verklaren en het&#13;
bestreden vonnis van 13 november 2003, zonodig&#13;
onder verbetering van gronden, zal&#13;
bekrachtigen, met veroordeling van Lust in de&#13;
kosten van (bedoeld zal zijn:) het hoger beroep.&#13;
2.4 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De grieven&#13;
De grieven luiden:&#13;
I Ten onrechte heeft de pachtkamer overwogen&#13;
van oordeel te zijn, dat de vordering&#13;
van Kok kon worden toegewezen.&#13;
II Ten onrechte heeft de pachtkamer onder&#13;
meer overwogen dat op de pachtovereenkomst&#13;
de bepalingen van de Pachtwet zoals&#13;
deze gold tot 1 oktober 1995 van toepassing&#13;
zijn gebleven, zodat de schriftelijke vastlegging&#13;
nog steeds mogelijk is.&#13;
III Ten onrechte heeft de pachtkamer onder&#13;
meer overwogen dat zij uit één en ander&#13;
opmaakt dat de partijen bij de pachtovereenkomst&#13;
een overeenkomst voor onbepaalde&#13;
duur zijn overeengekomen.&#13;
IV Ten onrechte heeft de pachtkamer onder&#13;
meer overwogen dat waar bij de mondelinge&#13;
behandeling door Lust is gezegd dat de indertijd&#13;
overeengekomen prijs ongeveer ƒ 200,–&#13;
per jaar bedroeg de pachtkamer deze prijs in&#13;
de vastlegging zou opnemen.&#13;
V Ten onrechte heeft de pachtkamer onder&#13;
meer overwogen dat zij – om praktische redenen&#13;
– Kok zelf als partij bij de overeenkomst&#13;
zou beschouwen.&#13;
VI Ten onrechte heeft de pachtkamer onder&#13;
meer overwogen dat zij voorbij moet gaan aan&#13;
de – voor de vastlegging van een indertijd&#13;
gesloten pachtovereenkomst niet relevante –&#13;
stelling van Lust dat Kok zou hebben ingestemd&#13;
met de opzegging van de pacht door&#13;
Kok in januari 2002.&#13;
VII Ten onrechte heeft de pachtkamer onder&#13;
meer overwogen dat de vordering van Kok&#13;
tot vastlegging van de pachtovereenkomst op&#13;
grond van het eerder gestelde toewijsbaar is.&#13;
4 De vaststaande feiten&#13;
4.1 Tussen partijen staan in hoger beroep als&#13;
enerzijds gesteld en anderzijds erkend dan wel&#13;
niet of onvoldoende weersproken en op&#13;
grond van de in zoverre niet bestreden inhoud&#13;
van overgelegde producties dan wel als door&#13;
de pachtkamer vastgesteld en in hoger beroep&#13;
niet bestreden, de navolgende feiten vast.&#13;
4.2 Krachtens een afspraak, daterend uit 1981,&#13;
tussen de vader van Kok en Lust heeft Kok een&#13;
aan Lust toebehorend perceel van 0.70.00 ha in&#13;
gebruik, gelegen aan de Van Beekstraat te&#13;
Landsmeer, kadastraal bekend gemeente&#13;
Landsmeer, sectie B, nummer 2551. Kok heeft&#13;
het perceel benut voor de grasoogst en voor&#13;
beweiding.&#13;
4.3 Kok heeft onderhoudswerkzaamheden aan&#13;
het perceel uitgevoerd, zoals het schonen van&#13;
sloten. Kok heeft jaarlijkse betalingen aan&#13;
Lust verricht, aanvankelijk ƒ 200,– per jaar,&#13;
nadien ƒ 400,– en laatstelijk ƒ 500,– per jaar.&#13;
5 De motivering van de beslissing in&#13;
hoger beroep&#13;
5.1 In eerste aanleg heeft Kok de vastlegging&#13;
van de door hem als pachtovereenkomst aangemerkte&#13;
afspraak gevorderd. Met verwerping&#13;
van de daartegen ingebrachte verweren van&#13;
Lust is de pachtkamer daartoe overgegaan.&#13;
Tegen die beslissing richt zich het hoger&#13;
beroep. Aangezien geen grieven zijn gericht&#13;
tegen het tussenvonnis van 8 mei 2003 is Lust&#13;
in zijn daartegen ingestelde beroep niet-ontvankelijk.&#13;
5.2 Tussen partijen is niet in geschil dat de&#13;
vader van Kok ten behoeve van Kok met Lust&#13;
de afspraak heeft gemaakt dat Kok, toentertijd&#13;
een jonge boer, het perceel in gebruik zou&#13;
nemen. Kok heeft vanaf in elk geval 1981 het&#13;
perceel gebruikt voor agrarische doeleinden.&#13;
Kok heeft de overeengekomen tegenprestatie&#13;
aan Lust voldaan, die steeds door Lust is geaccepteerd.&#13;
Kok heeft onderhoudswerkzaamheden&#13;
verricht. Deze omstandigheden, in&#13;
onderlinge samenhang bezien, leiden tot de&#13;
vaststelling dat Lust het perceel aan Kok tegen&#13;
voldoening van een tegenprestatie in gebruik&#13;
heeft verstrekt ter uitoefening van de landbouw.&#13;
Aldus is tussen Lust als verpachter en&#13;
Kok als pachter sprake van een pachtovereenkomst&#13;
in de zin van artikel 1 lid 1 onder d&#13;
Pachtwet.&#13;
Hieraan kan niet afdoen dat niet Kok zelf,&#13;
maar zijn vader destijds de afspraak met Lust&#13;
heeft gemaakt. Uit de feiten volgt dat het perceel&#13;
aan Kok in gebruik is verstrekt. Dat is&#13;
doorslaggevend. Kennelijk is de vader van&#13;
Kok bij het maken van die afspraak als vertegenwoordiger&#13;
van zijn zoon opgetreden. Ook&#13;
maakt de – door Kok betwiste – stelling van&#13;
Lust, dat Kok een hobbyboer is en derhalve&#13;
het perceel niet bedrijfsmatig exploiteert, voor&#13;
de kwalificatie van de overeenkomst als&#13;
pachtovereenkomst niet uit.&#13;
5.3 Lust heeft zich, nu het perceel 0.70.00 ha&#13;
meet en dus kleiner is dan 1.00.00 ha, beroepen&#13;
op artikel 58 Pachtwet. Hij heeft daaraan&#13;
de conclusie vebonden, dat de overeenkomst,&#13;
anders dan artikel 9 Pachtwet bepaalt, wel&#13;
degelijk kan worden opgezegd.&#13;
Het hof overweegt dat ten tijde van het aangaan&#13;
van de overeenkomst uitzonderingen&#13;
golden op de toepasselijkheid van de Pachtwet&#13;
op percelen los land van kleiner dan 0,25 ha.&#13;
Bij de wetswijziging van 1995, toen deze&#13;
grens werd opgetrokken tot 1 ha is in de overgangsbepaling&#13;
van artikel 11.1 opgenomen dat&#13;
voor reeds bestaande overeenkomsten de&#13;
oude regeling zou blijven gelden. Zoals dit&#13;
hof eerder heeft uitgemaakt in het door Kok&#13;
aangehaalde arrest van 10 maart 1998, Pr. september&#13;
1998, nr. 4, geldt zulks ook voor nog&#13;
niet schriftelijk vastgelegde overeenkomsten.&#13;
Grief II faalt dus.&#13;
5.4 Het dwingendrechtelijk karakter van artikel&#13;
9 Pachtwet, welk artikel immers niet in de&#13;
opsomming van artikel 57 Pachtwet is opgenomen,&#13;
heeft tot gevolg dat de overeenkomst,&#13;
anders dan Lust in zijn toelichting op grief III&#13;
heeft aangevoerd, niet rechtsgeldig door Lust&#13;
kon worden opgezegd. Gelet op het in het&#13;
tweede lid van artikel 11 Pachtwet bepaalde&#13;
bestaat geen ruimte voor vastlegging van de&#13;
door Lust gestelde afspraak dat, als hij het&#13;
perceel zelf in gebruik wilde nemen, de&#13;
“huur” onverwijld kon worden opgezegd.&#13;
Lust heeft zich er nog op beroepen dat Kok&#13;
zich heeft neergelegd bij de aangekondigde&#13;
beëindiging van de terbeschikkingstelling van&#13;
het perceel hetgeen er, zo begrijpt het hof, op&#13;
neerkomt dat partijen in onderling overleg&#13;
een beëindiging zijn overeengekomen, welke&#13;
beëindiging vervolgens is geëffectueerd. Voor&#13;
zover Lust hiermede wil betogen dat Kok geen&#13;
belang meer heeft bij een vastlegging van de&#13;
overeenkomst overweegt het hof dat de in de&#13;
vorige zin bedoelde stelling tegenover de&#13;
betwisting door Kok niet feitelijk is onderbouwd.&#13;
Het enkele feit dat Kok, na een toespeling&#13;
van Lust op het voorgenomen gebruik van&#13;
het perceel door een neef van hem, in de maand&#13;
juni daarop het gras nog niet had gemaaid, is&#13;
ten ene male onvoldoende om daaruit een&#13;
instemming van Kok met een pachtbeëindiging&#13;
af te leiden, temeer niet daar Lust heeft erkend&#13;
(c.v.a., punt 6) dat Kok bij Lust heeft geprotesteerd,&#13;
toen hij constateerde dat een derde het&#13;
gras op het perceel had gehooid.&#13;
5.5 Hetgeen Lust in hoger beroep verder heeft&#13;
aangevoerd kan niet tot een ander dan het&#13;
hierna te melden oordeel leiden.&#13;
5.6 De conclusie is dat naast grief II ook alle&#13;
overige grieven falen. Het vonnis van 13 november&#13;
2003 zal daarom worden bekrachtigd&#13;
en Lust zal als de in het ongelijk gestelde partij&#13;
in de kosten van het hoger beroep worden&#13;
veroordeeld.&#13;
De beslissing&#13;
Het hof, rechtdoende in hoger beroep:&#13;
verklaart Lust niet-ontvankelijk in zijn hoger&#13;
beroep tegen het vonnis van de pachtkamer&#13;
van de rechtbank te Haarlem, sector kanton,&#13;
locatie Zaandam van 8 mei 2003;&#13;
bekrachtigt het vonnis van die pachtkamer&#13;
van 13 november 2003;&#13;
veroordeelt Lust in de kosten van het hoger&#13;
beroep, tot aan deze uitspraak aan de zijde&#13;
van Kok begroot op € 894,– voor salaris van&#13;
de procureur en op € 205,– voor griffierecht.&#13;
</content><legacyfootnotes/><footnotes><footnote/></footnotes><auteurs/><published>2006-05-01 00:00:00</published><modified>2006-05-01 00:00:00</modified><editiondate>2006-05-01</editiondate><htmlpath>https://denhollander.info/artikel/4039</htmlpath></article>
</articles></edition>
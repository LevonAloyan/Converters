<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2002</searchword><id>5603</id><udhid>UDH:TvAR/5603</udhid><titel>Agrarische bedrijfswoning</titel><searchwords><searchword>TvAR 12/2002</searchword><searchword>UDH:TvAR/5603</searchword></searchwords><attachments><attachment><name>2002_nr 12_Artikel_Pelt.pdf</name><extention>pdf</extention><url>https://denhollander.info/download/5535/ci</url></attachment></attachments><inleiding>n deze bijdrage1 geef ik een toelichting op verschillende aspecten van agrarische&#13;
bedrijfswoningen. Onder meer zal worden ingegaan op de rol van bestemmingsplannen&#13;
en de mogelijkheden van handhaving.&#13;
1. Regeling agrarische bedrijfswoningen in bestemmingsplannen&#13;
Kenmerkend voor het buitengebied is het open karakter zonder of met beperkte&#13;
bebouwing ter plaatse. Een weidse blik en fraaie doorzichten zijn zaken die het&#13;
wonen in het buitengebied zo geliefd maken. In toenemende mate ontstaat er dan ook&#13;
een druk op het buitengebied waardoor de kenmerkende openheid in gevaar komt.&#13;
De overheden en met name de provincies zijn dan ook uiterst kritisch om nieuwbouwmogelijkheden&#13;
toe te staan. Het provinciale beleid is er op gericht om de agrarische-,&#13;
natuur- en landschapsfunctie te handhaven en daar waar mogelijk te versterken.&#13;
Het is nauwelijks mogelijk om niet-agrarische nieuwbouw in het buitengebied te&#13;
realiseren. De prijzen van bestaande agrarische bedrijfswoningen zijn dan ook de laatste&#13;
jaren fors gestegen.&#13;
Een bijkomstigheid is dat nieuwe zogenaamde burgerwoningen in het buitengebied&#13;
een beperkte inhoudsmaat mogen hebben (450 m3 tot 600 m3). Ook zijn de&#13;
uitbreidingsmogelijkheden voor bijgebouwen beperkt. Voor bestaande agrarische&#13;
woningen gelden deze beperkingen in het algemeen niet. Gelet op de specifieke functie&#13;
en de ruime kavels worden aan agrarische woningen in het algemeen nog geen&#13;
beperkingen opgelegd. Wel is de tendens dat niewe agrarische woningen ook beperkt&#13;
worden in hun inhoudsmaat die overigens wat ruimer is dan de burgerwoning.&#13;
Bouwaanvragen voor woningen worden veelal getoetst aan de agrarische noodzaak&#13;
van de betreffende woning. Gemeenten schakelen hiervoor veelal externe adviesbureaus&#13;
in. Vervolgens worden adviezen uitgebracht waarin de volwaardigheid van&#13;
het bedrijf wordt beoordeeld. Het komt wel eens voor dat het advies geen rekening&#13;
houdt met de bestemmingsplanvoorschriften waarin criteria worden genoemd om de&#13;
volwaardigheid te bepalen. Met name in oude bestemmingsplannen worden de criteria&#13;
in het plan zelf aangegeven.&#13;
Dat het opnemen van een bouwmogelijkheid in een bestemmingsplan niet altijd hoeft&#13;
te leiden tot het kunnen realiseren van de woning blijkt wel uit de casus “Zoetermeerse Meerpolders” (ABRvS 1 mei 2002, nr. 200100775/1). In het betreffende bestemmingsplan&#13;
werd een agrarische bedrijfswoning bij een niet-volwaardig agrarisch&#13;
bedrijf mogelijk gemaakt. Een derde was het met genoemde bouwmogelijkheid niet&#13;
eens. De Afdeling achtte het standpunt dat geen sprake is van een wezenlijke aantasting&#13;
van het provinciaal beleid verdedigbaar. De Afdeling heeft echter verder gekeken&#13;
en heeft geconstateerd dat sprake is van een afsplitsing. Er was bij het betreffende&#13;
bedrijf een woning afgesplitst en omgezet tot burgerwoning. Het zou strijdig zijn&#13;
met het beleid om in dit geval de bouw van een nieuwe bedrijfswoning mogelijk te&#13;
maken. De Afdeling komt dan tot de volgende uitspraak:&#13;
“… gelet op het vorenstaande hebben verweerders zich niet in redelijkheid op het standpunt&#13;
kunnen stellen dat in het plan in zoverre een bedrijfswoning op het perceel wordt mogelijk&#13;
gemaakt niet in strijd is met een goede ruimtelijke ordening. Door het betreffende plan goed&#13;
te keuren hebben verweerders gehandeld in strijd met artikel 28 WRO in samenhang met&#13;
artikel 10.27 Awb.”</inleiding><content>2. Bouw tweede agrarische bedrijfswoning&#13;
In het verleden was het voor de agrariër gemakkelijk om in aanmerking te komen&#13;
voor een tweede bedrijfswoning. Bestemmingsplanvoorschriften vormden nauwelijks&#13;
een belemmering. In ruime mate is er dan ook gebruik van gemaakt. Bij het ontbreken&#13;
van een zogenaamde anti-dubbeltelbepaling kon een gebouwde agrarische&#13;
bedrijfswoning verkocht worden aan een burger om vervolgens als agrariër na enige&#13;
tijd weer een nieuwe woning aan te vragen.&#13;
De regels zijn ter zake aangescherpt. Tegenwoordig is de bouw van een tweede agrarische&#13;
bedrijfswoning nauwelijks meer mogelijk. In nieuwe bestemmingsplannen is&#13;
deze mogelijkheid vaak al niet meer opgenomen.&#13;
Grote glastuinbouwbedrijven kunnen niet of nauwelijks meer in aanmerking&#13;
komen voor een tweede bedrijfswoning. In dit verband wordt gesteld dat, dankzij de&#13;
moderne communicatiemiddelen en computers, het mogelijk is om op afstand het&#13;
bedrijf in de gaten te houden. Ter plaatse zouden continu (dag en nacht) persoonlijk&#13;
toezicht en verzorging door meer dan één persoon niet meer nodig zijn. Niet alle&#13;
agrarische ondernemers delen deze opvatting.&#13;
Voor grote glastuinbouwbedrijven, waarover bijvoorbeeld twee broers de leiding&#13;
hebben, wordt het noodzakelijk geacht dat beide broers bij het bedrijf wonen. Dit&#13;
om te voorkomen dat de verantwoordelijkheid te zeer bij één ondernemer komt te&#13;
liggen.&#13;
Bovendien is het de vraag of met behulp van computers wel adequaat op plotselinge&#13;
weersveranderingen kan worden gereageerd.&#13;
Slechts voor zeer grote melkveehouderijbedrijven wordt in verband met de levende&#13;
have nog een mogelijkheid geboden om over een tweede bedrijfswoning te kunnen&#13;
beschikken. Vaak wordt een woning aangevraagd voor de bedrijfsopvolger. Ter voorkoming dat&#13;
hierdoor nieuwbouw mogelijk wordt, wordt aangegeven dat een van de ondernemers&#13;
niet ouder mag zijn dan 55 jaar. De ondernemers dienen gelijkwaardig te zijn en&#13;
duurzaam met de bedrijfsvoering verbonden.&#13;
3. (Anti-)dubbeltelbepaling&#13;
De zogenaamde (anti-)dubbeltelbepaling voorkomt dat indien een bedrijfswoning&#13;
apart van het bedrijf is verkocht, de kopende agrariër wederom het recht heeft om op&#13;
hetzelfde bouwperceel een nieuwe woning aan te vragen. Ook het aanvragen van een&#13;
nieuw bouwperceel wordt met een zogenaamde (anti-)dubbeltelbepaling voorkomen.&#13;
Dat een beroep op de zogenaamde (anti-)dubbeltelbepaling niet altijd slaagt blijkt wel&#13;
uit de casus Koot/Sassenheim (ABRvS 25 juli 2001, Gst 2001/7152).&#13;
Omdat een voormalige bedrijfswoning was verkocht aan een burger werd een bouwvergunning&#13;
voor een nieuwe agrarische bedrijfswoning geweigerd. In het van toepassing&#13;
zijnde bestemmingsplan is een zogenaamde (anti-)dubbeltelbepaling opgenomen.&#13;
Gronden welke in aanmerking zijn genomen bij het verlenen van een bouwvergunning&#13;
kunnen niet nog eens bij een nieuwe aanvraag in aanmerking worden genomen.&#13;
De gemeente had na de verkoop van de woning aan een burger vervolgens met&#13;
behulp van artikel 11 WRO de bestemming van de woning gewijzigd in een woonbestemming.&#13;
De weigering van een nieuwe agrarische bedrijfswoning werd aangevochten. De&#13;
Afdeling Bestuursrechtspraak oordeelde&#13;
“dat het wijzigingsbesluit betekent dat op het betrokken agrarische bouwperceel geen agrarische&#13;
bedrijfswoning meer aanwezig is die voor de toepassing van de planvoorschriften aan&#13;
het agrarische bedrijf toegerekend kunnen worden. De toelichting op het bestemmingsplan&#13;
biedt onvoldoende grond voor een anders luidende conclusie. Voor zover de planwetgever&#13;
de intentie heeft gehad dat de met gebruikmaking van de vermelde wijzigingsbevoegdheid&#13;
inmiddels tot burgerwoning bestemde voormalige bedrijfswoning betrokken dient te worden&#13;
bij de beantwoording van de vraag of op het perceel reeds een bedrijfswoning aanwezig&#13;
is, heeft hij dit niet in de planvoorschriften verwerkt. Het bouwplan voorziet in de bouw&#13;
van de eerste bedrijfswoning hetgeen niet in strijd is met het bestemmingsplan. Het beroep&#13;
op de dubbeltelbepaling kan niet leiden tot een ander oordeel. Als gevolg van het genomen&#13;
wijzigingsbesluit is de woning onttrokken aan de agrarische bestemming en bestemd als&#13;
burgerwoning. Voor zover bij het verlenen van een bouwvergunning voor deze woning&#13;
ingevolge het destijds geldende uitbreidingsplan gronden in aanmerking zijn genomen kunnen&#13;
deze na de wijziging van het bestemmingsplan niet meer worden toegerekend aan het&#13;
overgebleven agrarische bouwperceel, zodat er geen beperkingen zijn ten aan zien van de&#13;
bouwaanvraag.”&#13;
Een interessante vraag is nog de werkingsduur van een anti-dubbeltelbepaling en de&#13;
rol van het overgangsrecht. In een uitspraak van de ARRS 18 juni 1982 (Monster) is&#13;
aangegeven dat een anti-dubbeltelbepaling in een bestemmingsplan pas vanaf het&#13;
moment van het van kracht worden van dat plan en slechts voor de duur van dat plan&#13;
werkt. In het bestemmingsplan Buitengebied van de gemeente Pijnacker komt in de bepalingen&#13;
voor “dat als dienstwoning moet worden aangemerkt de woning die op of na het&#13;
tijdstip van de eerste terinzagelegging van het ontwerp van dit plan als zodanig in&#13;
gebruik was”.&#13;
Welke peildatum moet nu worden genomen bij een herziening van het plan? Verwijzend&#13;
naar de uitspraak van de Afdeling Rechtspraak van de Raad van State d.d.&#13;
29 oktober 1986 (Aalten) valt af te leiden dat bij de herziening van de planvoorschriften&#13;
(hoe onbetekenend ook) een nieuwe peildatum voor het overgangsrecht ontstaat.&#13;
Uit het systeem van de Wet op de Ruimtelijke Ordening vloeit voort dat de herziening&#13;
van het bestemmingsplan wordt aangemerkt als nieuw plan. Het zou dan ook&#13;
onjuist zijn om de oorspronkelijke datum van het eerste plan te nemen als peildatum.&#13;
Van belang hierbij is dat herziening van een bestemmingsplan alleen kan geschieden&#13;
door het vaststellen van een nieuw bestemmingsplan. Herzieningen van een bestemmingsplan&#13;
dienen mede betrekking te hebben op de van toepassing zijnde bestemmingsplanbepalingen.&#13;
De Afdeling Bestuursrechtspraak heeft in haar uitspraak betreffende het van toepassing&#13;
zijn van het bestemmingplan Buitengebied van Pijnacker (30 oktober 2002,&#13;
nr. 200103188/1/H1) geoordeeld dat de belangen die een dubbeltelbepaling beoogt te&#13;
beschermen niet op een lijn te stellen zijn met de belangen die een bepaling inzake het&#13;
overgangsrecht beoogt te beschermen. Dit zou betekenen dat een peildatum niet verschuift&#13;
indien sprake is van een dubbeltelbepaling.&#13;
4. Rustende boer&#13;
Veel agrariërs zullen bij het bereiken van hun pensioengerechtigde leeftijd niet willen&#13;
stoppen. Zij willen betrokken blijven bij het agrarische bedrijf waarin zij vaak nog&#13;
een uitstekende taak kunnen vervullen.&#13;
Het probleem van de (niet-)rustende boer is hierdoor ontstaan. Uitgangspunt is&#13;
dat een dergelijke boer de bestaande bedrijfswoning moet verlaten en elders zal moeten&#13;
gaan wonen.&#13;
Een oplossing voor de rustende boer kan wellicht gevonden worden door in de&#13;
bestaande woning een onzelfstandige wooneenheid te realiseren. Het gaat hierbij niet&#13;
om een splitsing van de bestaande bedrijfswoning.&#13;
In bestemmingsplannen wordt hiervoor de mogelijkheid opgenomen om voor de&#13;
rustende boer in de agrarische woning extra ruimte te laten ontstaan. Met behulp van&#13;
een vrijstellingsbevoegdheid kunnen de woningen vergroot worden.&#13;
In bestemmingsplannen wordt er in toenemende mate aandacht aan geschonken om&#13;
voormalige boerderijen te splitsen in meerdere wooneenheden. Met name de in&#13;
Noord-Holland aanwezige stolpboerderijen worden beschermd. Gemeenten doen er&#13;
dan ook alles aan om deze boerderijen in stand te houden. Splitsing is een van de&#13;
mogelijkheden. In de gemeente Schermer wordt in het voorontwerp van het bestemmingsplan&#13;
zelfs de mogelijkheid geboden om de stolpboerderij in vier zelfstandige&#13;
wooneenheden te splitsen. Met betrekking tot de splitsing komen wij trouwens allerlei&#13;
creatieve oplossingen tegen. Zo introduceerde de gemeente Uithoorn de term&#13;
Kangoeroe-woningen. 5. Vrijkomende agrarische bedrijfsbebouwing/verkoop agrarische bedrijfswoning&#13;
Zoals bekend neemt het aantal agrariërs nog steeds af. Overheden zien zich in toenemende&#13;
mate geconfronteerd met de vele gevolgen hiervan. Moeten bestaande boerderijen&#13;
met de daarbij behorende bedrijfsgebouwen worden gesloopt of moet gelet&#13;
op de cultuurhistorie gekozen worden voor een benadering waarbij kenmerkende&#13;
boerderijen in stand worden gelaten? Een punt van zorg is de aanwezigheid van de&#13;
vele bedrijfsgebouwen waarin niet-agrarische bedrijfsactiviteiten kunnen worden&#13;
ontwikkeld die men echter liever niet in het buitengebied ziet.&#13;
Gemeenten zijn dan ook voorstander van het geven van een zogenaamde woonbestemming&#13;
waarbij zoveel mogelijk bestaande bedrijfsgebouwen worden gesaneerd.&#13;
In eerste instantie zal de gemeente moeten nagaan of de betreffende agrarische&#13;
woning nog wel een agrarische functie kan vervullen. Indien dit niet het geval is, dan&#13;
is een woonbestemming meer aan de orde.&#13;
Stoppen met de bedrijfsactiviteiten houdt vaak in dat het land wordt verkocht,&#13;
maar dat de woning buiten de verkoop blijft. De stoppende agrariër blijft dan als burger&#13;
in de bestaande woning wonen.&#13;
De reden dat de verkoop van de woning niet doorgaat is gelegen in het feit dat de&#13;
stoppende agrariër nooit voor het ontvangen bedrag een vergelijkbare woning kan&#13;
terugkopen. Dit is ook logisch omdat hij nu een woning moet kopen met een (burger)&#13;
woonbestemming. Het prijskaartje dat aan vergelijkbare burgerwoningen hangt,&#13;
is vanwege de woonbestemming veel hoger. Ook de kopende agrariër gaat nog wel&#13;
eens te gemakkelijk uit van het standpunt dat hij met de aankoop van de agrarische&#13;
bedrijfsgrond in aanmerking kan komen voor de bouw van een nieuwe agrarische&#13;
bedrijfswoning. Het is van belang dat de betrokken makelaars aan hun cliënten duidelijk&#13;
maken dat met de aankoop van het agrarische bedrijf ook de woning moet&#13;
worden aangekocht.&#13;
6. Burger in een agrarisch bedrijfswoning&#13;
Hoe komt een burger in een agrarische bedrijfswoning terecht? Indien de burger&#13;
weet dat hij een agrarische bedrijfswoning koopt zal hij in de regel ervan op de hoogte&#13;
zijn dat hij in strijd met de bestemming gebruik gaat maken van de woning. Hij kan&#13;
dan bij de gemeente een verzoek indienen om tot een andere bestemming te komen.&#13;
Het komt ook voor dat ter zake geen actie wordt ondernomen en men het risico&#13;
neemt dat de gemeente gaat handhaven. Indien de gemeente stil blijft zitten gokt men&#13;
erop dat de gemeente bij het opstellen van een nieuw bestemmingsplan de woning in&#13;
overeenstemming gaat brengen met het huidige gebruik als burgerwoning.&#13;
Zoals aangegeven ontstaat met de verkoop van het bedrijf waarbij de woning buiten&#13;
de verkoop wordt gelaten de situatie dat de ex-agrariër als burger blijft wonen in de&#13;
woning. Ook hij kan dan wachten op het vernieuwen van het bestemmingsplan.&#13;
In het jaar 2000 heeft de gemeente Naaldwijk circa 500 voormalige agrarische woningen&#13;
een woonbestemming gegeven. Ter zake twee van deze woningen heeft een tuinder aangegeven dat hij een dergelijke&#13;
bestemmingswijziging niet wenste. De reden hiervoor was dat de betreffende&#13;
woningen als enclaves midden tussen de glastuinbouwbedrijven liggen. In eerste&#13;
instantie had de betrokken tuinder al in 1995 geprobeerd om de gemeente te bewegen&#13;
om handhavend op te treden ter zake het gebruik door een burger van een van deze&#13;
woningen. Hij heeft in dit verband vroegtijdig de koper en de gemeente ervan op de&#13;
hoogte gebracht dat hij niet wenste in te stemmen met het bewonen door een burger.&#13;
De gemeente weigerde echter te handhaven. Tot aan de Raad van State heeft de tuinder&#13;
geprobeerd om zijn gelijk te krijgen. De Raad van State (nr. H01.97.1015) gaf de&#13;
tuinder gelijk en oordeelde dat indien sprake is van een illegale situatie die op grond&#13;
van de geldende bestemmingsplanvoorschriften niet kan worden gelegaliseerd omwonenden&#13;
er in beginsel – gelet op de ruimtelijke bescherming die het bestemmingsplan&#13;
beoogt te bieden – aanspraak op kunnen maken dat B&amp;W met bestuursdwang&#13;
optreden. B&amp;W zullen dan alle belangen moeten afwegen. Indien B&amp;W besluiten om&#13;
geen bestuursdwang toe te passen zullen zij met het oog op de precedentwerking aan&#13;
moeten geven welke bijzondere omstandigheden het rechtvaardigen dat van handhaving&#13;
wordt afgezien. Anders dan de Rechtbank had overwogen komt B&amp;W op dit&#13;
punt slechts een beperkte mate van beleidsvrijheid toe.&#13;
De Raad van State overwoog hierbij tevens dat de door de gemeente geschetste&#13;
bestuurspraktijk die stelselmatig neerkomt op het gedogen van activiteiten die duidelijk&#13;
in strijd zijn met het geldende bestemmingsplan zich niet verdraagt met het&#13;
stelsel van de Woningwet en de Wet op de Ruimtelijke Ordening. Dit betekent dat de&#13;
bestuurspraktijk op zichzelf niet kan worden aangemerkt als een bijzondere omstandigheid&#13;
die af kan doen aan de verplichting van B&amp;W om op verzoek van appellanten&#13;
tegen de overtreding van het bestemmingsplan met bestuursdwang op treden.&#13;
De gemeente, geconfronteerd met deze uitspraak, heeft vervolgens een nieuw bestemmingsplan&#13;
vastgesteld waarbij deze woning evenals 500 andere woningen een (burger)&#13;
woonbestemming hebben kregen. De betreffende tuinder was het niet met&#13;
genoemde legalisering eens en heeft vervolgens bij Gedeputeerde Staten gelijk gekregen&#13;
waarbij GS goedkeuring hebben onthouden aan de bewuste woonbestemming.&#13;
De gemeente heeft nog geprobeerd om bij de Raad van State deze onthouding van&#13;
goedkeuring te laten vernietigen. De gemeente beriep zich daarbij onder meer op het&#13;
gelijkheidsbeginsel, aangezien de situatie met betrekking tot genoemde twee woningen&#13;
niet wezenlijk verschilt met de overige ruim 500 agrarische bedrijfswoningen die&#13;
zijn omgezet in burgerwoningen en waaraan Gedeputeerde Staten wel goedkeuring&#13;
hebben verleend. De Raad van State (nr. 200004862/1/R1) oordeelde dat het beleid&#13;
van de provincie zoals verwoord in het streekplan en de nota planbeoordeling in&#13;
beginsel gericht is op het niet toestaan van nieuwe burgerwoningen in het buitengebied.&#13;
Niet-agrarische nieuwbouw moet uit het buitengebied worden geweerd. Het&#13;
omzetten van agrarische bedrijfswoningen is slechts onder bepaalde voorwaarden&#13;
toegestaan. De Afdeling achtte dit beleid van de provincie niet onredelijk.&#13;
De Afdeling stelt voorts vast dat de betreffende woningen in het vorige plan waren&#13;
bestemd als agrarische bedrijfswoningen. Het feitelijk gebruik als burgerwoning was&#13;
derhalve in strijd met het vorige plan. Het feit dat de gemeente met het bestemmingsplan&#13;
beoogd heeft een einde te maken aan een illegale situatie is voor de Afdeling&#13;
geen aanleiding om een uitzondering op het provinciale beleid te maken. Het beroep op het gelijkheidsbeginsel gaat naar het oordeel van de Afdeling niet zover dat in&#13;
strijd met het streekplan ten onrechte goedkeuren van bepaalde planonderdelen meebrengt&#13;
dat ook andere plandelen die strijdig zijn met het streekplan goedgekeurd&#13;
moeten worden.&#13;
Het beroep door de gemeente werd dan ook ongegrond verklaard.&#13;
Momenteel is de gemeente Naaldwijk bezig met de herziening van het bestemmingsplan&#13;
op grond van artikel 30 WRO. Rekening houdend met het besluit van Gedeputeerde&#13;
Staten wordt nagegaan of het probleem met betrekking tot de onthouding van&#13;
goedkeuring aan de woonbestemming voor de betreffende twee woningen niet op een&#13;
andere manier kan worden opgelost. Gedacht wordt aan het opstellen van een nieuw&#13;
plan, een persoonsgebonden overgangsrecht voor de betreffende bewoners van de&#13;
woningen of een vrijstellingsregeling.&#13;
Dat het voor een gemeente moeilijk kan zijn om te handhaven blijkt wel uit de uitspraak&#13;
van de President van de Rechtbank Den Haag (Reg. nrs. AWB 02/1234&#13;
GEMWT en AWB 02/1746 GEMWT). In casu werden in 1998 twee glastuinbouwbedrijven&#13;
verkocht waarbij de verkopende tuinders in de woningen zijn blijven wonen.&#13;
De gemeente heeft geprobeerd om tijdig het onttrekken aan het agrarische gebruik&#13;
van een agrarische bedrijfswoning tegen te gaan. Met een dwangsom heeft de&#13;
gemeente geprobeerd om het strijdige gebruik te laten staken. De rechter is met de&#13;
gemeente van mening dat de woning in strijd met de planvoorschriften gebruikt&#13;
wordt. Dit betekent dat de gemeente bevoegd was handhavend daartegen op te treden.&#13;
De rechter stelde voorts vast dat binnenplanse vrijstelling of wijziging gelet op&#13;
het beleid van de gemeente zoals vastgesteld in de beschrijving in hoofdlijnen voor de&#13;
bestemming “Agrarische doeleinden” niet mogelijk maakt. Het in de beschrijving in&#13;
hoofdlijnen vastgelegde beleid is erop gericht om een toename van het aantal burgerwoningen&#13;
in het buitengebied te voorkomen. Een strikt toelatingsbeleid dient daarbij&#13;
als basis te worden gehanteerd. Ook ten aanzien van bestaande agrarische woningen&#13;
wordt een strikt handhavingsbeleid gehanteerd. Slechts voor woningen die vrijkomen&#13;
als gevolg van reconstructieplannen wordt een uitzondering gemaakt. De rechter is&#13;
van mening dat de gemeente niet in strijd met enig geschreven of ongeschreven&#13;
rechtsregel heeft gehandeld door legalisering niet te bevorderen. Derhalve was de&#13;
gemeente bevoegd en in beginsel verplicht om tot handhaving over te gaan. De rechter&#13;
was tevens van mening dat de gemeente in voldoende mate dit kenbaar heeft&#13;
gemaakt en men dus niet door een streng handhavingsbeleid kan zijn overvallen.&#13;
Handhaving betekent dat de voormalige tuinders hun woningen moeten verlaten. De&#13;
rechter oordeelde echter dat op de gemeente bij een dergelijke vergaande bestuurlijke&#13;
handhavingsdaad, met zulke ingrijpende consequenties (de woning die niet meer als&#13;
burgerwoning mag worden gebruikt is vrijwel onverkoopbaar) de plicht rust om buiten&#13;
twijfel te stellen dat de belangenafweging zo zuiver en zorgvuldig mogelijk plaats&#13;
vindt. In die belangenafweging zouden in beginsel uitsluitend een rol mogen spelen&#13;
het belang van de gemeente bij de handhaving van het bestemmingsplan en het belang&#13;
van de voormalige tuinder om de woning te kunnen blijven bewonen.&#13;
De rechter is echter van mening dat met betrekking tot de positiebepaling het van&#13;
belang is te weten op welke wijze de koper heeft gegarandeerd dat de verkoper na splitsing in zijn woning kan blijven wonen. Tevens is van belang of de koper de ambitie&#13;
heeft om een nieuwbouw op het tuinbouwbedrijf te realiseren.&#13;
Nu dit alles niet bekend is, kan niet gezegd worden dat de gemeente beschikt over&#13;
alle voor een zuivere besluitvorming benodigde kennis omtrent de relevante feiten en&#13;
af te wegen belangen. Het besluit is derhalve strijdig met artikel 3: 2 Awb.&#13;
Deze uitspraak is zowel voor de gemeente als voor de betrokken bewoner aanleiding&#13;
geweest om hoger beroep in te stellen. De uitspraak hierop is nog niet bekend.</content><legacyfootnotes/><footnotes><footnote/></footnotes><auteurs>mr. L.J. van Pelt</auteurs><published>2002-12-01 00:00:00</published><modified>2000-09-05 00:00:00</modified><editiondate>2002-12-01</editiondate><htmlpath>https://denhollander.info/artikel/5603</htmlpath></article>
</articles></edition>
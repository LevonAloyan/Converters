<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1991</searchword><id>7028</id><udhid>UDH:TvAR/7028</udhid><titel>'Bernardus Gijsbertus Diesfeldt / Arnoldus Theodorus Hendriks' (TvAR 1991/4499)</titel><searchwords><searchword>TvAR 6/1991</searchword><searchword>TvAR 1991/4499</searchword><searchword>UDH:TvAR/7028</searchword></searchwords><attachments><attachment><name>1991_nr 7_Rechtspraak_4499.pdf</name><extention>pdf</extention><url>https://denhollander.info/download/6638/ci</url></attachment></attachments><inleiding>Pachtwet, art. 5, 9-1, 12-4&#13;
a. Een pachtovereenkomst is door de pachtrechter&#13;
voor een kortere dan de wettelijke&#13;
duur vastgelegd. Dientengevolge moeten de&#13;
grondkamer, en in beroep de Centrale Grondkamer,&#13;
beoordelen of de bijzondere omstandigheden&#13;
van het geval goedkeuring van deze&#13;
korte duur rechtvaardigen en of daardoor de&#13;
algemene belangen van de landbouw niet&#13;
worden geschaad. Een en ander overeenkomstig&#13;
het bepaalde in art. 12, lid 4, van de&#13;
Pachtwet. Daartoe dienen de omstandigheden&#13;
ten tijde van het aangaan van de onderhavige&#13;
pachtovereenkomst te worden bezien.&#13;
Uit al het in de beschikking overwogene&#13;
blijkt - samengevat -:&#13;
- dat in 1985 kennelijk sprake is geweest van&#13;
een situatie, waarin de verpachter de pachter&#13;
heeft willen helpen toen deze ter oplossing&#13;
van zijnproblemen van dat moment dringend&#13;
om het gebruik van de onderhavige grond&#13;
verlegen was;&#13;
- dat voorts sprake was van een toen reeds&#13;
85-jarige verpachter, die mede met de belangen&#13;
van familieleden rekening wilde&#13;
houden en met name zijn erfgenamen niet&#13;
aan een pachtovereenkomst voor de wette&#13;
lijke duur wilde binden;&#13;
- dat de verpachter bovendien ook zelf nog&#13;
landgebruiker was en vee hield, weshalve&#13;
aannemelijk is dat hij na korte tijd de grond&#13;
weer in eigen gebruik wilde hebben.&#13;
Vorenstaande feiten en omstandigheden,&#13;
deze tesamen en in onderling verband bezien,&#13;
vormen naar het oordeel van de Centrale&#13;
Grondkamer bijzondere omstandigheden&#13;
als bedoeld in art. 12, Ud4, der Pachtwet.&#13;
Met name kent de Centrale Grondkamer&#13;
daarbij betekenis toe aan het feit dat enerzijds&#13;
kennelijk sprake was van hulpvaardigheid&#13;
om de pachter te helpen op een moment&#13;
dat deze vrijwel zonder land zat en anderzijds&#13;
dat aannemelijk is dat de pachter, mede&#13;
gelet op de hoge leeftijd van de verpachter,&#13;
ervan uit moest gaan dat het ging om hulp&#13;
voor een korte termijn. De Centrale GrondGrondkamer&#13;
is voorts van oordeel dat door verpachting&#13;
van de grond in geschil voor de&#13;
duur van één seizoen de algemene belangen&#13;
van de landbouw niet worden geschaad; ten&#13;
processe is daaromtrent ook niets gesteld of&#13;
anderszins gebleken.&#13;
b. Voornoemde korte duur betreft met toepassing&#13;
van art. 9, lid 1, Pachtwet het weideseizoen&#13;
1990.</inleiding><content>Centrale Grondkamer, beschikking van 21&#13;
maart 1991&#13;
(Mr. Spoor, mr. Kok, mr. Bierman, Baron de&#13;
Weichs de Wenne en De Wolf)&#13;
De Centrale Grondkamer;&#13;
Gezien:&#13;
het op 6 december 1990 ter griffie ingekomen&#13;
beroepschrift van Bernardus Gijsbertus&#13;
Diesfeldt, wonende te Groessen, (gemeente&#13;
Duiven), - hierna te noemen: verpachter -&#13;
gemachtigde: mr. W.J.M, van Tongeren, advocaat&#13;
te Utrecht, tegen een beschikking van&#13;
de grondkamer voor Gelderland van 1 november&#13;
1990, waarvan afschrift aan partijen&#13;
is verzonden op 12 november 1990 en waarbij&#13;
de op 18 januari 1990 bij de grondkamer&#13;
ter goedkeuring ingezonden, bij arrest van&#13;
8 januari 1990 door de pachtkamer van het&#13;
gerechtshof te Arnhem schriftelijk vastgelegde,&#13;
pachtovereenkomst tussen Arnoldus&#13;
Theodorus Hendriks, wonende te Lathum,&#13;
(gemeente Angerlo), Uitmeentsestraat 6, -&#13;
hierna te noemen: pachter -, gemachtigde:&#13;
mr. R.A. Zuidema, advocate te Arnhem, en&#13;
verpachter, met betrekking tot een perceel&#13;
grasland, kadastraal bekend gemeente&#13;
Groessen-Loo, sectie G, nr. 309, groot&#13;
3.25.00 ha, aangegaan voor de duur van het&#13;
weideseizoen 1985 tegen een pachtprijs bestaande&#13;
uit 500 balen hooi, een en ander&#13;
onverminderd het bepaalde in art. 9, lid 1,&#13;
van de Pachtwet en de mogelijke toepassing&#13;
van art. 9, lid 2 van die wet, bindend werd&#13;
gewijzigd in die zin, dat de pachtprijs werd&#13;
bepaald op ƒ 1.463,- met ingang van het&#13;
weideseizoen 1985 en op ƒ 1.593,- met ingang&#13;
van het weideseizoen 1987, terwijl het&#13;
verzoek tot goedkeuring van de korte pachtduur&#13;
werd afgewezen, hetgeen betekent dat&#13;
de pachtovereenkomst geldt voor de wettelijke&#13;
duur, en de aldus gewijzigde pachtovereenkomst&#13;
werd goedgekeurd. Mede gezien:&#13;
het op 20 december 1990 ter griffie ingekomen&#13;
verweerschrift van pachter.&#13;
Gelet op:&#13;
de behandeling van het hoger beroep ter&#13;
zitting van 18 februari 1991, waarbij aanwezig&#13;
waren namens verpachter de heren&#13;
F.T. Ratering, bewindvoerder/zaakwaarnemer,&#13;
en mr. W.J.M, van Tongeren, advocaat&#13;
te Utrecht, alsmede pachter in persoon, bijgestaan&#13;
door mr. R.A. Zuidema, advocaat te&#13;
Arnhem.&#13;
Overweegt:&#13;
De stukken:&#13;
1. Verpachter heeft aangevoerd (samengevat),&#13;
dat de grondkamer zonder enige motivering&#13;
zijn opmerkingen inzake het arrest&#13;
van de pachtkamer van het gerechtshof te&#13;
Arnhem van 20 februari 1989 heeft gepasseerd;&#13;
dat als bijzondere omstandigheden die&#13;
een pachtovereenkomst voor één seizoen,&#13;
respectievelijk één jaar, rechtvaardigen zijn&#13;
aan te merken:&#13;
a. zijn hoge leeftijd;&#13;
b. de omstandigheden dat hij voor slechts&#13;
1/3 gedeelte eigenaar was van het litigieuze&#13;
perceel grasland;&#13;
c. het ontbreken van enig belang van zijn kant&#13;
om een pachtovereenkomst voor de wette&#13;
lijke duur aan te gaan;&#13;
d. hulpvaardigheid en welwillendheid van&#13;
zijn kant als motief om in 1984 pachter gras&#13;
op stam te verkopen en niet in 1985 toen&#13;
pachter het gebruik van het litigieuze perceel&#13;
grasland 'afdwong' en hij uiteindelijk moest&#13;
instemmen met een tegenprestatie bestaande&#13;
uit 500 balen hooi;&#13;
e. het kennelijk eenmalige karakter van de&#13;
afspraak inzake de 500 balen hooi in verband&#13;
met een kennelijk eenmalig gebruik;&#13;
f. het landbouwbelang dat hulpvaardigheid&#13;
niet misbruikt wordt;&#13;
g. het feit dat pachter geen agrariër is;&#13;
dat hij verzoekt om een mondelinge behandeling.&#13;
2. Pachter heeft (samengevat), het door ver&#13;
pachter gestelde gemotiveerd bestreden met&#13;
mededeling dat hij een mondelinge behandeling&#13;
wenst en met verzoek, de beschikking,&#13;
waarvan beroep, te bevestigen.&#13;
De mondelinge behandeling:&#13;
Ter zitting heeft mr. W.J.M, van Tongeren het&#13;
beroepschrift nader toegelicht.&#13;
De heer F.T. Ratering heeft desgevraagd&#13;
medegedeeld, dat het litigieuze perceel deel&#13;
uit maakt van een onverdeelde boedel; dat&#13;
verpachter een zuster had, genaamd Cato, die&#13;
in 1985 is overleden en een broer, genaamd&#13;
Bart, die in 1983 is overleden; dat verpachter&#13;
ongehuwd is evenals wijlen zijn zuster en&#13;
wijlen zijn broer en dat hun wettige erfgenamen&#13;
zijn de overige kinderen van hun ouders,&#13;
waarvan een aantal agrariër is; dat, indien&#13;
voornoemd perceel pachtvrij zal worden,&#13;
naar verwachting te zijner tijd de in de regio&#13;
woonachtige erfgenamen dit in eigen gebruik&#13;
zullen nemen; dat verpachter bedoeld&#13;
perceel in 1986 zelf in gebruik had en dat hij&#13;
eind 1985 19 stuks vee had; dat verpachter in&#13;
1986 naast het onderhavige perceel land bij&#13;
zijn woning nog 4 ha land in gebruik had,&#13;
waarvan hij 1 ha in eigendom had; dat verpachter&#13;
nadien vee heeft ingeschaard en gras&#13;
op stam heeft verkocht en dat hij ook nu nog&#13;
vee houdt.&#13;
Pachter heeft ter zitting desgevraagd medegedeeld,&#13;
dat zijn huidige bedrijf behalve&#13;
de woning en de bedrijfsgebouwen omvat 32&#13;
are land in eigendom, gelegen naast zijn&#13;
boerderij, alsmede 7 ha dijkpercelen die hij,&#13;
op basis van eenjarige overeenkomsten in&#13;
pacht heeft van het Polderdistrict Rijn en&#13;
IJssel, en 1 ha land die hij op basis van&#13;
eenjarige overeenkomsten in pacht heeft van&#13;
het recreatieschap; dat hij thans 10 stieren,&#13;
40 schapen en enig jongvee heeft; dat hij in&#13;
1985 aanvankelijk 3.80 ha land in pacht had&#13;
van een steenfabriek, 5 ha land mondeling&#13;
pachtte van de heer Visser uit Groessen met&#13;
de afspraak dat deze pacht zou worden beëindigd&#13;
indien deze een huis voor een van zijn&#13;
kinderen zou kopen, alsmede ca. 1.50 ha land&#13;
in eigendom had; dat in 1985 evenwel de&#13;
steenfabriek de door hem gepachte grond&#13;
heeft verkocht aan het recreatieschap ten&#13;
behoeve van de realisering van Rhederlaag,&#13;
terwijl hij ca. 1.20 ha van zijn grond in&#13;
eigendom kwijt raakte als gevolg van onteigening&#13;
ten behoeve van de aanleg van een&#13;
dijk; dat hij destijds wel vervangende grond&#13;
wilde kopen maar dat deze niet beschikbaar&#13;
was en dat nadien de grondprijzen zodanig&#13;
zijn gestegen dat hij, mede gelet op zijn&#13;
relatief lage onteigeningsvergoeding, geen vervangende grond meer heeft kunnen aankopen;&#13;
dat hij uiteindelijk in 1985 over nog&#13;
slechts 32 are land kon beschikken, welk land&#13;
hij in eigendom had; dat hij toen contact heeft&#13;
opgenomen met verpachter, zijnde een familielid&#13;
van hem, waarvan hij al eerder land op&#13;
basis van een mondelinge pachtovereenkomst&#13;
in gebruik had gehad; dat hij hem toen&#13;
heeft medegedeeld dat hij niet wist waar hij&#13;
met zijn vee heen moest, hetgeen - na overleg&#13;
van verpachter met zijn zuster - uiteindelijk&#13;
heeft geleid tot de onderhavige pachtovereenkomst;&#13;
dat hij verpachter in 1984 een&#13;
pachtprijs van ƒ 1.000,- per ha per jaar heeft&#13;
aangeboden omdat hij deze pachtprijs ook&#13;
betaalde aan de heer Visser uit Groessen en&#13;
dat zij op basis hiervan voor het litigieuze&#13;
perceel land voor het weideseizoen 1984&#13;
overeenstemming bereikten over een pachtprijs&#13;
van ƒ 3.250,- in totaal; dat hem in 1985&#13;
door verpachter is medegedeeld dat hij dat&#13;
jaar liever hooi dan geld wilde voor het&#13;
gebruik van het voornoemde perceel, hetgeen&#13;
geleid heeft tot de afspraak om verpachter&#13;
als tegenprestatie te dezen 500 balen&#13;
hooi te leveren; dat verpachter het perceel in&#13;
het seizoen 1986 weer zelf in gebruik heeft&#13;
gehad.&#13;
Het oordeel van de Centrale Grondkamer:&#13;
1. Bij de beoordeling van een ter goedkeuring&#13;
ingezonden, door de pachtrechter schriftelijk&#13;
vastgelegde pachtovereenkomst, dient de&#13;
grondkamer, en in beroep de Centrale Grond&#13;
kamer, uit te gaan van en zich te beperken tot&#13;
hetgeen met betrekking tot de pachtverhouding&#13;
tussen partijen door de pachtrechter&#13;
schriftelijk is vastgelegd.&#13;
2. De onderhavige pachtovereenkomst is&#13;
door de pachtrechter voor een kortere dan de&#13;
wettelijke duur vastgelegd. Dientengevolge&#13;
moeten de grondkamer, en in beroep de Centrale&#13;
Grondkamer, beoordelen of de bijzondere&#13;
omstandigheden van het geval goed&#13;
keuring van deze korte duur rechtvaardigen&#13;
en of daardoor de algemene belangen van de&#13;
landbouw niet worden geschaad. Een en&#13;
ander overeenkomstig het bepaalde in artikel&#13;
12, lid 4, van de Pachtwet. Daartoe dienen de&#13;
omstandigheden ten tijde van het aangaan&#13;
van de onderhavige pachtovereenkomst te&#13;
worden bezien. Uit het onweersproken ter&#13;
zitting door pachter verklaarde blijkt dat&#13;
deze in 1985, op 32 are land in eigendom na,&#13;
alle grond was kwijtgeraakt waarover hij tot&#13;
dan kon beschikken, hetzij als eigenaar, hetzij&#13;
als (mondeling) pachter. Toendertijd was&#13;
zijn veebestand nagenoeg vergelijkbaar met&#13;
zijn huidige veebestand. In verband met die&#13;
omstandigheden is hij in overleg getreden&#13;
met verpachter om de tussen hen voor het&#13;
weideseizoen 1984 bestaande (mondelinge)&#13;
pachtovereenkomst met betrekking tot het&#13;
onderhavige perceel land opnieuw aan te&#13;
gaan voor het weideseizoen 1985. Kennelijk&#13;
met het oog op zijn toenmalige eigen veebestand&#13;
heeft verpachter pachter medegedeeld&#13;
de voorkeur te geven aan een tegenprestatie&#13;
in de vorm van 500 balen hooi,&#13;
waarna partijen voor het weideseizoen 1985&#13;
overeenstemming bereikten op de wijze zoals&#13;
thans door de pachtrechter is vastgelegd&#13;
en waarvan te dezen, zoals hiervoor reeds&#13;
overwogen, moet worden uitgegaan. 3. Uit&#13;
al het hiervoor overwogene volgt:&#13;
- dat in 1985 kennelijk sprake is geweest van&#13;
een situatie, waarin de verpachter de pachter&#13;
heeft willen helpen toen deze ter oplossing&#13;
van zijn problemen van dat moment dringend&#13;
om het gebruik van de onderhavige&#13;
grond verlegen was;&#13;
- dat voorts sprake was van een toen reeds 85-&#13;
jarige verpachter, die mede met de belangen&#13;
van familieleden rekening wilde houden en&#13;
met name zijn erfgenamen niet aan een&#13;
pachtovereenkomst voor de wettelijke duur&#13;
wilde binden;&#13;
- dat de verpachter bovendien ook zelf nog&#13;
landgebruiker was en vee hield, weshalve&#13;
aannemelijk is dat hij na korte tijd de grond&#13;
weer in eigen gebruik wilde hebben.&#13;
Vorenstaande feiten en omstandigheden,&#13;
deze tesamen en in onderling verband bezien,&#13;
vormen naar het oordeel van de Centrale&#13;
Grondkamer bijzondere omstandigheden&#13;
als bedoeld in artikel 12, lid 4, der&#13;
Pachtwet. Met name kent de Centrale Grondkamer&#13;
daarbij betekenis toe aan het feit dat&#13;
enerzijds kennelijk sprake was van hulpvaardigheid&#13;
om de pachter te helpen op een&#13;
moment dat deze vrijwel zonder land zat en&#13;
anderzijds dat aannemelijk is dat de pachter,&#13;
mede gelet op de hoge leeftijd van de verpachter,&#13;
ervan uit moest gaan dat het ging om&#13;
hulp voor een korte termijn.&#13;
De Centrale Grondkamer is voorts van&#13;
oordeel dat door verpachting van de grond in&#13;
geschil voor de duur van één seizoen de algemene belangen van de landbouw niet worden&#13;
geschaad; ten processe is daaromtrent ook&#13;
niets gesteld of anderszins gebleken.&#13;
4. Het bepaalde in artikel 9, lid 1, van de&#13;
Pachtwet brengt mede dat voormelde korte&#13;
duur ingaat bij de aanvang van het pachtjaar,&#13;
volgende op dat, waarin de pachtovereenkomst&#13;
ter goedkeuring bij de grondkamer is&#13;
ingezonden. In casu betreft voornoemde&#13;
korte duur derhalve het weideseizoen 1990.&#13;
5. Overigens zijn tegen de beschikking,&#13;
waarvan beroep, geen grieven aangevoerd.&#13;
De slotsom:&#13;
De beschikking, waarvan beroep, moet&#13;
worden vernietigd voorzover daarbij goedkeuring&#13;
is onthouden aan de door partijen&#13;
overeengekomen korte pachtduur; voor het&#13;
overige moet die beschikking worden bevestigd.&#13;
Beschikkende in hoger beroep:&#13;
Vernietigt de beschikking, waarvan beroep,&#13;
voorzover daarbij goedkeuring is onthouden&#13;
aan de door partijen overeengekomen korte&#13;
pachtduur,&#13;
en in zoverre opnieuw beschikkende:&#13;
Keurt de door partijen overeengekomen&#13;
korte pachtduur alsnog goed.&#13;
Bevestigt de beschikking, waarvan beroep,&#13;
voor het overige.&#13;
Verstaat dat voormelde korte pachtduur&#13;
betreft het weideseizoen 1990.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Bierman, Baron de&#13;
Weichs de Wenne en De Wolf </auteurs><published>1991-06-01 00:00:00</published><modified>1991-06-01 00:00:00</modified><editiondate>1991-06-01</editiondate><htmlpath>https://denhollander.info/artikel/7028</htmlpath></article>
</articles></edition>
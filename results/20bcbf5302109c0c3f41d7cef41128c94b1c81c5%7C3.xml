<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1991</searchword><id>7035</id><udhid>UDH:TvAR/7035</udhid><titel>'1. Gabrielle Rieff 2. Jacob Henry Albert Kammer 3. Joyce Madeleine Kammer 4. mr. Rudolph Marco Kammer, 5. Ghislaine Anette Kammer 6. Therese Josephine Kammer, Terheijden, / Martinus Nicolaas Franciscus Maria Nooren' (TvAR 1991/4506)</titel><searchwords><searchword>TvAR 10/1991</searchword><searchword>TvAR 1991/4506</searchword><searchword>UDH:TvAR/7035</searchword></searchwords><attachments><attachment><name>1991_nr 10_Rechtspraak_4506.pdf</name><extention>pdf</extention><url>https://denhollander.info/download/6645/ci</url></attachment></attachments><inleiding>Pachtwet, paragraaf 6&#13;
(art. 20 e. v.)&#13;
Wetboek van Burgerlijke Rechtsvordering,&#13;
art. 67&#13;
Aan pachter is gedurende ruim 1 jaar door de&#13;
verpachters de toegang tot het gepachte ontzegd.&#13;
In eerste instantie heeft de pachtkamer&#13;
van het kantongerecht Breda zich onbevoegd&#13;
verklaard kennis te nemen van de vorderingen.&#13;
Later verklaarde evenvermelde instantie&#13;
zich alsnog bevoegd, nadat het gerechtshof&#13;
te 's-Hertogenbosch oordeelde dat noch&#13;
de arrondissementsrechtbank Breda noch&#13;
het hof bevoegd was van de vorderingen kennis&#13;
te nemen. In casu was er geen sprake van&#13;
gezag van gewijsde van het eerste vonnis van&#13;
de pachtkamer van het kantongerecht Breda,&#13;
immers de pachtkamer is toen niet toegekomen&#13;
aan een inhoudelijke beoordeling van en&#13;
beslissing op de vordering van Nooren. Het&#13;
stond verpachters niet vrij om aan pachter&#13;
gedurende een gedeelte van de looptijd van&#13;
de pachtovereenkomst de toegang tot het&#13;
gepachte te ontzeggen, zodat verpachters&#13;
verplicht zijn de daardoor door pachter geleden&#13;
schade te vergoeden. </inleiding><content>Pachtkamer Gerechtshof Arnhem, arrest&#13;
van 4 februari 1991&#13;
(Mr. Spoor, mr. Kok, mr. Beschoor Plug,&#13;
ir. Van Leeuwen en Wentink)&#13;
In de zaak van:&#13;
1. Gabrielle Rieff, wonende te Terheijden,&#13;
2. Jacob Henry Albert Kammer, wonende te&#13;
Sauwerd,&#13;
3. Joyce Madeleine Kammer, wonende te&#13;
Groningen,&#13;
4. mr. Rudolph Marco Kammer, wonende te&#13;
Rotterdam, 5. Ghislaine Anette Kammer, wonende te&#13;
Terheijden,&#13;
6. Therese Josephine Kammer, wonende te&#13;
Terheijden,&#13;
7. Alice Jacqueline Margaretha Kammer,&#13;
wonende te Terheijden, appellanten, procureur:&#13;
mr. D. Knottenbelt, tegen&#13;
Martinus Nicolaas Franciscus Maria Nooren,&#13;
wonende te Galder, gemeente Nieuw-&#13;
Ginneken, geïntimeerde, procureur: mr. J.E.&#13;
Brands.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Breda tussen partijen gewezen&#13;
vonnissen van 17 april 1986, 27 november&#13;
1986 en 28 september 1989, die in fotocopie&#13;
aan dit arrest zijn gehecht;&#13;
Overwegende:&#13;
Appellanten, eisers in conventie en gedaagden&#13;
in reconventie in eerste aanleg, -&#13;
hierna ook te noemen: Rieff c.s. - zijn bij&#13;
exploit van 26 oktober 1989 in hoger beroep&#13;
gekomen van voormelde vonnissen, voor&#13;
zover in reconventie gewezen, met gelijktijdige&#13;
dagvaarding van geïntimeerde, gedaagde&#13;
in conventie en eiser in reconventie in&#13;
eerste aanleg, - hierna ook te noemen: Nooren&#13;
- voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd dat&#13;
het hof de vonnissen, waarvan beroep, zal&#13;
vernietigen en, opnieuw rechtdoende, de geintimeerde&#13;
Nooren alsnog in zijn vordering&#13;
niet-ontvankelijk zal verklaren, althans hem&#13;
deze zal ontzeggen, met veroordeling van de&#13;
geïntimeerde in de kosten van beide instanties.&#13;
Bij memorie van antwoord is verweer aangevoerd&#13;
met conclusie dat het hof de beroepen&#13;
vonnissen, zonodig onder verbetering&#13;
en/of aanvulling van rechtsgronden, zal bekrachtigen&#13;
en appellanten zal veroordelen in&#13;
de kosten van het appel.&#13;
Ter zitting van het hof van 19 november&#13;
1990 is de zaak bepleit, voor Rieff c.s. door&#13;
mr. T.A.H.C. Muller-van der Slikke, advocate&#13;
te Dordrecht en voor Nooren door&#13;
mr. L.G.M. Delahaije, advocaat te Breda.&#13;
Tenslotte hebben partijen de stukken,&#13;
waaronder pleitnotities van mr. Muller-van&#13;
der Slikke, aan het hof overgelegd, voor het&#13;
wijzen van arrest. De grieven&#13;
Grief I&#13;
Ten onrechte heeft de Pachtkamer geïntimeerde&#13;
Nooren in zijn vordering tot schadevergoeding&#13;
wegens gemis van het genot van&#13;
het gepachte in de periode eind 1980 tot april&#13;
1982 tot een bedrag van ƒ 14 150,-ontvankelijk&#13;
verklaard en dit bedrag ten laste van&#13;
appellanten toegewezen. Ten onrechte is de&#13;
Pachtkamer daarbij in haar vonnissen van 17&#13;
april 1986, 27 november 1986 en 28 september&#13;
1989, met name uitdrukkelijk in haar&#13;
vonnissen van 17 april 1986 en 28 september&#13;
1989, eraan voorbij gegaan dat aangaande&#13;
dezelfde vordering door de pachtkamer te&#13;
Breda in haar vonnis van 19 mei 1983 reeds&#13;
is beslist en deze beslissing, doordat dit&#13;
vonnis tussen dezelfde partijen in kracht van&#13;
gewijsde is, bindende kracht heeft, terwijl&#13;
appellanten zich uitdrukkelijk hebben beroepen&#13;
op dit vonnis.&#13;
Grief II&#13;
Ten onrechte heeft de Rechtbank (lees:&#13;
Pachtkamer) zich in voornoemde vonnissen&#13;
ingevolge de rechtsregel 'Ne bis in idem' niet&#13;
(direct) onbevoegd verklaard.&#13;
Grief III&#13;
Ten onrechte heeft de Pachtkamer van het&#13;
Kantongerecht te Breda in haar vonnis van&#13;
28 september 1989 overwogen dat appellanten&#13;
geen bezwaar maken tegen het bedrag&#13;
van de geschatte schade ad ƒ 14 150,-.&#13;
De vaststaande feiten&#13;
Als enerzijds, mede aan de hand van bescheiden,&#13;
gesteld en anderzijds erkend, dan&#13;
wel niet of niet voldoende betwist, staat ten&#13;
processe het volgende vast:&#13;
1. Tussen Rieff c.s. als verpachters en Nooren&#13;
als pachter heeft een pachtovereenkomst&#13;
gegolden van 1 maart 1980 tot 1 december&#13;
1988 met betrekking tot enkele percelen&#13;
weiland, gelegen in de gemeente Terheijden,&#13;
totaal groot ongeveer 5 ha.;&#13;
2. Aan Nooren is in de periode van eind 1980&#13;
tot april 1982 door Rieff c.s. de toegang tot&#13;
het gepachte ontzegd;&#13;
3. De pachtkamer van het kantongerecht te&#13;
Breda heeft zich bij vonnis van 19 mei 1983&#13;
onbevoegd verklaard kennis te nemen van de&#13;
vorderingen, die Nooren als eiser had ingesteld&#13;
tegen appellante sub 1 als gedaagde,&#13;
(omdat de laatste omstreeks augustus 1980&#13;
aan Nooren de toegang tot het gepachte had&#13;
geweigerd, zodat Nooren geen gebruik heeft&#13;
kunnen maken van het gepachte van augustus&#13;
1980 tot omstreeks april 1982) omdat zij&#13;
van oordeel was, dat deze vorderingen gegrond&#13;
waren op beweerdelijke onrechtmatige&#13;
daad door gedaagde en niet betroffen een&#13;
zaak zoals bedoeld in de art. 128 of 129 der&#13;
Pachtwet. Vervolgens stelde Nooren deze&#13;
vorderingen in bij de arrondissementsrechtbank&#13;
te Breda, waarna in hoger beroep van&#13;
het door die rechtbank gewezen vonnis het&#13;
gerechtshof te 's-Hertogenbosch bij arrest&#13;
van 22 augustus 1988 oordeelde dat zowel de&#13;
Arrondissementsrechtbank te Breda als het&#13;
Gerechtshof te 's-Hertogenbosch niet bevoegd&#13;
waren om van deze vorderingen kennis&#13;
te nemen.&#13;
Behandeling van het geschil in hoger beroep&#13;
1. Grief I richt zich tegen de beslissing van de&#13;
pachtkamer van het kantongerecht te Breda,&#13;
dat Nooren ontvangen kon worden in zijn&#13;
vordering. Rieff c.s. betogen dat Nooren&#13;
niet-ontvankelijk verklaard had dienen te&#13;
worden omdat over die vordering door genoemde&#13;
pachtkamer al bij vonnis van 19 mei&#13;
1983 een beslissing is gegeven.&#13;
Het hof kan Rieff c.s. hierin evenwel niet&#13;
volgen. De grief betreft het gezag van gewijsde&#13;
(appellanten spreken abusievelijk&#13;
over de kracht van gewijsde), derhalve de&#13;
bindende kracht of rechtskracht van een vonnis&#13;
die inhoudt dat de beslissing voor partijen&#13;
bindend is en met name in latere gedingen&#13;
tussen dezelfde partijen onbetwistbaar is&#13;
hetgeen de rechter omtrent de rechtsbetrekking&#13;
tussen partijen in dat eerdere vonnis&#13;
al heeft beslist. In het hiervoor genoemde&#13;
vonnis van 19 mei 1983 is slechts beslist dat&#13;
de vordering van Nooren was gegrond op&#13;
beweerdelijke onrechtmatige daad en niet&#13;
betreft een zaak als bedoeld in de art. 128 en&#13;
129 der Pachtwet; de pachtkamer van het&#13;
kantongerecht is toen derhalve niet toegekomen&#13;
aan een inhoudelijke beoordeling van&#13;
en beslissing op de vordering van Nooren.&#13;
Reeds hierom faalt het thans door Rieff c.s.&#13;
gedane beroep op het gezag van gewijsde;&#13;
van een öp 19 mei 1983 gegeven beslissing&#13;
omtrent de rechtsbetrekking tussen partijen&#13;
is immers geen sprake. Ten overvloede overweegt het hof nog dat&#13;
het beroep van Rieff c.s. op het gezag van&#13;
gewijsde ook afstuit op de omstandigheid dat&#13;
niet is voldaan aan het daarvoor gestelde&#13;
vereiste dat sprake moet zijn van een beslissing&#13;
tussen dezelfde partijen c.q. hun rechtverkrijgenden&#13;
onder algemene of bijzondere&#13;
titel. Het vonnis van 19 mei 1983 is immers&#13;
niet gewezen tussen de partijen in het&#13;
onderhavige geding, doch tussen Nooren&#13;
enerzijds en appellante sub 1 anderzijds.&#13;
Grief I is derhalve ongegrond.&#13;
2. Met grief II wordt betoogd dat de pachtkamer&#13;
van het kantongerecht zich (direct)&#13;
onbevoegd had moeten verklaren op grond&#13;
van de rechtsregel 'ne bis in idem'.&#13;
Op deze grief wordt tevergeefs voorgedragen.&#13;
In het midden gelaten in hoeverre genoemde&#13;
regel gelding heeft in burgerrechtelijke&#13;
gedingen, betreft zij in ieder geval niet&#13;
de bevoegdheid van de rechter doch de ontvankelijkheid&#13;
van de eisende partij. Ten aanzien&#13;
van dit laatste verwijst het hof naar&#13;
hetgeen in de voorgaande rechtsoverweging&#13;
is overwogen.&#13;
3. In de toelichting op hun derde grief voeren&#13;
Rieff c.s. aan, dat Nooren geen recht op welk&#13;
bedrag aan schadevergoeding dan ook heeft,&#13;
omdat hij in de desbetreffende periode geen&#13;
pacht heeft betaald. Zij zien er daarbij even&#13;
wel ten onrechte aan voorbij dat die - op&#13;
zichzelf door Nooren niet weersproken en&#13;
mitsdien ten processe vaststaande – omstandigheid&#13;
niet medebrengt dat er in die periode&#13;
ook geen sprake van een pachtovereenkomst&#13;
was. Dit laatste was, naar uit het door partijen&#13;
(mede aan de hand van diverse bescheiden)&#13;
ten processe aangevoerde volgt, wel het ge&#13;
val en het stond Rieff c.s. niet vrij om Nooren&#13;
gedurende een gedeelte van de looptijd van&#13;
die pachtovereenkomst aan laatstgenoemde&#13;
de toegang tot het gepachte te ontzeggen.&#13;
Nooren heeft mitsdien recht op vergoeding&#13;
van de ter zake door hem geleden schade.&#13;
Met betrekking tot de grootte van die&#13;
schade hebben Rieff c.s. de juistheid van het&#13;
thans nog door Nooren gevorderde bedrag&#13;
van ƒ 14 150,- niet, althans onvoldoende&#13;
gemotiveerd bestreden; met name is door&#13;
hen niet weersproken dat bij de berekening&#13;
van genoemd bedrag rekening is gehouden&#13;
met het feit dat in de betreffende periode door&#13;
Nooren geen pacht is betaald.&#13;
Mitsdien faalt ook grief III.&#13;
De slotsom&#13;
De vonnissen, waarvan beroep, moeten met&#13;
aanvulling van de gronden als hiervoor overwogen&#13;
worden bekrachtigd. Rieff c.s. dienen&#13;
als de ook in hoger beroep in het ongelijk&#13;
gestelde partij te worden veroordeeld in de&#13;
kosten van dat hoger beroep.&#13;
Rechtdoende in hoger beroep:&#13;
Bekrachtigt de door de pachtkamer van het&#13;
kantongerecht te Breda tussen partijen gewezen&#13;
vonnissen van 17 april 1986, 27 november&#13;
1986 en 28 september 1989, voor&#13;
zover deze in hoger beroep aan het oordeel&#13;
van het hof zijn onderworpen, zulks met&#13;
aanvulling van de gronden als hiervoor&#13;
overwogen.&#13;
Veroordeelt Rieff c.s. in de in hoger beroep&#13;
tussen partijen gevallen proceskosten, aan de&#13;
zijde van Nooren tot heden begroot op&#13;
ƒ 400,- voor verschotten en f 2 700,- voor&#13;
salaris van de procureur. </content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Beschoor Plug,&#13;
ir. Van Leeuwen en Wentink</auteurs><published>1991-10-01 00:00:00</published><modified>1991-10-01 00:00:00</modified><editiondate>1991-10-01</editiondate><htmlpath>https://denhollander.info/artikel/7035</htmlpath></article>
</articles></edition>
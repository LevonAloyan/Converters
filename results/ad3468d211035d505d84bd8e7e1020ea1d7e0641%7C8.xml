<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2020</searchword><id>16381</id><udhid>UDH:TvAR/16381</udhid><titel>Wetgeving, rechtspraak en literatuur</titel><searchwords><searchword>TvAR 10/2020</searchword><searchword>UDH:TvAR/16381</searchword></searchwords><attachments><attachment><name>21310.pdf</name><extention>pdf</extention><url>https://denhollander.info/download/21310/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;p&gt;De begroting van het ministerie van LNV heeft het kamernummer 35570 XIV gekregen. De Memorie van Toelichting: &lt;span class="italic"&gt;Kamerstukken II&lt;/span&gt; 2020/21, 35570 XIV nr. 2.&lt;/p&gt;&lt;h2&gt;Pacht&lt;/h2&gt;&lt;h4&gt;Ontbinding&lt;/h4&gt;&lt;p&gt;Art. 7:376 BW. Pachter schiet tekort vanwege bemesting van natuurgrond met drijfmest. Beroep op tenzij-clausule gaat op. Geen ontbinding. Hof Arnhem-Leeuwarden 15-09-2020, ECLI:NL:GHARL:2020:7240&lt;/p&gt;&lt;h4&gt;Pachtnormen&lt;/h4&gt;&lt;p&gt;Over de herziene pachtnormen is een schriftelijk overleg gevoerd met de vaste commissie LNV (&lt;span class="italic"&gt;Kamerstukken II&lt;/span&gt; 2020/21, 27924, nr. 77) Op de vraag hoe het staat met de aangekondigde herziening van het pachtstelsel antwoordt de minister: ‘Ik werk verder aan de herziening van het pachtstelsel. Ik verwacht de verdere uitwerking van de herziening met uw Kamer te delen zodra ik deze bij het veld heb kunnen toetsen en het met de belangrijkste veldpartijen heb besproken. Mijn verwachting is dat dit eind 2020 zal worden.’ &lt;/p&gt;&lt;h4&gt;Toeslagrechten&lt;/h4&gt;&lt;p&gt;Art. 6:248 lid 1 en 6:101 BW. Verpachter heeft tijdelijk toeslagrechten aan pachter overgedragen. In 2015 vraagt pachter geen betalingsrechten aan. Is pachter schadeplichtig? Nee, verpachter draagt eigen schuld en die stelt het hof op 100%. Hof Arnhem-Leeuwarden 22-09-2020, ECLI:NL:GHARL:2020:7612&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Onteigening&lt;/h4&gt;&lt;p&gt;Ook als de rechtbank – zoals uit het hiervoor in 3.2 overwogene volgt, ten onrechte – tot uitgangspunt heeft genomen dat de vergoeding voor winbare bodembestanddelen moet worden gesteld op de helft van het voordeel dat de onteigenaar heeft door de aanwezigheid daarvan, kan de hiervoor in 3.1 weergegeven klacht niet tot cassatie leiden. De rechtbank heeft in rov. 2.17.1 terecht tot uitgangspunt genomen dat de onteigende recht heeft op volledige schadeloosstelling en dat de meerwaarde wegens winbare bodembestanddelen moet worden vergoed. Vervolgens heeft zij beoordeeld of aanleiding bestond voor een andere verdeling dan bij helfte en is zij tot het oordeel gekomen dat de omstandigheden van het geval geen andere verdeling rechtvaardigen. In dat verband heeft de rechtbank overwogen dat de onzekerheid en het tijdsverloop waarmee de exploitatie voor de onteigenaar gepaard gaan, zijn verdisconteerd in de exploitatiebegroting waarin rekenrentes voor die risico’s worden gehanteerd. Uit deze op de omstandigheden van het geval toegesneden motivering van de rechtbank, die niet onbegrijpelijk is, volgt dat de rechtbank ook bij toepassing van de hiervoor in 3.2, laatste volzin, geformuleerde maatstaf, tot een verdeling bij helfte was gekomen van het voordeel dat de onteigenaar heeft door de aanwezigheid van winbare bodembestanddelen. De hiervoor in 3.1 weergegeven klacht kan dus bij gebrek aan belang niet tot cassatie leiden. Onderdeel III klaagt dat de rechtbank ten onrechte niet is ingegaan op het verweer van de Gemeente dat de deskundigen in hun berekening van de opbrengsten uit het onderhavige project zijn uitgegaan van ‘gewassen grind’ terwijl zij aan de kostenkant zijn uitgegaan van ‘vuil grind’, hetgeen inconsistent is en grote financiële consequenties heeft. Dit maakt het oordeel van de rechtbank (in rov. 2.12) dat zij de conclusies en daaraan ten grondslag liggende argumentatie van de deskundigen overneemt, onvoldoende begrijpelijk gemotiveerd, aldus het onderdeel. De Gemeente heeft ten overstaan van de rechtbank betoogd dat de deskundigen in hun definitieve advies bij de berekening van de opbrengsten zijn uitgegaan van ‘gewassen grind’, terwijl zij bij de berekening van de kosten zijn uitgegaan van ‘vuil grind’. Dat dit betoog van de Gemeente onjuist is, blijkt niet uit het deskundigenbericht of uit het vonnis van de rechtbank. Indien het betoog van de Gemeente juist is, heeft dat mogelijk gevolgen voor de waarde van het onteigende. De rechtbank had dan ook niet zonder op dit betoog van de Gemeente in te gaan, de waardebepaling door de deskundigen en de daaraan ten grondslag liggende argumenten tot de hare mogen maken. De hiervoor in 3.4 weergegeven klacht slaagt daarom. HR 02-10-2020, ECLI:NL:HR:2020:1542&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Woningsplitsing&lt;/h4&gt;&lt;p&gt;De Afdeling stelt vast dat de raad in een gebiedsvisie en de bijbehorende geurverordening heeft vastgelegd wanneer er voor wat betreft voorgrond- en achtergrondbelasting sprake is van een goed woon- en leefklimaat. Daarbij is gewezen op de relatie tussen voorgrond- en achtergrondbelasting, in die zin dat met geurnormen voor de voorgrondbelasting de achtergrondbelasting kan worden aangestuurd en beheerst met oog op het woon- en leefklimaat. Daarom ziet de Afdeling geen aanleiding voor het oordeel dat de raad de gebiedsvisie en bijbehorende geurverordening in redelijkheid niet als uitgangspunt heeft kunnen nemen voor de beoordeling van het woon- en leefklimaat als gevolg van de woningsplitsing in het kader van de vaststelling van het plan. Dat er volgens [appellant sub 1] in de gebiedsvisie geen beleid is opgenomen over het terugdringen van geurhinder in bestaande situaties waar de 10 ouE/m3 al wordt overschreden, laat onverlet dat de voorgrondbelasting volgens de gebiedsvisie niet meer dan 10 ouE/m3 mag bedragen om te kunnen voldoen aan het maximale hinderpercentage van 20%. Weliswaar wordt dat maximale hinderpercentage voor de achtergrondbelasting niet overschreden, maar de in de geurverordening vastgelegde norm voor de voorgrondbelasting en bijbehorend maximaal hinderpercentage van 20% wordt wel overschreden. Daarom heeft de raad zich in redelijkheid op het standpunt kunnen stellen dat er géén sprake is van een goed woon- en leefklimaat. Daarbij is in aanmerking genomen dat er, zoals beschreven in de gebiedsvisie, een samenhang is tussen de achtergrond- en voorgrondbelasting. Het betoog slaagt niet. ABRvS 09-09-2020, ECLI:NL:RVS:2020:2203&lt;/p&gt;&lt;h4&gt;Bestemmingsplan&lt;/h4&gt;&lt;p&gt;De Afdeling stelt vast dat een toename van het weiden van vee ten opzichte van de referentiessituatie, die de gebruikmaking van de voornoemde mogelijkheden met zich kan brengen, niet is meegenomen in de passende beoordeling die aan het plan ten grondslag is gelegd. Gelet op wat onder 6.5 is overwogen, overweegt de Afdeling dat om die reden niet de zekerheid is verkregen dat het plan de natuurlijke kenmerken van Natura 2000-gebieden niet zal aantasten. Gelet op het voorgaande is het plan naar het oordeel van de Afdeling in strijd met art. 2.8, derde lid, van de Wnb vastgesteld. ABRvS 09-09-2020, ECLI:NL:RVS:2020:2170&lt;/p&gt;&lt;h4&gt;Inpassingsplan Moerdijk&lt;/h4&gt;&lt;p&gt;Het inpassingsplan is vastgesteld, voorzien van externe saldering. In deze uitspraak geeft de Raad van State aan hoe deze externe saldering vorm heeft gekregen en wat er correct is (korting 70%, saldering en dierrechten, feitelijk gebruik). ABRvS 30-09-2020,  ECLI:NL:RVS:2020:2318&lt;/p&gt;&lt;h2&gt;Landinrichting&lt;/h2&gt;&lt;h4&gt;Titelzuivering&lt;/h4&gt;&lt;p&gt;Uitleg notariële akte van toedeling in het kader van een ruilverkaveling. Door de titelzuiverende werking van deze akte is een bestaande erfdienstbaarheid komen te vervallen. Hof Arnhem-Leeuwarden 29-09-2020, ECLI:NL:GHARL:2020:7858&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Natuurschoonwet&lt;/h4&gt;&lt;p&gt;Het Rangschikkingsbesluit Natuurschoonwet 1928 is gewijzigd als gevolg van de evaluatie van die wet, die de afgelopen jaren heeft plaatsgevonden. (&lt;span class="italic"&gt;Stb.&lt;/span&gt; 2020, 331). In het besluit worden de regels over de volgende onderwerpen gewijzigd:&lt;/p&gt;&lt;p&gt;–De definitie van buitenplaats. In de huidige definitie van buitenplaats is het criterium opgenomen dat een historische tuin of historisch park vóór 1850 moet zijn aangelegd. In het onderhavige besluit wordt dit jaartal gewijzigd in 1900, omdat ook ná 1850 buitenplaatsen zijn aangelegd die beschouwd kunnen worden als historische buitenplaatsen.&lt;/p&gt;&lt;p&gt;–De definitie van natuurterreinen. Voor de definitie van natuurterreinen wordt aansluiting gezocht bij de Index Natuur en Landschap, de index die door de twaalf provincies wordt vastgesteld als onderdeel van hun subsidieregelingen voor natuur- en landschapsbeheer. Om een actuele aansluiting op deze Index te kunnen verzekeren, wordt de invulling van het begrip «natuurterreinen» gedelegeerd naar een ministeriële regeling.&lt;/p&gt;&lt;p&gt;–De ontwikkeling van landbouwgrond naar natuurterrein. De mogelijkheid om landbouwgronden te rangschikken die overeenkomstig een natuurinrichtingsplan nog moeten worden ontwikkeld tot natuurterrein komt te vervallen, omdat de overeenkomstig een natuurinrichtingsplan gerealiseerde natuur niet in alle gevallen optimaal is in termen van kwantiteit en kwaliteit of inpassing in het landschap. Zodra de natuurterreinen daadwerkelijk gerealiseerd zijn kan de eigenaar van voormalige landbouwgronden in aanmerking komen voor fiscale faciliteiten.&lt;/p&gt;&lt;p&gt;–De voorwaarden waaraan een landgoed moet voldoen waaronder de omvang en robuustheid van een natuurterrein. Natuur op nieuwe en bestaande landgoederen moet in termen van kwantiteit en kwaliteit voldoende substantie hebben om een bijdrage te kunnen leveren aan het natuurschoon op landgoederen. Met dit besluit is als eis opgenomen dat natuur een aaneengesloten oppervlakte van minimaal 0,5 hectare omvat. Daarmee moet gewaarborgd worden dat de aanwezige natuur voldoende robuust is om te voldoen aan de doelstelling van de NSW.&lt;/p&gt;&lt;p&gt;–De voorwaarden waaraan een onroerende zaak in het buitenland moet voldoen om te kunnen worden aangemerkt als Nederlands cultureel erfgoed. Met onderhavig besluit worden de in het Beleidsbesluit van 8 september 20158 opgenomen nadere eisen ter bepaling of een in het buitenland gelegen landgoed onderdeel vormt van het Nederlands cultureel erfgoed opgenomen in het Rangschikkingsbesluit.&lt;/p&gt;&lt;p&gt;–De voorwaarden voor de gezamenlijke rangschikking (aanleunrangschikking en de samenwerkingsrangschikking) worden gewijzigd. Met dit besluit wordt in het Rangschikkingsbesluit een eis opgenomen dat de oppervlakte van een landgoed tussen de 1 en 5 hectare, voor ten minste 50 procent bezet moet zijn met houtopstanden of natuurterreinen, omdat uit de evaluatie is gebleken dat deze categorie landgoederen een relatief kleine bijdrage levert aan het natuurschoon. Met het opnemen van deze eis wordt gewaarborgd dat deze landgoederen daadwerkelijk een bijdrage leveren aan het natuurschoon. Voor landgoederen die niet groter zijn dan 1 hectare, en bezwaard zijn met het beperkt recht van vruchtgebruik of erfpacht, is in dit besluit als voorwaarde voor rangschikking opgenomen dat de hoofdgerechtigde van het betrokken landgoed de eigendom heeft van de hieraan grenzende onroerende zaak die als landgoed is aangemerkt. In het rapport houdende de uitkomsten van de evaluatie is geconcludeerd dat, in tegenstelling tot de aangrenzende landgoederen, die niet in eigendom zijn van de hoofdgerechtigde van het hoofdlandgoed, het behoud en het beheer van het aangrenzende landgoed in relatie tot het hoofdlandgoed goed gewaarborgd is, doordat de hoofdgerechtigde van het hoofdlandgoed eisen kan stellen aan de mate van onderhoud en de uiterlijke karakteristieken van de onroerende zaak.&lt;/p&gt;&lt;p&gt;–De criteria met betrekking tot de oppervlakte van houtopstanden of natuurterreinen voor een onroerende zaak waarop één of meer golfbanen zijn gelegen. Om te bewerkstelligen dat landgoederen met golfbanen een bijdrage leveren aan natuurschoon is geregeld dat landgoederen met één of meer golfbanen uitsluitend in aanmerking komen voor rangschikking, indien de oppervlakte van iedere golfbaan voor ten minste 50 procent is bezet met natuurterreinen of houtopstanden. Voor het overige deel van de onroerende zaak blijft de eis gelden dat ten minste 30 procent bezet is met houtopstanden of natuurterreinen.&lt;/p&gt;&lt;p&gt;–De omzoming van landbouwgronden. In bepaalde landschappen, in het bijzonder waardevolle open (cultuur)landschappen, is de verplichte omzoming met houtopstanden verruimd met de mogelijkheid om de omzoming te realiseren in de vorm van natuurterreinen. Hiermee komt het kabinet tegemoet aan de aanbeveling uit de evaluatie om de omzomingseisen af te stemmen op het landschapstype. Als voorbeeld kan dienen een open veenweidelandschap waarin omzoming door natuurterrein beter past bij de beeldkwaliteit dan omzoming door bomen of bosschages. Het is aan de landgoedeigenaar om ten genoegen van de Minister van Landbouw, Natuur en Voedselkwaliteit aan te tonen dat de omzoming door natuurterreinen beter passend is binnen het landschap. Voor de handhaving en uitvoerbaarheid is een objectief beoordelingscriterium noodzakelijk. Een breedte van minimaal 5 meter sluit aan bij vergelijkbare regelingen voor natuurlijke akkerranden en is een objectief beoordelingscriterium op basis waarvan beoordeeld kan worden of aan de voorwaarden is voldaan.&lt;/p&gt;&lt;p&gt;–De aanwezigheid van kampeerterreinen op een landgoed. In art. 6 van het Rangschikkingsbesluit is bepaald dat kampeerterreinen onder bepaalde voorwaarden zijn toegestaan omdat deze vorm van gebruik geen inbreuk maakt op het natuurschoon. De grootte van en het aantal kampeerterreinen is gerelateerd aan de totale oppervlakte van het landgoed. In een overleg met stakeholders kwam naar voren dat het voorkomt dat landgoederen worden gesplitst om meerdere kampeerterreinen of omvangrijkere kampeerterreinen mee te kunnen rangschikken. Om te voorkomen dat het doel van de NSW om versnippering van landgoederen te voorkomen wordt ondergraven, is met dit besluit geregeld dat er gekozen wordt voor kampeerterreinen die zodanig goed opgenomen worden in het landschap, dat er geen sprake is van verstoring van de natuurbeleving. Daarmee wordt het eenvoudiger gemaakt om gebruik te maken van een kampeerterrein als economische drager voor landgoederen.&lt;/p&gt;&lt;p&gt;–Het overgangsrecht. Met een overgangsperiode van tien jaar na inwerkingtreding van dit besluit voor landgoederen die al gerangschikt waren vóór de inwerkingtreding van dit besluit en op landgoederen waarvoor vóór inwerkingtreding van dit besluit een verzoek tot rangschikking is ingediend, wordt geborgd dat verworven rechten in grote mate worden gerespecteerd.&lt;/p&gt;&lt;h4&gt;Jachtakte&lt;/h4&gt;&lt;p&gt;Jachtakte geweigerd in verband met overtreding Wet wapens en munitie. Bevoegdheidsgebrek geconstateerd, niet de minister van J&amp;V maar de korpschef van de politie was bevoegd besluit op bezwaar te nemen. Rechtbank Den Haag 20-07-2020, ECLI:NL:RBDHA:2020:8675&lt;/p&gt;&lt;h4&gt;Waterschap&lt;/h4&gt;&lt;p&gt;Wateroverlast oogstschade zorgplicht waterschap. Tussenvonnis. Hof Den Bosch 08-09-2020, ECLI:NL:GHSHE:2020:2762&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Innovatie op het boerenerf&lt;/h4&gt;&lt;p&gt;De regering wil de innovatie versterken door een landelijk digitaal kennisplatform; publiek-private samenwerking bij kennisontwikkeling en - doorwerking; scholing en onafhankelijke advisering; en het faciliteren van kennisuitwisseling via netwerken. Daar zit enige voortgang in (&lt;span class="italic"&gt;Kamerstukken II&lt;/span&gt; 2019/20, 35300 XIV, nr. 76)&lt;/p&gt;&lt;h2&gt;Dieren&lt;/h2&gt;&lt;h4&gt;Antibiotica&lt;/h4&gt;&lt;p&gt;De ontwikkelingen m.b.t. de reductie van antibioticagebruik in de veehouderij worden beschreven in &lt;span class="italic"&gt;Kamerstukken II&lt;/span&gt; 2019/20, 29683, nr. 252. Verschillende sectoren komen aan de orde en er zijn ook internationale ontwikkelingen.&lt;/p&gt;&lt;h4&gt;Nertsen&lt;/h4&gt;&lt;p&gt;Over corona en nertsen is weer een kamerbrief verschenen: &lt;span class="italic"&gt;Kamerstukken II&lt;/span&gt; 2019/20, 28286, nr. 1122. De Regeling maatregelen Sars-CoV-2 bij nertsen is gewijzigd (&lt;span class="italic"&gt;Stcrt.&lt;/span&gt; 2020, nr. 48249). Het betreft de wekelijkse inzending van kadavers voor de early warning en de covergisting. Intussen is besloten om de nertsenhouderij vervroegd te beëindigen. Het kabinet zal met spoed wetgeving voorbereiden op basis waarvan het houden van nertsen op korte termijn moet worden beëindigd. Daarbij acht het kabinet van belang dat de afgelopen maanden de maatschappelijke onrust over de besmettingen op de nertsenbedrijven verder is toegenomen. Streven is dat de wet in elk geval voor het nieuwe fokseizoen (dat normaliter in maart begint) in werking kan treden. Het ligt voor de hand dat pelsdierhouders de huidige productiecyclus, die omstreeks 1 december aanstaande eindigt, zullen afmaken. De facto zal de voorgenomen wetswijziging de huidige uit de Wet verbod pelsdierhouderij voortvloeiende overgangstermijn (tot 1 januari 2024) met drie productieseizoenen verkorten. Voor deze regeling reserveert het kabinet een bedrag van maximaal €150 miljoen. (&lt;span class="italic"&gt;Kamerstukken II&lt;/span&gt; 2019/20, 28286, nr. 1124) &lt;/p&gt;&lt;h4&gt;Geiten &lt;/h4&gt;&lt;p&gt;Regeling van de Minister van Landbouw, Natuur en Voedselkwaliteit van 10 september 2020, nr. WJZ/ 20216849, tot wijziging van de Regeling identificatie en registratie van dieren vanwege het stellen van aanvullende regels over de registratie van gegevens over geiten op een melkgeitenhouderij, &lt;span class="italic"&gt;Stcrt. &lt;/span&gt;2020, nr. 48441&lt;/p&gt;&lt;h4&gt;Wet dieren&lt;/h4&gt;&lt;p&gt;De wijziging van de Wet dieren in verband met de uitvoering van de herziene Europese diergezondheidswetgeving is gevorderd tot en met de Nota naar aanleiding van het verslag. &lt;span class="italic"&gt;Kamerstukken II&lt;/span&gt; 2019/20, 35398, nr. 6.&lt;/p&gt;&lt;p&gt;Het betreft de weigering van een verzoek van het college van B&amp;W aan het college van gedeputeerde staten van Zuid-Holland (GS) om ontheffing te verlenen van de in de Omgevingsverordening Zuid-Holland (Omgevingsverordening) opgenomen geitenstop. Voor het verlenen van de omgevingsvergunning voor de gerealiseerde uitbreidingen van de geitenhouderij heeft het college van B&amp;W ontheffing nodig van de geitenstop. De rechtbank volgt het college van B&amp;W niet in het betoog dat de Omgevingsverordening op onderdelen onverbindend moet worden verklaard. Er is voorts geen sprake van bijzondere omstandigheden op grond waarvan GS ontheffing had moeten verlenen. Rechtbank Den Haag 08-09-2020, ECLI:NL:RBDHA:2020:9186&lt;/p&gt;&lt;h4&gt;Koeien&lt;/h4&gt;&lt;p&gt;Non-conformiteit koppel koeien, BVD infectie. Het hof vindt dat [appellant1] te weinig heeft gesteld over de BVD infectie en vooral dat de gekochte koeien bij de levering al geïnfecteerd waren. Kuenen heeft dat ook gemotiveerd betwist. Kuenen heeft aangevoerd dat zij alle gebruikelijke gezondheidschecks heeft gedaan die bij de export van koeien vanuit Duitsland naar Nederland nodig zijn. Dat heeft [appellant1] niet weersproken. [appellant1] stelt wel hogere eisen, maar waarom zij recht heeft op een verdergaande gezondheidscheck van de koeien dan de gebruikelijke, heeft [appellant1] niet toegelicht. Hof Arnhem-Leeuwarden, 29-09-2020, ECLI:NL:GHARL:2020:7799&lt;/p&gt;&lt;h4&gt;Paard&lt;/h4&gt;&lt;p&gt;Is het een brave zwarte merrie of een paard met een moeilijk karakter? Voor die vraag staat de kantonrechter wanneer eiser de aankoop van een paard ongedaan wil maken. De rechter oordeelt dat partijen op zitting een toelichting moeten geven of er is voldaan aan de mededelingsplicht en de onderzoeksplicht. Ook wil de rechter met hen bespreken of zij het op één of meerdere punten met elkaar eens kunnen worden. Rechtbank Overijssel 04-08-2020, ECLI:NL:RBOVE:2020:3130&lt;/p&gt;&lt;h2&gt;Planten&lt;/h2&gt;&lt;h4&gt;Bloembollen&lt;/h4&gt;&lt;p&gt;Levering van gebrekkige bloembollen. Tekortkoming. Ontbinding. Beroep op opschorting na verstrijken betalingstermijn. Schade onvoldoende onderbouwd. Rechtbank Noord-Holland 09-09-2020, ECLI:NL:RBNHO:2020:7201&lt;/p&gt;&lt;h2&gt;Producten&lt;/h2&gt;&lt;h4&gt;Kuilgras&lt;/h4&gt;&lt;p&gt;Geleverd kuilgras voldoet niet aan de koopovereenkomst. Bewijs het gaat om het kuilgras dat de verkoper aan de koper heeft geleverd. Machtiging ex art. 3:299 lid 1 BW en veroordeling tot het betalen van de kosten van het uitvoeren van de machtiging ex art. 3:299 lid 3 BW. Hof Den Bosch 08-09-2020, ECLI:NL:GHSHE:2020:2761&lt;/p&gt;&lt;h2&gt;Milieurecht&lt;/h2&gt;&lt;h4&gt;Klimaat&lt;/h4&gt;&lt;p&gt;Het uitbreiden van extern geleverde CO2 aan de glastuinbouw – nodig om te kunnen voldoen aan het klimaatakkoord - vereist dat producenten hiervan, bijvoorbeeld in de industrie, hiertoe gestimuleerd worden. De prikkels hiervoor zijn op dit moment niet optimaal. Dit komt vooral doordat CO2- levering aan de glastuinbouw in het ETS, net als diverse andere vormen van het nuttig gebruiken van CO2, niet telt als vorm van CO2-reductie. Praktisch betekent dit dat een ETS-bedrijf dat CO2 levert aan de glastuinbouw voor deze emissies nog altijd ETS-rechten moet inleveren. Er komt een innovatiepilot. (&lt;span class="italic"&gt;Kamerstukken II&lt;/span&gt; 2019/20, 32627, nr. 561)&lt;/p&gt;&lt;p&gt;Grondwaterbeschermingsgebieden&lt;/p&gt;&lt;p&gt;Sinds eind 2017 wordt in kader van de «Bestuursovereenkomst aanvullende aanpak nitraatuitspoeling uit agrarische bedrijfsvoering in specifieke grondwaterbeschermingsgebieden» door LTO Nederland, Vereniging van drinkwaterbedrijven in Nederland (Vewin), Interprovinciaal Overleg (IPO) en de Ministeries van IenW en LNV samengewerkt met als doel het terugdringen van de nitraatuitspoeling in 34 kwetsbare grondwaterbeschermingsgebieden. Het gaat de goede kant op stelt de minister in &lt;span class="italic"&gt;Kamerstukken II&lt;/span&gt; 2019/20, 33037, nr. 371. Voor alle gebieden is doelbereik in de periode 2022–2025 haalbaar.&lt;/p&gt;&lt;h4&gt;Vergunning&lt;/h4&gt;&lt;p&gt;Eiser woont in een gebied met veel intensieve veehouderijen. Hij verzet zich daarom tegen de uitbreiding van de pluimveehouderij van de derde-partij. De rechtbank is echter van oordeel dat verweerder de omgevingsvergunning heeft verleend binnen het geldende wettelijke kader. Er zijn op dit moment onvoldoende aanwijzingen dat dit wettelijk kader de gezondheid van eiser onvoldoende beschermt. Het is de rechtbank ook niet bekend dat het coronavirus van pluimvee op mensen kan worden overgedragen. De rechtbank vindt het dus nu nog te vroeg voor het oordeel dat er een verband bestaat tussen een verhoogde kwetsbaarheid voor het coronavirus en een hoge fijn stofconcentratie vanwege een individuele veehouderij. Overigens was het coronavirus nog niet in Nederland vastgesteld toen de omgevingsvergunning werd verleend, zodat verweerder hier ook geen verwijt valt te maken. Daarom wordt het beroep ongegrond verklaard. Rechtbank Oost-Brabant 18-09-2020, ECLI:NL:RBOBR:2020:4492&lt;/p&gt;&lt;p&gt;Bij besluit van 29 juni 2017 heeft het college van burgemeester en wethouders van Bernheze aan [vergunninghouder] een omgevingsvergunning eerste fase verleend voor de varkenshouderij op het perceel [locatie] in Nistelrode. Het hoger beroep van [appellant] richt zich tegen de tussenuitspraak en de einduitspraak van de rechtbank over de aan [vergunninghouder] verleende omgevingsvergunning eerste fase. Die vergunning is verleend voor: - het veranderen, of het veranderen van de werking, en het in werking hebben van een inrichting, als bedoeld in art. 2.1, eerste lid, aanhef en onder e, onder 2° en 3°, en art. 2.6 van de Wet algemene bepalingen omgevingsrecht, - het verrichten van een activiteit die van invloed kan zijn op de fysieke leefomgeving, als bedoeld in art. 2.1, eerste lid, aanhef en onder i, van de Wabo, in combinatie met art. 2.2aa, onder a, van het Besluit omgevingsrecht, voor de varkenshouderij op het perceel [locatie] in Nistelrode. Beroep ongegrond. ABRvS 30-09-2020, ECLI:NL:RVS:2020:2301&lt;/p&gt;&lt;p&gt;Zie voor een terecht wegens de stalderingsregeling geweigerde vergunning: ECLI:NL:RVS:2020:2317&lt;/p&gt;&lt;p&gt;Volgens de vergunning op grond van de Wet milieubeheer van 8 augustus 2003 mogen op de veehouderij 72 melk- en kalfkoeien ouder dan 2 jaar, 83 stuks vrouwelijk jongvee tot 2 jaar en 25.000 legkippen en (groot-)ouderdieren worden gehouden. [appellante sub 2] heeft in het kader van wijziging van de veehouderij omgevingsvergunning aangevraagd voor het houden van 1.200 vleeskalveren en 12.940 ouderdieren en de bouw van twee vleeskalverenstallen. Bij het besluit van 30 maart 2018, gehandhaafd bij het besluit op bezwaar, heeft het college de gevraagde omgevingsvergunning verleend. Volgens het college is het bouwplan in strijd met het bestemmingsplan omdat de maximale goothoogte wordt overschreden. Beroep ongegrond. ABRvS 30-09-2020, ECLI:NL:RVS:2020:2320&lt;/p&gt;&lt;p&gt;Het college van gedeputeerde staten van Zeeland heeft geweigerd aan [appellant] een omgevingsvergunning te verlenen voor het afwijken van het bestemmingsplan en het milieuneutraal veranderen van de inrichting op het perceel [locatie] te [plaats]. [appellant] drijft een varkenshouderij op het perceel. Op 19 december 2016 heeft zij een aanvraag ingediend voor een omgevingsvergunning voor het milieuneutraal veranderen van de inrichting. De aanvraag heeft betrekking op het realiseren van plateaus in een afdeling voor gespeende biggen en vleesvarkens (stal 1a en 2a). In de aanvraag is toegelicht dat de wijzigingen niet leiden tot een andere inrichting of een andere werking daarvan en dat er geen wijzigingen in dieraantallen zijn. |Beroep ongegrond. ABRvS 30-09-2020, ECLI:NL:RVS:2020:2303&lt;/p&gt;&lt;h4&gt;Mestbeleid&lt;/h4&gt;&lt;p&gt;Het Planbureau voor de Leefomgeving heeft een rapport opgesteld: Quickscan van denkrichtingen voor herbezinning van het mestbeleid; Verkenning op verzoek van het ministerie van LNV van vijf denkrichtingen van de werkgroep Herbezinning Mestbeleid. Er zijn vijf van die denkrichtingen: Eenvoudig, Risicogericht-gebiedsgericht, Risicogericht-sectorspecifiek, Milieudoel als norm en Bedrijfsspecifieke verantwoording. (&lt;span class="italic"&gt;Kamerstukken II&lt;/span&gt; 2019/20, 33037, nr. 374).&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Betoog dat het fosfaatrechtenstelsel niet kan worden aangemerkt als noodzakelijke maatregel in de zin van art. 5, vijfde lid, van de Nitraatrichtlijn, slaagt niet. Het betoog van appellant dat het stelsel van fosfaatrechten ongeoorloofde staatssteun oplevert slaagt ook niet. Het College is van oordeel dat verweerder een juiste toepassing heeft gegeven aan de knelgevallenregeling van art. 23, zesde lid, van de Msw. Bij de toepassing van de knelgevallenregeling wordt geen rekening gehouden met op de peildatum (nog) niet gerealiseerde groei. Dat er meer dieren zijn vergund dan werden gehouden op het moment van intreden van de buitengewone omstandigheid en/of dat er ongebruikte stalruimte was, is dus niet van belang voor de toepassing van de knelgevallenregeling en daarmee voor de vaststelling van het fosfaatrecht. Het hanteren van een alternatieve peildatum gelegen na 2 juli 2015, zoals appellante heeft verzocht, is dan ook niet in overeenstemming met het stelsel van de wet. Verder heeft appellant niet voldaan aan haar bewijsplicht aan te tonen dat het fosfaatrechtenstelsel een individuele en buitensporige last op haar legt. CBB 08-09-2020, ECLI:NL:CBB:2020:603&lt;/p&gt;&lt;p&gt;Zoals hiervoor overwogen onder 5.2, heeft verweerder erkend dat hij het fosfaatrecht onjuist heeft vastgesteld, omdat 6 op de peildatum gehouden dieren als jongvee ouder dan 1 jaar (diercategorie 102) dienen te worden meegerekend. Het fosfaatrecht had dus op basis van 12 stuks jongvee jonger dan 1 jaar (diercategorie 101) en 50 stuks jongvee ouder dan 1 jaar (diercategorie 102) moeten worden vastgesteld op 1.211 kg. Het vervangingsbesluit dient daarom te worden vernietigd wegens strijd met art. 23, derde lid, van de Msw. CBB 08-09-2020, ECLI:NL:CBB:2020:605&lt;/p&gt;&lt;p&gt;Appellante heeft niet aannemelijk gemaakt dat het fosfaatrechtenstelsel op haar een individuele en buitensporige last legt. Het uitgangspunt is dat appellante zelf de risico’s draagt die zijn verbonden aan haar investeringsbeslissingen. Zij kan de nadelige gevolgen van een door haar genomen beslissing om uit te breiden in beginsel niet afwentelen op het collectief. In wat appellante heeft aangevoerd, ziet het College geen aanleiding om hier van dat uitgangspunt af te wijken. Voor zover appellante stelt dat bij de vaststelling van haar fosfaatrecht ten onrechte geen rekening is gehouden met de - van standaard bedrijven afwijkende - herfst kalverende cyclus van haar veestapel, als gevolg waarvan op 2 juli nooit het hoogst mogelijke aantal dieren op haar bedrijf aanwezig is, faalt dit betoog, reeds omdat uit de door appellante bij brief van 20 juli 2020 overgelegde rundveestaat van een zodanige cyclus niet blijkt. CBB 08-09-2020, ECLI:NL:CBB:2020:611&lt;/p&gt;&lt;p&gt;Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. Appellante heeft ten aanzien van de onderbouwing van haar betoog dat sprake is van een individuele en buitensporige last enkel volstaan met verwijzing naar de uiteenzetting die zij in bezwaar heeft gegeven en geconcludeerd dat in het bestreden besluit onvoldoende met haar omstandigheden rekening is gehouden. Op geen enkele wijze heeft appellante in haar beroep echter concreet aangegeven in welk opzicht de motivering van het bestreden besluit – waarin verweerder op de door appellante in bezwaar aangedragen feiten en omstandigheden is ingegaan – tekort schiet. Haar beroepsgrond is onvoldoende onderbouwd en slaagt daarom niet. CBB 08-09-2020, ECLI:NL:CBB:2020:604&lt;/p&gt;&lt;p&gt;Biologische melkveehouders vallen ook onder het fosfaatrechtenstelsel en aan hen komt niet de door appellante bepleite uitzonderingspositie toe. Het behoud van de derogatie dient het belang van de melkveesector als geheel. Biologische grondgebonden melkveehouders worden tegemoetgekomen doordat zij zijn vrijgesteld van de generieke korting. Het is dus niet zo, zoals appellante stelt, dat alle veehouders over één kam worden geschoren (het zogenoemde ‘iedere koe poept’-adagium), waardoor de mededinging zou worden beperkt. Anders dan appellante betoogt, geldt ook voor biologisch dynamische veehouders het wettelijk uitgangspunt dat het fosfaatrecht wordt vastgesteld aan de hand van het aantal dieren dat op de peildatum aanwezig is op het bedrijf. Het College ziet - anders dan appellante - uit een oogpunt van de doelstelling van het fosfaatrechtenstelsel geen principieel onderscheid tussen de op antroposofische grondslag gestoelde biologisch-dynamische veeteelt en de ‘reguliere’ biologische veeteelt. De enkele omstandigheid dat biologisch-dynamische veeteelt veelal nog strengere eisen stelt aan de mesthuishouding maakt dit niet anders. Deze beroepsgrond slaagt dan ook niet. Geen inbreuk op art. 1 EP aangenomen. Appellante heeft niet aannemelijk gemaakt dat het fosfaatrechtenstelsel op haar een individuele en buitensporige last legt. Het uitgangspunt is dat appellante zelf de risico’s draagt die zijn verbonden aan haar investeringsbeslissingen. Zij kan de nadelige gevolgen van een door haar genomen beslissing om uit te breiden in beginsel niet afwentelen op het collectief. In wat appellante heeft aangevoerd, ziet het College geen aanleiding om hier van dat uitgangspunt af te wijken. Voor zover appellante betoogt dat zij een erkend oormerkweigeraar is en onzekerheid over de toekomst van het Protocol gewetensbezwaarden oormerken haar noopte om in maart 2014 vijf van haar dieren af te voeren, staat dit los van de invoering van het fosfaatrechtenstelsel. Het betreft bovendien ondernemingsbeslissing die voortvloeit uit haar keuze voor een biologisch dynamische bedrijfsvoering. Deze beslissing komt voor rekening van appellante. CBB 08-09-2020, ECLI:NL:CBB:2020:612&lt;/p&gt;&lt;p&gt;Verweerder heeft zich terecht op het standpunt gesteld dat appellante geen verhoging van het fosfaatrecht toekomt op grond van art. 72a van het Uitvoeringsbesluit. Appellante heeft niet aangetoond dat zij in de jaren dat de mogelijke aanleg van het Wieringerrandmeer speelde (in de periode 2007-2010 zoals uit algemeen bekend gemaakte informatie blijkt, en niet, zoals appellante heeft gesteld van 2009-2011), tijdelijk over minder melkvee hield (of beschikte over minder fosfaatruimte) dan op de peildatum. Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. CBB 08-09-2020, ECLI:NL:CBB:2020:618&lt;/p&gt;&lt;p&gt;Geen sprake van een individuele en buitensporige last. Appellante was voornemens (zeer) fors uit te breiden. Gezien het moment in tijd waarop de investeringen zijn gedaan en het ontbreken van een bedrijfseconomische noodzaak of andere dwingende redenen voor het doen van die investeringen acht het College die beslissingen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren, niet navolgbaar. Met de keuze om de veestapel geleidelijk te laten groeien middels eigen opfok van jongvee heeft appellante het risico genomen dat de beoogde dieraantallen op de peildatum van 2 juli 2015 nog niet op het bedrijf aanwezig waren. Dit risico komt voor haar rekening. De stelling van appellante dat meer inkomsten uit het bedrijf moeten komen met het oog op de toekomstige bedrijfsopvolging, is onvoldoende voor het aannemen van een bedrijfseconomische noodzaak tot de door appellante voorgestane uitbreiding. CBB 08-09-2020, ECLI:NL:CBB:2020:621&lt;/p&gt;&lt;p&gt;Appellant heeft niet voldaan aan de voorwaarde dat hij voor 1 april 2018 meldt en aantoont dat het reguliere fosfaatrecht minimaal vijf procent lager is door zijn arbeidsongeschiktheid. Verweerder heeft zich terecht op het standpunt gesteld dat het beroep op de knelgevallenregeling van art. 23, zesde lid, van de Msw (ziekte) niet slaagt omdat de melding te laat is gedaan. CBB 08-09-2020, ECLI:NL:CBB:2020:620&lt;/p&gt;&lt;p&gt;De op de uitbreiding gerichte beslissingen zijn, mede bezien in het licht van de afschaffing van het melkquotum en de maatregelen die in verband met die afschaffing te verwachten waren (zie de uitspraak van 23 juli 2019, onder 6.7.5.4), niet navolgbaar. Het had voor appellante al vanaf het moment dat bekend werd dat het melkquotum zou worden afgeschaft en bijgevolg een einde zou komen aan de begrenzing van mestproductie voor rundvee, redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Reeds in 2013 is gewaarschuwd dat (dreigende) overschrijding van het fosfaatproductieplafond kon leiden tot productiebeperkende maatregelen, waaronder dierrechten. Ook daarna zijn in aanloop naar de afschaffing van het melkquotum nog verschillende soortgelijke waarschuwingen vanuit de markt en de overheid gevolgd. Appellante had daarom een zekere mate van voorzichtigheid kunnen en moeten betrachten en zich moeten realiseren dat de uitbreiding voor haar meer dan de gebruikelijke ondernemersrisico’s met zich zou brengen. Het accountsrapport geeft voorts onvoldoende inzicht in de mate waarin het fosfaatrechtenstelsel appellante treft. CBB 08-09-2020, ECLI:NL:CBB:2020:625&lt;/p&gt;&lt;p&gt;Appellante heeft niet aannemelijk gemaakt dat het fosfaatrechtenstelsel op haar een individuele en buitensporige last legt. Het uitgangspunt is dat appellante zelf de risico’s draagt die zijn verbonden aan haar investeringsbeslissingen. Zij kan de nadelige gevolgen van een door haar genomen beslissing om uit te breiden in beginsel niet afwentelen op het collectief. In wat appellante heeft aangevoerd, ziet het College geen aanleiding om hier van dat uitgangspunt af te wijken. Appellante heeft onvoldoende inzicht gegeven in de last die alleen op haar individuele bedrijf is komen te rusten. Evenmin heeft zij onderbouwd waarom die last buitensporig zou zijn. Appellante heeft kenbaar gemaakt dat zij geen nadere stukken ter onderbouwing van de gestelde last wil aanleveren. Omdat een nadere toelichting over de feitelijke gevolgen van het bestreden besluit voor het bedrijf van appellante ontbreekt, alsmede gelet op het tijdstip waarop sommige investeringen zijn gedaan, acht het College de investeringsbeslissingen van appellante, mede bezien in het licht van de afschaffing van het melkquotum en de maatregelen die in verband met die afschaffing te verwachten, niet navolgbaar. CBB 08-09-2020, ECLI:NL:CBB:2020:627&lt;/p&gt;&lt;p&gt;Een buitengewone omstandigheid in de zin van art. 23, zesde lid, van de Msw moet resulteren in een lager vastgesteld aantal fosfaatrechten (conditio sine qua non-verband). Een buitengewone omstandigheid moet een rechtstreeks en noodzakelijke voorwaarde zijn voor een lager vastgesteld aantal fosfaatrechten. Uit de stukken is niet is gebleken dat en in welke mate zijn ziekte van invloed is geweest op het vermogen om arbeid op het bedrijf te verrichten en de daaruit voortvloeiende gevolgen voor de bedrijfscontinuïteit van appellante. Appellante heeft niet aannemelijk gemaakt dat de gezondheidsproblemen noopte tot de verkoop van alle dieren. Het College volgt verweerder in zijn betoog dat een causaal verband ontbreekt en dus niet aan de voorwaarden van de knelgevallenregeling wordt voldaan. CBB 08-09-2020, ECLI:NL:CBB:2020:628&lt;/p&gt;&lt;p&gt;Verweerder kan de knelgevallenregeling alleen toepassen als zich één van de in de wet genoemde calamiteiten voordoet. Daartoe behoort niet een muizenplaag. Ter vergelijking verwijst het College naar zijn uitspraak van 14 mei 2019 (ECLI:NL:CBB:2019:200). Een oorzakelijk verband tussen het bouwen van de nieuwe ligboxenstal, waarvan de bouw in 2013 is afgerond, en de op 2 juli 2015 gehouden dieraantallen of de melkproductie in 2015, is gelet op het tijdsverloop, weinig aannemelijk. Appellante heeft nagelaten om inzichtelijk te maken dat het oorzakelijk verband (desondanks) bestond. Zoals het College heeft overwogen in zijn uitspraak van 25 februari 2020, hiervoor aangehaald (onder 6.7), ontstaat de last op 1 januari 2018, het moment waarop het fosfaatrechtenstelsel van kracht werd en bestaat die last in beginsel uit het aantal fosfaatrechten dat appellante als gevolg van het fosfaatrechtenstelsel tekortkomt om haar bestaande dan wel aantoonbaar voorgenomen bedrijfsvoering (inclusief de, binnen de op 2 juli 2015 geldende vergunning passende, uitbreidingsplannen) te kunnen voeren. Voor appellante komt de individuele last neer op 328 kg fosfaat. Had zij de nagestreefde uitbreiding op 2 juli 2015 binnen de kaders van de toen geldende vergunning volledig gerealiseerd dan kwam haar, na generieke korting, 8.548 kg fosfaatrecht toe. Hierbij is het College uitgegaan van 173 melk- en kalfkoeien, 57 kalveren en 57 vaarzen en een gemiddelde melkgift van 9.063 kg per koe per jaar. Het is aan appellante om te concretiseren waarom die last voor haar buitensporig is. Zij heeft dat niet gedaan. CBB 08-09-2020, ECLI:NL:CBB:2020:626&lt;/p&gt;&lt;p&gt;Het beroep van appellante op de knelgevallenregeling slaagt niet nu de gestelde noodzaak tot het verminderen van de melkproductie in 2015 geen omstandigheid is als genoemd in art. 23, zesde lid, van de Msw (of in de art. 72 en 72a van het Uitvoeringsbesluit Msw). Het alsnog bij de beoordeling betrekken van de in de knelgevallenregeling opgenomen buitengewone omstandigheid ziekte van de ondernemer, stuit af op het voorschrift van art. 23, zesde lid van de Msw in samenhang gelezen met art. 127a van de Uitvoeringsregeling Msw, dat de melding moet zijn gedaan voor 1 april 2018. Aanknopingspunten voor (verdere) aanpassing van de melkproductie in 2015 in verband met (extra) aan kalveren ontbreken. Verweerder heeft terecht geen aanleiding gezien tot verhoging van het bij het herzieningsbesluit vastgestelde aantal fosfaatrecht. CBB 15-09-2020, ECLI:NL:CBB:2020:630&lt;/p&gt;&lt;p&gt;Het betoog van appellanten dat het fosfaatrechtenstelsel op het niveau van de regeling strijd oplevert met art. 1 van het EP, onder meer omdat het stelsel niet noodzakelijk is op grond van de Nitraatrichtlijn, faalt op grond van de vaste jurisprudentie van het College. Appellanten hebben niet aannemelijk gemaakt dat er een individuele en buitensporige last op hen rust. Op de 2 juli 2015 werd niet beschikt over een Nbw-vergunning of een andere op dat moment geldende natuurbeschermingsrechtelijke toestemming voor de exploitatie van het bedrijf. De beslissing om onder die omstandigheden te investeren is in de regel niet navolgbaar, omdat daarmee op het verkrijgen van die vergunning is vooruitgelopen (zie uitspraak van het College van 25 februari 2020, ECLI:NL:CBB:2020:114). Verweerder heeft de knelgevallenregeling juist toegepast en toegekend; de grond dat de berekening onduidelijk zou zijn slaagt niet. Verweerder heeft art. 7:3, aanhef en onder c, van de Awb geschonden door appellanten in bezwaar niet te horen. Het College ziet aanleiding om dit gebrek met toepassing van art. 6:22 van de Awb te passeren. Daartoe is van belang dat appellanten in beroep schriftelijk en mondeling ter zitting van 23 juli 2020 de gelegenheid hebben gehad hun standpunt en belangen nader toe te lichten en te onderbouwen, zodat aannemelijk is dat appellanten niet zijn benadeeld door de schending van de hoorplicht door verweerder. CBB 15-09-2020, ECLI:NL:CBB:2020:631&lt;/p&gt;&lt;p&gt;Het betoog van appellante over de ontbrekende noodzaak van de invoering van het fosfaatrechtenstelsel kan niet slagen (zie uitspraken van 17 oktober 2018, ECLI:NL:CBB:2018:522 en 523 alsmede 23 juli 2019, ECLI:NL:CBB:2019:291). Het betoog van appellante dat het stelsel van fosfaatrechten ongeoorloofde staatssteun oplevert, slaagt evenmin, gezien de beschikking van 19 december 2017 (State Aid SA.46349 (2017/N)) waarbij de Commissie een stelsel van verhandelbare fosfaatrechten voor melkvee in Nederland goedgekeurd. Het beroep van appellante op art. 1EP slaagt ook niet aangezien appellante op 2 juli 2015 niet beschikte over een Nbw-vergunning. De beslissing om desondanks te investeren is in de regel niet navolgbaar, omdat daarmee op het verkrijgen van die vergunning is vooruitgelopen. CBB 15-09-2020, ECLI:NL:CBB:2020:632&lt;/p&gt;&lt;p&gt;Voor de indeling in diercategorie 100 moet een dier tenminste eenmaal hebben gekalfd. De 25 door appellante genoemde dieren hadden dit op 2 juli 2015 nog niet gedaan en kunnen daardoor niet in deze diercategorie worden ingedeeld. De wet biedt geen ruimte om dieren te categoriseren op grond van een fictieve situatie. Voor zover appellante een beroep doet op de knelgevallenregeling overweegt het College dat appellante niet voldoet aan de voorwaarde dat op 2 juli 2015 het reguliere fosfaatrecht minimaal 5% lager was als gevolg van de bijzondere omstandigheid. Ook is geen sprake van een individuele en buitensporige last. Appellante beschikte op de peildatum nog niet over alle benodigde vergunningen. Verder acht het College de investeringsbeslissingen van appellante gezien het tijdstip en het ontbreken van een bedrijfseconomische noodzaak of andere dwingende redenen voor het doen van die investeringen in die omvang, mede bezien in het licht van de afschaffing van het melkquotum (in 2009) en de maatregelen die in verband met die afschaffing te verwachten waren waarover het College in de uitspraak van 23 juli 2019 (onder 6.7.5.4) heeft geoordeeld, niet navolgbaar. CBB 15-09-2020, ECLI:NL:CBB:2020:633&lt;/p&gt;&lt;p&gt;Geen sprake van een individuele en buitensporige last. Gezien het tijdstip waarop de concrete investeringen zijn gedaan, te weten in 2014/2015, zijn de beslissingen van appellant ter zake, mede bezien in het licht van de afschaffing van het melkquotum en de maatregelen die in verband met die afschaffing te verwachten waren waarover het College in de uitspraak van 23 juli 2019 (onder 6.7.5.4) heeft geoordeeld, niet navolgbaar. Appellant had de in een eerder stadium genomen beslissingen dienaangaande in die periode opnieuw moeten bezien in het licht van de toen geldende omstandigheden. Dat de uitbreiding van het melkveebedrijf mede zag op de ontwikkeling van een duurzaam veehouderijsysteem dat, zoals appellant zelf zegt, aansluit op de doelstelling van het fosfaatrechtenstelsel, maakt dit niet anders. Appellant kon er niet op vertrouwen dat het fosfaatrechtenstelsel enkel om die reden niet van toepassing zou zijn op zijn bedrijfsvoering. Appellant had dus ten tijde van de daadwerkelijke uitvoering van zijn plannen een zekere mate van voorzichtigheid kunnen en moeten betrachten en zich moeten realiseren dat deze, nu zij ook een aanzienlijke groei van de veestapel impliceerden, voor hem meer dan de gebruikelijke ondernemersrisico’s met zich zou brengen. CBB 15-09-2020, ECLI:NL:CBB:2020:634&lt;/p&gt;&lt;p&gt;Het betoog dat Nitraatrichtlijn onvoldoende grondslag biedt voor het stelsel van fosfaatrechten en dat sprake is van ongeoorloofde staatssteun faalt. In de knelgevallenregeling heeft de wetgever ervoor gekozen om niet gerealiseerde uitbreidingen niet in aanmerking te nemen bij de vaststelling van het fosfaatrecht. Verweerder heeft bij de toepassing van de knelgevallenregeling terecht geen rekening gehouden met de niet gerealiseerde groei. Ten overvloede geldt dat appellante niet voldoet aan de voorwaarde dat op 2 juli 2015 het reguliere fosfaatrecht minimaal 5% lager was als gevolg van deze omstandigheid. De beroepsgrond faalt. Appellante heeft verder niet aannemelijk gemaakt dat het fosfaatrechtenstelsel een individuele en buitensporige last op haar legt. Het beroep is ongegrond. CBB 15-09-2020, ECLI:NL:CBB:2020:637&lt;/p&gt;&lt;p&gt;De ondernemersbeslissingen van appellante zijn navolgbaar voor zover deze zijn genomen en gerealiseerd voordat bekend werd dat het melkquotum zou worden afgeschaft. Dit is anders voor zover appellante ervoor heeft geopteerd om door middel van eigen aanwas te groeien naar de beoogde 258 melk- en kalfkoeien met bijbehorend jongvee en dus de haar beschikbare stalcapaciteit gedurende lange tijd deels ongebruikt te laten. Nu appellante daarvoor geen verklaring heeft gegeven, dient het hieruit voortvloeien risico voor haar rekening te blijven. CBB 15-09-2020, ECLI:NL:CBB:2020:640&lt;/p&gt;&lt;p&gt;Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. Het College volgt appellante niet in haar betoog dat de generieke korting het uiteindelijke gevolg was van een bijzondere en onvoorziene samenloop van omstandigheden waardoor zij een individuele en buitensporige last draagt. CBB 15-09-2020, ECLI:NL:CBB:2020:641&lt;/p&gt;&lt;p&gt;Appellante heeft de ziekte van één van de maten als buitengewone omstandigheid gemeld bij verweerder. In de periode van november 2007 tot 2 juli 2015 is geen specifiek oorzakelijk verband aan te wijzen tussen de gezondheidssituatie van de maat en de fluctuaties in het veebestand. Dat appellante naar eigen zeggen rond 19 september 2012 met oog op deze buitengewone omstandigheid en gelet op de daaruit volgende werkdruk, gedwongen was haar dieraantallen omlaag te brengen, maakt daarom niet dat die datum als alternatieve peildatum dient te worden gehanteerd. CBB 22-09-2020, ECLI:NL:CBB:2020:644&lt;/p&gt;&lt;p&gt;Het College is van oordeel dat verweerder het analyserapport terecht heeft aangemerkt als niet representatief en bruikbaar als bewijs voor het bewijs van de fosfaattoestand van perceel 35. Ter zitting is eveneens alsnog aan de orde gekomen de fosfaattoestand van perceel 36. Nu hiervan geen bemonstering bekend is, heeft verweerder dit perceel terecht in de categorie hoog geplaatst. Met betrekking tot de totale oppervlakte landbouwgrond die bij appellante in gebruik is zijn thans uitsluitend nog de percelen 1, 33, 35 en 36 in geschil. Verweerder stelt dat een deel van deze percelen in 2015 niet is gebruikt om ‘enige vorm van landbouw’ op uit te oefenen en dat dit deel derhalve niet mee telt voor de vaststelling van de totale oppervlakte landbouwgrond. Dat verweerder de oppervlakte van deze percelen onjuist heeft vastgesteld is niet gebleken. CBB 22-09-2020, ECLI:NL:CBB:2020:646&lt;/p&gt;&lt;p&gt;Verweerder hoeft in het kader van de knelgevallenregeling de beoogde, maar niet gerealiseerde groei, niet te compenseren. Reeds in de uitspraak van 23 juli 2019 (ECLI:NL:CBB:2019:291) heeft het College geoordeeld dat het fosfaatrechtenstelsel niet in strijd is met de Nitraatrichtlijn en noodzakelijk is. Evenmin is sprake van ongeoorloofde staatssteun of een individuele en buitensporige last. Daargelaten dat niet is gebleken dat appellante op de peildatum beschikte over alle benodigde vergunningen, heeft zij relatief laat (in 2014) geïnvesteerd in de uitbreiding van haar bedrijf. Gezien het tijdstip waarop de investeringen zijn gedaan en het ontbreken van een bedrijfseconomische noodzaak of een andere dwingende redenen voor het doen van die investeringen, acht het College die beslissingen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren, niet navolgbaar. Dat de groei van de veestapel is vertraagd door de uitbraak van paratuberculose, waardoor appellante ook 60 dieren heeft moeten afvoeren, maakt het oordeel niet anders. De langdurige aanwezigheid van paratuberculose had bij appellante veeleer het besef moeten doen ontstaan dat de groei van haar veestapel vertraging zou kunnen oplopen en dat die groei mogelijk op andere wijze gestalte zou moeten krijgen, dan wel dat een zekere terughoudendheid diende te worden betracht bij het doen van investeringen. CBB 22-09-2020, ECLI:NL:CBB:2020:647&lt;/p&gt;&lt;p&gt;Dat sprake is van een individuele en buitensporige last, heeft appellante onvoldoende onderbouwd. De gedwongen verkoop van 76 dieren in de periode van 1 mei 2014 tot en met 2 juli 2015 maakt, zonder nadere toelichting, niet dat daarvan sprake is. CBB 22-09-2020, ECLI:NL:CBB:2020:648&lt;/p&gt;&lt;p&gt;Appellante heeft onderbouwd met de CRV Mineraal veesaldokaart van 2 juli 2015 dat zij categorie 100 koeien heeft. Het ligt, nu de I&amp;R-registratie ontbreekt, vervolgens op de weg van verweerder om zijn stelling dat het categorie 120 koeien zouden zijn gemotiveerd te onderbouwen en twijfel de zaaien aan de status van de betreffende koeien. Ter onderbouwing van dit standpunt verwijst verweerder naar het verslag van de hoorzitting in bezwaar, waar appellante heeft aangegeven alle geproduceerde melk aan de kalveren te vervoederen, en het ter zitting overgelegde overzicht. Uit dit overzicht leidt het College niet af dat een groot deel van de koeien en al het jongvee van appellante direct of via de verkoop aan vleesveehouderijen naar de slacht is afgevoerd. Verweerder heeft hiertegenover niet aannemelijk gemaakt dat appellante geen melkveehouderij, maar een vleesveebedrijf exploiteert en dat haar koeien niet onder diercategorie 100 dienen te vallen, maar onder diercategorie 120. Het College oordeelt dat de koeien van appellante thuishoren in diercategorie 100 en appellante hiervoor fosfaatrechten toegekend dient te krijgen. CBB 22-09-2020, ECLI:NL:CBB:2020:642&lt;/p&gt;&lt;p&gt;Verweerder heeft terecht geen toepassing gegeven aan de knelgevallenregeling. Voor zover het betreft de knelgevallenregeling van art. 72a van het Uitvoeringsbesluit (de realisatie van een natuurgebied) – staat vast dat de dieraantallen op het bedrijf van appellante voorafgaand aan de bedrijfsverplaatsing op geen enkel moment hoger zijn geweest dan op de peildatum 2 juli 2015. Het beroep van appellante op art. 23, zesde lid, van de Meststoffenwet slaagt evenmin reeds nu appellante geen alternatieve peildatum heeft aangegeven waarmee de vergelijking moet worden gemaakt. Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. Niet is gebleken dat appellante nog vóór de peildatum (onomkeerbare) investeringen heeft gedaan in de (voortzetting en) uitbreiding van haar bedrijf op de nieuwe locatie. Ter zake van de bedrijfsverplaatsing zelf is aan appellante een schadeloosstelling verleend door de provincie. CBB 22-09-2020, ECLI:NL:CBB:2020:643&lt;/p&gt;&lt;p&gt;Voor zover al appellant moet worden gevolgd in zijn stellingen ter zake het Inrichtingsplan [naam 2] en het verband daartussen en zijn bedrijfsverplaatsing in november 2017 - er bevinden zich immers slechts algemene stukken omtrent het Inrichtingsplan en de uitgangspunten van de ruilverkaveling in het dossier - is niet gebleken dat appellant daardoor op de peildatum 2 juli 2015 tijdelijk minder melkvee hield of over minder fosfaatruimte beschikte. Dat betekent dat appellant niet voldoet aan de toepassingsvoorwaarde van art. 72a van het Uitvoeringsbesluit dat het fosfaatrecht minimaal 5% lager is dan zonder de bijzondere omstandigheid het geval geweest zou zijn. Anders dan appellant betoogt, hoefde verweerder geen rekening te houden met de nog niet gerealiseerde uitbreidingen. Daarvoor verwijst het College naar zijn uitspraken van 9 januari 2019 (ECLI:NLCBB:2019:4) en van 11 juni 2019 (ECLI:NL:CBB:2019:232). Deze beroepsgrond faalt. Appellant heeft voorts niet aannemelijk gemaakt dat het fosfaatrechtenstelsel een individuele en buitensporige last op hem legt, nu hij dit beroep afgezien van de algemeen gestelde brief van [naam 3] van 28 mei 2019 en een gedeelte van een interview met appellant van De Boerderij van 21 oktober 2017 in het geheel niet heeft onderbouwd. Reeds hierom faalt deze beroepsgrond. CBB 29-09-2020, ECLI:NL:CBB:2020:653&lt;/p&gt;&lt;p&gt;Het is van belang dat appellant ervoor heeft gekozen om in augustus 2014 te beginnen met de verbouwing van zijn stal. Gezien het tijdstip waarop de investeringen zijn gedaan en het ontbreken van een bedrijfseconomische noodzaak of andere dwingende redenen voor het doen van die investeringen acht het College deze investeringen, mede bezien in het licht van de afschaffing van het melkquotum en de maatregelen die in verband met die afschaffing te verwachten waren waarover het College in de uitspraak van 23 juli 2019 heeft geoordeeld, niet navolgbaar. Appellant had daarom ten tijde van zijn uitbreidingsplannen een zekere mate van voorzichtigheid kunnen en moeten betrachten en zich moeten realiseren dat de uitbreiding voor hem meer dan de gebruikelijke ondernemersrisico’s met zich zou brengen. CBB 29-09-2020, ECLI:NL:CBB:2020:654&lt;/p&gt;&lt;p&gt;Voor appellante komt de last als gevolg van het fosfaatrechtenstelsel op basis van de hiervoor onder 6.3.2 weergegeven vergelijking neer op (volgens het rapport van Alfa accountants en adviseurs van 31 mei 2018 benodigde 15.962 kg – de toegekende 11.857 kg) = 4.105 kg fosfaatrechten. Het College wil, mede gelet op het overgelegde rapport, wel aannemen dat appellante door het fosfaatrechtenstelsel financieel fors wordt geraakt, maar dat alleen is onvoldoende om aan te nemen dat sprake is van een individuele en buitensporige last. In beginsel draagt appellante zelf de risico’s van haar investeringsbeslissingen en kan zij de nadelige gevolgen van een door haar genomen beslissing om uit te breiden in beginsel niet afwentelen op het collectief (zie ook 6.3.4). In wat appellante aanvoert, ziet het College geen aanleiding van dat uitgangspunt af te wijken. CBB 29-09-2020, ECLI:NL:CBB:2020:655&lt;/p&gt;&lt;p&gt;Het College is van oordeel dat het hier gaat om de voortzetting van een reeds (sinds lang) bestaand bedrijf. Immers, [naam 2] exploiteerde tot 1998 een melkveehouderij. Vervolgens hield hij fokooien en verzorgde hij [naam 4] runderen voor het Geldersch Landschap en Kasteelen. Per 1 januari 2014 is hij grond gaan pachten van het Geldersch Landschap en Kasteelen en heeft hij [naam 4] runderen van deze instelling overgenomen. Dat er sinds 1 januari 2015 sprake is van een vennootschap onder firma met de dochter en dus van een andere eigendomsstructuur, maakt dit niet anders. Dit geldt evenzeer voor de omstandigheid dat het bedrijf gedurende een zeer lange periode geen melk heeft geproduceerd. Een bestaand bedrijf dat (opnieuw) omschakelt kan niet op één lijn worden gesteld met een nieuw gestart bedrijf. Dat appellante haar [naam 4] runderen thans ook als melkvee houdt betekent niet dat appellante een nieuw bedrijf heeft opgericht, maar enkel dat zij haar exploitatie heeft veranderd. CBB 29-09-2020, ECLI:NL:CBB:2020:656&lt;/p&gt;&lt;p&gt;Zie voorts, van dezelfde datum: ECLI:NL:CBB:2020:657 (proceskosten), &lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;Geen individuele en buitensporige last. Appellante beschikte op de peildatum nog niet over alle voor de uitbreiding benodigde vergunningen. Voor appellante was voorzienbaar dat productiebeperkende maatregelen zouden kunnen volgen om de fosfaatuitstoot terug te brengen en niet is gebleken dat voor appellante een noodzaak bestond om tot uitbreiding van het bedrijf over te gaan. Geen matiging van de heffingen. Toekenning van immateriële schadevergoeding wegens overschrijding van de redelijke termijn. CBB 08-09-2020, ECLI:NL:CBB:2020:610&lt;/p&gt;&lt;p&gt;Gelet op hetgeen uiteen is gezet in overweging 6.1 en overweging 10.2 van deze uitspraak, zijn de van rechtswege ontstane beroepen van appellante tegen het besluit van 27 februari 2019 gegrond. Dit besluit dient te worden vernietigd omdat verweerder eerst in verweer heeft erkend dat hij rekening had moeten houden met ten tijde van de alternatieve peildatum uitgeschaarde runderen en hij appellante voorts een te lage vergoeding voor de in bezwaar gemaakte proceskosten heeft toegekend. Het College zal, zelf in de zaak voorziend en overeenkomstig de door verweerder gemaakte nieuwe berekening, de aan appellante toe te kennen bonusgeldsommen voor ieder van de perioden 1 tot en met 3 vaststellen op € 2.016,- en voor zowel periode 4 als 5 op € 5.040,-. Voorts zal het College bepalen dat verweerder aan appellante de gemaakte kosten van bezwaar vergoedt. De waarde van 1 punt is thans € 525,-. Gelet op hetgeen in overweging 10.2 uiteen is gezet, betekent dit dat appellante recht heeft op 3x € 525,- voor het bijwonen van de hoorzittingen en 1,5x € 525,- voor het opstellen van de bezwaarschriften. Dit maakt een totaal van € 2.362,50. CBB 08-09-2020, ECLI:NL:CBB:2020:609&lt;/p&gt;&lt;p&gt;Die groei heeft, ondanks de toegenomen grondoppervlakte, ertoe geleid dat haar bedrijf niet meer grondgebonden was op de peildatum. Appellante heeft ter zitting toegelicht dat zij haar bedrijf heeft laten groeien met het oog op de toetreding van de zoon tot het bedrijf. Hoewel deze door appellante gemaakte keuze begrijpelijk is, heeft die keuze ertoe geleid dat haar bedrijf niet meer grondgebonden is. Gelet op het voorgaande ontbreekt het causaal verband tussen het niet grondgebonden zijn van het bedrijf op de peildatum en het project. Verweerder heeft zich daarom terecht op het standpunt gesteld dat appellante niet in aanmerking komt voor de toepassing van de knelgevallenregeling van art. 72a, eerste lid, van het Uitvoeringsbesluit. CBB 08-09-2020, ECLI:NL:CBB:2020:615&lt;/p&gt;&lt;p&gt;Regeling Fosfaatreductieplan 2017; art. 12, eerste en tweede lid, van de Regeling; bedrijfsoverdracht. Het College is van oordeel dat appellante hiermee in ieder geval heeft aangetoond dat zij de boerderij, inclusief de woonruimte en bedrijfsgebouwen met ondergrond en erf, van de erven van [naam 2] heeft overgenomen. Verweerder heeft onvoldoende onderbouwd waarom hij tot het oordeel is gekomen dat geen sprake is van een bedrijfsoverdracht als bedoeld in art. 12, eerste lid, van de Regeling. Verweerder heeft niet aangegeven welke stukken ontbreken en heeft ook geen nadere stukken bij appellante opgevraagd, dan wel onderzocht of het bedrijf bij een ander in gebruik is en niet is beëindigd. Beroep gegrond. CBB 08-09-2020, ECLI:NL:CBB:2020:622&lt;/p&gt;&lt;p&gt;Niet aannemelijk gemaakt dat er investeringen zijn gedaan. CBB 08-09-2020, ECLI:NL:CBB:2020:624&lt;/p&gt;&lt;p&gt;Zie verder: ECLI:NL:CBB:2020:619&lt;/p&gt;&lt;p&gt;Knelgevallenregeling. Geen individuele en buitensporige last. Aanpassing doelstellingsaantal. CBB 15-09-2020, ECLI:NL:CBB:2020:638&lt;/p&gt;&lt;p&gt;Dierziekten. Geen individuele en buitensporige last. CBB 15-09-2020, ECLI:NL:CBB:2020:639&lt;/p&gt;&lt;p&gt;Wijziging Regeling door invoering jongveegetal niet onverbindend. Aangezien het kalf niet in 2017 is geëxporteerd en evenmin in 2017 naar een verzamelplaats of inrichting voor export in de zin van art. 13, eerste lid, aanhef en onder a, van de Regeling is gebracht, heeft verweerder zich terecht op het standpunt gesteld dat met de afvoer van dat kalf het jongveegetal is geactiveerd. Beroep op hardheidsclausule slaagt niet. CBB 29-09-2020, ECLI:NL:CBB:2020:660&lt;/p&gt;&lt;p&gt;Individuele en buitensporige last niet aannemelijk gemaakt. Geen noodzaak om bedrijf uit te breiden, investeringsbeslissingen niet navolgbaar. Ook beroep op hardheidsclausule en knelgevallenregeling slaagt niet. Onomkeerbare investeringsverplichtingen kwalificeren niet als knelgeval. CBB 29-09-2020, ECLI:NL:CBB:2020:659&lt;/p&gt;&lt;h4&gt;Opfok&lt;/h4&gt;&lt;p&gt;Tussenuitspraak. Eisers vorderen overdracht van fosfaatrechten. Deze rechten zijn aan gedaagden toegekend, omdat de runderen van eisers op de peildatum 2 juli 2015 op het UBN van gedaagden waren geregistreerd. Elk van partijen stelt dat zijzelf op 2 juli 2015 deze runderen heeft verzorgd/opgefokt en daarom als feitelijk houder van die dieren aangemerkt moet worden. Of gedaagden – in het licht van wat partijen zijn overeengekomen en de aanvullende werking van de redelijkheid en billijkheid – hun medewerking moeten verlenen aan de overdracht van (een deel van) de fosfaatrechten aan eisers, hangt af van het antwoord op de vraag wie de dieren heeft opgefokt. Vaststaat dat de dieren in 2015 gestald waren in de stal die bij het bedrijf van gedaagden hoorde. Gedaagden hielden ook de mestboekhouding bij, wat samenhing met de registratie van de dieren op het UBN van gedaagden. Eisers regelden en betaalden zowel de diergeneeskundige zorg als de mestafvoer. Ook droegen eisers de kosten van het voer. Eisers stellen dat zij daarnaast de hele dagelijkse verzorging van de dieren deden, die bestond uit het voeren van de dieren en het schoonmaken van de stal. Als ook dit komt vast te staan, dan regelden eisers dus de gehele verzorging inclusief mestafvoer, terwijl de rol van gedaagden zich beperkte tot het ter beschikking stellen van de stal en de mestboekhouding. In dat geval zijn eisers naar het oordeel van de rechtbank als opfokker van de dieren aan te merken en niet gedaagden. Bewijsopdracht aan eisers. Aan gedaagden bewijsopdracht dat zij met eisers zijn overeengekomen dat eisers op basis van nacalculatie aan gedaagden zouden betalen voor de mest die op de grond van gedaagden is afgezet. Rechtbank Oost-Brabant 23-09-2020, ECLI:NL:RBOBR:2020:4541&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De vaste commissie voor Landbouw, Natuur en Voedselkwaliteit heeft een aantal vragen en opmerkingen voorgelegd aan de minister van Landbouw, Natuur en Voedselkwaliteit over de brieven van 13 juli 2020 over de geannoteerde agenda Landbouw- en Visserijraad 20 juli 2020 (&lt;span class="italic"&gt;Kamerstuk&lt;/span&gt; 21 501-32, nr. 1243) en over het verslag Videoconferentie voor landbouwen visserijministers van de EU 29 juni 2020 (&lt;span class="italic"&gt;Kamerstuk &lt;/span&gt;21 501-32, nr. 1241).&lt;/p&gt;&lt;p&gt;De vragen en opmerkingen zijn op 14 juli 2020 aan de minister van Landbouw, Natuur en Voedselkwaliteit voorgelegd. Bij brief van 17 juli 2020 zijn de vragen beantwoord. (&lt;span class="italic"&gt;Kamerstukken II&lt;/span&gt; 2019/20, 21501-32, nr. 1245). Zie ook nr. 1244. De uitkomsten van de Landbouwraad van 20 juli zijn te vinden in nr. 1242. Onderwerpen o.a.: van boer tot bord, de toekomst van de groene architectuur van het GLB, en de huidige marktsituatie. De uitkomsten van de informele Landbouwraad die op 31 augustus en 1 september jongstleden plaatsvond te Koblenz zijn weergegeven in een kamerbrief (&lt;span class="italic"&gt;Kamerstukken II&lt;/span&gt; 21501-32, nr. 1249). Onderwerpen waren: weerbare voedselketens en versterking van voedselzekerheid, herkomstetikettering, dierenwelzijnslabel, dierenwelzijn tijdens transport. De geannoteerde agenda voor de landbouwraad van september is te vinden in nr. 1248. Daarover is ook een schriftelijk overleg gevoerd: nr. 1250.&lt;/p&gt;&lt;h2&gt;Diversen&lt;/h2&gt;&lt;h4&gt;Mestzak&lt;/h4&gt;&lt;p&gt;Het bindend advies houdt in dat de mestzak binnen drie jaar na ingebruikname zodanig veel gaatjes en zwellingen vertoont dat de levensduur als verstreken moet worden beschouwd. Nu op de mestzak een garantie van vijf jaar was gegeven is de non-conformiteit daarmee in beginsel gegeven, tenzij er aanwijzingen zijn dat de gaatjes en zwellingen het gevolg zijn van verkeerd gebruik of slecht onderhoud van de mestzak door [geïntimeerde] , zoals door Wiefferink is betoogd. Anders dan Wiefferink stelt, sluit het enkele feit dat de gaatjes bij levering niet aanwezig waren non-conformiteit niet uit omdat het erom gaat of de folie bij levering zodanige eigenschappen bezat dat gedurende de gegarandeerde termijn van vijf jaar geen gaatjes zouden ontstaan. Het bindend advies bevat geen aanknopingspunten om verkeerd gebruik door [geïntimeerde] aan te kunnen nemen. Wiefferink klaagt dat de rechtbank de bewijslast van het verkeerde gebruik bij haar heeft neergelegd. Zij hoefde naar haar mening slechts tegenbewijs te leveren en dat heeft zij gedaan. Bij deze klacht heeft Wiefferink geen belang omdat, ook indien zij gelijk heeft, dan wel van haar verwacht mag worden dat zij gemotiveerd betwist dat [geïntimeerde] de mestzak normaal heeft gebruikt en zo nodig tegenbewijs levert. Die betwisting heeft Wiefferink echter onvoldoende onderbouwd. Wiefferink verwijt [geïntimeerde] dat hij in strijd met de gebruiks- en onderhoudshandleiding het regenwater niet heeft afgepompt, als gevolg waarvan ook inspectie niet goed mogelijk was. [geïntimeerde] heeft echter betwist dat hij de gebruiks- en onderhoudshandleiding bij de levering heeft ontvangen, zodat dit niet vaststaat. Los daarvan is het verwijt onvoldoende onderbouwd. In de genoemde handleiding (op p.8) staat namelijk dat in een aantal specifieke gevallen het water moet worden afgepompt. Wiefferink heeft niet aangegeven in welke van die gevallen [geïntimeerde] dat heeft nagelaten, terwijl [geïntimeerde] aanvoert dat de beschreven gevallen zich helemaal niet hebben voorgedaan. Wiefferink voert verder aan dat [geïntimeerde] er niet voor gezorgd heeft dat de mestzak onder spanning bleef staan. Desgevraagd heeft zij ter zitting niet kunnen aangeven waar de verplichting daartoe in de gebruiks- en onderhoudshandleiding wordt omschreven. Overigens heeft [geïntimeerde] gesteld dat hij de mestzak wel onder voldoende spanning heeft gehouden. Het meer in algemene bewoordingen gestelde verwijt van Wiefferink dat [geïntimeerde] te weinig onderhoud heeft gepleegd mist tegen de achtergrond van het voorgaande eveneens een voldoende onderbouwing. Vervangingsschade toewijsbaar. Hof Arnhem-Leeuwarden 08-09-2020, ECLI:NL:GHARL:2020:7019&lt;/p&gt;&lt;h4&gt;Verzekeringsrecht&lt;/h4&gt;&lt;p&gt;In deze zaak gaat het om een verzekeringsdekkingsgeschil tussen geïntimeerde als verzekerde en Achmea als verzekeraar. Geïntimeerde heeft schade geleden aan de asbesthoudende daken van zijn twee varkensstallen. De vraag die partijen verdeeld houdt is of de schade aan de asbesthoudende daken op basis van de herbouwwaarde moet worden vergoed (de hoofdregel) of op basis van de vervangingswaarde, omdat sprake is van aanmerkelijke slijtage (de uitzondering). Het hof beantwoordt deze vraag anders dan de rechtbank en oordeelt dat sprake is van aanmerkelijke slijtage van de twee asbesthoudende daken. Hof Arnhem-Leeuwarden 08-09-2020, ECLI:NL:GHARL:2020:7023&lt;/p&gt;&lt;h4&gt;Notaris&lt;/h4&gt;&lt;p&gt;Berekening schade als gevolg van beroepsfout notaris bij levering van kavels, door vergelijking vermogenssituatie met en zonder de fout. Hof Arnhem-Leeuwarden 29-09-2020, ECLI:NL:GHARL:2020:7859&lt;/p&gt;</content><legacyfootnotes/><footnotes><footnote/></footnotes><auteurs/><published>2020-10-29 10:19:26</published><modified>2020-10-30 09:42:41</modified><editiondate>2020-10-29</editiondate><htmlpath>https://denhollander.info/artikel/16381</htmlpath></article>
</articles></edition>
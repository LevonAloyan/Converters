<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2008</searchword><id>6761</id><udhid>UDH:TvAR/6761</udhid><titel>Wetgeving en literatuur</titel><searchwords><searchword>TvAR 5/2008</searchword><searchword>UDH:TvAR/6761</searchword></searchwords><attachments><attachment><name>TAR 2008_5 Wetgeving en literatuur.pdf</name><extention>pdf</extention><url>https://denhollander.info/download/6487/ci</url></attachment></attachments><inleiding>Pacht &#13;
Zakelijke rechten&#13;
Ruimtelijke Ordening&#13;
Landinrichting&#13;
Beheer landelijk gebied&#13;
Structuurbeleid&#13;
Marktordening&#13;
Dieren&#13;
Planten&#13;
Producten&#13;
Milieurecht&#13;
Rechtspersonen&#13;
Fiscaal recht&#13;
Bedrijfsopvolging&#13;
Buitenlands agrarisch recht&#13;
Diversen</inleiding><content>Pacht&#13;
Pacht en toeslagrechten&#13;
Naar aanleiding van de uitspraak van&#13;
de Rechtbank Zwolle inzake de toeslagrechten&#13;
heeft de minister hulp gezocht&#13;
bij de Europese Commissie.&#13;
Deze geeft als mening dat de verpachter&#13;
geen enkele aanspraak heeft op de&#13;
toeslagrechten, ook niet bij het einde&#13;
van de pacht. De minister citeert dit&#13;
standpunt met instemming en beveelt&#13;
de rechter aan daarmee rekening te&#13;
houden. Zoals bekend loopt er een&#13;
hoger beroep bij het Hof Arnhem&#13;
(brief 25 maart 2008, Kamerstukken&#13;
II 2007/08, 28 625, nr. 58).&#13;
&#13;
Zakelijke rechten&#13;
Wet voorkeursrecht gemeenten (Wvg)&#13;
In de uitgave van april van bouwrecht&#13;
schrijven W.J. Bosma, E.W.J. de Groot&#13;
en J.J. Hoekstra over de gevolgen van&#13;
de - per 1 september 2002 - gewijzigde&#13;
Wvg voor de ontduikingsconstructies&#13;
( BR2004, p. 240-250). De titel van&#13;
het stuk omvat tevens de conclusie:&#13;
‘Het ontduiken van de Wvg, dat valt&#13;
niet (meer) mee!’. Toch bestaat er volgens&#13;
de schrijvers nog ruimte. Volgens&#13;
hen zou een rechtshandeling stand&#13;
moeten kunnen houden als de beschikkingsmacht&#13;
of het economische belang&#13;
volledig bij de eigenaar blijft. Zij&#13;
verwachten dat de jurisprudentie zich&#13;
de komende tijd op dit punt zal verfijnen.&#13;
&#13;
Ruimtelijke Ordening&#13;
Megastallen&#13;
De megastallen blijven actueel. De&#13;
vaste commissies voor LNV en VROM&#13;
hebben hierover overleg gehad met de&#13;
minister (verslag 8 april 2008, Kamerstukken&#13;
II 2007/08, 28 973, nr. 26).&#13;
De voorgelegde vragen worden uitvoerig&#13;
beantwoord, maar tot een wijziging&#13;
van het reeds ingezette beleid leidt een&#13;
en ander niet. Wel doet de minister&#13;
twee toezeggingen. Zij zal wat betreft&#13;
de volksgezondheidsaspecten van de&#13;
megastallen permanent de vinger aan&#13;
de pols houden en de Kamer hierover&#13;
inlichten. Daarnaast zal zij onderzoeken&#13;
of de duurzaamheidsprong kan&#13;
worden uitgedrukt op de maatlat&#13;
duurzame veehouderij.&#13;
Programma ‘Ruimte voor de Rivier’&#13;
Het programma ‘Ruimte voor de Rivier’&#13;
vordert gestaag. De staatssecretaris&#13;
van VWS heeft de Kamer de elfde&#13;
voortgangsrapportage toegezonden&#13;
(brief 1 april 2008, Kamerstukken II&#13;
2007/08, 30 080, nr. 31). Was de PKB&#13;
Ruimte voor de Rivier in werking getreden&#13;
op 26 januari 2007, ruim één&#13;
jaar later is voor 31 van de 39 maatregelen&#13;
uit deze PKB een projectopdracht&#13;
of bestuursovereenkomst getekend.&#13;
Naast de ondertekening van de&#13;
laatste bestuursovereenkomsten of bestuursopdrachten&#13;
verwacht onze minister&#13;
binnenkort de eerste projectbeslissingen&#13;
te kunnen nemen. Dit betekent&#13;
dat de realisatiefase nu zeer dicht&#13;
nadert.&#13;
Wet algemene bepalingen&#13;
omgevingsrecht (Wabo)&#13;
Over het wetsvoorstel Wabo zijn in het&#13;
Tijdschrift van Bouwrechtvan maart&#13;
en april 2008 de volgende artikelen&#13;
verschenen:&#13;
– het eerste en tweede deel van het&#13;
verslag van de Jaarvergadering&#13;
2007 van de Vereniging voor&#13;
Bouwrecht. Het eerste deel is in&#13;
het maartnummer gepubliceerd.&#13;
Het bevat de inleidingen van de&#13;
preadviseurs en de hierop volgende&#13;
beraadslagingen over (a) de verhouding&#13;
tot andere wetten en (b)&#13;
het vergunningstelsel ( TBR&#13;
2008/3, p. 230-249). Het tweede&#13;
deel is opgenomen in het aprilnummer&#13;
en spitst zich toe op de&#13;
procedures en rechtsbescherming&#13;
alsmede de handhaving ( TBR&#13;
2008/4, p. 333 e.v.);&#13;
– een artikel van A.G. Bregman,&#13;
waarin hij een reactie geeft op het&#13;
voorontwerp Invoeringswet Wabo.&#13;
De auteur pleit voor het laten vervallen&#13;
van de verplichte koppeling&#13;
van de omgevingsvergunning die&#13;
afwijkt van het bestemmingsplan&#13;
en de bestemmingsplanherziening&#13;
( TBR2008/4, p. 351 e.v.).&#13;
&#13;
Landinrichting&#13;
Ecologische Hoofdstructuur&#13;
De Ecologische Hoofdstructuur (EHS)&#13;
is door de Tweede Kamer aangemerkt&#13;
als een zogenoemd ‘groot project’. Dat&#13;
is een status, op basis van de Regeling&#13;
grote projecten, die de Tweede Kamer&#13;
in staat moet stellen om de vinger aan&#13;
de pols te houden bij de voortgang van&#13;
zo’n project. Een van de elementen&#13;
daarvan is de zgn. uitgangspuntennotitie&#13;
informatievoorziening. De minister&#13;
heeft deze met een brief naar de&#13;
Tweede Kamer gestuurd (brief 31&#13;
maart 2008, Kamerstukken II&#13;
2007/08, 30 825, nr. 12). Daarbij&#13;
wordt er wel op gewezen dat de EHS&#13;
eigenlijk een gedecentraliseerde bevoegdheid&#13;
betreft, nu deze vooral via&#13;
het Investeringsbudget landelijk gebied&#13;
(ILG), op basis van de Wet inrichting&#13;
Landelijk gebied (Wilg) door de provincie&#13;
moet worden gerealiseerd.&#13;
&#13;
Beheer landelijk gebied&#13;
Waterwet&#13;
Het wetsvoorstel voor een Waterwet is&#13;
bij de Eerste Kamer aangeland (Gewijzigd&#13;
voorstel van wet 25 maart 2008,&#13;
Kamerstukken I 2007/08, 30 818, A).&#13;
&#13;
Natura 2000&#13;
De vernietiging door de Raad van&#13;
State van 27 februari 2008 van een natuurbeschermingswetvergunning&#13;
voor&#13;
de mosselvisserij ( LJNBC5266) blijft&#13;
zorgen voor veel bedrijvigheid. Op 11&#13;
maart 2008 heeft de minister uitvoerig&#13;
aangegeven op welke wijze zij tot een&#13;
aanvaardbare oplossing wil komen&#13;
voor de mosselsector (brief 11 maart&#13;
2008, Kamerstukken II 2007/08, 29&#13;
675, nr. 31). Speerpunten zijn:&#13;
– geen reguliere vergunning voor de&#13;
voorjaarsmosselvisserij in 2008;&#13;
– slechts een vergunning die zorg&#13;
draagt dat het benodigde onderzoek&#13;
versneld en geïntensiveerd&#13;
kan worden voortgezet;&#13;
– bezien wat de mogelijkheden zijn&#13;
om een toekomst voor de sector op&#13;
een duurzame wijze veilig te stellen;&#13;
– streven naar een situatie waarin in&#13;
2009 voldoende onderzoeksinformatie&#13;
beschikbaar is om een houdbare&#13;
vergunning te verstrekken&#13;
voor de voorjaarsmosselzaadvisserij;&#13;
– bezien hoe een reguliere vergunning&#13;
voor de visserij in het najaar&#13;
van 2008 kan worden verleend.&#13;
Dit heeft alweer tot zes moties geleid&#13;
( Kamerstukken II 2007/08, 29 675,&#13;
nrs. 33 t/m 38).&#13;
Het daarop volgende algemeen overleg&#13;
van de vaste commissies voor LNV en&#13;
VWS met de minister over de mosselvisserij&#13;
van 27 maart 2008 brengt weinig&#13;
nieuws, zie het daarvan opgemaakte&#13;
verslag (Verslag 21 april 2008,&#13;
Kamerstukken II 2007/08, 29 675, nr.&#13;
41). Wel geeft de minister duidelijk&#13;
aan dat het nu te vroeg is om nu al na&#13;
te denken over de compensatie voor de&#13;
mosselsector. Dat de minister ook binnen&#13;
de bestaande wetgeving zoekt naar&#13;
een oplossing voor de ontstane problematiek&#13;
van de voorjaarsmosselvisserij,&#13;
blijkt uit haar brief van 15 april 2008&#13;
aan de Tweede Kamer (brief 15 april&#13;
2008, Kamerstukken II 2007/08, 29&#13;
675, nr. 40). Zij geeft daarbij uitleg&#13;
over de wettelijke systematiek bij de&#13;
vergunningverlening op grond van art.&#13;
19 Natuurbeschermingswet 1998&#13;
(Nbwet 1998). De minister maakt&#13;
daarbij onderscheid tussen (a) de vergunningaanvraag&#13;
in verband met een&#13;
potentiële verslechtering van de habitat&#13;
of verstoring van soorten en (b) de vergunningaanvraag&#13;
voor een plan of project&#13;
dat significante effecten heeft. In&#13;
geval (a) vindt een belangenafweging&#13;
plaats overeenkomstig de art. 3:2, 3:4&#13;
Awb alsmede art. 2 lid 3 Habitatrichtlijn.&#13;
De voorjaarsmosselvisserij valt&#13;
onder de situatie als bedoeld onder (b),&#13;
aldus de minister. Voor deze situatie&#13;
geven de art. 19g en 19h van de&#13;
Nbwet 1998 - in afwijking van art. 3:4&#13;
Awb - een bijzondere invulling aan de&#13;
belangenafweging. Deze bijzondere&#13;
(invulling van de) belangenafweging&#13;
vloeit rechtstreeks voort uit art. 6,&#13;
derde en vierde lid Habitatrichtlijn.&#13;
Een vergunning mag in deze situatie&#13;
niet worden verleend, als niet met zekerheid&#13;
is vastgesteld dat de natuurlijke&#13;
kenmerken van het betrokken&#13;
Natura 2000-gebied niet worden aangetast.&#13;
Daarop kan alleen een uitzondering&#13;
worden gemaakt als er geen alternatieve&#13;
oplossingen zijn, er dwingende&#13;
redenen van groot openbaar belang&#13;
zijn (waaronder begrepen redenen&#13;
van sociale of economische aard) en de&#13;
negatieve effecten op habitats en soorten&#13;
worden gecompenseerd. Aan deze&#13;
bijzondere belangenafweging valt volgens&#13;
de minister niet te tornen, nu dit&#13;
een Europese verplichting is, die rechtstreeks&#13;
uit de Habitatrichtlijn voortvloeit.&#13;
Wel kondigt zij aan dat zij ten&#13;
behoeve van de mosselsector nadrukkelijk&#13;
zal bezien of de hiervoor genoemde&#13;
uitzondering ‘dwingende redenen&#13;
van groot openbaar belang’ kan&#13;
worden toegepast.&#13;
&#13;
Structuurbeleid&#13;
Duurzame landbouw&#13;
Als het streven naar duurzame landbouw&#13;
uiteindelijk niets oplevert houden&#13;
we er toch veel onderzoeksrapporten&#13;
aan over. De minister heeft er weer&#13;
drie naar de Tweede Kamer gestuurd,&#13;
van het LEI, de WUR en het MNP&#13;
(brief 1 april 2008, Kamerstukken II&#13;
2007/08, 31 403, nr. 1).&#13;
LNV-subsidies&#13;
De Regeling LNV-subsidies en het&#13;
Openstellingsbesluit LNV-subsidies&#13;
2008 zijn gewijzigd: Stcrt. 11 april&#13;
2008, nr. 71, p. 12. De wijziging van&#13;
de Regeling biedt landbouwers een&#13;
eenmalige, gedeeltelijke tegemoetkoming&#13;
in de door hen in maart 2008&#13;
betaalde aanvullende premie voor&#13;
weerschadeverzekeraars. De subsidievoorwaarden&#13;
staan in bijlage 4 van de&#13;
Regeling. Verder is de Regeling op enkele&#13;
redactionele onderdelen gewijzigd.&#13;
&#13;
Marktordening&#13;
Superheffing&#13;
Er is een nieuwe Regeling superheffing&#13;
2008 ( Stcrt. 28 maart 2008, nr. 61).&#13;
Inhoudelijk is er niets gewijzigd, maar&#13;
er is per 1 april a.s. wel een nieuwe Europese&#13;
grondslag: de oude Verordening&#13;
1788/2003 is vervangen door Verordening&#13;
1234/2007, PbEUL 299, de zogenoemde&#13;
Integrale GMO-Verordening.&#13;
Ook zijn de quota verhoogd per&#13;
1 april: iedereen krijgt er 2,49% bij.&#13;
Health Check&#13;
De Europese Raad van Ministers is het&#13;
eens geworden over de ‘Health Check’.&#13;
In mei 2008 zal de Commissie met&#13;
wetgevingsvoorstellen komen. De minister&#13;
kijkt daar reikhalzend naar uit&#13;
(brief 26 maart 2008, Kamerstukken&#13;
II 2007/08, 21 501-32, nr. 273). De&#13;
minister vat de prioriteiten nog eens&#13;
samen: regionaal model, bredere inzet&#13;
van art. 69, vereenvoudiging van het&#13;
GLB. De zachte landing van de melkquotering&#13;
kan het beste door een jaarlijkse&#13;
verhoging met 2%. Op 8 april&#13;
2008 heeft de minister de Tweede&#13;
Kamer het voorlopige rapport gestuurd&#13;
over de Europese schapen- en geitensector&#13;
(brief 8 april 2008, Kamerstukken&#13;
II 2007/08, 21 501-32, nr. 276).&#13;
Hieruit blijkt dat deze sector een moeilijke&#13;
tijd doormaakt en dat ook de economische&#13;
perspectieven voor de toekomst&#13;
niet erg gunstig zijn. De minister&#13;
verwacht dat het Europese Parlement&#13;
op basis van dit rapport aanbevelingen&#13;
zal doen aan de Europese Commissie&#13;
en de Raad, en dat de Europese&#13;
Commissie deze aanbevelingen zal&#13;
meenemen in haar wetgevingsvoorstellen&#13;
voor de ‘Health Check’ van het gemeenschappelijk&#13;
landbouwbeleid. In&#13;
dat kader zal ook de ooipremie besproken&#13;
worden. Voor Nederland zullen&#13;
eventuele nieuwe commissievoorstellen&#13;
op dat terrein van weinig betekenis&#13;
zijn, omdat de steun aan de geiten- en&#13;
schapensector reeds volledig ontkoppeld&#13;
is van de productie.&#13;
&#13;
Staatssteun&#13;
Aan de Tweede Kamer is een nieuw&#13;
wetsvoorstel tot wijziging van het Burgerlijk&#13;
Wetboek, de Algemene wet bestuursrecht&#13;
en de Algemene wet inzake&#13;
rijksbelastingen aangeboden, (Koninklijke&#13;
Boodschap, Voorstel van wet, Memorie&#13;
van Toelichting, Advies en nader&#13;
rapport, Kamerstukken II 2007/08, 31&#13;
418, nrs. 1-4). De voorgestelde wijzigingen&#13;
beogen sluitende regels te bieden&#13;
om tot (effectieve) terugvordering&#13;
of ongedaanmaking van steunmaatregelen&#13;
over te gaan, die onverenigbaar&#13;
zijn verklaard met de gemeenschappelijke&#13;
markt op grond van (a) een beschikking&#13;
van de Commissie; (b) een&#13;
uitspraak van het Hof van Justitie, of&#13;
(c) een onherroepelijke uitspraak van&#13;
de Nederlandse rechter. Daarnaast&#13;
omvat het wetsvoorstel ook een wijziging&#13;
van de regeling van de wettelijke&#13;
rente in het BW, zodat er voor de verschuldigde&#13;
wettelijke rente als gevolg&#13;
van een terugvordering of ongedaanmaking&#13;
van steun een separate regeling&#13;
geldt.&#13;
&#13;
Dieren&#13;
Wet dieren&#13;
Er is een nieuw wetsvoorstel voor een&#13;
Wet dieren naar de Tweede Kamer gezonden&#13;
(Voorstel van wet, Memorie&#13;
van Toelichting , Advies , Kamerstukken&#13;
II 2007/08, 31 389, nrs. 1-4). Al&#13;
enige tijd was deze operatie aangekondigd.&#13;
Beoogd wordt een integratie van&#13;
thans nog afzonderlijke en daardoor&#13;
fragmentarische wetgeving ten aanzien&#13;
van de gehouden dieren. Het gaat&#13;
vooral om de Diergeneesmiddelenwet,&#13;
de Kaderwet diervoeders, Gezondheids-&#13;
en welzijnswet voor dieren, de&#13;
Wet op de uitoefening van de diergeneeskunde.&#13;
De hoofdstukken van de&#13;
wet gaan over: algemene bepalingen&#13;
(intrinsieke waarde van het dier), dieren&#13;
(handelingen met dieren, diervoeders,&#13;
diergeneesmiddelen, biotechnologie),&#13;
dierlijke producten (algemene regels,&#13;
productie van vlees, bijproducten),&#13;
toelating diergeneeskundigen,&#13;
maatregelen (bestrijding van ziekten),&#13;
uitvoering van EG-maatregelen, vergunningen&#13;
etc., handhaving, financiën&#13;
(heffingen, schadevergoeding).&#13;
Dierenwelzijn&#13;
De vele ingediende moties bij het&#13;
debat over de Nota dierenwelzijn hebben&#13;
weer een vervolg. Had de Tweede&#13;
Kamer er hiervan maar liefst zestien&#13;
aangenomen, ook de minister heeft&#13;
niet stilgezeten. Bij brief van 3 april jl.&#13;
heeft zij op de zestien aangenomen&#13;
moties gereageerd (brief 3 april 2008,&#13;
Kamerstukken II 2007/08, 28 286, nr.&#13;
209). Een samenvatting:&#13;
– op een viertal moties volgt pas een&#13;
inhoudelijke reactie nadat de minister&#13;
nader overleg heeft gevoerd&#13;
met betrokken organisaties of&#13;
nadat nader onderzoek heeft&#13;
plaatsgevonden. Dit betreft de&#13;
motie over een privaatrechtelijke&#13;
Orde voor dierenartsen (nr. 111),&#13;
de motie inzake veiligstelling van&#13;
de toekomst van het Gelderse&#13;
paard (nr.113), de motie inhoudende&#13;
een verzoek tot het opstellen&#13;
van een ethisch afwegingskader&#13;
(nr.117) en de (gewijzigde) motie&#13;
tot verscherping van het toezicht&#13;
op juiste toepassing van de elektrische&#13;
bedwelmingsmethode (nr.&#13;
107);&#13;
– de motie inzake verplicht cameratoezicht&#13;
op veemarkten is niet ingewilligd.&#13;
Hiervoor ontbreekt tot&#13;
op heden de hiertoe vereiste wettelijke&#13;
grondslag, aldus de minister.&#13;
Wel zal zij veemarkten verzoeken&#13;
om over te gaan tot cameratoezicht.&#13;
Overigens verwijst onze minister&#13;
in dit verband naar het kwaliteitshandboek&#13;
dat na eerder overleg&#13;
door de veemarkten is opgesteld.&#13;
Zij heeft geen aanwijzingen&#13;
dat men zich niet houdt aan dit&#13;
zelf opgestelde kwaliteitshandboek&#13;
(nr. 149);&#13;
– succes boekte de motie tot opschorting&#13;
van het voornemen om&#13;
per 2009 rubberen matten verplicht&#13;
te stellen in stallen waar&#13;
vleeskalveren niet op stro gehuisvest&#13;
worden. Deze motie bevatte&#13;
tevens het verzoek om een nader&#13;
onderzoek waarin alternatieve&#13;
vloertypen worden vergeleken in&#13;
het kader van ‘de welzijnsmonitor’&#13;
van vleeskalveren. De minister&#13;
heeft deze motie integraal ingewilligd.&#13;
Omdat het onderzoek ongeveer&#13;
twee jaar in beslag zal nemen,&#13;
gaat de minister ervan uit dat&#13;
medio 2010 bepaalde vloertypen&#13;
voorgeschreven kunnen worden&#13;
(nr. 170);&#13;
– ten aanzien van de motie stimulering&#13;
van alternatieve huisvesting&#13;
voor kippen heeft de minister aangegeven&#13;
dat haar streven naar integraal&#13;
duurzame en diervriendelijke&#13;
stallen ook geldt voor de legpluimveehouderij.&#13;
Daarvoor zijn financiële&#13;
middelen vrijgemaakt. De ontwikkeling&#13;
van alternatieven in de&#13;
legpluimveehouderij zal worden&#13;
gestimuleerd, omdat de productie&#13;
van eieren ten behoeve van de voedingsmiddelenindustrie&#13;
ook garanties&#13;
vereist. Tot slot verwijst onze&#13;
minister in dit verband naar de&#13;
reeds ontwikkelde integraal duurzame&#13;
huisvestingsystemen voor de&#13;
productie van tafeleieren, die op&#13;
dit moment op de eerste praktijkbedrijven&#13;
worden gebouwd (nr.&#13;
116, gewijzigd);&#13;
– het bij motie verzochte onderzoek&#13;
naar de welzijnsaspecten van de&#13;
dieren die in Nederland worden&#13;
gehouden voor dierlijke producten&#13;
is ingewilligd. Of de minister vervolgens&#13;
overgaat tot het opstellen&#13;
van nadere regelgeving stelt zij afhankelijk&#13;
van de uitkomsten van&#13;
deze analyses (nr. 109);&#13;
– ook de motie strekkende tot een&#13;
verbod op import van vossen- en&#13;
chinchillabont heeft enig resultaat.&#13;
De minister is bereid ter zake regelgeving&#13;
in voorbereiding te&#13;
nemen, maar tekent daarbij wel&#13;
aan dat een dergelijke handelsbelemmering&#13;
haaks staat op het beleid&#13;
van de Europese Commissie&#13;
en WTO. Voorts verklaart onze&#13;
minister dat zij zich bij gelegenheid&#13;
zal inzetten voor een verbod&#13;
op EU-niveau voor het fokken van&#13;
vossen en chinchilla’s, maar dat&#13;
Europese haalbaarheid moeilijk is&#13;
(nr. 108);&#13;
– de bij motie aangegeven wens om&#13;
een goede registratie van het gebruik&#13;
van diergeneesmiddelen te&#13;
bevorderen is volgens de minister&#13;
al opgepakt in de vorm van een&#13;
verkennende studie uitgevoerd&#13;
door o.m. het Landbouw Economisch&#13;
Instituut (LEI). Of al dan&#13;
niet wordt overgegaan tot een centrale&#13;
registratie van diergeneesmiddelen,&#13;
is afhankelijk van de resultaten&#13;
van het LEI-onderzoek en het&#13;
daarop volgende overleg met de&#13;
betrokken sectoren (nr.110);&#13;
– het verzoek om ratificatie van de&#13;
Europese overeenkomst ter bescherming&#13;
van kleine huisdieren&#13;
wordt door de minister afgewezen&#13;
omdat het verdrag voorschriften&#13;
bevat die Nederland op dit moment&#13;
niet kan uitvoeren. Voor andere&#13;
huisdieren dan katten en honden&#13;
ontbreekt thans een wettelijke&#13;
voorziening. In dit verband verwijst&#13;
de minister naar de eigen verantwoordelijkheid&#13;
van de sector,&#13;
die kan worden ingevuld certificatiestelsels.&#13;
Wel kondigt de minister&#13;
aan dat wordt gewerkt aan een&#13;
AMvB met doelvoorschriften, dat&#13;
het huidige Honden- en kattenbesluit&#13;
gaat vervangen. In deze&#13;
AMvB zullen tevens voorschriften&#13;
worden opgenomen die de uitvoering&#13;
van het verdrag mogelijk&#13;
maken. Beoogd wordt dat deze&#13;
AMvB uiterlijk in de loop van&#13;
2009 in werking treedt (nr. 130);&#13;
– de bij motie verzochte opleiding&#13;
tot paraveterinair dierenambulancepersoneel&#13;
is voorlopig (nog) niet&#13;
aan de orde. De minister wil eerst&#13;
de ontwikkeling van een professionaliseringscursus&#13;
in 2008 afronden&#13;
(nr. 120);&#13;
– het verzoek om een plan van aanpak&#13;
ter bestrijding van malafide&#13;
hondenhandel heeft de minister&#13;
ingewilligd. De AID zal hierin&#13;
voorzien (nr. 165, gewijzigd);&#13;
– ten slotte verwijst de minister voor&#13;
een tweetal moties naar haar&#13;
ambtsgenoten van VWS en BZK.&#13;
Dit zijn achtereenvolgens de motie&#13;
over het belang van dierexperimenteel&#13;
onderzoek en het voorkomen&#13;
van criminele acties door dieractivisten&#13;
(nr. 112) en de motie over&#13;
het tegengaan van de tijgermug&#13;
(nr. 122).&#13;
Voedsel en Waren Autoriteit (VWA)&#13;
De media stortten zich massaal op de&#13;
rol van de VWA bij het toezicht op&#13;
dierenwelzijn in het kader van veetransporten.&#13;
Dit liet de gemoederen in&#13;
Den Haag niet onberoerd. Al eerder&#13;
zond de minister het rapport van R.&#13;
Hoekstra naar de Kamer voorzien van&#13;
haar reactie (brief 20 maart 2008, Kamerstukken&#13;
II 2007/08, 26 991, nr.&#13;
177). Over dit onderzoeksrapport is&#13;
(naast andere onderwerpen) op 26&#13;
maart 2008 gesproken tijdens de vergadering&#13;
van de vaste commissies voor&#13;
LNV (en VWS) met de ministers van&#13;
LNV (en VWS). Hiervan is een verslag&#13;
gemaakt (Verslag, Kamerstukken II&#13;
2007/08, 26 991, nr. 196). Hoewel de&#13;
minister van LNV een flink aantal toezeggingen&#13;
doet (totaal: 11), is van een&#13;
noemenswaardige wijziging van het&#13;
reeds ingezette beleid geen sprake. Wel&#13;
opvallend is dat het fenomeen ‘klokkenluider’&#13;
inmiddels ook de gemoederen&#13;
in de agrarische sector bezighoudt.&#13;
In dat verband doet de minister desgevraagd&#13;
twee toezeggingen:&#13;
– een klokkenluider die bij de notaris&#13;
een verklaring onder ede aflegt,&#13;
zal de minister horen met verzekering&#13;
van zijn of haar veiligheid;&#13;
– eventuele klokkenluiders binnen&#13;
LNV en de VWA wordt gegarandeerd&#13;
dat ‘ als zij zich melden bij&#13;
een vertrouwenspersoon, zij uit&#13;
kunnen gaan van vertrouwelijkheid&#13;
en beschermde omgeving.’&#13;
Bij brief van 2 april 2008 schetst de&#13;
minister de stand van zaken over de&#13;
door de sector ontwikkelde kwaliteitssystemen&#13;
en de klepcontroles (brief 2&#13;
april 2008, Kamerstukken II 2007/08,&#13;
26 991, nr. 194). Conclusie: voornoemde&#13;
kwaliteitssystemen bevinden&#13;
zich nog in een pril stadium. Dit betekent&#13;
voorlopig overwegend klepkeuring.&#13;
Op 3 april 2008 volgde een uitvoerig&#13;
debat in de Tweede Kamer&#13;
(Handelingen, Kamerstukken II&#13;
2007/08, nr. 72, p. 5007-5013). De&#13;
minister kreeg het voor de kiezen met&#13;
veertien ingediende moties ( Kamerstukken&#13;
II 2007/08, 26 991, nrs. 178 -&#13;
191). Deze moties leidden evenwel&#13;
niet tot een wijziging van het reeds ingezette&#13;
beleid. De minister ontraadde&#13;
de aanneming van vrijwel alle ingediende&#13;
moties, dan wel zag een enkele&#13;
motie als een ondersteuning van haar&#13;
beleid.&#13;
&#13;
Planten&#13;
Tarieven&#13;
De tarieven van de Plantenziektekundige&#13;
Dienst en de plantaardige keuringsdiensten&#13;
zijn gewijzigd. Het lijkt&#13;
niet om een verlaging te gaan ( Stcrt.1&#13;
april 2008, nr. 63).&#13;
&#13;
Producten&#13;
Voedselveiligheid en diervoeders&#13;
Na de BSE-crisis werden dierlijke eiwitten&#13;
uit veevoeder gebannen. Nu is&#13;
er weer een brede maatschappelijke&#13;
steun voor de herintroductie van diermeel&#13;
in veevoer, aldus de minister&#13;
(brief 26 maart 2008, Kamerstukken&#13;
II 2007/08, 30 400, nr. 10). De minister&#13;
meent dat diermeel stap voor stap&#13;
en onder strikte voorwaarden weer&#13;
kunnen worden toegelaten. Waartoe&#13;
het ‘antikannibalismebeginsel’ - dat de&#13;
minister zegt aan te hangen - in dit&#13;
verband moet leiden, is niet erg duidelijk.&#13;
Duidelijk is wel dat de besluitvorming&#13;
op Europees niveau plaatsvindt.&#13;
De minister heeft het daar al geopperd,&#13;
en men toonde begrip.&#13;
Biotechnologie:(ggo)-mais&#13;
De minister heeft de Kamer het Franse&#13;
rapport toegestuurd over de veiligheid&#13;
van de genetisch gemodificeerde (ggo)-&#13;
maïs MON810, vergezeld met een&#13;
brief (brief 7 april 2008, Kamerstukken&#13;
II 2007/08, 27428, nr. 107). Het&#13;
rapport is opgesteld door ‘de voorlopige&#13;
hoge autoriteit inzake ggo’s’. De&#13;
autoriteit bestaat uit 34 leden afkomstig&#13;
uit onder andere de wetenschap,&#13;
de ethiek, milieu- en consumentenorganisaties,&#13;
het bedrijfsleven en uit geledingen&#13;
van burgemeesters en Franse&#13;
regio’s. Veertien wetenschappers van&#13;
deze autoriteit hebben een verklaring&#13;
uitgegeven waarin zij stellen dat in het&#13;
rapport niet de conclusie wordt getrokken&#13;
dat er ernstige twijfels bestaan over&#13;
de veiligheid van de maïs. Evenmin&#13;
worden de nieuwe wetenschappelijke&#13;
feiten in het rapport als negatief bestempeld,&#13;
aldus de minister.&#13;
Biotechnologie: klonen van dieren&#13;
De minister deelt de Kamer bij brief&#13;
van 2 april 2008 mee dat zij nog geen&#13;
positie inneemt in de door de Europese&#13;
commissaris van Landbouw Fischer-&#13;
Boel gedane oproep tot een&#13;
debat over het klonen van dieren voor&#13;
voedselproductie (brief 2 april 2008,&#13;
Kamerstukken II2007/08, 27428, nr.&#13;
106). De Europese Commissie (EC)&#13;
heeft een aantal stappen ondernomen&#13;
ter voorbereiding van een zorgvuldige&#13;
oordeelsvorming ter zake. Eén daarvan&#13;
is dat de EC de Europese Voedselveiligheid&#13;
Autoriteit (EFSA) heeft ver-&#13;
zocht om een wetenschappelijk oordeel.&#13;
Het kabinet wacht het definitieve&#13;
rapport van de EFSA af, alvorens een&#13;
standpunt in te nemen. Het rapport&#13;
wordt in mei 2008 verwacht.&#13;
&#13;
Milieurecht&#13;
Besluit huisvesting&#13;
Het Besluit ammoniakemissie huisvesting&#13;
veehouderij is per 1 april 2008 in&#13;
werking getreden. Het Besluit was al in&#13;
2005 in het Staatsbladgeplaatst ( Stb.&#13;
2005, 675) en ook al weer gewijzigd in&#13;
verband met de interne saldering ( Stb.&#13;
2008, 6). Het Besluit bevat maximale&#13;
emissiewaarden voor de huisvesting&#13;
van rundvee, varkens en kippen. Voor&#13;
de laatste twee categorieën zijn overgangstermijnen&#13;
vastgesteld: bestaande&#13;
inrichtingen moeten in 2010 voldoen&#13;
aan de eisen. Interessante vraag is of de&#13;
overgangstermijnen wel werking kunnen&#13;
hebben: de Afdeling bestuursrechtspraak&#13;
leidt uit art. 8.11, derde&#13;
lid, tweede volzin van de Wet milieubeheer&#13;
af dat de beste beschikbare&#13;
technieken ook in bestaande stallen direct&#13;
moeten worden toegepast (ABRS&#13;
11 oktober 2006, zaaknr. 200601499/&#13;
1 en recentelijk in ABRS 2 april 2008,&#13;
LJNBC8489. Voor IPPC-bedrijven&#13;
kunnen sowieso afwijkende overgangs -&#13;
termijnen en strengere emissiewaarden&#13;
gelden.&#13;
Vergunningen&#13;
Het loopt voor boeren ook nog wel&#13;
eens goed af met vergunningen, zie:&#13;
ABRS 2 april 2008, LJN BC8487&#13;
(Hof van Twente). Ook een in de&#13;
buurt aanwezig habitatgebied verhindert&#13;
vergunningverlening niet, nu vast&#13;
komt te staan dat de depositie afneemt&#13;
ten opzichte van de bestaande situatie.&#13;
Ook als de geplande depositie van ammoniak&#13;
er niet toe leidt dat de voor&#13;
een habitatgebied vastgestelde kritische&#13;
depositiewaarde niet wordt overschreden,&#13;
kan de vergunning worden verleend&#13;
(ABRS 2 april 2008, LJN&#13;
BC8490: Borssele).&#13;
Glastuinbouw&#13;
In Stcrt. 1 april 2008, nr. 63 is geplaatst&#13;
een ontwerp-Besluit tot wijziging&#13;
van het Besluit glastuinbouw. Het&#13;
gaat over de volgende onderwerpen:&#13;
– de verbruiksdoelstellingen;&#13;
– ontwikkeling van emissienormen&#13;
voor meststoffen;&#13;
– goed gietwater en condenswater;&#13;
– assimilatiebelichting.&#13;
&#13;
Rechtspersonen&#13;
Flex-BV&#13;
Onder de titel ‘De Flex-BV’ schrijft&#13;
D.F.M.M. Zaman in het tijdschrift Juridische&#13;
Berichten voor het Notariaat&#13;
(JBN)van april 2008 over de gevolgen&#13;
voor het BV-recht van het wetsvoorstel&#13;
vereenvoudiging en flexibilisering BVrecht&#13;
( Kamerstukken II 2007/08, nr.&#13;
31 058). Dit artikel is een eerste in een&#13;
reeks van artikelen in het JBN over de&#13;
flexibilisering en vereenvoudiging van&#13;
het BV-recht.&#13;
&#13;
Fiscaal recht&#13;
Landgoedvrijstelling&#13;
De Natuurschoonwet 1928 kent een&#13;
(voorwaardelijke) vrijstelling voor het&#13;
recht van successie ten behoeve van&#13;
landgoedeigenaren (ook wel ‘landgoedvrijstelling’&#13;
genoemd). In het Weekblad&#13;
voor Privaatrecht, Notariaat en&#13;
Registratievan 12 april 2008 bezien&#13;
H.R. Bruggink en G.G. Poortinga in&#13;
hoeverre deze landgoedvrijstelling kan&#13;
worden benut onder het Nederlandse&#13;
erfrecht. In dat kader beschrijven zij de&#13;
uitwerking van de landgoedvrijstelling&#13;
bij achtereenvolgens de wettelijke verdeling,&#13;
de ouderlijke boedelverdeling,&#13;
het vruchtgebruiktestament, het legaat&#13;
- tegen - inbreng en de quasiwettelijke&#13;
verdeling (WPNR12 april 2008/6750,&#13;
p. 294 e.v.).&#13;
Tuinbouw&#13;
Er is een nieuw wetsvoorstel tot wijziging&#13;
van een aantal belastingwetten en&#13;
andere wetten aangeboden aan de&#13;
Tweede Kamer (Koninklijke Boodschap,&#13;
Voorstel van wet, Memorie van&#13;
Toelichting, Oorspronkelijke tekst,&#13;
Advies, Kamerstukken II 2007/08, nr.&#13;
31 404, nrs. 1-5). Noemenswaardig is&#13;
de invoering van het verlaagde BTWtarief&#13;
voor het transportvan tuinbouwgas.&#13;
Al tientallen jaren was het&#13;
verlaagde tarief toepasselijk op de levering&#13;
van gas en minerale olie aan de&#13;
tuinbouw. Deze gold onder de Wet&#13;
OB 1968 ook voor het transportvan&#13;
die brandstoffen naar de tuinbouwer.&#13;
Door de inwerkingtreding van de Gaswet&#13;
2000 ontstond hierover onduidelijkheid,&#13;
omdat daarin wel een onderscheid&#13;
werd gemaakt tussen het transport&#13;
en het leveren van gas aan de afnemer.&#13;
Om te voorkomen dat hierdoor&#13;
onbedoeld het transport van gas bestemd&#13;
voor de tuinbouw niet langer&#13;
onder het verlaagde tarief zou kunnen&#13;
vallen, is een technische aanpassing&#13;
vereist van de bij de Wet OB 1968 behorende&#13;
tabel I, onderdeel b. Daardoor&#13;
valt in de toekomst het transport van&#13;
gas bestemd voor de tuinbouw weer&#13;
wettelijk onder het verlaagde tarief.&#13;
Overigens blijken de netbeheerders het&#13;
transport van gas naar de tuinbouw in&#13;
de praktijk nog steeds te belasten met&#13;
het verlaagde BTW - tarief, aldus de&#13;
MvT.&#13;
Natuurbalans 2007&#13;
Bij brief van 8 april 2008 heeft de minister&#13;
de Tweede Kamer meegedeeld&#13;
dat de Belastingdienst pas uitvoering&#13;
kan geven aan de voorgenomen fiscale&#13;
vrijstelling van de - onder de Subsidieregeling&#13;
Natuurbeheer 2000 (SN&#13;
2000) vallende - subsidies beheer, inrichting,&#13;
recreatie en landschap, nadat&#13;
de Europese Commissie hiervoor goedkeuring&#13;
heeft verleend. Hetzelfde geldt&#13;
voor de voorgenomen fiscale vrijstelling&#13;
van subsidies voor het beheer van&#13;
landschap die onder de Subsidieregeling&#13;
Agrarisch Natuurbeheer (SAN)&#13;
vallen (brief 8 april 2008, Kamerstukken&#13;
II 2007/08, 31 146, nr. 4).&#13;
&#13;
Bedrijfsopvolging&#13;
Fiscaal&#13;
In het tijdschrift Fiscale Berichten voor&#13;
het Notariaat (FBN) van april 2008&#13;
behandelt K. Zerrou-Bozia drie vormen&#13;
van bedrijfsopvolging en de daaraan&#13;
gekoppelde fiscale gevolgen in de&#13;
situaties dat de onderneming wordt gedreven&#13;
in de vorm van een NV of een&#13;
BV ( FBN2008, nr. 22).&#13;
Successiewet&#13;
De staatssecretaris heeft de Tweede&#13;
Kamer geïnformeerd over de stand van&#13;
zaken van de voorgenomen wijziging&#13;
van de Successiewetgeving (brief 14&#13;
april 2008, Kamerstukken II2007/08,&#13;
27 789, nr. 15). Noemenswaardig is&#13;
dat de bedrijfsopvolgingsregeling zal&#13;
worden meegenomen in de voorgenomen&#13;
herziening. De staatssecretaris&#13;
geeft ter zake - samengevat - de volgende&#13;
punten aan:&#13;
– de faciliteit bij bedrijfsopvolging&#13;
kan eenvoudiger worden vormgegeven.&#13;
Dit wordt opgepakt;&#13;
– bekeken wordt of het nodig is om&#13;
de bedrijfsopvolgingsregeling uit te&#13;
breiden of te beperken;&#13;
– de mogelijkheden om de conserverende&#13;
aanslag te laten vervallen,&#13;
worden onderzocht.&#13;
&#13;
Buitenlands agrarisch recht&#13;
België&#13;
Het Belgisch Tijdschrift voor agrarisch&#13;
recht beweegt zich op een breed terrein:&#13;
het nummer van het derde kwartaal&#13;
2007 bevat een artikel over bijtincidenten&#13;
met honden, van de hand van&#13;
L. Burgelman. De auteur pleit voor&#13;
een ‘doordachte’ regeling.&#13;
&#13;
Diversen&#13;
Raad van State&#13;
Het jaarverslag van de Raad van State&#13;
van 2007 is verschenen. Het jaarverslag&#13;
is te raadplegen via www.raadvanstate.&#13;
nl. Voor wie het jaarverslag te&#13;
omvangrijk is (191 pagina’s), biedt de&#13;
door de Raad van State uitgebrachte&#13;
samenvatting uitkomst. Deze is eveneens&#13;
beschikbaar via voornoemde site.&#13;
Zorgelijk is de vaststelling van de Raad&#13;
van State dat het schort aan de kwaliteit&#13;
van de wetgevingsfunctie en de uitvoerende&#13;
juridische functie van de&#13;
overheid. Zie hiervoor het volgende citaat&#13;
uit de samenvatting (p. 3): ‘ De&#13;
Raad van State merkt in zijn jaarverslag&#13;
op dat juridisering - en daarmee&#13;
de complexiteit van het rechtssysteem -&#13;
meebrengt dat een goede juridische&#13;
functie op de ministeries van onmiskenbaar&#13;
groot belang is. De Raad van&#13;
State vindt het dan ook zorgelijk dat&#13;
[..] de juridische eenheden op de&#13;
meeste departementen door enkele bezuinigingsrondes&#13;
op dit moment nauwelijks&#13;
in staat zijn de juridische kwaliteit&#13;
van de beleids- en besluitvorming&#13;
te waarborgen. Zorgelijk is volgens de&#13;
Raad van State ook [..] dat voor verschillende&#13;
ministeries geldt dat onvoldoende&#13;
juridische capaciteit beschikbaar&#13;
is om de Europese dimensie en de&#13;
juridische functie overtuigend te behartigen.&#13;
De overheid komt zichzelf&#13;
tegen als de kwaliteit van de wetgevingsfunctie&#13;
en die van de uitvoerende&#13;
juridische functie niet aan de maat is:&#13;
in de uitvoering, de handhaving en bij&#13;
de rechter.’&#13;
Wet op de bedrijfsorganisatie&#13;
Voor de product- en bedrijfschappen is&#13;
relevant het nieuwe wetsvoorstel tot&#13;
wijziging van de Wet op de bedrijfsorganisatie,&#13;
dat aan de Tweede Kamer is&#13;
aangeboden (Koninklijke Boodschap,&#13;
Voorstel van wet, Memorie van Toelichting&#13;
, Kamerstukken II2007/08, 31&#13;
419, nrs.1-3). Het wetsvoorstel beoogt&#13;
de democratische legitimiteit van bedrijfslichamen&#13;
te vergroten. Hiervoor&#13;
heeft het kabinet de volgende uitgangspunten&#13;
gesteld (a) het democratische&#13;
gehalte van bedrijfslichamen moet&#13;
worden verbeterd; (b) de verantwoording&#13;
en transparantie moeten worden&#13;
vergroot, en (c) de bedrijfslichamen&#13;
dienen hier zelf verantwoording voor&#13;
te nemen. Om deze uitgangspunten te&#13;
bereiken, zijn in het wetsvoorstel onder&#13;
andere de volgende kabinetsvoorstellen&#13;
nader uitgewerkt:&#13;
– eisen aan een code goed bestuur;&#13;
– om de vier jaar een onderzoek&#13;
door het bedrijfslichaam naar het&#13;
draagvlak voor het voortbestaan;&#13;
– verscherping van zowel het interne&#13;
toezicht bij bedrijforganen, als het&#13;
externe toezicht dat door de SER&#13;
wordt uitgeoefend;&#13;
– financiële transparantie en verantwoording.&#13;
Nieuwe scriptie&#13;
Bij het Instituut voor Agrarisch Recht&#13;
is verkrijgbaar scriptie no. 43 uit de&#13;
scriptiereeks:&#13;
Auteur: M.A.M. Machiels&#13;
Titel: Visrecht- en bestandbeheer van&#13;
Noordzeeplatvis: Regels voor alle soorten&#13;
en maten&#13;
ISBN 978-90-75119-51-0&#13;
Prijs: € 14,- excl. 6 % BTW</content><legacyfootnotes/><footnotes><footnote/></footnotes><auteurs>prof. mr. D.W. Bruil en mr. C.S.C. Monsma</auteurs><published>2008-05-01 00:00:00</published><modified>2017-06-16 16:17:51</modified><editiondate>2008-05-01</editiondate><htmlpath>https://denhollander.info/artikel/6761</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1990</searchword><id>7100</id><udhid>UDH:TvAR/7100</udhid><titel>'Gemeente Oostflakkee / Lambrecht Adrianus Eliza Mooijaart' (TvAR 1990/4347)</titel><searchwords><searchword>TvAR 5/1990</searchword><searchword>TvAR 1990/4347</searchword><searchword>UDH:TvAR/7100</searchword></searchwords><attachments><attachment><name>1990_nr 5_Rechtspraak_4347.pdf</name><extention>pdf</extention><url>https://denhollander.info/download/6707/ci</url></attachment></attachments><inleiding>Pachtwet, art. 38&#13;
De gemeente heeft enig belang (in de beschikking&#13;
van het hof nader aangegeven)&#13;
bij het niet verlengen van de pachtovereenkomst.&#13;
Dit prevaleert nu van het eventuele&#13;
belang van de pachter bij verlenging ten&#13;
processe onvoldoende is gebleken, hij&#13;
voorts in gebreke is gebleven de hem gevraagde&#13;
gegevens te verstrekken en hij door&#13;
de mondelinge behandeling van het hoger&#13;
beroep niet bij te wonen het hof ook niet in&#13;
de gelegenheid heeft gesteld anderszins&#13;
kennis te nemen van de relevante omstandigheden&#13;
zijnerzijds. Verlengingsverzoek&#13;
alsnog afgewezen. </inleiding><content>Pachtkamer gerechtshof te Arnhem, beschikking&#13;
d.d. 29 november 1989&#13;
(Mr. Kok, mr. Bierman, mr. In 't Veld&#13;
(plv.), ir. Brunt, ir. Rogaar)&#13;
Het gerechtshof te Arnhem, pachtkamer;&#13;
Gezien het op 21 juli 1989 ter griffie van&#13;
het hof ingekomen beroepschrift van De&#13;
Gemeente Oostflakkee, zetel houdende te&#13;
Oude Tonge, procureur: mr. B. Peek, tegen&#13;
een beschikking van de pachtkamer van&#13;
het kantongerecht te Sommelsdijk van 21&#13;
juni 1989, waarbij is verlengd met een duur&#13;
van zes jaar, eindigend 31 december 1997,&#13;
de pachtovereenkomst tussen appel-lante&#13;
als verpachtster en Lambrecht Adrianus&#13;
Eliza Mooijaart, wonende te&#13;
Ooltgensplaat, gemeente Oostflakkee, als&#13;
pachter, behoudens verlenging eindigend&#13;
op 31 december 1991, met betrekking tot&#13;
een perceel bouwland in de polder&#13;
Oudeland te Ooltgensplaat, kadastraal&#13;
bekend in die gemeente sectie A, nummer&#13;
530 ged., groot 0.87.17 ha;&#13;
Mede gezien het op 29 augustus 1989 ter&#13;
griffie van het hof ingekomen verweerschrift&#13;
van geïntimeerde - hierna ook te&#13;
noemen: Mooijaart -, procureur: mr.&#13;
J.M.J. Huver;&#13;
Mede gezien de overige stukken, waaronder&#13;
een fotocopie van voormelde beschikking;&#13;
Gelet op de behandeling van het hoger&#13;
beroep ter zitting van het hof van 10 november&#13;
1989, waarbij aanwezig was G.W.J.&#13;
Poortvliet, wethouder van de gemeente&#13;
Oostflakkee, bijgestaan door mr. P.S.A.&#13;
Overwater, advocaat te Strijen; geïntimeerde&#13;
is, hoewel behoorlijk opgeroepen, niet&#13;
verschenen;&#13;
Overweegt:&#13;
Voormelde beschikking is gegeven uit&#13;
overweging in hoofdzaak, dat naar billijkheid&#13;
moet worden beslist, nu verpachtster&#13;
een rechtspersoon is; dat appellante, die de&#13;
grond in geschil wil inbrengen in de ruilverkaveling&#13;
om daarvoor te zijner tijd ander&#13;
land toegedeeld te krijgen dat voor recreatieve&#13;
doeleinden kan worden gebruikt,&#13;
daarmee vooruitloopt op mogelijkerwijs in&#13;
de toekomst te realiseren plannen die nu&#13;
nog niet tot uitdrukking komen in een&#13;
goedgekeurd bestemmingsplan; dat de billijkheid&#13;
daarom medebrengt dat het verlengingsverzoek&#13;
moet worden toegewezen.&#13;
Appellante - hierna ook te noemen: de&#13;
gemeente - heeft de navolgende grieven&#13;
aangevoerd:&#13;
Grief I:&#13;
Ten onrechte heeft de pachtkamer van&#13;
het kantongerecht het belang dat de gemeente&#13;
heeft bij de inbreng van de grond in&#13;
de ruilverkaveling opdat recreatieve grond&#13;
terug verkregen zal worden, niet gehonoreerd.&#13;
Grief II:&#13;
Ten onrechte heeft de pachtkamer van&#13;
het kantongerecht naar billijkheid beslissende&#13;
de belangen van Mooijaart laten prevaleren&#13;
boven die van de gemeente.&#13;
De mondelinge behandeling:&#13;
Ter zitting van het hof is namens de gemeente&#13;
verklaard:&#13;
dat de gemeente ongeveer 90 a 100 ha&#13;
landbouwgrond in eigendom heeft, welke&#13;
oppervlakte vrijwel geheel is verpacht voor&#13;
de wettelijke duur; dat al deze grond, die&#13;
op diverse plaatsen is gelegen, is begrepen&#13;
in de thans in uitvoering zijnde ruilverkaveling&#13;
'Flakkee'; dat de grond in geschil een&#13;
agrarische bestemming heeft en op ongeveer&#13;
1 a 1,5 kilometer vanaf de bebouwde&#13;
kom van Ooltgensplaat ligt als deel van een&#13;
grotere, aan de gemeente in eigendom toebehorende&#13;
kavel; dat het voornemen bestaat om in de ten oosten van de bebouwde&#13;
kom van Ooltgensplaat gelegen polder Het&#13;
Rietveld een recreatiepark ter grootte van&#13;
ongeveer 9 hectare te realiseren, welk plan&#13;
de instemming heeft van de provincie Zuid-&#13;
Holland en van de Landinrichtingscommissie&#13;
van de ruilverkaveling Flakkee; dat het&#13;
hier (in genoemde polder) om voor landbouwkundig&#13;
gebruik minder geschikte&#13;
grond gaat; dat in verband met bedoeld&#13;
plan reeds thans in die gevallen, waarin dat&#13;
mogelijk is, met landbouwers die grond in&#13;
de genoemde polder hebben, elders gelegen&#13;
grond wordt geruild; dat een continuering&#13;
van de pachtovereenkomst met Mooijaart&#13;
de kans om straks in de ruilverkaveling in&#13;
plaats van de grond in geschil grond in de&#13;
polder Het Rietveld toegedeeld te krijgen,&#13;
vermindert; dat Mooijaart in de bebouwde&#13;
kom van Ooltgensplaat woont, full-time&#13;
douanier is, niet over een landbouwinspan&#13;
beschikt en de bij hem in gebruik zijnde&#13;
grond, te weten de grond in geschil en ruim&#13;
2 ha eigen grond die op een afstand van ongeveer&#13;
1 a 1,5 kilometer van de grond in geschil&#13;
is gelegen, door (een) derde(n) laat bewerken.&#13;
De raadsman van de gemeente heeft het&#13;
standpunt van appellante nader toegelicht.&#13;
Het oordeel van het hof:&#13;
1. In casu is er geen sprake van een&#13;
pachtobject dat de gemeente wil bestemmen&#13;
voor niet tot de landbouw betrekkelijke&#13;
doeleinden, noch van een voornemen&#13;
van de gemeente om het verpachte zelf&#13;
voor een tot de landbouw betrekkelijk doel&#13;
te gaan gebruiken. Het bedoelde in de artikelen&#13;
40 en 41 der Pachtwet is derhalve niet&#13;
van toepassing. Evenmin is er sprake van&#13;
een geval als bedoeld in artikel 39 van genoemde&#13;
wet; weliswaar heeft de gemeente&#13;
aangevoerd dat Mooijaart het gepachte in&#13;
1989 heeft onderverpacht aan een derde&#13;
voor de teelt van witlof, alsmede dat op de&#13;
grond in geschil veel onkruid voorkwam,&#13;
maar een en ander werd voor het eerst ter&#13;
gelegenheid van de mondelinge behandeling&#13;
van deze zaak ter zitting van het hof&#13;
aangevoerd en is voorts onvoldoende onderbouwd&#13;
om op grond daarvan tot de&#13;
conclusie te kunnen komen dat de bedrijfsvoering&#13;
van de pachter niet is geweest zoals&#13;
het een goed pachter betaamt en dat om die&#13;
reden zijn verlengingsverzoek zou moeten&#13;
worden afgewezen.&#13;
Het vorenstaande brengt mede dat ingevolge&#13;
artikel 38 der Pachtwet op het verlengingsverzoek&#13;
van Mooijaart naar billijkheid&#13;
moet worden beslist.&#13;
2. De plannen van de gemeente tot het&#13;
realiseren van een recreatiepark in de pol&#13;
der Het Rietveld zijn, gelet op hetgeen&#13;
daaromtrent ter zitting van het hof mede&#13;
aan de hand van enkele overgelegde rap&#13;
porten is aangevoerd, op zichzelf voldoen&#13;
de aannemelijk, al is nog onzeker op welke&#13;
termijn die plannen zullen kunnen worden&#13;
verwezenlijkt nu een daartoe noodzakelijke&#13;
wijziging van het vigerende bestemmingsplan&#13;
nog niet ter inzage is gelegd, laat staan&#13;
reeds rechtskracht bezit.&#13;
Voldoende aannemelijk is voorts dat de&#13;
kansen om bedoelde plannen te kunnen&#13;
realiseren, positief worden beïnvloed indien&#13;
de gemeente erin slaagt ter plaatse&#13;
grond in eigendom te verwerven. Ruiling&#13;
met elders gelegen grond is één van de mogelijkheden&#13;
daartoe en evident is dat zulks&#13;
aanmerkelijk gemakkelijker gelukt indien&#13;
die elders gelegen grond vrij van pacht is&#13;
dan wanneer slechts verpachte (en dus niet&#13;
gebruiksvrije) grond als ruilobject kan&#13;
worden aangeboden. Zou zulk een ruil met&#13;
de grond in geschil niet mogelijk zijn, dan&#13;
heeft de gemeente in zoverre nog belang bij&#13;
het pachtvrij zijn daarvan, omdat dan de&#13;
kans dat via de ruilverkaveling in plaats&#13;
daarvoor grond in de polder Het Rietveld&#13;
zal worden toegedeeld, groter is dan wanneer&#13;
bij de toedeling ook rekening moet&#13;
worden gehouden met de pachtrechten van&#13;
Mooijaart.&#13;
3. Uit het vorenstaande volgt naar het&#13;
oordeel van het hof, dat de gemeente enig&#13;
relevant belang heeft bij het niet verlengen&#13;
van de onderhavige pachtovereenkomst.&#13;
4. Ten aanzien van het belang, dat Mooijaart&#13;
heeft bij verlenging van die pachtovereenkomst&#13;
overweegt het hof, dat daarvan&#13;
onvoldoende blijkt uit hetgeen door betrokkene&#13;
ten processe is aangevoerd. Hij&#13;
heeft, door niet te voldoen aan het verzoek&#13;
om de hem toegezonden vragenlijst met de&#13;
daarbij gevraagde bescheiden aan het hof&#13;
te doen toekomen en evenmin gevolg te ge&#13;
ven aan de oproeping tot het bijwonen van&#13;
de mondelinge behandeling van het hoger beroep, het hof ook niet in de gelegenheid&#13;
gesteld om anderszins kennis te nemen van&#13;
de voor de beoordeling van dat eventuele&#13;
belang relevante feiten en omstandigheden.&#13;
Zo bestaat er geen enkel inzicht in de revenuen,&#13;
welke voor Mooijaart, die — naar&#13;
ten processe vaststaat - een volledige en&#13;
vaste betrekking buiten de landbouw heeft,&#13;
uit de exploitatie van het gepachte voortvloeien.&#13;
Evenmin is - voorzover relevant&#13;
- bekend op welke wijze de gestelde voornemens&#13;
met betrekking tot het samen met&#13;
zijn zoon opzetten van een land- en tuinbouwbedrijf&#13;
uitvoering zouden kunnen&#13;
krijgen, in het midden gelaten nog de mogelijkheid&#13;
tot financiering daarvan.&#13;
5. Nu Mooijaart in gebreke is gebleven&#13;
enig inzicht te geven in het belang, dat hij&#13;
heeft bij de toewijzing van zijn verlengingsverzoek,&#13;
is een behoorlijke afweging van de&#13;
wederzijdse belangen van partijen niet mogelijk.&#13;
Dit brengt mede, dat het wel aangetoonde,&#13;
althans voldoende aannemelijk geworden&#13;
belang van de gemeente bij de afwijzing&#13;
van het verlengingsverzoek, het gewicht&#13;
van dat belang geheel in het midden&#13;
gelaten, de doorslag moet geven.&#13;
De slotsom:&#13;
De tegen de beschikking, waarvan beroep,&#13;
aangevoerde grieven zijn gegrond,&#13;
weshalve die beschikking moet worden vernietigd&#13;
met het alsnog afwijzen van het&#13;
pachtverlengingsverzoek van Mooijaart.&#13;
Beschikkende in hoger beroep:&#13;
Vernietigt de tussen partijen door de&#13;
pachtkamer van het kantongerecht te Sommelsdijk&#13;
gegeven beschikking van 21 juni&#13;
1989, waarvan beroep,&#13;
en opnieuw beschikkende:&#13;
Wijst het pachtverlengingsverzoek van&#13;
Mooijaart van de hand.</content><legacyfootnotes/><footnotes><footnote/></footnotes><auteurs>Mr. Kok, mr. Bierman, mr. In 't Veld&#13;
(plv.), ir. Brunt, ir. Rogaar</auteurs><published>1990-05-01 00:00:00</published><modified>1990-05-01 00:00:00</modified><editiondate>1990-05-01</editiondate><htmlpath>https://denhollander.info/artikel/7100</htmlpath></article>
</articles></edition>
<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2003</searchword><id>4552</id><udhid>UDH:TvAR/4552</udhid><titel>Boers / Ter Denge c.s. (TvAR 2003/5181)</titel><searchwords><searchword>TvAR 10/2003</searchword><searchword>TvAR 2003/5181</searchword><searchword>UDH:TvAR/4552</searchword></searchwords><attachments><attachment><name>2003_nr 10_Rechtspraak_5181.pdf</name><extention>pdf</extention><url>https://denhollander.info/download/4497/ci</url></attachment></attachments><inleiding>[Pachtwet art. 41, 45 lid 3]&#13;
&#13;
Van voorgenomen eigen gebruik van de&#13;
verpachters is sprake.&#13;
Bij de beoordeling van de vraag of door het&#13;
verlies van het gepachte de grondslag van&#13;
het maatschappelijk bestaan van de pachter&#13;
ernstig zou worden aangetast dient als uitgangspunt&#13;
dat van een dergelijke aantasting&#13;
sprake is indien de pachter in zijn positie als&#13;
landbouwer in de maatschappij wordt aangetast,&#13;
welke positie voor een belangrijk&#13;
deel, maar niet volledig door het inkomen&#13;
wordt bepaald. Het komt dus (i.c.) niet&#13;
alleen aan op inkomensgegevens, doch ook&#13;
speelt een rol dat de pachter een zelfstandig&#13;
en te respecteren belang heeft bij handhaving&#13;
van zijn positie als melkveehouder.&#13;
In dit geval is van een dergelijke aantasting&#13;
sprake.&#13;
De stelling dat geen sprake zou kunnen zijn&#13;
van een ernstige aantasting in de zin van de&#13;
Pachtwet, omdat de pachter enkele dagen&#13;
na het einde van de pachttermijn de 65-jarige&#13;
leeftijd zal bereiken, wordt verworpen. De&#13;
Pachtwet biedt de pachter immers de&#13;
mogelijkheid verlenging te vragen tot het&#13;
einde van het pachtjaar waarin de pachter&#13;
65 jaar wordt en niet valt in te zien waarom&#13;
de pachter niet van deze mogelijkheid&#13;
gebruik zou mogen maken.&#13;
Het persoonlijk gebruik is voor de verpachters&#13;
niet van overwegende betekenis.&#13;
Volgt een beslissing naar billijkheid: de&#13;
pachtovereenkomst wordt verlengd met een&#13;
jaar ingevolge artikel 45 lid 3 van de Pachtwet.</inleiding><content>BESCHIKKING IN DE ZAAK VAN:&#13;
Hermanus Johannes Boers, wonende te&#13;
Overdinkel, gemeente Losser,&#13;
appellant,&#13;
procureur: mr. D.M.H.M. van Dijk,&#13;
tegen&#13;
1 J.M. ter Denge-Vrerink,&#13;
2 J.H. ter Denge,&#13;
3 G.J. ter Denge, allen wonende te Overdinkel,&#13;
gemeente Losser,&#13;
geïntimeerden,&#13;
procureur: mr. G. Janssen.&#13;
1 Het geding in eerste aanleg&#13;
De pachtkamer van het kantongerecht te&#13;
Enschede heeft op 3 juli 2001 tussen appellant,&#13;
verder te noemen de pachter, en geïntimeerden,&#13;
verder te noemen de verpachters,&#13;
een beschikking gegeven. Bij die beschikking&#13;
is het verlengingsverzoek van de pachter afgewezen&#13;
en is de pachter verwezen in de kosten&#13;
van de procedure. Van die beschikking is een&#13;
fotokopie aan deze beschikking gehecht.&#13;
2 Het geding in hoger beroep&#13;
2.1 De pachter is bij op 27 juli 2001 ter griffie&#13;
van het hof ingekomen beroepschrift in hoger&#13;
beroep gekomen van vorenbedoelde beschikking.&#13;
Hij heeft daarbij één grief tegen die&#13;
beschikking aangevoerd, producties overgelegd&#13;
en het hof verzocht voornoemde beschikking&#13;
te vernietigen en opnieuw beschikkende de&#13;
tussen partijen vigerende pachtovereenkomst&#13;
met één jaar te verlengen tot 1 januari 2003&#13;
met veroordeling van de verpachters in de&#13;
kosten van deze procedure in beide instanties.&#13;
2.2 Bij op 3 oktober 2001 ter griffie van het&#13;
hof ingekomen verweerschrift hebben de verpachters&#13;
verweer gevoerd, producties overgelegd&#13;
en het hof verzocht voornoemde&#13;
beschikking te bekrachtigen, zonodig onder&#13;
verbetering van de gronden, met veroordeling&#13;
van de pachter in de kosten van (bedoeld zal&#13;
zijn:) het hoger beroep.&#13;
2.3 Op 17 december 2001 heeft de mondelinge&#13;
behandeling plaatsgevonden. De pachter is in&#13;
persoon verschenen, bijgestaan door mr&#13;
D.M.H.M. van Dijk, advocaat te Arnhem.&#13;
Van de verpachters is geïntimeerde sub 3 in&#13;
persoon verschenen, bijgestaan door mr W.F.&#13;
van Oostveen, advocaat te Deventer. Partijen&#13;
hebben aan het hof inlichtingen verstrekt,&#13;
waarna de advocaten de wederzijdse standpunten&#13;
hebben toegelicht.&#13;
3 De grief&#13;
3.1 De door de pachter aangevoerde grief&#13;
tegen de beschikking waarvan beroep luidt als&#13;
volgt.&#13;
3.2 Ten onrechte heeft de pachtkamer het verlengingsverzoek&#13;
afgewezen en Boers verwezen&#13;
in de kosten van de procedure.&#13;
4 De vaststaande feiten&#13;
4.1 Tussen partijen staat als gesteld en erkend&#13;
dan wel niet voldoende weersproken het&#13;
navolgende vast.&#13;
4.2 Tussen de pachter en de verpachters&#13;
bestaat een pachtovereenkomst met betrekking&#13;
tot een boerderij met bijbehorende&#13;
grond, kadastraal bekend gemeente Losser,&#13;
sectie K nummers 4371, 4372 en (gedeeltelijk)&#13;
nr 4772, in totaal ter grootte van 4.54.60 ha.&#13;
Bij vonnis van 13 december 1966 van de&#13;
pachtkamer van het kantongerecht te Enschede&#13;
is deze pachtovereenkomst (tussen rechtsvoorganger(&#13;
s) van partijen) schriftelijk vastgelegd.&#13;
Behoudens verlenging is de pachtovereenkomst&#13;
geëindigd op 31 december 2001.&#13;
4.3 Bij brief van 14 december 2000 is door de&#13;
verpachters aan de pachter medegedeeld dat&#13;
zij geen verlenging van de tussen hen bestaande&#13;
pachtovereenkomst wensen.&#13;
4.4 De pachter is geboren op 9 januari 1937.&#13;
5 De mondelinge behandeling&#13;
Ter zitting van het hof is, zakelijk weergegeven,&#13;
het volgende verklaard:&#13;
Door de pachter:&#13;
Ik ben 64 jaar en ongehuwd. Van de oppervlakte&#13;
van mijn bedrijf is 3.8 ha mijn eigendom,&#13;
is 1.5 ha gepacht van de Hervormde&#13;
Kerk en 0.5 ha van mijn buurman en is de in&#13;
geschil zijnde grond, zo’n 4.5 ha gepacht van&#13;
de verpachters. De gepachte grond ligt bij&#13;
mijn eigen grond en de bedrijfsgebouwen. Ik&#13;
woon op de in geschil zijnde grond en op die&#13;
grond staat ook het vee. Er zit een klein stalletje&#13;
aan het huis en daar staan drie koeien in.&#13;
De rest van het vee staat in een gebouw op de&#13;
gepachte grond. Ik heb een stal voor het&#13;
melkvee, 2 stallen en een kapschuur voor de&#13;
machines. Al die gebouwen staan bij het huis&#13;
op het gepachte. Alle grond is grasland met&#13;
uitzondering van een klein deel dat ik voor&#13;
het telen van maïs gebruik.&#13;
Ik heb 20 melkkoeien, die ik nog melk, en&#13;
20 stuks jongvee. Vanwege de MKZ kon ik&#13;
geen vee kwijt, daarom molk ik. Ik heb&#13;
117.000 liter melkquotum.&#13;
Ik heb het KKM-keurmerk. Als hobby houd&#13;
ik nog kippen. Wat betreft de bedrijfsresultaten&#13;
kan ik zeggen dat ik me altijd goed heb&#13;
kunnen bedruipen. Die zijn steeds in de plus&#13;
geweest. Dat geldt ook voor 2000.&#13;
In één been van mij zit een kleine verstopping.&#13;
Het is het beste als ik in beweging ben.&#13;
Ik heb van het jaar een AAW-uitkering gehad&#13;
van ƒ 6.000,–.&#13;
Ik heb een woning in Overdinkel. De huurder&#13;
is er nu uit. Het huis is sterk verouderd en&#13;
moet worden gesloopt, waarna ik op het perceel&#13;
een nieuw huis laat bouwen. De sloopvergunning&#13;
heb ik al in huis.&#13;
Ik heb me altijd doodgewerkt op de grond in&#13;
geschil, als kleine jongen al. Er is door de verpachters&#13;
voor geen cent aan het huis verspijkerd.&#13;
De vader van de aanwezige verpachter is de&#13;
broer van mijn moeder.&#13;
Door geïntimeerde sub 3:&#13;
Ik ben 46 jaar en de vriendin waarover in de&#13;
stukken wordt gesproken is al zes jaar mijn&#13;
vriendin. Mijn broer is 47 jaar.&#13;
Wij hebben een bedrijf van ruim 27 ha met&#13;
melk- en mestvee. 20 Ha grond is grasland, de&#13;
rest is maïs. De eigen grond van de pachter&#13;
ligt op 2 à 4 km van zijn boerderij af en grenst&#13;
aan mijn grond.&#13;
Ik heb ongeveer 45 melkkoeien met bijbehorend&#13;
jongvee en ongeveer 50 stuks mestvee.&#13;
Ik heb drie stallen: een loopstal, een stal voor&#13;
de stieren en een stal voor het jongvee, voor&#13;
bij elkaar zo’n 200 stuks vee. Mijn melkquotum&#13;
bedraagt 306.206 liter.&#13;
We hebben ook een loonwerkbedrijf, dat wel&#13;
goed loopt. Op de boerderij hebben we niet&#13;
voldoende werk.&#13;
Wat betreft de bedrijfsresultaten kan ik zeggen&#13;
dat die over 1997 ƒ 250.000,–, over 1998&#13;
ƒ 15.000,– en over 1999 ƒ 300.000,– bedroegen.&#13;
Over 2000 zullen ze middelmatig zijn. Ik verwacht&#13;
zo’n ƒ 200.000,–. De resultaten van het&#13;
loonwerkbedrijf zijn verwerkt in de jaarstukken.&#13;
Met alle respect voor de pachter wil ik zeggen&#13;
dat zijn melkinstallatie verouderd is, dat hij een&#13;
Hinderwetvergunning heeft voor het houden&#13;
van slechts 35 stuks vee en dat hij in milieutechnisch&#13;
opzicht zijn bedrijf niet op orde heeft.&#13;
Ik wil met mijn vriendin in de zich op de verpachte&#13;
grond bevindende boerderij gaan&#13;
wonen. Wij moeten ook gaan verbouwen. Wij&#13;
hebben voor de verbouwing nog geen concrete&#13;
stappen ondernomen.&#13;
Dertig jaar geleden heeft mijn vader al aangegeven&#13;
dat de pachter weg moest. Het is&#13;
helemaal niet nieuw voor hem dat wij hem&#13;
van het verpachte af willen hebben.&#13;
In verband met de mestwetgeving hebben wij&#13;
volgend jaar gewoon grond nodig. Het meeste&#13;
loonwerk wat we doen is grond- en straatwerk,&#13;
ook in Duitsland.&#13;
In Duitsland koop en verkoop ik ook maïs.&#13;
6 De beoordeling van het geschil in&#13;
hoger beroep&#13;
6.1 In dit hoger beroep is de vraag aan de orde&#13;
of de pachtkamer van het kantongerecht&#13;
terecht het verlengingsverzoek van de pachter&#13;
heeft afgewezen.&#13;
6.2 Op grond van artikel 38 van de Pachtwet&#13;
dient op een verzoek om verlenging van een&#13;
pachtovereenkomst naar billijkheid te worden&#13;
beslist, evenwel met inachtneming van de op&#13;
dat artikel volgende bepalingen. Ingevolge&#13;
artikel 41 lid 1 van de Pachtwet dient het verzoek&#13;
te worden afgewezen indien de verpachter&#13;
het verpachte persoonlijk voor een tot de&#13;
landbouw betrekkelijk doel in gebruik wil&#13;
nemen. Nochtans dient ingevolge artikel 41&#13;
lid 2 van de Pachtwet naar billijkheid te worden&#13;
beslist indien door het verlies van het&#13;
gepachte de grondslag van het maatschappelijk&#13;
bestaan van de pachter ernstig zou worden&#13;
aangetast én het persoonlijk gebruik voor de&#13;
verpachter niet van overwegende betekenis is.&#13;
6.3 De verpachters hebben gesteld dat sprake&#13;
is van voorgenomen eigen gebruik in de zin&#13;
van artikel 41 lid 1 van de Pachtwet en hebben&#13;
daartoe, kort gezegd, gesteld dat zij de in&#13;
geschil zijnde grond nodig hebben in verband&#13;
met (onder andere) de mestwetgeving. Ook&#13;
hebben zij aangevoerd dat vergroting van de&#13;
(huis)kavel voor hen van groot belang is, aangezien&#13;
een melkveehouder zijn melkvee in de&#13;
gaten moet kunnen houden en eenvoudig op&#13;
zijn bedrijf moet kunnen melken. Voorts hebben&#13;
zij aangegeven dat geïntimeerde sub 3, die&#13;
nu nog met zijn broer en moeder samenwoont,&#13;
met zijn vriendin in de verpachte&#13;
boerderij wil gaan wonen. De pachter heeft&#13;
niet betwist dat sprake is van een voorgenomen&#13;
eigen gebruik in de zin van artikel 41 lid&#13;
1 van de Pachtwet en ook het hof is van oordeel&#13;
dat sprake is van zodanig voorgenomen&#13;
gebruik.&#13;
6.4 Bij de beoordeling van de vraag of door&#13;
het verlies van het gepachte de grondslag van&#13;
het maatschappelijk bestaan van de pachter&#13;
ernstig zou worden aangetast dient als uitgangspunt&#13;
dat van een dergelijke aantasting&#13;
sprake is indien de pachter in zijn positie als&#13;
landbouwer in de maatschappij wordt aangetast,&#13;
welke positie voor een belangrijk deel,&#13;
maar niet volledig door het inkomen wordt&#13;
bepaald. Anders dan de verpachters stellen, is&#13;
het hof, gelet op de overgelegde jaarstukken&#13;
en hetgeen bij gelegenheid van de mondelinge&#13;
behandeling bij het hof naar voren is gebracht,&#13;
van oordeel dat de pachter voldoende aannemelijk&#13;
heeft gemaakt dat hij het bedrijf met&#13;
een economisch oogmerk exploiteert. Het&#13;
bedrijf is winstgevend. Bij verlies van het&#13;
gepachte, waarvan de grond ongeveer de helft&#13;
van het bedrijfsareaal van de pachter uitmaakt&#13;
en waarop diens bedrijfsgebouwen zich bevinden,&#13;
zou de pachter voorts ernstig in diens&#13;
maatschappelijk bestaan als landbouwer worden&#13;
aangetast. Dat de pachter na beëindiging&#13;
van de pachtovereenkomst zijn melkquotum&#13;
zou kunnen gaan verleasen, mestafzetcontracten&#13;
zou kunnen afsluiten of een beheerspakket&#13;
zou kunnen nemen en bijvoorbeeld zijn&#13;
land zou kunnen gaan gebruiken voor graswinning,&#13;
waarmee de pachter hogere opagrarisch&#13;
brengsten zou kunnen behalen dan met zijn&#13;
huidige agrarisch bedrijf, zoals de verpachters&#13;
hebben aangevoerd, doet aan het vorenoverwogene&#13;
niet af. Bij een toetsing als de onderhavige&#13;
komt het niet alleen aan op inkomensgegevens,&#13;
doch speelt ook een rol dat de pachter&#13;
een zelfstandig en te respecteren belang&#13;
heeft bij handhaving van zijn positie als melkveehouder.&#13;
Dat, zoals de verpachters hebben&#13;
gesteld, de pachter jarenlang niet zou hebben&#13;
geïnvesteerd in zijn melkinstallatie en bedrijfsgebouwen&#13;
en niet zou beschikken over de&#13;
vereiste milieuvergunning, wat daarvan ook&#13;
zij, doet daaraan niet af.&#13;
Dat naar de stelling van de verpachters het&#13;
einde van de pachtovereenkomst voor de&#13;
pachter voorzienbaar was, wat daar ook van&#13;
zij, doet aan het vorenoverwogene evenmin af.&#13;
De stelling van de verpachters dat geen sprake&#13;
zou kunnen zijn van een ernstige aantasting in&#13;
de zin van de Pachtwet, omdat de pachter&#13;
enkele dagen na het einde van de pachttermijn&#13;
de 65-jarige leeftijd zal bereiken, wordt verworpen.&#13;
De Pachtwet biedt de pachter immers&#13;
de mogelijkheid verlenging te vragen tot het&#13;
einde van het pachtjaar waarin de pachter 65&#13;
jaar wordt en niet valt in te zien waarom de&#13;
pachter niet van deze mogelijkheid gebruik&#13;
zou mogen maken. De omstandigheid dat hij&#13;
een aanvullend inkomen in de vorm van AOW&#13;
zal krijgen, is onvoldoende om in het eerder&#13;
overwogene wijziging te brengen.&#13;
6.5 Vervolgens is aan de orde de vraag of het&#13;
persoonlijk gebruik voor de verpachters van&#13;
overwegende betekenis is. De verpachters&#13;
hebben slechts beperkte inzicht in hun vermogens-&#13;
en inkomenspositie verschaft. De&#13;
beschikbaar gestelde gegevens brengen het&#13;
hof niet tot het oordeel, dat het eigen gebruik&#13;
van de onderhavige grond voor hen van overwegende&#13;
betekenis in de zin van artikel 41 van&#13;
de Pachtwet is. Uit die gegevens volgt dat hun&#13;
huidige vee- en loonwerkbedrijf dusdanige&#13;
inkomsten oplevert, dat het gebruik van 4,5&#13;
ha extra grond – hoewel ongetwijfeld van nut,&#13;
onder andere voor de eigen voervoorziening –&#13;
uit inkomensoogpunt niet dringend noodzakelijk&#13;
is. Dit geldt ook indien mede in aanmerking&#13;
wordt genomen dat de onderhavige&#13;
grond grenst aan de huiskavel. Ook hetgeen&#13;
de verpachters hebben gesteld met betrekking&#13;
tot de fosfaat- en stikstofnormen geeft geen&#13;
aanleiding tot het oordeel, dat de beschikbaarheid&#13;
van deze grond thans van dusdanig groot&#13;
gewicht is, dat overwegende betekenis zou&#13;
moeten worden aangenomen. Dit laatste geldt&#13;
ook voor het voorgenomen eigen gebruik van&#13;
de woning door geïntimeerde sub 3: niet is&#13;
gebleken dat dit gebruik van de woning zo&#13;
urgent is, dat directe ontruiming is geboden.&#13;
Bij dit oordeel is mede van belang dat door de&#13;
verpachters is aangevoerd dat de woning&#13;
ingrijpend verbouwd dient te worden, dat een&#13;
dergelijke verbouwing de nodige voorbereidingstijd&#13;
vergt en dat niet is gebleken dat door&#13;
geïntimeerde sub 3 reeds stappen in die richting&#13;
zijn ondernomen.&#13;
6.6 Gelet op het vorenoverwogene dient een&#13;
beslissing naar billijkheid te worden gegeven.&#13;
6.7 Nu de pachtovereenkomst slechts kan&#13;
worden verlengd met een periode van een jaar,&#13;
is het hof van oordeel dat, mede gelet op hetgeen&#13;
eerder in deze beschikking is overwogen&#13;
omtrent de wederzijdse belangen en acht&#13;
slaand op de overige omstandigheden van dit&#13;
geval, de billijkheid vergt dat het verzoek van&#13;
de pachter dient te worden toegewezen.&#13;
6.8 Uit het voorgaande volgt dat de beschikking&#13;
waarvan beroep moet worden vernietigd&#13;
en dat de pachtovereenkomst alsnog zal worden&#13;
verlengd met één jaar, dus tot 1 januari&#13;
2003. Als de in het ongelijk gestelde partij&#13;
zullen de verpachters in de kosten van de procedure&#13;
in beide instanties worden veroordeeld.&#13;
7 De beslissing&#13;
Het hof, beschikkende in hoger beroep:&#13;
vernietigt de beschikking van de pachtkamer&#13;
van het kantongerecht te Enschede van 3 juli&#13;
2001 en opnieuw beschikkende:&#13;
verlengt de onder 4.2 genoemde pachtovereenkomst&#13;
van partijen tot 1 januari 2003;&#13;
veroordeelt de verpachters in de kosten van&#13;
beide instanties, tot aan deze uitspraak aan de&#13;
zijde van de pachter voor wat betreft de eerste&#13;
aanleg begroot op € 226,89 (ƒ 500,–) voor&#13;
salaris van de gemachtigde en op € 77,14&#13;
(ƒ 170,–) voor griffierecht en voor wat betreft&#13;
het hoger beroep begroot op € 1.542,85&#13;
(ƒ 3.400,–) voor salaris van de procureur en op&#13;
€ 215,55 (ƒ 475,–) voor griffierecht.&#13;
</content><legacyfootnotes/><footnotes><footnote/></footnotes><auteurs/><published>2003-10-01 00:00:00</published><modified>2003-10-01 00:00:00</modified><editiondate>2003-10-01</editiondate><htmlpath>https://denhollander.info/artikel/4552</htmlpath></article>
</articles></edition>
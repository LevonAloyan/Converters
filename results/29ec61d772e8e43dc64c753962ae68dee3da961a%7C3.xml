<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1992</searchword><id>6650</id><udhid>UDH:TvAR/6650</udhid><titel>'G.J.T. W. / de lijst der geldelijke regelingen in de ruilverkaveling 'Overloon-Merselo' (TvAR 1992/4562)</titel><searchwords><searchword>TvAR 7/8/1992</searchword><searchword>TvAR 1992/4562</searchword><searchword>UDH:TvAR/6650</searchword></searchwords><attachments><attachment><name>1992_nr 78_Rechtspraak_4562.pdf</name><extention>pdf</extention><url>https://denhollander.info/download/6398/ci</url></attachment></attachments><inleiding>Landinrichtingswet, art. 212&#13;
Reclamant heeft - omdat het hem zelf goed&#13;
uitkwam - destijds (in 1975) zijn melkveebedrijf&#13;
gestaakt in de (overigens gerechtvaardigde)&#13;
verwachting dat hij te zijner tijd een&#13;
zodanige toedeling zou krijgen dat daarop&#13;
een nieuw melkveebedrijf zou kunnen worden&#13;
gerealiseerd. In het referentiejaar (superheffing)&#13;
heeft reclamant geen melk geproduceerd.&#13;
Geen melkquotum toegekend. De&#13;
landinrichtingscommissie (LC) heeft aan haar&#13;
verplichtingen voor wat betreft de toedeling&#13;
aan reclamant voldaan. Uit de gestelde feiten&#13;
kan niet worden afgeleid dat de LC aan reclamant&#13;
de mogelijkheid van de heroprichting&#13;
van een melkveebedrijf heeft gegarandeerd.&#13;
De rechtbank vindt geen aanleiding de LC&#13;
aansprakelijk te stellen voor het feit, dat zij&#13;
destijds wellicht de verwachting heeft uitgesproken&#13;
dat aan reclamant een melkquotum&#13;
zou worden toegekend en met klem bij de bevoegde&#13;
instanties heeft bepleit dat zulks ook&#13;
zou geschieden. Geen reden het risico van reclamant&#13;
af te wentelen op de gezamenlijke&#13;
rechthebbenden.</inleiding><content>Rechtbank 's-Hertogenbosch 19 juli 1991&#13;
(Mr. Povel, mr. Roeterdink en mr. Vermulst)&#13;
G.J.T. W., reclamant tegen de lijst der geldelijke&#13;
regelingen in de ruilverkaveling 'Overloon-&#13;
Merselo';&#13;
//. De bezwaren&#13;
(...)&#13;
4. In 1975 is reclamant tijdelijk gestopt met&#13;
de melkveehouderij. Hij had toen slechts een&#13;
kleine huiskavel en zijn overige gronden lagen&#13;
zeer verspreid. Er was geen mogelijkheid&#13;
om de melkveehouderij uit te breiden ter&#13;
plaatse. Ook zou reclamant verplicht geweest&#13;
zijn een melktank aan te schaffen. In die periode&#13;
werd reclamant door de Lic benaderd&#13;
om zijn grond af te staan vooruitlopend op het&#13;
plan van toedeling ten behoeve van bedrijfsverplaatsers.&#13;
Reclamant heeft zijn medewerking verleend&#13;
op voorwaarde dat hem in het kader van&#13;
het plan van toedeling een aaneengesloten kavel&#13;
van 20 a 25 ha zou worden toegedeeld,&#13;
zodat hij daarop een nieuw melkveebedrijf&#13;
zou kunnen stichten voor zijn beide zoons.&#13;
Deze wens heeft reclamant ook op de in 1982 gehoudens wenszittingen herhaaldelijk tot uiting&#13;
gebracht.&#13;
Buiten de schuld van reclamant is de uitvoering&#13;
van de ruilverkaveling ernstig vertraagd.&#13;
In 1975 werd verwacht dat reclamant&#13;
de nieuwe kavel in 1982/1983 in gebruik zou&#13;
kunnen nemen; uiteindelijk is het december&#13;
1987 geworden. Daarom heeft reclamant in&#13;
1983 geen melk kunnen leveren, terwijl hij&#13;
voor 1 maart 1984 ook geen investeringsverplichtingen&#13;
kon aangaan. Toen in 1984 de superheffing&#13;
op melk werd aangekondigd,&#13;
wendde reclamant zich tot de Lic met de&#13;
vraag hoe te handelen. De commissie deelde&#13;
hem toen mee dat de uitwerking voor ruilverkavelingsgevallen&#13;
nog niet was afgerond,&#13;
maar dat er wel degelijk voor dit soort situaties&#13;
nadere regelingen werden getroffen, mede&#13;
gelet op de inhoud van de voorlichtingsbrief&#13;
van het Ministerie van Landbouw en Visserij&#13;
van juni 1984, waarin zulks werd gesteld.&#13;
Hierdoor gerustgesteld maakte reclamant&#13;
geen gebruik van de hem tot 4 februari 1985&#13;
geboden mogelijkheid voor het indienen van&#13;
bezwaar tegen het plan van toedeling. Op instigatie&#13;
van de Lic heeft reclamant in 1986 het&#13;
Ministerie van Landbouw en Visserij verzocht&#13;
hem een melkquotum toe te kennen ten behoeve&#13;
van het door hem op de hem toegedeelte&#13;
kavels te stichten melkveebedrijf. Op dit&#13;
verzoek werd afwijzend beschikt. Beroep bij&#13;
het College van beroep voor het bedrijfsleven&#13;
mocht niet baten. Het resultaat is dus nu dat&#13;
reclamant geen melkveebedrijf kan starten,&#13;
wat hem bijzonder veel schade oplevert, aangezien&#13;
de hem toegedeelde grond uitsluitend&#13;
geschikt is als grasland. Melkquotum is te&#13;
koop voor circa ƒ 3 per kg. Volgens berekeningen&#13;
van de Lic had reclamant een melkquotum&#13;
van 281.000 kg moeten krijgen.&#13;
Reclamant stelt dat de Lic hem toegezegd&#13;
heeft dat hij grond zou krijgen waarop hij een&#13;
melkveebedrijf zou kunnen stichten en dat de&#13;
Lic als gevolg van die toezegging, die niet&#13;
waargemaakt is kunnen worden, de schade&#13;
dient te vergoeden die hij lijdt, zijnde de kosten&#13;
die hij moet maken om zich het melkquotum&#13;
te verschaffen. In elk geval, zo meent&#13;
reclamant, dient de Lic de nadelige gevolgen&#13;
van haar verkeerde adviezen voor haar rekening&#13;
te nemen. Aan de Lic kan dan wellicht&#13;
geen verwijt gemaakt worden, dat neemt niet&#13;
weg dat de redelijkheid meebrengt dat het risico&#13;
voor de geleden schade niet voor rekening&#13;
behoort te blijven van reclamant.&#13;
III. Het standpunt van de (centrale) commissie&#13;
(...)&#13;
4. De commissie wijst er op dat reclamant zelf&#13;
besloten heeft zijn melkveehouderij te beëindigen,&#13;
omdat zijn huiskavel te klein was en&#13;
zijn overige gronden zeer verspreid gelegen&#13;
waren. Reclamant heeft vervolgens, omdat hij&#13;
ten behoeve van boerderijverplaatsers afstand&#13;
had gedaan van een deel van zijn gronden (in&#13;
1975 2,4 ha en 1976 6 ha) tijdelijk andere&#13;
gronden in gebruik heeft gekregen; ook deze&#13;
gronden waren verspreid gelegen. De Lic&#13;
heeft aan reclamant toegezegd er naar te zullen&#13;
streven aan hem een aaneengesloten oppervlakte&#13;
toe te delen.&#13;
De Lic heeft deze toezegging gestand gedaan.&#13;
Op grond van art. 14 Ruilverkavelingswet&#13;
(148 Landinrichtingswet) heeft de Lic de&#13;
verplichting aan iedere rechthebbende grond&#13;
toe te delen, die qua hoedanigheid en gebruiksbestemming&#13;
vergelijkbaar is met de ingebrachte&#13;
grond. De aan reclamant&#13;
toegedeelde gronden zijn geschikt voor weidebouw&#13;
(overigens ook voor akkerbouw) en&#13;
de Lic heeft daarmede volledig aan haar verplichtingen&#13;
jegens reclamant voldaan.&#13;
De toewijzing van het melkquotum is geen&#13;
bevoegdheid van de Lic maar van het Ministerie&#13;
van Landbouw, Natuurbeheer en Visserij.&#13;
De kwestie van de superheffing is een&#13;
ontwikkeling buiten de Lic om waar de Lic&#13;
niets aan kan doen en ook niet voor verantwoordelijk&#13;
is.&#13;
De Lic heeft reclamant in diens welbegrepen&#13;
belang zo goed mogelijk gesteund in&#13;
diens pogingen alsnog een melkquotum toegewezen&#13;
te krijgen. Men mag daar echter niet&#13;
uit afleiden, dat de Lic ter zake enige verplichting&#13;
had. Het is onjuist om aan de Lic te&#13;
verwijten dat reclamant in het referentiejaar&#13;
geen melk heeft kunnen produceren.&#13;
Op de eerste plaats heeft reclamant destijds&#13;
zelf besloten met zijn melkveehouderij te&#13;
stoppen. Op de tweede plaats heeft de Lic&#13;
geen enkele toezegging gedaan dat reclamant&#13;
te zijner tijd weer een melkveehouderij zou&#13;
kunnen starten. Op de derde plaats kan de vertraging&#13;
die de ruilverkaveling heeft opgelopen&#13;
niet aan de Lic worden geweten. Die vertraging&#13;
hield verband met gewijzigde inzichten&#13;
in natuur- en landschapswaarden in het gebied&#13;
van de ruilverkaveling (de zogenaamde Maasheggen-&#13;
problematiek).&#13;
Overigens staat ook in het geheel niet vast&#13;
dat reclamant, indien de toedeling in 1982/1983 zou hebben plaats gevonden, toen&#13;
weer met de melkveehouderij zou zijn begon-&#13;
IV. De beoordeling (...)&#13;
4. Ook het vierde bezwaar wordt niet terecht&#13;
voorgedragen. Uit de door reclamant en de&#13;
Lic gerelateerde feiten blijkt, dat reclamant -&#13;
omdat het hem zelf goed uitkwam - destijds&#13;
zijn melkveebedrijf heeft gestaakt in de (overigens&#13;
gerechtvaardigde) verwachting dat hij&#13;
tezijnertijd een zodanige toedeling zou krijgen&#13;
dat daarop een nieuw melkveebedrijf zou&#13;
kunnen worden gerealiseerd. De Lic heeft op&#13;
dit punt volledig aan haar verplichtingen voldaan&#13;
en ter zake van hetgeen tussen partijen is&#13;
overeengekomen valt de Lic geen enkel verwijt&#13;
van tekortkoming te maken. Indien en&#13;
voor zover uit de stellingname van reclamant&#13;
zou moeten worden opgemaakt, dat hij betogen&#13;
wil, dat de Lic hem de mogelijkheid van&#13;
de heroprichting van een melkveebedrijf heeft&#13;
gegarandeerd, kan zulk een garantie uit de gestelde&#13;
feiten niet worden afgeleid.&#13;
Evenmin vindt de rechtbank aanleiding de&#13;
Lic aansprakelijk te stellen voor het feit, dat&#13;
zij destijds wellicht de verwachting heeft uitgesproken&#13;
dat aan reclamant een melkquotum&#13;
zou worden toegekend en met klem bij de bevoegde&#13;
instanties heeft bepleit dat zulks ook&#13;
zou geschieden. Voor een dergelijke aansprakelijkstelling&#13;
zou alleen reden zijn indien de&#13;
Lic zonder meer had moeten beseffen dat haar&#13;
standpunt niet houdbaar was en aldus niet&#13;
kenbaar had mogen maken. Een dergelijk verwijt&#13;
is echter door reclamant niet aan de Lic&#13;
gemaakt.&#13;
Per saldo vindt de rechtbank geen reden de&#13;
Lic aansprakelijk te houden uit overeenkomst&#13;
noch uit enig verwijtbaar, onrechtmatig handelen.&#13;
De vraag is dan nog of uit anderen hoofde&#13;
reden bestaat het risico van reclamant af te&#13;
wentelen op de gezamenlijke belanghebbenden.&#13;
De rechtbank ziet daartoe geen aanleiding.&#13;
Een risico als het onderhavige is&#13;
verbonden aan het door reclamant uitgeoefende&#13;
ondernemerschap en zulke door externe&#13;
oorzaken opdoemende schadeposten kunnen&#13;
niet op derden worden afgewenteld indien die&#13;
derden niet op grond van overeenkomst of onrechtmatige&#13;
daad jegens de ondernemer aansprakelijk&#13;
kunnen worden gehouden. Het&#13;
afwentelen van risico op derden kan immers&#13;
niet worden gebaseerd op het enkele oordeel&#13;
dat het billijk zou zijn dat deze derden, omdat&#13;
zij de last beter kunnen dragen, met het risico&#13;
worden opgescheept, waar het schrijnend zou&#13;
zijn degene die met het risico wordt geconfronteerd&#13;
de strop te laten, (enz.)</content><legacyfootnotes/><footnotes><footnote/></footnotes><auteurs>Mr. Povel, mr. Roeterdink en mr. Vermulst</auteurs><published>1992-07-01 00:00:00</published><modified>1991-07-22 00:00:00</modified><editiondate>1992-07-01</editiondate><htmlpath>https://denhollander.info/artikel/6650</htmlpath></article>
</articles></edition>
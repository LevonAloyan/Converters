<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2017</searchword><id>13990</id><udhid>UDH:TvAR/13990</udhid><titel>Hoge Raad, 8 juli 2016,  ECLI:NL:HR:2016:1506   (TvAR 2017/5863)</titel><searchwords><searchword>TvAR 1/2017</searchword><searchword>TvAR 2017/5863</searchword><searchword>UDH:TvAR/13990</searchword></searchwords><attachments><attachment><name>18904.pdf</name><extention>pdf</extention><url>https://denhollander.info/download/18904/ci</url></attachment></attachments><inleiding/><content>&lt;h3 class="jurisprudentieinzake"&gt;(Provincie Zeeland/Erven X)&lt;/h3&gt;&#13;
&lt;h3 class="jurisprudentieinzake"&gt;(mrs. E.J. Numann, G. Snijders, M.V. Polak, &lt;br /&gt;T.H. Tanja-van den Broek en C.E. du Perron)&lt;/h3&gt;&#13;
&lt;p&gt;[Onteigeningswet, art. 40c]&lt;/p&gt;&#13;
&lt;h2&gt;Onteigening. Schadeloosstelling. Eliminatieregel.&lt;/h2&gt;&#13;
&lt;p&gt;Inpassingsplan slechts vastgesteld om werk waarvoor wordt onteigend mogelijk te maken? Vraag of ook eerder plan, met algemene ruimtelijke beleidsvisie, moet worden weggedacht.&lt;/p&gt;&#13;
&lt;p&gt;Met noot J.J. Hoekstra&lt;/p&gt;&#13;
&lt;h2&gt;Arrest&lt;/h2&gt;&#13;
&lt;p&gt;PROVINCIE ZEELAND,&lt;/p&gt;&#13;
&lt;p&gt;zetelende te Middelburg,&lt;/p&gt;&#13;
&lt;p&gt;EISERES tot cassatie,&lt;/p&gt;&#13;
&lt;p&gt;advocaat: mr. M.W. Scheltema,&lt;/p&gt;&#13;
&lt;p&gt;t e g e n&lt;/p&gt;&#13;
&lt;p&gt;DE GEZAMENLIJKE ERVEN VAN [betrokkene 1],&lt;/p&gt;&#13;
&lt;p&gt;laatstelijk wonende te [woonplaats],&lt;/p&gt;&#13;
&lt;p&gt;VERWEERDERS in cassatie,&lt;/p&gt;&#13;
&lt;p&gt;advocaten: mr. J.A.M.A. Sluysmans en mr. R.L. de Graaff.&lt;/p&gt;&#13;
&lt;p&gt;Partijen zullen hierna ook worden aangeduid als de Provincie en de erven [betrokkene 1].&lt;/p&gt;&#13;
&lt;h2&gt;1 Het geding in feitelijke instantie&lt;/h2&gt;&#13;
&lt;p&gt;Voor het verloop van het geding in feitelijke instantie verwijst de Hoge Raad naar de vonnissen in de zaak C/12/84397 / HA ZA 12-170 van de rechtbank Zeeland-West-Brabant van 1 augustus 2012, 5 december 2012, 10 juli 2013, 11 december 2013, 26 maart 2014 en 28 januari 2015.&lt;/p&gt;&#13;
&lt;p&gt;De vonnissen van de rechtbank zijn aan dit arrest gehecht.&lt;/p&gt;&#13;
&lt;h2&gt;2 Het geding in cassatie&lt;/h2&gt;&#13;
&lt;p&gt;Tegen het vonnis van de rechtbank van 28 januari 2015 heeft de Provincie beroep in cassatie ingesteld.&amp;nbsp;&lt;/p&gt;&#13;
&lt;p&gt;De cassatiedagvaarding is aan dit arrest gehecht en maakt daarvan deel uit.&lt;/p&gt;&#13;
&lt;p&gt;De erven [betrokkene 1] hebben geconcludeerd tot verwerping van het beroep.&lt;/p&gt;&#13;
&lt;p&gt;De zaak is voor partijen toegelicht door hun advocaten.&lt;/p&gt;&#13;
&lt;p&gt;De conclusie van de waarnemend Advocaat-Generaal J.C. van Oven strekt tot vernietiging van het vonnis van de rechtbank Zeeland-West-Brabant van 28 januari 2015 en tot verwijzing ter verdere behandeling en beslissing.&lt;/p&gt;&#13;
&lt;p&gt;De advocaten van de erven [betrokkene 1] hebben bij brief van 11 mei 2016 op die conclusie gereageerd.&lt;/p&gt;&#13;
&lt;h2&gt;4 Beoordeling van het middel&lt;/h2&gt;&#13;
&lt;p&gt;3.1 In cassatie kan van het volgende worden uitgegaan.&lt;/p&gt;&#13;
&lt;p&gt;(i) Bij vonnis van 1 augustus 2012 heeft de rechtbank op vordering van de Provincie vervroegd de onteigening uitgesproken van het perceel kadastraal bekend gemeente Oostburg, sectie [A], nummer [001], totaal groot 01.73.70 ha, omschrijving: terrein (akkerbouw) (grondplannummer [002]). In hetzelfde vonnis heeft de rechtbank het aan de erven [betrokkene 1] te betalen voorschot op de schadeloosstelling bepaald op &amp;euro; 88.659,--, zijnde 90% van het door de Provincie bij dagvaarding aangeboden bedrag van &amp;euro; 98.510,--.&lt;/p&gt;&#13;
&lt;p&gt;(ii) Het onteigeningsvonnis is op 28 januari 2013 ingeschreven in de openbare registers.&lt;/p&gt;&#13;
&lt;p&gt;(iii) De onteigening vond plaats ten behoeve van de realisatie van het Provinciaal Inpassingsplan &amp;lsquo;Waterdunen&amp;rsquo; (hierna ook: het Inpassingsplan). Dit plan (dat berust op art. 3.26 Wro) is vastgesteld door provinciale staten op 1 oktober 2010 en (ten aanzien van het onteigende perceel) onherroepelijk geworden bij uitspraak van de Afdeling bestuursrechtspraak van de Raad van State van 15 februari 2012. Het Inpassingsplan beslaat een plangebied van ongeveer 350 ha en voorziet in de ontwikkeling van een grootschalig natuur- en recreatiegebied en verhoging van de kustveiligheid door kustversterking. In het Inpassingsplan zijn aan het onteigende de bestemmingen &amp;lsquo;natuur- recreatie&amp;rsquo;, &amp;rsquo;verkeer&amp;rsquo; en &amp;lsquo;natuur&amp;rsquo; toegekend.&lt;/p&gt;&#13;
&lt;p&gt;(iv) Aan het Inpassingsplan ligt een van 9 oktober 2009 daterend Inrichtingsplan (hierna ook: het Inrichtingsplan) ten grondslag, waarmee gedeputeerde staten op 6 april 2010 hebben ingestemd. Volgens dit plan worden op het onteigende perceel van oost naar west bezien een weg met berm, een watergang, een fietspad en een parkeerplaats met bijbehorend struweel gerealiseerd.&lt;/p&gt;&#13;
&lt;p&gt;(v) Voorafgaand aan de inwerkingtreding van het Inpassingsplan gold ter plaatse het bestemmingsplan &amp;lsquo;Buitengebied, 13e herziening&amp;rsquo;, goedgekeurd op 13 januari 1984. In dat plan was aan het onteigende perceel de bestemming &amp;lsquo;Landbouw, aan de grond gebonden agrarische bedrijven LA7 (zg)&amp;rsquo; toegekend (de aanduiding &amp;lsquo;zg&amp;rsquo; betekent dat geen glasopstallen hoger dan 1 meter zijn toegestaan).&lt;/p&gt;&#13;
&lt;p&gt;3.2 De rechtbank heeft de schadeloosstelling vastgesteld op &amp;euro; 173.700,--. Bij de waardebepaling van het onteigende heeft de rechtbank, overeenkomstig het advies van de deskundigen, de invloed van de bestemmingen die ingevolge het Inpassingsplan op het onteigende rusten, ge&amp;euml;limineerd op de grond dat het Inpassingsplan niet meer is dan de juridisch-planologische grondslag voor het werk waarvoor onteigend wordt in de zin van artikel 40c Ow (rov. 2.13). Overeenkomstig het advies van de deskundigen heeft de rechtbank bij de waardebepaling ook het aan het Inpassingsplan voorafgaande Gebiedsplan Natuurlijk Vitaal uit 2004 weggedacht, welk plan volgens haar in feite het startpunt van de ontwikkeling is geweest die geleid heeft tot &amp;ldquo;het plan Waterdunen&amp;rdquo; (waarmee de rechtbank in het voetspoor van de deskundigen bedoelt: het Inpassingsplan, het Inrichtingsplan en de daaraan voorafgaande plannen tezamen en in onderling verband) en die geacht moet worden &amp;eacute;&amp;eacute;n geheel te zijn met laatstgenoemd plan. Op deze gronden is de rechtbank, eveneens overeenkomstig het advies van de deskundigen, uitgegaan van de bestemming volgens het bestemmingsplan &amp;ldquo;Buitengebied 13e herziening&amp;rdquo; en derhalve - in beginsel - van de agrarische waarde van de grond. (rov. 2.17) Bij de waardebepaling heeft de rechtbank wel het Streekplan 1997 van de Provincie betrokken en de verwachtingswaarde die in verband met dat plan aan het onteigende op de peildatum van 28 januari 2013 viel toe te kennen (rov. 2.21-2.21.2).&lt;/p&gt;&#13;
&lt;p&gt;3.3.1 Onderdeel 1.1 richt zich tegen het oordeel van de rechtbank dat de bestemmingen die ingevolge het Inpassingsplan op het onteigende rusten, bij de waardebepaling van het onteigende dienen te worden ge&amp;euml;limineerd.&lt;/p&gt;&#13;
&lt;p&gt;3.3.2 Kennelijk heeft de rechtbank dit oordeel, in het voetspoor van de deskundigen naar wier rapport zij in rov. 2.13 verwijst, daarop gebaseerd dat de volgens het Inrichtingsplan op het onteigende aan te leggen werken, de werken zijn waarvoor wordt onteigend als bedoeld in art. 40c Ow en dat het van na dit Inrichtingsplan daterende Inpassingsplan slechts de juridisch-planologische grondslag beoogt te bieden om die werken mogelijk te maken. Daarmee komt het oordeel van de rechtbank erop neer dat voorafgaand aan het vaststellen van het Inpassingplan al sprake was van een concreet plan voor die werken, en dat daarom op grond van art. 40c onder 3&amp;deg; Ow geen rekening dient te worden gehouden met de bestemmingen die in het Inpassingsplan aan het onteigende zijn gegeven, nu deze slechts zijn vastgesteld teneinde die werken mogelijk te maken. Dit oordeel geeft geen blijk van een onjuiste rechtsopvatting en is niet onbegrijpelijk (vgl. HR 15 januari 2016, ECLI:NL:HR:2016:25, rov. 3.6.1 en 3.6.2). Het onderdeel faalt daarom.&lt;/p&gt;&#13;
&lt;p&gt;3.4.1 De onderdelen 1.2-1.4 keren zich tegen het oordeel van de rechtbank dat ook het Gebiedsplan Natuurlijk Vitaal moet worden weggedacht bij de waardebepaling van het onteigende.&lt;/p&gt;&#13;
&lt;p&gt;3.4.2 De rechtbank heeft niet vastgesteld dat het Gebiedsplan Natuurlijk Vitaal - dat blijkens de stukken van het geding geen bestemmings- of inpassingsplan is - reeds het plan bevat voor de werken waarvoor wordt onteigend. Die vaststelling volgt (ook) niet uit de overweging van de rechtbank dat het Gebiedsplan Natuurlijk Vitaal in feite het startpunt van de ontwikkeling is geweest die geleid heeft tot het hiervoor in 3.2 genoemde plan Waterdunen, en dat geacht moet worden &amp;eacute;&amp;eacute;n geheel te zijn met laatstgenoemd plan. Evenmin volgt die vaststelling uit de verwijzing door de rechtbank naar de hiervoor in 3.1 onder (iii) genoemde uitspraak van de Afdeling bestuursrechtspraak van de Raad van State van 15 februari 2012.&lt;/p&gt;&#13;
&lt;p&gt;3.4.3 Tegen deze achtergrond komen de onderdelen terecht ertegen op dat de rechtbank het Gebiedsplan Natuurlijk Vitaal bij de waardebepaling van het onteigende buiten beschouwing heeft gelaten. Gezien het uitzonderingskarakter van art. 40c Ow moet die bepaling immers terughoudend worden toegepast. Alleen de plannen voor het werk waarvoor wordt onteigend, zijn volgens die bepaling, voor zover hier van belang, plannen waarmee geen rekening moet worden gehouden bij de schadeloosstelling (art. 40c onder 3&amp;deg; Ow). Plannen die slechts bestaan in algemene ruimtelijke beleidsvisies - zoals naar de stellingen van de Provincie het Gebiedsplan Natuurlijk Vitaal -, kunnen niet worden aangemerkt als plannen in de zin van die bepaling (vgl. o.m. HR 15 januari 2016, ECLI:NL:HR:2016:68, rov. 3.3.4).&amp;nbsp;&lt;/p&gt;&#13;
&lt;p&gt;De verwachtingen die dergelijke plannen wekken met betrekking tot de toekomstige planologische status, en dus gebruiksmogelijkheden, van gronden die liggen in het gebied van die plannen, kunnen dan ook van belang zijn bij de waardebepaling van het onteigende.&lt;/p&gt;&#13;
&lt;p&gt;3.5 In verband met de gegrondheid van de onderdelen 1.2-1.4 behoeven de onderdelen 2 en 3 geen behandeling.&lt;/p&gt;&#13;
&lt;h2&gt;5 Beslissing&lt;/h2&gt;&#13;
&lt;p&gt;De Hoge Raad:&lt;/p&gt;&#13;
&lt;p&gt;vernietigt het vonnis van de rechtbank Zee-&lt;br /&gt;land-West-Brabant van 28 januari 2015;&lt;/p&gt;&#13;
&lt;p&gt;verwijst het geding naar het gerechtshof &amp;rsquo;s-Hertogenbosch ter verdere behandeling en beslissing;&lt;/p&gt;&#13;
&lt;p&gt;veroordeelt de erven [betrokkene 1] in de kosten van het geding in cassatie, tot op deze uitspraak aan de zijde van de Provincie begroot op &amp;euro; 952,37 aan verschotten en &amp;euro; 2.600,-- voor salaris.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;1. Ongeveer een jaar geleden wees de Hoge Raad de &amp;ldquo;15 januari-arresten&amp;rdquo;, bestaande uit de arresten &lt;span class="italic"&gt;Hoog Dalem&lt;/span&gt; (ECLI:NL:HR:2016:24), &lt;span class="italic"&gt;Perkpolder&lt;/span&gt; (ECLI:NL:HR:2016:25) alsmede de drie &lt;span class="italic"&gt;Groenzone-arresten &lt;/span&gt;(ECLI:NL:HR:2016:66, ECLI:NL:HR:2016:67 en ECLI:NL:HR:2016:68), opgenomen in &lt;span class="italic"&gt;TvAR&lt;/span&gt; 2016, 5842 (met noot van ondergetekende). De Hoge Raad heeft daarin duidelijk gemaakt dat eliminatie alleen aan de orde is bij &amp;ldquo;overheidswerken&amp;rdquo; (&lt;span class="italic"&gt;Hoog Dalem, Perkpolder&lt;/span&gt;). Voorts heeft de Hoge Raad ge&amp;euml;xpliciteerd dat voor eliminatie slechts plaats is indien de plannen voor het werk waarvoor wordt onteigend, reeds concreet zijn op het moment waarop de juridisch-planologische grondslag wordt bepaald. Voorafgaande plannen met een algemeen karakter, die nadere concretisering behoeven, kwalificeren niet als &amp;ndash; te elimineren &amp;ndash; &amp;ldquo;concrete plannen&amp;rdquo; (&lt;span class="italic"&gt;Groenzone-arresten&lt;/span&gt;). Het hierboven opgenomen arrest draait om dit laatste. Daarin stond namelijk de vraag centraal of het zogeheten Gebiedsplan Natuurlijk Vitaal &amp;ndash; volgens de onteigenende provincie Zeeland een algemene ruimtelijke beleidsvisie &amp;ndash; moest worden ge&amp;euml;limineerd bij de waardebepaling.&lt;/p&gt;&#13;
&lt;p&gt;2. Kortheidshalve zij gememoreerd dat de eliminatieregel is opgenomen in artikel 40c van de Onteigeningswet: bij het bepalen van de onteigeningsschadeloosstelling geen rekening wordt gehouden met voordelen of nadelen (het &amp;ldquo;elimineren&amp;rdquo;), veroorzaakt door: 1) het werk waarvoor onteigend wordt, 2) overheidswerken die in verband staan met het werk waarvoor onteigend wordt, 3) de plannen voor de werken achter 1) en 2) bedoeld. Voor een nadere toelichting op de eliminatieregel en de daarover gevormde rechtspraak zij onder meer verwezen naar mijn annotatie bij de &amp;ldquo;15 januari-arresten&amp;rdquo; in dit tijdschrift. De belangrijkste hieruit volgende vuistregels laten zich als volgt samenvatten:&lt;/p&gt;&#13;
&lt;ul&gt;&#13;
&lt;li class="streepjes"&gt;Vooropgesteld wordt dat de eliminatieregel terughoudend dient te worden toegepast.&lt;/li&gt;&#13;
&lt;li class="streepjes"&gt;Bij de bepaling van de werkelijke waarde wordt het bestemmingsplan ge&amp;euml;limineerd, voor zover dit niet zijn &amp;ldquo;&lt;span class="italic"&gt;normale rol in de ruimtelijke ordening&lt;/span&gt;&amp;rdquo; heeft vervuld, maar slechts ertoe strekt de juridisch-planologische onderbouwing en regeling te geven die de aanleg mogelijk maakt van het werk waarvoor wordt onteigend.&lt;/li&gt;&#13;
&lt;li class="streepjes"&gt;Op basis daarvan moet worden beoordeeld of de aan het onteigende gegeven bestemming zo rechtstreeks voortvloeit uit een reeds bestaand, concreet plan voor het werk waarvoor wordt onteigend, dat die bestemming met het plan waarvoor wordt onteigend, moet worden &amp;ldquo;vereenzelvigd&amp;rdquo;.&lt;/li&gt;&#13;
&lt;li class="streepjes"&gt;Voor eliminatie is alleen plaats indien het werk waarvoor wordt onteigend, tot stand wordt gebracht voor rekening en risico van rechtspersonen als bedoeld in artikel 2:1 lid 1 en 2 BW; zogenoemde &amp;ldquo;overheidswerken&amp;rdquo;.&lt;/li&gt;&#13;
&lt;/ul&gt;&#13;
&lt;p&gt;3. Zoals reeds in de inleiding aangegeven, heeft het arrest van 8 juli 2016 betrekking op het begrip &amp;ldquo;concreet plan&amp;rdquo;: vormde het Gebiedsplan Natuurlijk Vitaal al een bestaand, concreet plan voor het werk waarvoor werd onteigend? Dit werk betrof de ontwikkeling van een grootschalig natuur- en recreatiegebied. Onteigening vond plaats ten behoeve van de realisatie van het Provinciaal Inpassingsplan &amp;ldquo;Waterdunen&amp;rdquo;, vastgesteld in 2010. Aan dit Inpassingsplan lag een Inrichtingsplan uit 2009 ten grondslag, op basis waarvan op het onteigende perceel &amp;ldquo;&lt;span class="italic"&gt;een weg met berm, een watergang, een fietspad en een parkeerplaats met bijbehorend struweel&lt;/span&gt;&amp;rdquo; worden gerealiseerd. Tot slot was er het al genoemde Gebiedsplan Natuurlijk Vitaal uit 2004, volgens de rechtbank het startpunt van de ontwikkeling van &amp;ldquo;het plan Waterdunen&amp;rdquo;. De rechtbank elimineerde niet alleen het Inpassingplan, maar &amp;ndash; ondanks dat zij niet had vastgesteld dat het Gebiedsplan reeds het plan bevat voor het werk waarvoor wordt onteigend &amp;ndash; ook het Gebiedsplan. Dit had tot gevolg dat de rechtbank voor de waardebepaling (in navolging van deskundigen) uitging van de agrarische waarde van het onteigende perceel (dit op basis van het voorafgaand aan het Inpassingsplan vigerende bestemmingsplan).&lt;/p&gt;&#13;
&lt;p&gt;4. De klacht in cassatie tegen de eliminatie van het Gebiedsplan slaagt. De Hoge Raad stelt voorop dat &amp;ndash; gezien het uitzonderingskarakter &amp;ndash; artikel 40c Ow terughoudend moet worden toegepast. Alleen de plannen voor het werk waarvoor wordt onteigend, zijn volgens die bepaling, voor zover hier van belang, plannen waarmee geen rekening moet worden gehouden bij de schadeloosstelling. Plannen die slechts bestaan in algemene ruimtelijke beleidsvisies zoals het Gebiedsplan kunnen niet worden aangemerkt als plannen in de zin van die bepaling, aldus de Hoge Raad. De verwachtingen die dergelijke (algemene) plannen wekken met betrekking tot de toekomstige planologische status, en dus gebruiksmogelijkheden, van gronden die liggen in het gebied van die plannen, kunnen naar het oordeel van de Hoge Raad dan ook van belang zijn bij de waardebepaling van het onteigende.&lt;/p&gt;&#13;
&lt;p&gt;5. Het arrest sluit aldus goed aan bij de &lt;span class="italic"&gt;Groenzone-&lt;br /&gt;arresten&lt;/span&gt;, in het bijzonder ECLI:NL:HR:2016:68, waarin de Hoge Raad oordeelde dat een Streekplan en een Nota niet konden worden aangemerkt als concrete plannen voor het werk waarvoor is onteigend, omdat zij een slechts algemeen karakter hadden en nader dienden te worden uitgewerkt. Alleen documenten welke reeds de plannen bevatten voor de werken waarvoor wordt onteigend, worden ge&amp;euml;limineerd. Daarbij is de vorm van deze documenten &amp;ndash; in HR 8 februari 2013, &lt;span class="italic"&gt;NJ&lt;/span&gt; 2013, 318 m.nt. PCEvW, &lt;span class="italic"&gt;Ballast Nedam/Staat&lt;/span&gt; betrof het een brief van Rijkswaterstaat &amp;ndash; van ondergeschikt belang; waar het om gaat is de mate van &amp;ldquo;concreetheid&amp;rdquo;. Of deze &amp;ldquo;concreetheid&amp;rdquo; voldoende is voor eliminatie, zal door de rechtbank &amp;ndash; of, in de onderhavige procedure, door het hof als verwijzingsrechter &amp;ndash; aan de hand van de feiten moeten worden beoordeeld. Daarbij zal moeten bepaald waar het kantelpunt ligt van &amp;ldquo;algemene visie&amp;rdquo; naar &amp;ldquo;concreet plan&amp;rdquo;. Dat het (te elimineren plan voor het) werk waarvoor wordt onteigend (in retroperspectief) &amp;ldquo;past&amp;rdquo; binnen een voorgaande algemene visie is onvoldoende om te voldoen aan de eis van &amp;ldquo;concreetheid&amp;rdquo;, tenzij in deze algemene visie daadwerkelijk het startpunt voor het (plan voor het) werk is opgenomen.&lt;/p&gt;&#13;
&lt;p&gt;6. Het is thans aan de verwijzingsrechter (het hof) om uit te maken waar in het onderhavige geval het startpunt voor het (plan voor het) werk ligt. AG-Van Oven geeft in zijn conclusie voor het arrest al een aardig schot voor de boeg. Aangaande het (mogelijke) startpunt voor het plan Waterdunen, wijst de AG op de stelling van de provincie dat dit plan een specifiek initiatief is van een recreatieondernemer en de Stichting Het Zeeuws Landschap. Een nadere (feitelijke) beoordeling zou kunnen uitwijzen dat de plannen die op d&amp;aacute;t initiatief zijn gevolgd &amp;ndash; en die uiteindelijk hebben geleid tot het Inpassingsplan, kwalificeren als &amp;ndash; te elimineren &amp;ndash; &amp;ldquo;concrete plannen&amp;rdquo;.&lt;/p&gt;&#13;
&lt;p&gt;&lt;/p&gt;&#13;
&lt;p&gt;J.J. Hoekstra&lt;/p&gt;</content><legacyfootnotes/><footnotes><footnote/></footnotes><auteurs>J.J. Hoekstra</auteurs><published>2017-01-26 17:02:06</published><modified>2017-01-27 12:11:35</modified><editiondate>2017-01-26</editiondate><htmlpath>https://denhollander.info/artikel/13990</htmlpath></article>
</articles></edition>
<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>4865</id><udhid>UDH:TvAR/4865</udhid><titel>Van Zeeland / De Louw-Thijssen (TvAR 1998/4922)</titel><searchwords><searchword>TvAR 7/8/1998</searchword><searchword>TvAR 1998/4922</searchword><searchword>UDH:TvAR/4865</searchword></searchwords><attachments><attachment><name>1998_nr 78_Rechtspraak_4922.pdf</name><extention>pdf</extention><url>https://denhollander.info/download/4807/ci</url></attachment></attachments><inleiding>Pachtwet, art. 11&#13;
&#13;
In eerste aanleg overeenstemming tussen partijen over schriftelijke vastlegging van een pachtovereenkomst met betrekking tot (de omvang van) één van de beide in geschil zijnde objecten. Het hoger beroep betreft alleen nog het andere object.&#13;
De eventuele omstandigheid dat degene die destijds de grond verpachtte zonder dat hij daarvoor toestemming had van de eigenaren van die grond noch anderszins daartoe gemachtigd was, laat de rechtsgeldigheid van de pachtovereenkomst op zichzelf onverlet. De vordering strekt tot schriftelijke vastlegging van die overeenkomst en daaraan doet niet af dat deze in verband met het feit dat de oorspronkelijke verpachter inmiddels is overleden, is ingesteld tegen diens erfgenaam; hetzelfde geldt voor de eventuele omstandigheid dat die erfgenaam en/of anderen de oorspronkelijke verpachter als zodanig is/zijn opgevolgd. Oproeping van die anderen was niet nodig.</inleiding><content>ARREST VAN 5 NOVEMBER 1996&#13;
Albertus Adrianus Maria van Zeeland,&#13;
wonende te Mortel, gemeente Gemert,&#13;
appellant,&#13;
procureur: mr F.J. Boom,&#13;
tegen&#13;
Johanna Elisabeth de Louw-Thijssen, wonende te Leunen, gemeente Venray, geïntimeerde, procureur: mr P.C. Plochg.&#13;
1. Het geding in eerste aanleg&#13;
De pachtkamer van het kantongerecht te Venlo heeft op 18 mei 1995 en 16 augustus 19956 tussen partijen vonnissen gewezen, die in fotocopie aan dit arrest zijn gehecht en naar de inhoud waarvan wordt verwezen.&#13;
2. Het geding in hoger beroep&#13;
2.1. Appellant - hierna ook te noemen: Van Zeeland - is bij exploit van 12 september 1995, met gelijktijdige dagvaarding van geïnti-meerde - hierna ook te noemen: De Louw-Thijssen - voor dit hof, in hoger beroep geko-men van genoemde vonnissen, waarbij (tus-senvonnis) Van Zeeland bevolen is zich uit te laten als in dat vonnis van hem is gevraagd en hem een bewijsopdracht is verstrekt, respec-&#13;
tievelijk (eindvonnis) tussen Van Zeeland als pachter en De Louw-Thijssen als verpachtster schriftelijk is vastgelegd een pachtovereen-komst met betrekking tot het perceel Venray, sectie N, nr. 835 ged. en Van Zeeland niet-ontvankelijk is verklaard in zijn vordering tot schriftelijke vastlegging voor zover deze het perceel Venray, sectie O, nr. 281 ged. betrof.&#13;
2.2. Bij memorie van grieven is na te melden grief aangevoerd, met conclusie dat het hof de vonnissen, waarvan beroep, zal vernietigen en, opnieuw rechtdoende, de mondelinge pacht overeenkomst met betrekking tot het afgepaal- de gedeelte van het perceel kadastraal bekend gemeente Venray, sectie O, nr. 281, ter grootte van 1.65 ha, alsnog schriftelijk zal vastleggen, met veroordeling van De Louw-Thijssen in de proceskosten van beide instanties, onder be- paling dat zij de wettelijke rente over deze kosten verschuldigd zal worden indien zij deze kosten niet binnen 14 dagen na het in dezen te wijzen arrest zal hebben voldaan.&#13;
2.3. Bij memorie van antwoord is verweer gevoerd met conclusie dat het hof Van Zee land niet-ontvankelijk in zijn hoger beroep zal verklaren, althans hem zijn vordering in hoger beroep zal ontzeggen als zijnde onge- grond en onbewezen, onder veroordeling van Van Zeeland in de kosten van het hoger beroep.&#13;
2.4. Vervolgens hebben partijen de stukken aan het hof overgelegd voor het wijzen van arrest.&#13;
3. De grief&#13;
De grief luidt:&#13;
Ten onrechte heeft de pachtkamer van het kantongerecht in zijn tussenvonnis van 18 mei 1995 beslist dat - nu het tegendeel niet is gebleken - ervan moet worden uitgegaan dat De Louw-Thijssen het perceel, kadastraal bekend gemeente Venray, sectie O, nr. 281 gedeeltelijk, groot 1.65 ha, samen met de vier kinderen Loonen aan Van Zeeland verpacht zodat de vier kinderen Loonen eveneens partij zijn bij de desbetreffende pachtovereenkomst, en dat Van Zeeland ten onrechte de vier kin-deren niet in rechte heeft betrokken zodat hij in zoverre niet-ontvankelijk moet worden verklaard in zijn vordering, en ten onrechte heeft de pachtkamer van het kantongerecht in&#13;
zijn eindvonnis van 16 augustus 1995 bij deze beslissing volhard en Van Zeeland daadwerke-lijk in zoverre niet-ontvankelijk verklaard.&#13;
4. De vaststaande feiten&#13;
In hoger beroep kan van de volgende, als erkend of niet (voldoende) betwist, vaststaan-de feiten worden uitgegaan:&#13;
- Van Zeeland heeft met ingang van het voor jaar 1988 mondeling voor landbouwkundige doeleinden in gebruik:&#13;
a) het perceel grond kadastraal bekend ge- meente Venray sectie N, nr. 835, totaal groot 3.07.40 ha, minus gebouwen, erf, tuin en een door partijen als huisperceel of weideperceel aangeduid gedeelte ter grootte van 0.40 ha;&#13;
b) een gedeelte - waarvan als grootte in dit geding door hem wordt opgegeven 1.65 ha - van het perceel kadastraal bekend gemeente Venray, sectie O, nr. 281, welk perceel totaal 3.00.30 ha groot is;&#13;
- voor dat gebruik is door Van Zeeland een vergoeding betaald, kennelijk eerst aan de echtgenoot van de Louw-Thijssen en na diens overlijden op 18 augustus 1993 aan De Louw- Thijssen zelf, van ƒ 2.000,- per jaar gedurende de periode van 1988 tot en met 1991 en van ƒ 2.500,- per jaar met ingang van 1992;&#13;
- het perceel Venray, sectie N, nr. 835, is eigendom van De Louw-Thijssen en het per ceel Venray, sectie O, nr. 281, is het gezamen- lijk eigendom van De Louw-Thijssen, zulks voor 50%, en van de 4 kinderen van een broer van haar eerste echtgenoot (ten processe aan geduid als de kinderen Loonen), zulks ieder voor 1/8 gedeelte.&#13;
5. Beoordeling van het geschil in hoger beroep&#13;
5.1. Van Zeeland heeft in prima schriftelijke vastlegging gevorderd van een mondelinge pachtovereenkomst met betrekking tot voor-melde percelen ter totale grootte van 4.72 ha. Ter gelegenheid van een comparitie van partij-en voor de pachtkamer van het kantongerecht op 20 juli 1995 heeft Van Zeeland afstand gedaan van zijn pachtaanspraken met betrek-king tot het door partijen als huis weideperceel aangeduide gedeelte (groot 0.40 ha) van het kadastrale perceel gemeente Venray, sectie N, nr. 835, en heeft De Louw-Thijssen haar ver-&#13;
zet tegen de schriftelijke vastlegging van een pachtovereenkomst tussen partijen met be-trekking tot de rest van dat kadastrale perceel gestaakt. Partijen hebben bij die gelegenheid ook overeenstemming bereikt over het ver-loop van de grens tussen beide gedeelten. De pachtkamer van het kantongerecht heeft ver-volgens met inachtneming van de bereikte overeenstemming schriftelijk vastgelegd een pachtovereenkomst tussen partijen met betrek-king tot het perceel gemeente Venray, sectie N, nr. 835, totaal groot 3.07.40 ha, minus gebouwen, erf en tuin en behoudens het huis-perceel als nader omschreven in het proces-verbaal van de comparitie van partijen.&#13;
5.2. Ten aanzien van het hiervoor genoemde gedeelte van het perceel Venray, sectie O, nr. 281 ged., is tussen partijen geen overeenstem- ming bereikt.&#13;
In hoger beroep is thans alleen nog aan de orde de vordering van Van Zeeland tot het ook met betrekking tot dit perceelsgedeelte schriftelijk vastleggen van een mondelinge pachtovereenkomst.&#13;
5.3. Bij memorie van antwoord heeft De Louw-Thijssen, onder overlegging van enkele daarop betrekking hebbende producties, aan gevoerd dat Van Zeeland ten aanzien van het zelfde gedeelte van het perceel Venray, sectie O, nr. 281, (met dien verstande dat de opper vlakte van dat gedeelte daarbij door hem wordt aangegeven als 1.50.15 ha) bij de pacht kamer van het kantongerecht nog tweemaal een vordering tot schriftelijke vastlegging heeft ingediend, zulks tegen De Louw-Thijs sen en 3 van de 4 kinderen Loonen respectie velijk tegen De Louw-Thijssen en alle 4 kin deren Loonen.&#13;
Voorts voert De Louw-Thijssen aan dat bij de comparitie van partijen in de onderhavige zaak in feite is afgesproken dat Van Zeeland de uitslag van de eerste nieuwe - toen al aan-hangige - procedure zou afwachten en dat hij daarmee in feite zichzelf het recht heeft ont-nomen om alsnog op het punt van de niet-ontvankelijkheid in hoger beroep te komen.&#13;
5.4. Mede omdat Van Zeeland zich daarover niet meer heeft uitgelaten, komt het het hof nuttig voor om een comparitie van partijen te bepalen ter verkrijging van inlichtingen, mede voor de vraag van wie Van Zeeland de grond&#13;
in geschil in 1988 in gebruik zou hebben ge-kregen; deze comparitie zal tevens dienstbaar worden gemaakt aan het beproeven van een vereniging van partijen op één of meer punten.&#13;
Beslissing&#13;
Het hof, rechtdoende in hoger beroep: Bepaalt dat partijen, vergezeld van hun raadslieden, op een nader te bepalen datum en tijdstip zullen verschijnen in één der zalen van het Paleis van Justitie, Walburgstraat 2-4 te Arnhem, voor het lid van dit hof mr Kok als raadsheer-commissaris en de plaatsvervangende raad ing Hamelink, om aan deze inlichtingen over de zaak te geven en om dezen te laten onderzoeken of partijen het op één of meer punten met elkaar eens kunnen worden. Bepaalt dat partijen dan in persoon aanwezig zullen zijn.&#13;
Verwijst de zaak naar de rolzitting van 19 november 1996, ambtshalve peremptoir, voor het opgeven van de verhinderdata van partijen en hun raadslieden, waarna dag en uur van de comparitie van partijen door de raadsheer-commissaris zullen worden vastgesteld (ook wanneer voormelde opgave van één of van beide partijen ontbreekt) en in beginsel geen uitstel in verband met verhinderingen meer zal worden verleend. Houdt iedere verdere beslissing aan.&#13;
ARREST VAN 18 MAART 1997&#13;
1. Het geding in hoger beroep&#13;
1.1. Het hof heeft in deze zaak op 5 november 1996 een tussenarrest gewezen, naar de inhoud waarvan wordt verwezen.&#13;
1.2. Ter uitvoering van dat tussenarrest heeft op 16 januari 1997 een comparitie van partijen plaats gevonden; hiervan is proces-verbaal opgemaakt dat zich thans bij de stukken bevindt.&#13;
1.3. Beide partijen hebben afgezien van conclu- sie na comparitie van partijen en andermaal de stukken aan het hof overgelegd ter fine van arrest.&#13;
2. Voortzetting van de behandeling van het geding in hoger beroep&#13;
2.1. Ter comparitie van partijen is onder meer het volgende gebleken:&#13;
- het perceel Venray, sectie O, nummer 281, was in 1988 reeds gezamenlijk eigendom van De Louw-Thijssen (voor 50%) en de vier kin deren Loonen (samen eveneens voor 50%);&#13;
- sinds 14 november 1995 is M.A.W. Loonen, één der vier kinderen Loonen, alleen voor het geheel eigenaar van genoemd perceel;&#13;
- Van Zeeland heeft met ingang van het voor jaar 1988 steeds hetzelfde (oostelijke) gedeelte van dit perceel in gebruik gehad;&#13;
- dit gedeelte is 1.65 ha groot;&#13;
- hij heeft destijds deze grond in gebruik gekregen van wijlen P. de Louw, zulks met ingang van het seizoen 1988 voor onbepaalde tijd en tegen een vóór 1 november te betalen vergoeding in geld;&#13;
- De Louw-Thijssen is de enige erfgenaam van wijlen P. de Louw.&#13;
2.2. Gelet op hetgeen in het tussenarrest van het hof onder "De vaststaande feiten" alsmede hierboven is overwogen, moet de conclusie worden getrokken dat wijlen P. de Louw, ter zake handelend op eigen naam, in 1988 het oostelijk gedeelte van het perceel kadastraal gemeente Venray, sectie O, nummer 281, groot 1.65 ha, voor landbouwkundige doel einden in gebruik heeft gegeven aan Van Zee land, welke ingebruikgeving door laatstge- noemde is aanvaard, zulks met ingang van het voorjaar van 1988 en tegen voldoening van een tegenprestatie in geld. In aanmerking genomen het bepaalde in artikel 1, lid 1 sub d, van de Pachtwet moet deze overeenkomst worden beschouwd als een pachtovereenkomst.&#13;
2.3. De eventuele omstandigheid dat wijlen P. de Louw, die geen eigenaar of mede-eigenaar van genoemd perceelsgedeelte was, voor het aangaan van die pachtovereenkomst geen toe stemming had van De Louw-Thijssen en/of de kinderen Loonen noch anderszins daartoe gemachtigd was, doet aan de rechtsgeldigheid van die pachtovereenkomst op zichzelf niets af.&#13;
2.4. De vordering van Van Zeeland strekt tot schriftelijke vastlegging van vorenbedoelde pachtovereenkomst, aangegaan tussen wijlen P. de Louw als verpachter en hemzelf als pachter. Hieraan doet niet af dat hij deze vor- dering in verband met het feit dat P. de Louw inmiddels overleden was, heeft ingesteld tegen diens erfgenaam De Louw-Thijssen. Hetzelf de geldt voor de eventuele omstandigheid dat&#13;
laatstgenoemde en/of anderen (de kinderen Loonen c.q. één of meer van hen) de oorspron-kelijke verpachter als zodanig is/zijn opgevolgd. Ten onrechte heeft de pachtkamer van het kantongerecht dan ook overwogen dat Van Zeeland ook de kinderen Loonen in het onder-havige geding had moeten betrekken en hem deswege in zijn vordering voor zover betrek-king hebbend op perceel sectie O, nr. 281, niet-ontvankelijk verklaard. De daartegen gerichte grief van Van Zeeland treft mitsdien doel.&#13;
2.5. Van Zeeland heeft ontkend:&#13;
- dat met wijlen P. de Louw of met De Louw- Thijssen op enige moment is afgesproken dat hij de grond bij het overlijden van één van hen zou laten liggen;&#13;
- dat bij de behandeling van het onderhavige geschil door de pachtkamer van het kantonge- recht tussen partijen is afgesproken c.q. door hem is toegezegd dat ten aanzien van het liti- gieuze perceel sectie O, nr. 281 ged., niet ver der zou worden geprocedeerd.&#13;
De Louw-Thijssen heeft haar andersluidende stellingen noch ten aanzien van het een, noch ten aanzien van het ander nader onderbouwd en evenmin ter zake een voldoende gespecifi-ceerd bewijsaanbod gedaan, weshalve het hof&#13;
- wat van die stellingen overigens ook moge zijn - daaraan verder voorbijgaat.&#13;
2.6. Nu er ten processe van moet worden uit gegaan dat destijds tussen wijlen P. de Louw en Van Zeeland een pachtovereenkomst als hiervoor gemeld is gesloten, dient - gezien het bepaalde in artikel 11 van de Pachtwet - de vordering van laatstgenoemde tot schriftelijke vastlegging te worden toegewezen, zulks met bepaling van de duur daarvan op de wettelijke termijn van 6 jaar.&#13;
2.7. Ten aanzien van de pachtprijs overweegt het hof het navolgende.&#13;
Tussen partijen staat vast dat de destijds voor het gebruik van het perceel sectie N, nr. 835 ged., groot 3.07.40 ha minus 0.40 ha, en per-ceel sectie O, nr. 281 ged. groot 1.65 ha, in totaal overeengekomen pachtprijs ƒ 2.000,-bedroeg gedurende de periode 1988 tot en met 1991 en /2.500,( met ingang van 1992. Ten aanzien van perceel sectie N, nr. 835 ged. is door de pachtkamer van het kantongerecht een pachtovereenkomst schriftelijk vastgelegd tegen een pachtprijs van ƒ 1.780,- per jaar.&#13;
Gelet op de oppervlakten van beide genoemde percelen in relatie tot gemelde pachtprijzen, is het niet duidelijk hoe de pachtkamer van het kantongerecht tot de vaststelling van dit bedrag heeft kunnen komen. Ter zake is ech-ter geen grief opgeworpen, weshalve het hof aan bedoelde vaststelling is gebonden. Dit impliceert dat voor de thans aan de orde zijn-de 1.65 ha moet worden uitgegaan van ƒ 220,-per jaar met ingang van het voorjaar 1988 en van ƒ 720,- per jaar met ingang van het voor-jaar 1992.&#13;
3. Slotsom&#13;
De vonnissen, waarvan beroep, moeten wor-den vernietigd voor zover deze aan het oor-deel van het hof zijn onderworpen - mitsdien voor zover daarin is overwogen (vonnis van 18 mei 1995) respectievelijk is overwogen en beslist (vonnis van 16 augustus 1995) dat Van Zeeland niet-ontvankelijk moet worden ver-klaard in zijn vordering tot schriftelijke vast-legging van een pachtovereenkomst ten aan-zien van perceel gemeente Venray, sectie O, nr. 281 ged., groot 1.65 ha, alsmede voor zo-ver bij laatstgenoemd vonnis de proceskosten zijn gecompenseerd.&#13;
De vordering van Van Zeeland moet ook met betrekking tot laatstgenoemd perceel alsnog worden toegewezen en De Louw-Thijssen dient als de in het ongelijk gestelde partij te worden veroordeeld in de proceskosten van beide instanties.&#13;
Beslissing&#13;
Het hof, rechtdoende in hoger beroep: vernietigt de door de pachtkamer van het kan-tongerecht te Venlo tussen partijen gewezen vonnissen, waarvan beroep, voor zover deze aan het oordeel van het hof zijn onderworpen - mitsdien voor zover daarin is overwogen (vonnis van 18 mei 1995) respectievelijk is overwogen en beslist (vonnis van 16 augustus 1995) dat Van Zeeland niet-ontvankelijk moet worden verklaard in zijn vordering tot schrif-telijke vastlegging van een pachtovereenkomst ten aanzien van perceel gemeenten Venray, sectie O, nr. 281 ged., groot 1.65 ha, alsmede voor zover bij laatstgenoemd vonnis de pro-ceskosten zijn gecompenseerd, en in zoverre opnieuw rechtdoende:&#13;
legt schriftelijk vast een tussen wijlen P. de Louw als verpachter en A.A.M, van Zeeland als pachter mondeling gesloten pachtovereen-komst met betrekking tot de oostelijke helft van het perceel kadastraal bekend gemeente Venray, sectie O, nr 281, zijnde die helft groot 1.65 ha, aangegaan voor de duur van zes jaar, ingaande met ingang van het seizoen 1988 en tegen een pachtprijs van ƒ 200,- in totaal per jaar met ingang van het seizoen 1988 en van ƒ 720,- in totaal per jaar met ingang van het seizoen 1992, deze telkens te voldoen in één termijn vóór 1 november van ieder jaar, een en ander onverminderd het bepaalde in artikel 9, lid 1, der Pachtwet en de mogelijke toepassing van artikel 9, lid 2, van die wet; veroordeelt De Louw-Thijssen in de in beide instanties tussen partijen gevallen proceskosten, aan de zijde van Van Zeeland tot heden begroot voor de eerste aanleg op ƒ 500,- en voor het hoger beroep op ƒ 533,86 voor verschotten en ƒ 2.800,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/4865</htmlpath></article>
</articles></edition>
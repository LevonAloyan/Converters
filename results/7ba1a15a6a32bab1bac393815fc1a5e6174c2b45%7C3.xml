<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2002</searchword><id>4653</id><udhid>UDH:TvAR/4653</udhid><titel>Ormel / Klein Nijenhuis c.s. (TvAR 2002/5128)</titel><searchwords><searchword>TvAR 10/2002</searchword><searchword>TvAR 2002/5128</searchword><searchword>UDH:TvAR/4653</searchword></searchwords><attachments><attachment><name>2002_nr 10_Rechtspraak_5128.pdf</name><extention>pdf</extention><url>https://denhollander.info/download/4598/ci</url></attachment></attachments><inleiding>[Pachtwet art. 25; WBrV art. 223]&#13;
&#13;
Genoegzaam gebleken dat deskundigen de&#13;
partijen in de gelegenheid hebben gesteld&#13;
om te reageren op het concept-rapport,&#13;
alsmede dat de partijen daarvan ook&#13;
gebruik hebben gemaakt. Deskundigen zijn&#13;
bij waardebepaling van het mestquotum&#13;
terecht uitgegaan van de overdracht van&#13;
een geheel bedrijf. Geen vergoeding van&#13;
schade ter zake van waardevermindering&#13;
van pluimveestallen als gevolg van niet&#13;
gebruiken daarvan. Schade door vervallen&#13;
van milieuvergunning; mogelijk alternatief&#13;
gebruik van de pluimveestallen. Bij bepaling&#13;
van de desbetreffende inkomensschade&#13;
hebben deskundigen terecht aansluiting&#13;
gezocht bij de bij onteigening gehanteerde&#13;
methodiek. In casu geen hogere factor dan&#13;
factor 10. Gezien de omstandigheden van&#13;
het geval niet aan te nemen dat de&#13;
gelaedeerde een vervangend mestquotum&#13;
had moeten kopen om dusdoende zijn&#13;
schade te beperken.</inleiding><content>ARREST IN DE ZAAK VAN:&#13;
Hendrik Jan Theodorus Ormel, wonende te&#13;
Heelweg, gemeente Wisch,&#13;
appellant,&#13;
procureur: eerst mr J.M.J. Huver, thans&#13;
mr J.H. van Vliet,&#13;
tegen&#13;
1. Clementine Johanna Wilhelmina Klein&#13;
Nijenhuis, wonende te Lichtenvoorde,&#13;
2. Gerrit Johan Jansen, wonende te&#13;
Doetinchem,&#13;
3. Hans Gerrit Jansen, wonende te&#13;
Doetinchem,&#13;
geïntimeerden,&#13;
procureur: eerst mr B. Peek, thans&#13;
mr J.C.N.B. Kaal.&#13;
1 Het geding in hoger beroep&#13;
1.1 Het hof heeft in deze zaak op 13 juni&#13;
1995, 3 december 1996 en 9 december 1997&#13;
tussenarresten gewezen, naar de inhoud waarvan&#13;
wordt verwezen.&#13;
1.2 Ter uitvoering van laatstgenoemd arrest&#13;
hebben de daarbij door het hof benoemde&#13;
deskundigen op 16 september 1999 hun rapport&#13;
uitgebracht.&#13;
1.3 Beide partijen hebben hierop bij conclusie&#13;
na deskundigenrapport gereageerd, waarna zij&#13;
andermaal de stukken aan het hof hebben&#13;
overgelegd voor het wijzen van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof volhardt bij hetgeen in zijn hiervoor&#13;
genoemde tussenarresten is overwogen&#13;
en beslist behoudens wat betreft de in rechtsoverweging&#13;
2.12 sub a van zijn arrest van&#13;
9 december 1997 genoemde datum. Abusievelijk&#13;
is daar 1 augustus 1989 vermeld; dit moet&#13;
gelezen worden als 1 januari 1989.&#13;
2.2 Ormel heeft doen aanvoeren dat de deskundigen&#13;
weliswaar partijen in de gelegenheid&#13;
hebben gesteld opmerkingen te maken en verzoeken&#13;
te doen, maar dat daarvan alsmede van&#13;
de inhoud van de gemaakte opmerkingen en&#13;
gedane verzoeken niet blijkt in het uitgebrachte&#13;
rapport. Voorts, aldus Ormel, is er&#13;
geruime tijd verlopen tussen de opname ter&#13;
plaatse en het uitbrengen van het concept-rapport.&#13;
Hij voelt zich door (de combinatie van)&#13;
een en ander in zijn belangen geschaad.&#13;
Klein Nijenhuis is het niet eens met voormelde&#13;
critiek en meent dat het deskundigenrapport&#13;
op zorgvuldige wijze tot stand is gekomen.&#13;
2.3 Hetgeen door Ormel ten aanzien van de&#13;
totstandkoming van het deskundigenrapport&#13;
is opgemerkt, is in zoverre juist dat deskundigen&#13;
ten onrechte hebben nagelaten om – conform&#13;
hetgeen door het hof in zijn arrest van&#13;
9 december 1997 is bepaald – met zoveel&#13;
woorden in hun rapport te vermelden dat zij&#13;
partijen in de gelegenheid hebben gesteld&#13;
opmerkingen te maken en verzoeken te doen,&#13;
alsmede wat de inhoud van die opmerkingen&#13;
en verzoeken is geweest. Uit het door partijen&#13;
aangevoerde blijkt evenwel dat een en ander&#13;
in feite wel is gedaan, te weten middels toezending&#13;
van een concept-rapport aan partijen&#13;
en het aan partijen gelegenheid bieden daarop&#13;
te reageren. Betrokkenen hebben, naar uit de&#13;
stukken blijkt, van die mogelijkheid ook&#13;
daadwerkelijk gebruik gemaakt. Niet in te&#13;
zien valt dan ook dat partijen c.q. één van hen&#13;
door de genoemde omissie van deskundigen&#13;
in hun/zijn belangen zijn/is geschaad; zij hebben&#13;
hun standpunt aan de deskundigen kenbaar&#13;
kunnen maken en zulks ook gedaan.&#13;
Ormel geeft ook niet aan in welk opzicht hij&#13;
in zijn belangen is geschaad. Uit het definitieve&#13;
rapport van de deskundigen blijkt of en zo&#13;
ja, in welke mate met de op- en aanmerkingen&#13;
van partijen rekening is gehouden.&#13;
Het hof ziet in de geschetste gang van zaken&#13;
dan ook geen aanleiding het uitgebrachte rapport&#13;
niet of in mindere mate voor zijn oordeelsvorming&#13;
te gebruiken.&#13;
2.4 Ten aanzien van het mestquotum heeft het&#13;
hof in zijn arrest van 9 december 1997 reeds&#13;
beslist – en het blijft daarbij – dat de omvang&#13;
daarvan, zijnde 5.884 kilogram fosfaat varkens/&#13;
kippen ten processe vaststaat, alsmede&#13;
dat deze omvang uitgangspunt is voor de&#13;
berekening van de aan Ormel toekomende&#13;
schadevergoeding en dat daaraan niet afdoet&#13;
de eventuele omstandigheid dat wijlen A.H.&#13;
Jansen voor een hogere veebezetting heeft&#13;
gezorgd.&#13;
De begroting van de waarde van bedoeld quotum&#13;
als door de deskundigen gedaan komt het&#13;
hof juist voor. Het gaat om een mestquotum&#13;
varkens/kippen en niet om een mestquotum&#13;
runderen/kalkoenen, weshalve de waarde van&#13;
laatstbedoeld quotum te dezen niet relevant&#13;
is. Terecht zijn de deskundigen van een waar-&#13;
debepaling in het kader van de overdracht van&#13;
een geheel bedrijf uitgegaan nu het in casu&#13;
ook om een geheel bedrijf gaat. Eveneens&#13;
terecht zijn de deskundigen uitgegaan van een&#13;
gemiddelde van de door hen bevonden – en&#13;
door partijen niet bestreden – waarden, zijnde&#13;
dat een goede wijze voor het op objectieve&#13;
wijze bepalen van de waarde in geschil.&#13;
2.5 Uit het rapport van de deskundigen volgt&#13;
dat de door hen als uitgangspunt genomen&#13;
waarden betrekking hebben op het jaar 1989.&#13;
De omstandigheid dat de vraagstelling door&#13;
het hof abusievelijk 1 augustus 1989 in plaats&#13;
van 1 januari 1989 vermeldt, behoeft daarom&#13;
niet te leiden tot een andere waardering dan in&#13;
het rapport aangegeven.&#13;
2.6 Het hof stelt op grond van een en ander de&#13;
waarde van het litigieuze mestquotum per&#13;
1 januari 1989 dan ook vast op 5.884 kilogram&#13;
à ƒ 17,50 = ƒ 102.970,–.&#13;
2.7 In het deskundigenrapport wordt aangegeven&#13;
dat geen sprake is geweest van een&#13;
waardevermindering van de onderhavige&#13;
pluimveestallen door het niet benutten daarvan&#13;
en dat de waardedaling waarvan wel sprake is&#13;
geweest, een gevolg is van het matige onderhoud&#13;
en de verdergaande technische en functionele&#13;
veroudering. Klein Nijenhuis kan deze&#13;
conclusie onderschrijven; Ormel bestrijdt deze&#13;
slechts in zoverre dat volgens hem er een directe&#13;
relatie is tussen het niet (kunnen) benutten&#13;
van de gebouwen enerzijds en de veroudering&#13;
en het matige onderhoud anderzijds.&#13;
2.8 Het hof kan Ormel in zijn betoog niet&#13;
volgen. Van veroudering zou ook in geval van&#13;
gebruik van de opstallen sprake zijn geweest,&#13;
terwijl niet valt in te zien waarom het niet&#13;
benutten van de gebouwen in de weg heeft&#13;
gestaan of heeft moeten staan aan het verrichten&#13;
van eventueel noodzakelijk onderhoud.&#13;
Bovendien heeft het niet verrichten van&#13;
onderhoud aan Ormel ook kosten bespaard.&#13;
Deze besparing weegt naar het oordeel van&#13;
het hof zeker op tegen dat gedeelte van de&#13;
waardevermindering dat (wellicht) als gevolg&#13;
van het niet benutten van de stallen kan worden&#13;
aangemerkt. Naar uit het door de deskundigen&#13;
uitgebrachte rapport volgt, is de waardevermindering&#13;
waarvan sprake is geweest,&#13;
immers in zeer overwegende mate een gevolg&#13;
van veroudering.&#13;
2.9 Gelet op het vorenoverwogene, is geen&#13;
sprake van voor vergoeding aan Ormel in&#13;
aanmerking komende schade ter zake van&#13;
waardevermindering van de pluimveestallen&#13;
in geschil.&#13;
2.10 Met betrekking tot het verschil in baten&#13;
tussen het gebruik als pluimveestallen en het&#13;
alternatieve gebruik dat na het wegvallen van&#13;
de milieuvergunning nog van de schuren had&#13;
kunnen worden gemaakt, voert Ormel aan:&#13;
– dat de deskundigen voor het alternatieve&#13;
gebruik van een te grote bruikbare oppervlakte&#13;
zijn uitgegaan;&#13;
– dat de deskundigen er geen rekening mee&#13;
hebben gehouden dat voor alternatief gebruik&#13;
van twee van de drie stallen aanzienlijke kosten&#13;
voor aanpassing en vernieuwing zouden&#13;
moeten zijn gemaakt;&#13;
– dat zij evenmin ermee rekening hebben&#13;
gehouden dat de agrarische bestemming van&#13;
de schuren aan een alternatief gebruik daarvan&#13;
in de weg staat;&#13;
– dat niet duidelijk is in hoeverre de deskundigen&#13;
rekening hebben gehouden met de&#13;
hogere verzekerings- en energiekosten.&#13;
Gelet op een en ander, aldus Ormel, is de&#13;
becijfering van de deskundigen onjuist en hadden&#13;
zij ervan uit moeten gaan dat alternatieve&#13;
gebruiksmogelijkheden niet of nauwelijks aanwezig&#13;
zijn. Toepassing van een kapitalisatiefactor&#13;
10 acht Ormel onjuist. Eveneens&#13;
onjuist is volgens hem dat bij staken van de&#13;
exploitatie van de schuren op enig moment&#13;
eventuele ammoniakdepositierechten verkocht&#13;
hadden kunnen worden; het gemis van deze&#13;
mogelijkheid betekent volgens hem een financiëel&#13;
nadeel van ruim ƒ 77.000,–.&#13;
2.11 Klein Nijenhuis acht de door de deskundigen&#13;
gehanteerde uitgangspunten juist en&#13;
betwist dat dezen van een verkeerde vloeroppervlakte&#13;
zijn uitgegaan. Bij de bepaling van&#13;
het door hen gehanteerde bedrag per m2 hebben&#13;
de deskundigen, aldus Klein Nijenhuis, al&#13;
rekening gehouden met de technische en&#13;
bouwkundige aspecten van de onderhavige&#13;
schuren en de daaruit voortvloeiende beperkingen.&#13;
Zij betwist dat alternatieve gebruiksmogelijkheden&#13;
niet of nauwelijks aanwezig&#13;
zijn, er daarbij op wijzend dat bij het onderzoek&#13;
dat de deskundigen ter plaatse hebben&#13;
ingesteld, alle drie schuren in gebruik waren,&#13;
waarvan twee op de alternatieve wijze zoals&#13;
deskundigen aandragen. Ten onrechte, zo betoogt&#13;
Klein Nijenhuis, zijn de deskundigen&#13;
uitgegaan van een pachtprijs van ƒ 29.000,–&#13;
per jaar; dit moet ƒ 26.000,– per jaar zijn en&#13;
daarvan gaat nog af een bedrag van ƒ 3.312,–&#13;
als op de woning Twenteroute 24a betrekkeing&#13;
hebbend gedeelte van de pachtsom. Die&#13;
woning kan/kon bij wegvallen van het landbouwkundig&#13;
gebruik van de schuren apart&#13;
verhuurd worden.&#13;
Klein Nijenhuis betwist tenslotte dat een&#13;
kapitalisatiefactor 10 te laag zou zijn.&#13;
2.12 Klein Nijenhuis wijst er terecht op dat de&#13;
pachtprijs waarvan moet worden uitgegaan,&#13;
ƒ 26.000,– bedraagt en niet ƒ 29.000,–. Het hof&#13;
kan haar evenwel niet volgen in haar betoog&#13;
dat een deel daarvan betrekking had op de&#13;
woning Twenteroute 24a, aangezien deze&#13;
woning niet is vermeld als onderdeel van het&#13;
pachtobject zoals vermeld in de destijds gesloten&#13;
pachtovereenkomst.&#13;
2.13 Uit de stukken blijkt dat de deskundigen&#13;
de litigieuze schuren ter plaatse hebben bezien&#13;
en er moet ten processe dan ook van worden&#13;
uitgegaan dat zij bij hun begroting van de&#13;
opbrengst van het alternatieve gebruik rekening&#13;
hebben gehouden met de bouwkundige,&#13;
technische en functionele beperkingen van die&#13;
schuren, alsmede met de noodzaak van het&#13;
maken van kosten voor aanpassingen c.a., alsmede&#13;
eventuele hogere kosten voor verzekering&#13;
en energie. Het door hen becijferde&#13;
bedrag van ƒ 11.000,– per jaar is een afronding&#13;
en geeft geen aanleiding tot de conclusie dat&#13;
van een onjuist aantal m2 is uitgegaan.&#13;
Een opbrengst als door de deskundigen aangenomen,&#13;
komt het hof, gelet op aard en&#13;
omvang van de onderhavige opstallen, niet als&#13;
te hoog voor.&#13;
2.14 Gelet ook op de bewoordingen van de&#13;
aan de deskundigen gegeven opdracht, moet&#13;
er ten processe van worden uitgegaan dat zij&#13;
ook rekening hebben gehouden met hetgeen&#13;
ter zake van het alternatieve gebruik van de&#13;
schuren planologisch al dan niet is toegestaan.&#13;
Ormel werpt ter zake wel een vraag op, maar&#13;
onderbouwt deze geenszins.&#13;
2.15 Terecht hebben de deskundigen voor de&#13;
becijfering van de inkomensschade aansluiting&#13;
gezocht bij de bij onteigening gehanteerde&#13;
methodiek. Bij een voor onbepaalde tijd&#13;
optredende schade geldt daarbij als maximum&#13;
een periode van 13 jaar, welke periode correspondeert&#13;
met de kapitalisatiefactor 10. Voor&#13;
het hanteren van een hogere factor als door&#13;
Ormel bepleit, is derhalve geen plaats.&#13;
2.16 Nu het in casu gaat om de schade die&#13;
Ormel lijdt door het gemis van de netto-baten&#13;
die verpachting van de onderhavige schuren&#13;
hem zouden hebben kunnen opleveren (zie&#13;
r.o. 2.11 van het arrest van 9 december 1997)&#13;
en mitsdien om een aanname dat betrokkene&#13;
blijvend als verpachter van deze schuren zou&#13;
zijn opgetreden, is een mogelijke verkoop van&#13;
eventuele ammoniakdepositierechten – wat&#13;
daarvan op zichzelf ook moge zijn – niet aan&#13;
de orde. Het hof gaat daarom aan het te dezen&#13;
door Ormel aangevoerde voorbij.&#13;
2.17 Gezien het hiervoor overwogene, stelt&#13;
het hof de hier aan de orde zijnde, door&#13;
Ormel geleden inkomensschade vast op 10 x&#13;
ƒ 15.000,– = ƒ 150.000,–.&#13;
2.18 De deskundigen geven in hun rapport&#13;
aan dat aankoop van vervangende mestproductierechten&#13;
op zijn vroegst eind 1990, begin&#13;
1991 mogelijk zou zijn geweest en dan&#13;
ƒ 176.520,– zou hebben gekost.&#13;
2.19 Ormel betwijfelt of aankoop toen al&#13;
mogelijk zou zijn geweest, maar betoogt dat&#13;
zulks in ieder geval na 1 januari 1994 mogelijk&#13;
was. Gezien zijn gezondheidstoestand, zo&#13;
voegt hij hieraan toe, zou hij echter niet anders&#13;
hebben kunnen doen dan verpachten en dan is&#13;
een investering van omtrent ƒ 180.000,– redelijkerwijs&#13;
niet van hem te verwachten.&#13;
2.20 Klein Nijenhuis stelt dat aankoop van&#13;
mestquotum door Ormel op een eerder tijdstip&#13;
en voor een lager bedrag mogelijk zou&#13;
zijn geweest dan door de deskundigen aangenomen.&#13;
De constateringen van de deskundigen,&#13;
zo voert Klein Nijenhuis voorts aan, zijn&#13;
ook innerlijk tegenstrijdig ter zake van de&#13;
hoogte van de op verschillende plaatsen in&#13;
hun rapport genoemde prijzen voor het mestquotum&#13;
in 1990 en later.&#13;
2.21 Het hof concludeert dat uit hetgeen te&#13;
dezen ten processe naar voren is gebracht,&#13;
volgt – zulks ook als de door Klein Nijenhuis&#13;
genoemde lagere bedragen als uitgangspunt&#13;
worden genomen – dat de eerste jaren na&#13;
1 januari 1989 de mogelijkheden tot het ver-&#13;
werven van vervangende mestproductierechten&#13;
beperkt waren en dat reeds toen – en dat&#13;
was in de latere jaren in nog sterkere mate het&#13;
geval – sprake was van hoge prijzen. Die prijzen&#13;
hadden een dusdanig hoog niveau dat er&#13;
redelijkerwijze niet van mag worden uitgegaan&#13;
dat Ormel, die niet meer in staat was tot&#13;
het zelf exploiteren van de pluimveeschuren&#13;
en voor wie aankoop van mestquotum slechts&#13;
zin had ten behoeve van het weer gaan verpachten&#13;
van die schuren, onder die omstandigheden&#13;
een zo hoge en voor hem niet rendabele&#13;
investering zou hebben gedaan, laat staan&#13;
zou hebben behoren te doen. Er is dan ook&#13;
geen plaats voor de conclusie dat betrokkene&#13;
op deze manier zijn schade zou hebben kunnen&#13;
beperken en, door zulks na te laten, op&#13;
dit punt verwijtbaar is tekortgeschoten.&#13;
2.22 Het zojuist overwogene brengt mee dat&#13;
de door het hof in zijn arrest van 9 december&#13;
1997 onder rechtsoverweging 2.12 sub e&#13;
geformuleerde vraag geen beantwoording meer&#13;
behoeft. Hetgeen daaromtrent in het deskundigenrapport&#13;
is vermeld alsmde door partijen&#13;
is aangevoerd kan dan ook onbesproken blijven.&#13;
2.23 Al het hiervoor overwogene leidt tot de&#13;
conclusie dat de schadevergoeding waarop&#13;
Ormel aanspraak kan maken, bestaat uit een&#13;
bedrag van ƒ 102.970,– wegens verlies van het&#13;
litigieuze mestquotum, alsmede een bedrag&#13;
van ƒ 150.000,– wegens inkomensschade. In&#13;
totaal mitsdien ƒ 252.970,–.&#13;
Grief IV is gegrond voor zover daarin wordt&#13;
opgekomen tegen het afwijzen van de vordering&#13;
van Ormel tot het verkrijgen van schadevergoeding&#13;
en is voor het overige ongegrond.&#13;
3 Slotsom&#13;
3.1 Nu tegen de door de pachtkamer van het&#13;
kantongerecht tussen partijen gewezen vonnissen&#13;
van 9 juni 1992 en 9 maart 1993 geen&#13;
grieven zijn aangevoerd, moet Ormel nietontvankelijk&#13;
worden verklaard in zijn hoger&#13;
beroep voor zover dat tegen die vonnissen is&#13;
gericht.&#13;
3.2 Het door de pachtkamer van het kantongerecht&#13;
tussen partijen gewezen vonnis van&#13;
10 mei 1994 moet, voor zover dat in hoger&#13;
beroep aan het oordeel van het hof is onderworpen,&#13;
worden vernietigd en wel voor zover&#13;
daarbij is beslist als weergegeven in de punten&#13;
3, 4 en 6 van het dictum van dat vonnis.&#13;
C.J.W. Klein Nijenhuis moet worden veroordeeld&#13;
tot betaling van een schadevergoeding&#13;
aan Ormel als hierboven in rechtsoverweging&#13;
2.23 vermeld.&#13;
3.3 Nu partijen over en weer gedeeltelijk in&#13;
het ongelijk moeten worden gesteld en de uiteindelijk&#13;
aan Ormel toe te kennen schadevergoeding&#13;
aanmerkelijk lager is dan in de loop&#13;
van het geding door hem genoemde bedragen,&#13;
acht het hof termen aanwezig de in eerste aanleg&#13;
en in hoger beroep tussen partijen gevallen&#13;
proceskosten te compenseren des dat iedere&#13;
partij haar eigen kosten draagt.&#13;
Grief VI treft dan ook doel.&#13;
3.4 De kosten van de door het hof benoemde&#13;
deskundigen, totaal bedragende de somma&#13;
van ƒ 16.018,19, dienen voor rekening van&#13;
C.J.W. Klein Nijenhuis te komen. Van genoemd&#13;
bedrag is ƒ 8.316,06 door Ormel betaald en&#13;
het hof zal C.J.W. Klein Nijenhuis veroordelen&#13;
tot vergoeding daarvan aan Ormel.&#13;
Beslissing&#13;
Het hof, rechtdoende in hoger beroep:&#13;
verklaart Ormel niet-ontvankelijk in zijn&#13;
hoger beroep voor zover dat is gericht tegen&#13;
de door de pachtkamer van het kantongerecht&#13;
te Terborg tussen partijen gewezen vonnissen&#13;
van 9 juni 1992 en 9 maart 1993;&#13;
vernietigt het door genoemde pachtkamer&#13;
tussen partijen gewezen vonnis van 10 mei&#13;
1994, waarvan beroep, voor zover “in conventie”&#13;
onder 3, “in reconventie” onder 4 en “in&#13;
conventie en reconventie” onder 6 gewezen,&#13;
en in zoverre opnieuw rechtdoende:&#13;
veroordeelt C.J.W. Klein Nijenhuis om aan&#13;
Ormel een schadevergoeding te betalen ten&#13;
bedrage van ƒ 252.970,– (tweehonderdtweeënvijftigduizendnegenhonderdzeventig&#13;
gulden),&#13;
vermeerderd met de wettelijke rente daarover&#13;
vanaf 10 september 1991 tot en met de dag&#13;
van de algehele voldoening;&#13;
wijst het door Ormel meer of anders gevorderde&#13;
af;&#13;
bekrachtigt genoemd vonnis van 10 mei 1994,&#13;
voor zover aan het oordeel van het hof onderworpen,&#13;
voor het overige;&#13;
compenseert de in eerste aanleg en in hoger&#13;
beroep tussen partijen gevallen proceskosten&#13;
des dat iedere partij haar eigen kosten draagt;&#13;
bepaalt dat de kosten van de door het hof&#13;
benoemde deskundigen, totaal bedragende&#13;
ƒ 16.018,19, voor rekening van C.J.W. Klein&#13;
Nijenhuis komen;&#13;
veroordeelt C.J.W. Klein Nijenhuis om aan&#13;
Ormel een bedrag van ƒ 8.316,06 (achtduizenddriehonderdenachttien&#13;
gulden en zes&#13;
cent) te betalen wegens het door deze voldane&#13;
gedeelte van de kosten van de door het hof&#13;
benoemde deskundigen.</content><legacyfootnotes/><footnotes><footnote/></footnotes><auteurs/><published>2002-10-01 00:00:00</published><modified>2000-02-15 00:00:00</modified><editiondate>2002-10-01</editiondate><htmlpath>https://denhollander.info/artikel/4653</htmlpath></article>
</articles></edition>
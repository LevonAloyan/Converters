<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2000</searchword><id>4755</id><udhid>UDH:TvAR/4755</udhid><titel>Petter / Van Vlastuin c.s. (TvAR 2000/5012)</titel><searchwords><searchword>TvAR 4/2000</searchword><searchword>TvAR 2000/5012</searchword><searchword>UDH:TvAR/4755</searchword></searchwords><attachments><attachment><name>2000_nr 4_Rechtspraak_5012.pdf</name><extention>pdf</extention><url>https://denhollander.info/download/4697/ci</url></attachment></attachments><inleiding>[Pachtwet art. 36, 38a, 49a]&#13;
&#13;
Eerst bij mondelinge behandeling in hoger&#13;
beroep voert verpachter aan dat de termijn&#13;
van artikel 36 lid 3 Pachtwet is overschreden.&#13;
Pachter voert aan dat in zijn herinnering&#13;
het verlengingsverzoek tijdig is ingediend.&#13;
Nu het verweer in een zo laat stadium is&#13;
gevoerd en niet door bewijsstukken wordt&#13;
onderbouwd, ziet het hof geen aanleiding&#13;
voor ambtshalve nader onderzoek. Ten&#13;
processe moet ervan worden uitgegaan dat&#13;
het verzoek tijdig is ingediend.&#13;
Bij vonnis van de pachtkamer van het&#13;
kantongerecht van 15 april 1997 is de&#13;
dochter van pachter aangemerkt als medepachtster.&#13;
Er is geen hoger beroep ingesteld.&#13;
Verpachtster heeft nadien, doch vóór 1 mei&#13;
1997 – na welke datum niet meer kon&#13;
worden opgezegd – de kennisgeving ex&#13;
artikel 36 lid 2 Pachtwet doen uitgaan alleen&#13;
aan de oorspronkelijke pachter. Naar de&#13;
stand van de jurisprudentie van dat tijdstip&#13;
was deze kennisgeving nog aan te merken&#13;
als een rechtsgeldige kennisgeving, die&#13;
behoudens verlenging de pachtovereenkomst&#13;
deed eindigen. Na publicatie van de&#13;
uitspraak van het hof in de zaak&#13;
Schulpen/Custers (Pr april 1998/3) zou hierover&#13;
anders zijn geoordeeld. Partijen dienen&#13;
er sedertdien immers rekening mee te&#13;
houden dat een vonnis tot indeplaatsstelling&#13;
de nieuwe rechtstoestand doet ingaan op&#13;
de datum van het in eerste aanleg gewezen&#13;
vonnis. Voor een vonnis tot aanmerking als&#13;
medepachter geldt hetzelfde.&#13;
Verlenging wordt afgewezen ten aanzien&#13;
van 65-jarige pachter en toegewezen ten&#13;
aanzien van medepachtster.</inleiding><content>BESCHIKKING IN DE ZAAK VAN:&#13;
Cornelia Johanna Hillegonda Petter-Godin&#13;
de Beaufort te Maarsbergen,&#13;
appellante,&#13;
procureur: mr. F.J. Boom,&#13;
tegen:&#13;
Willem van Vlastuin te Maarsbergen,&#13;
Francine Imminkhuizen-van Vlastuin te Langbroek,&#13;
gemeente Wijk bij Duurstede,&#13;
geïntimeerden,&#13;
procureur: mr. P.C. Plochg.&#13;
1. Het geding in eerste aanleg&#13;
De pachtkamer van het kantongerecht te&#13;
Amersfoort heeft op 17 maart 1998 tussen&#13;
geïntimeerden, verder te noemen respectievelijk&#13;
Willem van Vlastuin en Francine van&#13;
Vlastuin en appellante, verder te noemen Petter,&#13;
een beschikking gegeven. Naar de inhoud&#13;
daarvan wordt verwezen voor het procesverloop&#13;
in de eerste aanleg, de beslissing en de&#13;
gronden daarvoor.&#13;
2. Het geding in hoger beroep&#13;
Bij beroepschrift ter griffie van het hof ingekomen&#13;
op 17 april 1998, is Petter in hoger&#13;
beroep gekomen van bovengenoemde beschikking&#13;
met verzoek dat het hof bij beschikking&#13;
in appèl, voor zover mogelijk uitvoerbaar bij&#13;
voorraad, de beschikking waarvan beroep zal&#13;
vernietigen en opnieuw rechtdoende:&#13;
I. primair: het verzoek van Willem en Francine&#13;
van Vlastuin tot verlenging van de pachtovereenkomst&#13;
alsnog zal afwijzen;&#13;
II. subsidiair: het verzoek voor zover het&#13;
betreft Willem van Vlastuin zal afwijzen en&#13;
voorts het verzoek niet-ontvankelijk zal verklaren&#13;
voor zover het betreft Francine van&#13;
Vlastuin;&#13;
alles met veroordeling van Willem en Francine&#13;
van Vlastuin in de kosten van beide instanties.&#13;
Bij op 19 mei 1998 ter griffie van het hof ingekomen&#13;
verweerschrift voeren Willem en Francine&#13;
van Vlastuin verweer met conclusie dat&#13;
het hof het beroep zal verwerpen met veroordeling&#13;
van Petter in de kosten van de procedure&#13;
in beide instanties.&#13;
Op 3 augustus 1998 vond mondelinge behandeling&#13;
van de zaak plaats ter zitting van het hof.&#13;
Partijen verklaarden daar zoals in de aantekeningen&#13;
van de griffier is vastgelegd, de raadsman&#13;
van Petter onder overlegging van pleitnotities.&#13;
3. De grieven&#13;
Petter voert de navolgende grieven aan:&#13;
Grief I&#13;
Ten onrechte overweegt de pachtkamer:&#13;
“De kennisgeving van Petter dat zij geen verlenging&#13;
van de pachtovereenkomst wenst had&#13;
dan ook aan beide pachtsters dienden te geschieden”.&#13;
Grief II&#13;
Ten onrechte overweegt de pachtkamer:&#13;
“Nu de kennisgeving alleen aan Van Vlastuin&#13;
is gedaan en overigens niet is gebleken van een&#13;
bijzondere grond als bedoeld in artikel 36 lid 2&#13;
van de Pachtwet moet worden geoordeeld dat&#13;
geen rechtsgeldige kennisgeving op de voet&#13;
van genoemd artikel heeft plaatsgehad.”&#13;
Grief III&#13;
Ten onrechte overweegt de pachtkamer:&#13;
“De kennisgeving van verpachtster heeft derhalve&#13;
geen rechtsgevolg gehad”.&#13;
Bij de mondelinge behandeling heeft Petter&#13;
voorts nog het navolgende aangevoerd.&#13;
Het verzoek tot verlenging is te laat bij de&#13;
pachtkamer van het kantongerecht ingekomen.&#13;
De pachtkamer van het kantongerecht had&#13;
dan ook ambtshalve Willem en Francine van&#13;
Vlastuin niet-ontvankelijk dienen te verklaren&#13;
in hun verzoek tot verlenging. Het hof zal dat&#13;
alsnog dienen te doen.&#13;
4. De beoordeling van het geschil in&#13;
hoger beroep&#13;
4.1 Door Willem en Francine van Vlastuin is&#13;
op 28 mei 1997 bij de pachtkamer van het&#13;
kantongerecht te Amersfoort ingediend een&#13;
verzoekschrift strekkende tot verlenging van&#13;
de pachtovereenkomst tussen partijen naar aanleiding&#13;
van een opzegging gedateerd 24 april&#13;
1997. In eerste aanleg is vanwege Petter niet&#13;
aangevoerd dat het verzoekschrift is ingediend&#13;
met overschrijding van de in artikel 36.3&#13;
Pachtwet vermelde termijn van een maand na&#13;
ontvangst van de kennisgeving. De pachtkamer&#13;
van het kantongerecht mocht er daarom&#13;
van uit gaan dat het verzoekschrift tijdig is&#13;
ingediend. Ook in het beroepschrift is niet&#13;
aangevoerd, dat het inleidend verzoekschrift&#13;
te laat zou zijn ingediend. Eerst bij mondelinge&#13;
behandeling is dit door Petter aangevoerd&#13;
zonder overlegging van enig bewijsstuk omtrent&#13;
de verzending van de kennisgeving en&#13;
omtrent het tijdstip, waarop Willem van Vlastuin&#13;
de kennisgeving heeft ontvangen. Vanwege&#13;
Willem en Francine van Vlastuin is bij mondelinge&#13;
behandeling aangevoerd, dat de kennisgeving&#13;
in hun herinnering op een zodanig&#13;
tijdstip is ontvangen, dat het verzoekschrift&#13;
tot verlenging tijdig is ingediend. Zij hebben&#13;
er bezwaar tegen gemaakt, dat eerst bij mondelinge&#13;
behandeling dit punt aan de orde&#13;
wordt gesteld omdat zij zich in het geheel niet&#13;
hierop hebben kunnen voorbereiden.&#13;
4.2 Het hof overweegt naar aanleiding van het&#13;
voorgaande, dat het in strijd met een goede&#13;
proces-orde is om een ingrijpend verweer als&#13;
het hiervoor vermelde eerst bij mondelinge&#13;
behandeling in hoger beroep aan de orde te&#13;
stellen en dan ook nog zonder enig bewijsstuk&#13;
en zonder enig deugdelijk onderzoek. Het&#13;
verweer moet daarom als tardief worden gepasseerd.&#13;
Voor een ambtshalve onderzoek en&#13;
beoordeling ziet het hof geen aanleiding nu&#13;
het verweer eerst in het stadium van de mondelinge&#13;
behandeling is gevoerd en niet is aangetoond&#13;
dat de kennisgeving Willem van&#13;
Vlastuin heeft bereikt kort na de datum, die&#13;
op de kennisgeving is vermeld. Het moet er&#13;
onder deze omstandigheden voor worden gehouden&#13;
dat het verzoekschrift tijdig is ingediend.&#13;
4.3 Het hof zal thans de in de het beroepschrift&#13;
aangevoerde grieven bespreken.&#13;
Het gaat in deze zaak om het volgende.&#13;
Willem van Vlastuin heeft sedert 1 mei 1962&#13;
van Petter in pacht de hoeve gelegen te Maarsbergen&#13;
aan de Hof ter Heideweg 1, kadastraal&#13;
bekend gemeente Maarn sectie E nummer 4&#13;
geheel en nummer 16 gedeeltelijk. De pachtovereenkomst&#13;
eindigt behoudens verlenging&#13;
op 1 mei 1998. Bij vonnis van de pachtkamer&#13;
van het kantongerecht te Amersfoort van&#13;
15 april 1997 is Francine van Vlastuin aangemerkt&#13;
als medepachter. Bij aangetekende&#13;
brief, die daarna is uitgegaan, heeft Petter aan&#13;
Willem van Vlastuin kennisgegeven, dat zij&#13;
geen verlenging van de pachtovereenkomst&#13;
wenst omdat Willem van Vlastuin voor het&#13;
eind van de lopende pachttermijn de leeftijd&#13;
van 65 jaar heeft bereikt. De kennisgeving is&#13;
niet mede aan Francine van Vlastuin gericht.&#13;
De pachtkamer van het kantongerecht heeft&#13;
daarom effect aan de kennisgeving ontzegd en&#13;
geoordeeld dat Willem en Francine van Vlastuin&#13;
niet-ontvankelijk moeten worden verklaard&#13;
in het verlengingsverzoek omdat de&#13;
pachtovereenkomst bij gebreke van rechtsgeldige&#13;
opzegging van rechtswege met 6 jaar&#13;
wordt verlengd.&#13;
De grieven van Petter richten zich tegen dat&#13;
oordeel van de pachtkamer van het kantongerecht.&#13;
4.4 In het onderhavige geval doet zich de&#13;
complicatie voor, dat de kennisgeving houdende&#13;
bezwaar tegen verlenging diende plaats&#13;
te vinden voor 1 mei 1997, terwijl het hierboven&#13;
genoemde vonnis van de pachtkamer&#13;
van het kantongerecht op dat moment nog&#13;
niet in kracht van gewijsde was. Er heerste op&#13;
dat moment derhalve nog een onzekere rechtssituatie.&#13;
De mogelijkheid, dat het vonnis van&#13;
de pachtkamer vernietigd zou worden, was&#13;
nog aanwezig. In dat geval zou zijn komen&#13;
vast te staan, dat Francine van Vlastuin nimmer&#13;
(mede)pachter was geweest. Hoewel een&#13;
verstandig beleid zou zijn geweest om ook&#13;
(desgewenst onder voorbehoud) de kennisgeving&#13;
aan Francine van Vlastuin te doen&#13;
uitgaan mocht Petter naar de stand van de&#13;
jurisprudentie ten tijde van de opzegging aannemen&#13;
dat kennisgeving alleen aan Willem&#13;
van Vlastuin voldoende was om, behoudens&#13;
verlenging, de pachtovereenkomst te doen&#13;
eindigen. Ten tijde van de opzegging mocht&#13;
immers nog worden aangenomen dat een vonnis&#13;
van constitutieve aard eerst werking zou&#13;
krijgen nadat dit in kracht van gewijsde was&#13;
gegaan. Het hof tekent hierbij aan, dat anders&#13;
zou zijn geoordeeld na publicatie van het&#13;
arrest van het hof van 13 januari 1998, in de&#13;
zaak Schulpen/Custers, verkort weergegeven&#13;
in Pachtrechtspraak 1998 aflevering 2, nummer&#13;
3. Het hof heeft in dat arrest uitgemaakt&#13;
dat de rechtsontwikkeling na 1 januari 1992&#13;
zodanig is, dat thans moet worden geoordeeld&#13;
dat aan vonnissen van constitutieve aard&#13;
onmiddellijke werking kan worden gegeven&#13;
en dat, in aansluiting daarop, bij bekrachtiging&#13;
van een vonnis tot indeplaatsstelling in beginsel&#13;
de indeplaatsstelling geacht moet worden&#13;
te zijn ingegaan per datum van het bekrachtigde&#13;
vonnis, terwijl bij afwijzing in eerste&#13;
aanleg en vernietiging van een afwijzend vonnis&#13;
evenzeer de indeplaatsstelling alsnog geacht&#13;
moet worden te zijn ingegaan per datum&#13;
van het vernietigde vonnis in eerste aanleg.&#13;
Een vonnis houdende aanmerking van iemand&#13;
als medepachter is eveneens van constitutieve&#13;
aard. Het ligt voor de hand ten aanzien van&#13;
een dergelijk vonnis op dezelfde wijze te oordelen&#13;
als ten aanzien van een vonnis tot indeplaatsstelling.&#13;
Derhalve dient er rekening mee&#13;
te worden gehouden, dat in beginsel ook een&#13;
medepachterschap ingaat ten tijde van de&#13;
datum van het vonnis in eerste aanleg, zodat&#13;
de kennisgeving aan beide pachters dient uit&#13;
te gaan.&#13;
Bij gebreke daarvan zal de kennisgeving geen&#13;
effect hebben tenzij naderhand het vonnis&#13;
waarbij de derde als medepachter is aangemerkt&#13;
mocht worden vernietigd in hoger beroep.&#13;
4.5 Het voorgaande brengt mede, dat de&#13;
beschikking van de pachtkamer van het kantongerecht,&#13;
waarvan beroep, moet worden&#13;
vernietigd en dat alsnog inhoudelijk op het&#13;
verlengingsverzoek moet worden beslist.&#13;
4.6 Petter heeft bezwaar gemaakt tegen verlenging&#13;
van de pachtovereenkomst omdat&#13;
Willem van Vlastuin voor het einde van de&#13;
lopende pachttermijn de leeftijd van 65 jaren&#13;
heeft bereikt. Willem van Vlastuin is geboren&#13;
op 12 maart 1933, terwijl de pachtovereenkomst&#13;
behoudens verlenging eindigt op 1 mei&#13;
1998. Derhalve dient op grond van het bepaalde&#13;
in artikel 38 a.1. Pw het verzoek om ver-&#13;
lenging te worden afgewezen wat Willem van&#13;
Vlastuin betreft.&#13;
4.7 Het verzoek van Francine van Vlastuin&#13;
dient echter toegewezen te worden. Er is vanwege&#13;
Petter geen enkele reden aangevoerd&#13;
waarom ten aanzien van haar geen verlenging&#13;
zou behoren plaats te vinden.&#13;
4.8 Nu partijen over en weer gedeeltelijk in&#13;
het gelijk en gedeeltelijk in het ongelijk worden&#13;
gesteld zullen de proceskosten worden&#13;
gecompenseerd alsdus dat ieder van partijen&#13;
haar eigen kosten draagt.&#13;
Beslissing&#13;
Het hof, rechtdoende in hoger beroep,&#13;
vernietigt de op 17 maart 1998 door de pachtkamer&#13;
van het kantongerecht te Amersfoort&#13;
tussen partijen gewezen beschikking,&#13;
en, opnieuw rechtdoende,&#13;
wijst het verzoek van Willem van Vlastuin alsnog&#13;
af;&#13;
wijst het verzoek van Francine van Vlastuin&#13;
alsnog toe en verlengt de pachtovereenkomst&#13;
tussen Petter en Francine van Vlastuin met&#13;
betrekking tot de hoeve gelegen te Maarsbergen&#13;
aan de Hof ter Heideweg 1, kadastraal&#13;
bekend te gemeente Maarn sectie E nummer 4&#13;
geheel en nummer 16 gedeeltelijk, groot 23.30&#13;
ha met zes jaren, ingaande 1 mei 1998 en&#13;
behoudens verlenging eindigend 30 april 2004;&#13;
compenseert de proceskosten in beide instanties&#13;
tussen partijen aldus, dat ieder van partijen&#13;
haar eigen kosten draagt.</content><legacyfootnotes/><footnotes><footnote/></footnotes><auteurs/><published>2000-04-01 00:00:00</published><modified>1998-05-26 00:00:00</modified><editiondate>2000-04-01</editiondate><htmlpath>https://denhollander.info/artikel/4755</htmlpath></article>
</articles></edition>
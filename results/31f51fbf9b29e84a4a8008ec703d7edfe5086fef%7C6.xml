<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2019</searchword><id>15565</id><udhid>UDH:TvAR/15565</udhid><titel>Pacht - Hof Arnhem-Leeuwarden, 10 juli 2018,  ECLI:NL:GHARL:2018:6294  (Quist/Gemeente Middelburg) (TvAR 2019/7985)</titel><searchwords><searchword>TvAR 5/2019</searchword><searchword>TvAR 2019/7985</searchword><searchword>UDH:TvAR/15565</searchword></searchwords><attachments><attachment><name>20397.pdf</name><extention>pdf</extention><url>https://denhollander.info/download/20397/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, H.L. Wattel en D.H. de Witte en de deskundige leden mr. ing. H.J. Vinke en B. Lamers)&lt;/p&gt;&lt;p class="annotator"&gt;Met noot B. Nijman&lt;/p&gt;&lt;h3&gt;Pachtbeëindiging. &lt;/h3&gt;&lt;p&gt;[Burgerlijk Wetboek, art. 6:172, art. 7:377]&lt;/p&gt;&lt;p&gt;Pachtbeëindiging in het zicht van recreatie- en natuurontwikkeling. Is de gemeente gebonden aan de afspraken die de pachter over minnelijke pachtbeëindiging heeft gemaakt met de exploitant van de naastgelegen camping? Het hof oordeelt dat er geen contractuele grondslag is en evenmin sprake is van een onrechtmatige gedraging van de gemeente die de gemeente bindt aan het (voorlopige) onderhandelingsresultaat tussen pachter en exploitant.&lt;/p&gt;&lt;p&gt;arrest van de pachtkamer van 10 juli 2018&lt;/p&gt;&lt;p&gt;in de zaak van&lt;/p&gt;&lt;p&gt;Gilles Boudewijn Quist,&lt;/p&gt;&lt;p&gt;wonende te Oud Sabbinge (gemeente Goes),&lt;/p&gt;&lt;p&gt;appellant,&lt;/p&gt;&lt;p&gt;in eerste aanleg: gedaagde in conventie en eiser in reconventie,&lt;/p&gt;&lt;p&gt;hierna: Quist,&lt;/p&gt;&lt;p&gt;advocaat: mr. J.M.M. Menu,&lt;/p&gt;&lt;p&gt;tegen:&lt;/p&gt;&lt;p&gt;de publiekrechtelijke rechtspersoon&lt;/p&gt;&lt;p&gt;Gemeente Middelburg,&lt;/p&gt;&lt;p&gt;zetelend te Middelburg,&lt;/p&gt;&lt;p&gt;geïntimeerde,&lt;/p&gt;&lt;p&gt;in eerste aanleg: eiseres in conventie en verweerster in reconventie,&lt;/p&gt;&lt;p&gt;hierna: de gemeente,&lt;/p&gt;&lt;p&gt;advocaat: mr. E.H.M. Harbers.&lt;/p&gt;&lt;h3&gt;1 Het verdere verloop van het geding in hoger beroep&lt;/h3&gt;&lt;p&gt;Het hof neemt de inhoud van het tussenarrest van 27 februari 2018 hier over. Bij dat arrest is een comparitie bepaald en is partijen verzocht stukken over te leggen met betrekking tot de in reconventie subsidiair en meer subsidiair gevorderde schadeloosstelling.&lt;/p&gt;&lt;p&gt;1.1 Het verdere verloop blijkt uit:&lt;/p&gt;&lt;p&gt;- het bericht van mr. Harbers van 30 mei 2018 dat partijen overeenstemming hebben bereikt over het in reconventie subsidiair en meer subsidiair gevorderde zodat er geen nadere stukken worden ingezonden; - het proces-verbaal van comparitie van partijen van 13 juni 2018.&lt;/p&gt;&lt;p&gt;1.2 Vervolgens heeft het hof arrest bepaald.&lt;/p&gt;&lt;p&gt;1.3 Quist vordert in het hoger beroep - kort samengevat - het vonnis van 7 juni 2017 gedeeltelijk te vernietigen en de gemeente primair te veroordelen tot een schadeloosstelling van € 1,6 miljoen, subsidiair van € 622.718 en meer subsidiair van € 483.878, steeds vermeerderd met wettelijke rente vanaf 1 november 2011 tot aan de dag der voldoening minus de door de gemeente betaalde voorschotten en te vermeerderen met de belastingschade en deskundigenkosten, nader op te maken bij staat en te vereffenen volgens de wet, alsmede in de kosten van de procedure in beide instanties.&lt;/p&gt;&lt;h3&gt;2 De vaststaande feiten&lt;/h3&gt;&lt;p&gt;Het hof gaat in hoger beroep uit van de volgende feiten:&lt;/p&gt;&lt;p&gt;2.1 Quist is in 1996 toegetreden tot de pachtovereenkomst tussen de Staat en zijn vader met betrekking tot de pacht van 13.03 ha bouwland, kadastraal bekend gemeente Arnemuiden, sectie I, nummer 550 (gedeeltelijk). Vanaf 2002 is Quist de enige pachter. Hij exploiteert op het gepachte een akkerbouwbedrijf dat in totaal ongeveer 77 ha groot is.&lt;/p&gt;&lt;p&gt;2.2 Het gepachte (hierna ook: het perceel) ligt naast camping De Witte Raaf. De exploitant hiervan, Oomen, is in 2006 in onderhandeling getreden voor de uitbreiding van de camping op onder meer de pachtgrond van Quist. Oomen heeft van de Staat als eigenaar van de betrokken gronden toestemming verkregen voor ontgronding van het perceel onder de voorwaarde dat Oomen met Quist overeenstemming zou bereiken over verplaatsing naar elders. De raad van de gemeente heeft ingestemd met publiekrechtelijke medewerking aan het uitbreidingsplan en heeft in de zomer van 2007 daartoe een voorbereidingsbesluit genomen.&lt;/p&gt;&lt;p&gt;2.3 Op 23 oktober 2007 is tussen Quist en Oomen overeenstemming bereikt over de voorwaarden waaronder Quist bereid was de pacht te beëindigen. Kort samengevat komen die afspraken erop neer dat Oomen zich maximaal inspant om zorg te dragen voor vervangende pachtgrond ter grootte van 40 ha dan wel 20 ha eigendomsgronden of de financiële tegenwaarde daarvan, met vergoeding van belastingschade.&lt;/p&gt;&lt;p&gt;2.4 Bij besluit van 8 juli 2008 heeft de gemeente vrijstelling van het vigerende bestemmingsplan verleend (artikel 19 lid 1 WRO) voor de realisatie van het plan van Oomen. Op 6 april 2009 heeft de raad van de gemeente ingestemd met de voorgenomen aankoop van 43 ha grond van de Staat (Dienst Domeinen), waarvan 28 ha zou worden doorverkocht aan Oomen voor de realisering van zijn plan.&lt;/p&gt;&lt;p&gt;2.5 Quist en Oomen hebben door onderhandeld. In die onderhandelingen is gesproken over een pachtontbindingsvergoeding van € 1,2 miljoen en flankerende maatregelen. Over de voorwaarden waaronder en de termijnen waarbinnen de vergoeding diende te worden betaald, hebben zij evenwel geen overeenstemming bereikt. Het laatste schrijven van deze onderhandelingen dateert van 9 maart 2010.&lt;/p&gt;&lt;p&gt;2.6 Vanwege de kredietcrisis bleek het voor Oomen financieel niet haalbaar om het project te financieren. De bank heeft rond maart 2010 de projectfinanciering ingetrokken. Oomen zou de benodigde gronden niet kunnen afnemen van de gemeente. Op 12 juli 2010 heeft de raad van de gemeente besloten grond aan te kopen, waaronder het door Quist gepachte perceel, en een erfpachtovereenkomst met Oomen te sluiten met betrekking tot de gronden die nodig zouden zijn voor de realisatie van diens plan. Het perceel maakte geen onderdeel uit van de voorgestelde erfpachtovereenkomst. Op 29 december 2010 is de gemeente eigenaar geworden van de bedoelde gronden en daarmee verpachter geworden van Quist.&lt;/p&gt;&lt;p&gt;2.7 Op 19 juli 2011 heeft de gemeente de inleidende dagvaarding van onderhavige zaak laten betekenen aan Quist waarbij ontbinding van de pachtovereenkomst is gevorderd op grond van bestemmingswijziging. De gemeente heeft tevens een kort geding tot ontruiming aangespannen waarbij Quist in reconventie een schadevergoeding van € 1,25 miljoen heeft gevorderd. Bij vonnis van 21 oktober 2011 is Quist veroordeeld het perceel te ontruimen en heeft de kantonrechter een voorschot van € 435.490 vastgesteld. Dit bedrag heeft de gemeente betaald en Quist heeft het perceel per 1 november 2011 ontruimd. Quist heeft op 15 augustus 2011 Oomen in privé gedagvaard en nakoming van de overeenkomst van 23 oktober 2007 gevorderd en betaling van een schadevergoeding van € 1,5 miljoen.&lt;/p&gt;&lt;p&gt;2.8 Op 6 augustus 2013 is het nieuwe bestemmingsplan Oranjeplaat onherroepelijk geworden. De bestemming van het perceel is gewijzigd overeenkomstig de eerder verleende vrijstelling.&lt;/p&gt;&lt;p&gt;2.9 In 2015 zijn de vennootschappen die camping De Witte Raaf exploiteerden in staat van faillissement verklaard.&lt;/p&gt;&lt;h3&gt;3 Het geschil en de beslissing in eerste aanleg&lt;/h3&gt;&lt;p&gt;3.1 De gemeente heeft in eerste aanleg in conventie de ontbinding van de pachtovereenkomst gevorderd met ontruiming van het perceel. In (voorwaardelijke) reconventie heeft Quist schadevergoeding gevorderd van € 1,6 miljoen, subsidiair € 622.718 en meer subsidiair € 483.878.&lt;/p&gt;&lt;p&gt;3.2 De pachtkamer heeft bij vonnis van 7 juli 2017 in conventie de pachtovereenkomst ontbonden en de vordering tot ontruiming afgewezen en in reconventie de primaire vordering tot schadeloosstelling op basis van een hoofdsom van € 1,6 miljoen afgewezen. De zaak is verwezen voor uitlating over de schadeloosstelling onder het subsidiair en meer subsidiair gevorderde.&lt;/p&gt;&lt;h3&gt;4 De beoordeling van het hoger beroep&lt;/h3&gt;&lt;p&gt;4.1 Quist richt zijn hoger beroep uitsluitend tegen de afwijzing van de primaire vordering in reconventie, te weten een schadeloosstelling op basis van een hoofdsom van € 1,6 miljoen. Hij stelt dat de gemeente gehouden is dat bedrag te betalen omdat de gemeente is toegetreden tot de overeenkomst van 23 oktober 2007, dan wel als contractuele derde heeft te gelden dan wel op grond van de redelijkheid en billijkheid en/of de algemene beginselen van behoorlijk bestuur aan die overeenkomst is gebonden. Die overeenkomst impliceert mede dat bij pachtontbinding het equivalent van 20 ha eigendomsgronden dient te worden vergoed en dat bedrag berekent Quist op € 1,6 miljoen (€ 80.000 per hectare). Daarnaast stelt Quist dat de gemeente onrechtmatig heeft gehandeld en daarom schadeplichtig is.&lt;/p&gt;&lt;p&gt;4.2 Op grond van de feiten staat vast dat bij de voorbereidingen tot de herontwikkeling van camping De Witte Raaf de vier partijen de Staat (Dienst Domeinen), Oomen, Quist en de gemeente betrokken waren. De enkele betrokkenheid maakt echter niet dat er een rechtsverhouding tussen vier partijen is ontstaan die meebrengt dat de gemeente gebonden is aan afspraken die tussen Oomen en Quist zijn gemaakt. Die gebondenheid volgt ook niet uit de aan Oomen gestelde voorwaarde dat hij met Quist tot overeenstemming over pachtbeëindiging moest komen. Bovendien is deze voorwaarde niet door de gemeente, maar door Dienst Domeinen gesteld. De gemeente heeft daar part noch deel aan gehad en is in de aanvangsfase van de planontwikkeling louter opgetreden als publiekrechtelijke facilitator. Verder zijn er geen besluiten, overleggen of berichten gesteld of gebleken waaruit volgt dat de gemeente (later) heeft willen toetreden tot de tussen Oomen en Quist gesloten overeenkomst. Er zijn evenmin voldoende feiten en omstandigheden gesteld die ertoe kunnen leiden dat Quist er gerechtvaardigd op heeft mogen vertrouwen dat de gemeente zich heeft willen binden aan die afspraken. Het enkel tonen van de overeenkomst van 23 oktober 2007 aan de gemeente is daartoe onvoldoende, voor zover dat al (tijdig) heeft plaatsgevonden. Van toetreding tot de overeenkomst door de gemeente is dan ook geen sprake geweest.&lt;/p&gt;&lt;p&gt;4.3 Het hof begrijpt dat Quist meent dat de gemeente vanwege haar publiekrechtelijke verantwoordelijkheden, haar rol bij de aankoop van de gronden en de beslissing de pachtontbinding in te roepen, gehouden is de nakoming door Oomen van de overeenkomst te bevorderen en bij gebreke daarvan die overeenkomst zelf na te komen. De gemeente heeft immers door de pachtontbinding naar zich toe te trekken, de nakoming door Oomen van de overeenkomst gefrustreerd, aldus Quist. In dit kader wijst Quist erop dat de gemeente het ertoe heeft geleid dat de voorwaarde waaronder Oomen zou nakomen, niet is vervuld door haar handelen, zodat die voorwaarde geldt als vervuld.&lt;/p&gt;&lt;p&gt;4.4 Nog daargelaten de vraag of Quist jegens Oomen nakoming zou kunnen vorderen van de overeenkomst van 23 oktober 2007 en daargelaten de vraag of Oomen financieel in staat zou zijn om die overeenkomst na te komen, brengen de door Quist aangevoerde feiten en omstandigheden niet mee dat de gemeente gehouden is zelf die overeenkomst na te komen. Hiervoor is geoordeeld dat de gemeente geen partij is (geworden) bij de overeenkomst. Waar de gemeente in het begin van de planontwikkeling optrad als publiekrechtelijke facilitator, heeft zij in de loop van het proces de herontwikkeling van het gebied waarin camping De Witte Raaf ligt, aan zich getrokken. Die ontwikkeling paste ook in haar gebiedsvisie van 2004. Op het moment dat duidelijk werd dat Oomen, als degene die het plan zou ontwikkelen, uitvoeren en financieren, in financiële moeilijkheden kwam, stond de gemeente voor de keuze om het project te laten voor wat het was of de ontwikkeling door te zetten. Daarin speelde de ontwikkeling van het aan te leggen landschapspark, dat (mede) diende als vereveningsbijdrage/boscompensatie, een belangrijke rol. De gemeente heeft op voorstel van de raad van 16 juni 2010 op 12 juli 2010 gekozen voor ontwikkeling van het landschapspark op door haar te behouden gronden en uitgifte van de gronden benodigd voor de campinguitbreiding (in engere zin) in erfpacht. Het gepachte perceel behoorde (grotendeels) niet tot de voorziene erfpachtovereenkomst met Oomen. Op het gepachte zouden infrastructuur (de toegangsweg, kabels, riolering), het landschapspark en enkele recreatiewoningen tot stand gebracht worden.&lt;/p&gt;&lt;p&gt;4.5 De gemeente heeft er dus voor gekozen om de ontwikkeling op haar gronden voort te zetten. Nu de pachtbeëindiging, waartoe Oomen en Quist de overeenkomst van 23 oktober 2007 hadden gesloten, niet was geëffectueerd en vanwege het stokken van de onderhandelingen tussen Quist en Oomen en/of de financiële moeilijkheden van Oomen, de pachtbeëindiging door Oomen niet in het verschiet lag, heeft de gemeente als verpachter de pachtontbinding zelf ter hand genomen overeenkomstig de wet (artikel 7:377 BW). Quist heeft weliswaar gesteld dat het de gemeente niet vrij stond om deze keuze te maken, maar in het licht van de ontwikkelingen vanaf zomer 2010 tot zomer 2011 en de belangen van de gemeente bij de voortgang van de planologische ontwikkeling is die stelling onvoldoende toegelicht. Er is onvoldoende gesteld en niet gebleken dat de gemeente het bijvoorbeeld met Oomen op een akkoordje heeft gegooid de beëindiging van de pacht goedkoper voor elkaar te krijgen onder de verplichting van Oomen om de gemeente de lagere pachtontbindingsvergoeding te voldoen. Quist lijkt zoiets te suggereren maar die suggestie blijft in de lucht hangen. De omstandigheid dat in het voorstel van de raad van 16 juni 2010 staat dat camping De Witte Raaf eventueel een gerechtelijk procedure zou moeten starten over een redelijke vergoeding, brengt evenmin mee dat het de gemeente niet vrijstond om onderhavige procedure te beginnen. Die opmerking is te verklaren uit de verwachting dat De Witte Raaf de erfpachtgronden spoedig van de gemeente zou kopen en de pacht daarna zou ontbinden, wat evenwel niet realistisch (b)leek, terwijl de ontwikkelingen in het gebied reeds waren aangevangen en voortzetting daarvan in het belang van de gemeente was.&lt;/p&gt;&lt;p&gt;4.6 De omstandigheid dat de gemeente er, achteraf bezien, voordeel, althans belang bij heeft gehad dat Quist heeft afgezien van bezwaar en beroep tegen de publiekrechtelijke besluiten van de gemeente (de vrijstelling en het bestemmingsplan waardoor het gepachte is bestemd tot recreatiegebied) omdat hij er vanuit ging dat hij door Oomen voor zijn medewerking ruimschoots zou worden gecompenseerd, is niet voldoende om de gemeente te binden aan het (voorlopige) onderhandelingsresultaat tussen Oomen en Quist dan wel het handelen van de gemeente als onrechtmatig te beoordelen of in strijd te achten met de algemene beginselen van behoorlijk bestuur. Voor zover moet worden aangenomen dat de gemeente heeft geprofiteerd van wanprestatie door Oomen, zijn voor schadeplichtigheid van de gemeente op grond van onrechtmatige daad bijzondere omstandigheden vereist die Quist niet (voldoende) heeft gesteld en waarvan niet is gebleken.&lt;/p&gt;&lt;p&gt;4.7 Het beroep op het leerstuk uit het gegaste-uien arrest en zijn opvolgers kan Quist niet baten. Daardoor ontstaat immers geen gebondenheid van de derde aan het tussen de contract sluitende partijen bereikte onderhandelingsresultaat, maar slechts een zekere werking van dat contract jegens die derde. Ten aanzien van de (niet-)vervulling van de voorwaarde geldt dat artikel 6:23 BW niet van toepassing is tussen Quist en de gemeente omdat de gemeente geen partij is bij de voorwaarden waaronder Oomen gehouden was Quist te compenseren voor het beëindigen van de pacht.&lt;/p&gt;&lt;p&gt;4.8 De conclusie is dat er geen gehoudenheid van de gemeente is Quist krachtens de overeenkomst van 23 oktober 2007 het equivalent te betalen van 20 ha eigendomsgrond. Alle hiervoor beoordeelde feiten en omstandigheden kunnen op zich en in onderling verband beschouwd niet tot dat resultaat leiden of tot het resultaat dat de vergoeding ex artikel 7:377 lid 3 BW zou moeten worden verhoogd (naar € 1,6 miljoen). De primaire vordering in reconventie is dus terecht afgewezen.&lt;/p&gt;&lt;p&gt;4.9 Partijen hebben minnelijke overeenstemming bereikt over de subsidiaire en meer subsidiaire vorderingen in reconventie zodat de griefonderdelen die zien op deze vorderingen geen behandeling meer behoeven.&lt;/p&gt;&lt;p&gt;Slotsom&lt;/p&gt;&lt;p&gt;4.10 Het hoger beroep faalt, zodat het bestreden vonnis, voor zover aan het hoger beroep onderworpen, zal worden bekrachtigd. Als de in het ongelijk te stellen partij zal het hof Quist in de kosten van het hoger beroep veroordelen. De kosten aan de zijde van de gemeente zullen worden vastgesteld op € 716 aan griffierecht en op € 11.002 aan salaris advocaat (2 punten x tarief VIII).&lt;/p&gt;&lt;h3&gt;5 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;bekrachtigt het vonnis in reconventie van de pachtkamer te Middelburg (rechtbank Zeeland West-Brabant) van 7 juni 2017 voor zover daarbij de primaire vordering is afgewezen;&lt;/p&gt;&lt;h3&gt;Noot&lt;/h3&gt;&lt;p&gt;Quist vordert in deze procedure een schadeloosstelling. Die houdt verband met de ontbinding van zijn pachtovereenkomst met de gemeente Middelburg. Daarbij vordert Quist dat de gemeente de afspraak die hij maakte met Oomen nakomt. Oomen beloofde hem 20 hectare landbouwgrond in eigendom, dan wel de waarde daarvan, indien Quist afstand zou doen van zijn pachtrechten op 13 hectare landbouwgrond van de Staat. De gemeente was daarbij betrokken omdat voor die gronden een vrijstelling van het bestemmingsplan verleend moest worden, waaraan Quist zijn medewerking verleende. De plannen van Oomen gingen niet door als gevolg van de crisis. Vervolgens kocht de gemeente de gronden van de Staat en zette de ontwikkeling, waaraan Quist aanvankelijk had meegewerkt, door. Dat leidde tot bestemmingswijziging en ontbinding van de pachtovereenkomst, tussen Quist en -inmiddels- de gemeente. De gemeente gaf echter niet thuis toen Quist aanspraak maakte op de door hem met Oomen voor het geval van de pachtbeëindiging overeengekomen vergoeding. Dat leidde begrijpelijkerwijs tot frustratie bij Quist.&lt;/p&gt;&lt;p&gt;In de procedure waarin de gemeente ontbinding van de pachtovereenkomst vorderde, stelde Quist in reconventie op basis van de afspraak over de pachtbeëindiging een vordering in tot betaling van de waarde van 20 hectare landbouwgrond, door hem berekend op 1,6 miljoen. Uit de onderdelen 1.1 en 3.1 van het arrest valt op te maken dat de pachtkamer in de eerste aanleg de reconventionele vordering van Quist heeft afgewezen, maar nog geen beslissing heeft genomen over de schadeloosstelling uit hoofde van artikel 7:377 BW. Kennelijk werd er tussentijds hoger beroep ingesteld. Uit de genoemde onderdelen van het arrest blijkt verder dat er over de schadeloosstelling, de subsidiaire en meer subsidiaire vorderingen, overeenstemming is bereikt. De procedure in hoger beroep ging dus uitsluitend nog over het verschil tussen het overeengekomen bedrag en de gevorderde 1,6 miljoen. &lt;/p&gt;&lt;p&gt;Quist voert een aantal redenen aan op grond waarvan de gemeente aan hem zou moeten vergoeden wat hij bij het doorgaan van de overeenkomst met Oomen kon ontvangen. Die gronden worden samengevat in onderdeel 4.1 van het arrest. Zijn stellingen variëren van nakoming van de overeenkomst tussen hem en Oomen tot een onrechtmatig handelen van de gemeente. Het betoog van Quist houdt in dat over de schadeloosstelling tussen Quist en de gemeente een afspraak tot stand gekomen is, althans dat de gemeente is toegetreden tot de afspraak die Quist over de vergoeding met Oomen had gemaakt. In ieder geval is de gemeente volgens Quist aan de door hem met Oomen gemaakte afspraak gebonden. De gemeente kende de situatie, omdat zij -althans het gemeentebestuur- de vrijstelling van het bestemmingsplan verleende die Oomen voor zijn plannen nodig had. Die betrokkenheid was mede de oorzaak van de verwijten van Quist aan het adres van de gemeente.&lt;/p&gt;&lt;p&gt;De afspraak waartoe de gemeente zou zijn toegetreden was niet een afspraak tussen pachter en verpachter. Quist maakte een afspraak met Oomen toen hij nog van de Staat pachtte. De gemeente heeft pas later de gronden van de Staat verworven. Er was dus geen directe samenhang met de pachtovereenkomst tussen Quist en de gemeente. Zou de conclusie van het hof geweest zijn dat de gemeente onrechtmatig handelde, zoals Quist stelde, dan zou de basis van de vordering tot schadevergoeding evenmin in het pachtrecht gelegen zijn. Voor de bevoegdheid van de pachtrechter hoeft dat geen verschil te maken. De pachtkamer kan immers op grond van artikel 1019l Rv op een vordering die met een pachtzaak samenhangt beslissen. Die samenhang was in dit geval zeker aanwezig. Tot een oordeel over die samenhang komt het echter niet. Het pachthof bespreekt en beoordeelt de door Quist aangevoerde stellingen een voor een en wijst die af. Het eindoordeel luidt dat de gemeente niet gehouden is om op grond van de overeenkomst met Oomen uit 2007 het equivalent te betalen van 20 hectare landbouwgrond. In dezelfde rechtsoverweging 4.8 oordeelt het hof dat alle beoordeelde feiten en omstandigheden, op zich en in onderling verband beschouwd, niet leiden tot de verplichting van de gemeente om de waarde van 20 hectare landbouwgrond te vergoeden. &lt;/p&gt;&lt;p&gt;Gezien de vordering die in het hoger beroep nog aan de orde was, zou daarmee de zaak afgedaan zijn. Het hof oordeelt echter ook dat evenmin aanleiding bestaat de vergoeding ex artikel 7:377, lid 3, BW te verhogen, waarbij het bedrag van 1,6 miljoen tussen haakjes wordt gezet. Uit die laatste overweging zou afgeleid kunnen worden dat het pachthof de hoogte van de vergoeding heeft getoetst, ook al bestond daarover tussen partijen overeenstemming. &lt;/p&gt;&lt;p&gt;Voor die benadering is volgens de oudere literatuur en jurisprudentie aanleiding. De wet zegt dat de rechter de verpachter dient te veroordelen om de pachter schadeloos te stellen over de periode waarin de pachter bij niet-ontbinding nog op het gepachte had kunnen blijven (lid 3) en over de periode waarin de pachter het gepachte na verlenging nog had kunnen gebruiken (lid 4). De regeling van de schadeloosstelling in artikel 7:377 BW komt overeen met die in artikel 52 Pachtwet. In de bespreking van die bepaling in Houwing/Heisterkamp (nummer 534a) wordt gewezen op het voor de pachtrechter verplichtende karakter van die bepaling. De rechter dient ambtshalve in het geval van ontbinding de schadeloosstelling te bepalen, in hoger beroep zelfs buiten de aangevoerde grieven om, zoals onder meer bleek in het arrest Van der Veeken/Kindt (&lt;span class="italic"&gt;TvAR&lt;/span&gt; 1990/4421). De tekst van de huidige bepaling, artikel 7:377, lid 3, BW, verschilt niet van die van artikel 52 Pachtwet. Het valt dan ook niet uit te sluiten dat bij artikel 52 gekozen benadering nog steeds geldt.&lt;/p&gt;&lt;p&gt;B. Nijman&lt;/p&gt;&lt;p&gt;&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2019-05-29 08:35:24</published><modified>2019-05-29 15:11:55</modified><editiondate>2019-05-29</editiondate><htmlpath>https://denhollander.info/artikel/15565</htmlpath></article>
</articles></edition>
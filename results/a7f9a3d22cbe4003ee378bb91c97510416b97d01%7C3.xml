<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4827</id><udhid>UDH:TvAR/4827</udhid><titel>K.A. de B. / Uitkomsten van de eerste schatting in de ruilverkaveling ‘Ameland’ (TvAR 1999/4964)</titel><searchwords><searchword>TvAR 7/8/1999</searchword><searchword>TvAR 1999/4964</searchword><searchword>UDH:TvAR/4827</searchword></searchwords><attachments><attachment><name>1999_nr 78_Rechtspraak_4964.pdf</name><extention>pdf</extention><url>https://denhollander.info/download/4769/ci</url></attachment></attachments><inleiding>Landinrichtingswet art. 170, 172&#13;
en 185&#13;
&#13;
‘Meeliften’ met een bezwaar in verband met&#13;
een door de landinrichtingscommissie (LC)&#13;
gewenste correctie van de schatting.&#13;
Over het bezwaar van reclamant is overeenstemming&#13;
bereikt. Een andere eigenaar (T),&#13;
die door de LC als belanghebbende bij het&#13;
bezwaar van reclamant is aangemerkt komt&#13;
niet op tegen de schatting van het door reclamant&#13;
genoemde perceel, maar tegen een eventuele&#13;
correctie van de schattingswaarde van de&#13;
in zijn bezit zijnde percelen. Niet is gesteld of&#13;
gebleken dat T. in zijn belangen is geraakt&#13;
door de overeenstemming die tussen reclamant&#13;
en de LC is bereikt. Nu bij reclamant&#13;
geen procesbelang (meer) aanwezig is, wordt&#13;
hij niet-ontvankelijk verklaard in zijn bezwaar.</inleiding><content>K.A. de B., reclamant,&#13;
tegen&#13;
de uitkomsten van de eerste schatting in de&#13;
ruilverkaveling ‘Ameland’&#13;
(…)&#13;
Rechtsoverwegingen&#13;
Het bezwaar&#13;
1. Bij inleidend bezwaarschrift heeft reclamant&#13;
bezwaar gemaakt tegen de eerste schatting&#13;
van perceel, kadastraal bekend gemeente&#13;
Ballum, sectie G, nummer 2639. Volgens reclamant&#13;
was dit perceel met een toekenning&#13;
van 15 punten te hoog ingeschat. Na herschatting&#13;
is reclamant akkoord gegaan met een&#13;
schatting van 15 punten en een aftrek van 1&#13;
punt in verband met de hierna te noemen verwerking&#13;
van de grondwatertrappenkaart.&#13;
Het standpunt van de Landinrichtingscommissie&#13;
2. De Landinrichtingscommissie heeft in verband&#13;
met het bezwaar van reclamant een herschatting&#13;
van het betreffende perceel doen uitvoeren,&#13;
welke opnieuw heeft geleid tot een&#13;
waardering van 15 punten per hectare. Vervolgens&#13;
is met reclamant tot overeenstemming&#13;
gekomen, mede omdat de verwerking van de&#13;
grondwatertrappenkaart voor een aantal percelen&#13;
abusievelijk niet had plaatsgevonden,&#13;
onder meer voor het door reclamant in zijn&#13;
bezwaar genoemde perceel. Volgens de Landinrichtingscommissie&#13;
dient een correcte verwerking&#13;
van de grondwatertrappenkaart te&#13;
leiden tot een aftrek van 1 punt voor perceel&#13;
G 2639, evenals dat het geval dient te zijn&#13;
voor een aantal andere (naastliggende) percelen.&#13;
De Landinrichtingscommissie voert aan&#13;
dat alle belanghebbenden met deze aanpassing&#13;
akkoord zijn gegaan, behoudens belanghebbende&#13;
Van Tuinen.&#13;
Het standpunt van de belanghebbende&#13;
3. De belanghebbende Van Tuinen kan zich&#13;
niet verenigen met het standpunt van de&#13;
Landinrichtingscommissie om de schatting&#13;
van de percelen kadastraal bekend gemeente&#13;
Ballum, sectie G, nummers 956, 958, 959 en&#13;
960 met 1 punt naar beneden te stellen, hetgeen&#13;
resulteert in een toekenning van 14 punten&#13;
voor de onderhavige percelen. Hij voert&#13;
aan dat hij tegen deze bijstelling geen bezwaar&#13;
heeft kunnen indienen, nu de Landinrichtingscommissie&#13;
de gemaakte fout heeft gecorrigeerd&#13;
na de termijn waarbinnen bezwaar&#13;
mogelijk was. Hij gaat akkoord met een puntentoedeling&#13;
als van vóór de correctie.&#13;
Het standpunt van de Centrale Landinrichtingscommissie&#13;
4. Op de bij pleitnota weergegeven gronden,&#13;
welke hiervoor onder het standpunt van de&#13;
Landinrichtingscommissie grotendeels zijn&#13;
weergegeven, concludeert de Centrale Landinrichtingscommissie&#13;
tot afwijzing van het&#13;
bezwaar.&#13;
De beoordeling van het bezwaar&#13;
5. Het bezwaar van reclamant richt zich uitsluitend&#13;
tegen de waardevaststelling van het&#13;
perceel Ballum, G 2639. Omtrent dit bezwaar&#13;
is tussen reclamant en de Landinrichtingscommissie&#13;
overeenstemming bereikt. Van Tuinen,&#13;
die door de Landinrichtingscommissie&#13;
als belanghebbende bij het bezwaar van reclamante&#13;
is aangemerkt komt niet op tegen de&#13;
schatting van het door reclamant genoemde&#13;
perceel, maar tegen een eventuele correctie&#13;
van de in zijn bezit zijnde percelen. Niet is&#13;
gesteld of gebleken dat Van Tuinen in zijn&#13;
belangen is geraakt door de overeenstemming&#13;
die tussen reclamant en de Landinrichtingscommissie&#13;
is bereikt. Nu bij reclamant geen&#13;
procesbelang (meer) aanwezig is, zal hij nietontvankelijk&#13;
worden verklaard in zijn bezwaar.&#13;
6. Wellicht ten overvloede merkt de rechtbank&#13;
met betrekking tot de door de Landinrichtingscommissie&#13;
gewenste correctie van de&#13;
schatting van een aantal percelen op, dat het&#13;
zogenaamde “meeliften” van Van Tuinen met&#13;
het bezwaar van reclamant, teneinde een&#13;
aftrek van 1 punt voor zijn percelen vanwege&#13;
de toepassing van de grondwatertrappenkaart&#13;
te voorkomen, onnodig is, nu op grond van&#13;
artikel 171 Landinrichtingswet de uitkomsten&#13;
van de schatting jegens hem vaststaan indien&#13;
daartegen binnen de termijn en op de wijze in&#13;
artikel 170 eerste lid van die wet bepaald geen&#13;
bezwaren zijn ingediend.&#13;
Beslissing&#13;
De rechtbank:&#13;
verklaart reclamant niet-ontvankelijk in zijn&#13;
bezwaar;&#13;
(…).</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4827</htmlpath></article>
</articles></edition>
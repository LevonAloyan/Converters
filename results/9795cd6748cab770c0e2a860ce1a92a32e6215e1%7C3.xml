<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7238</id><udhid>UDH:TvAR/7238</udhid><titel>'H.J. H. / ruilverkaveling 'Oude Graaf' (TvAR 1989/4228)</titel><searchwords><searchword>TvAR 4/1989</searchword><searchword>TvAR 1989/4228</searchword><searchword>UDH:TvAR/7238</searchword></searchwords><attachments><attachment><name>1989_nr 4_Rechtspraak_4228.pdf</name><extention>pdf</extention><url>https://denhollander.info/download/6821/ci</url></attachment></attachments><inleiding>Landinrichtingswet, art. 10&#13;
148 en 195 e.v.&#13;
Reclamant vraagt toedeling ter plaatse van&#13;
de inbreng in verband met bouwplannen&#13;
voor een woning.&#13;
De rechtbank wijzigt het plan van toedeling.&#13;
Reclamant heeft aannemelijk gemaakt&#13;
dat hij reeds lang bestaande en gerechtvaardigde&#13;
belangen heeft bij het kunnen&#13;
bouwen van een woning ter plaatse.&#13;
Niet weersproken is dat daartoe al lang&#13;
nutsvoorzieningen zijn aangelegd en andere&#13;
voorzieningen zijn getroffen.&#13;
De bouw van een woning ter plaatse is&#13;
voldoende concreet nu daarvoor een bouwvergunning&#13;
is aangevraagd en (de bouw&#13;
van) de varkensstal op de te realiseren woning&#13;
is georiënteerd.&#13;
Keuze van één der alternatieven na afweging&#13;
van belangen.</inleiding><content>Rechtbank Roermond, 14 juli 1988&#13;
H.J. H., reclamant tegen het plan van toedeling&#13;
in de ruilverkaveling 'Oude Graaf';&#13;
De bezwaren van reclamant H.J. Houben.&#13;
Deze kunnen als volgt worden samengevat:&#13;
Voor wat de toedeling betreft worden de&#13;
onderdelen 3 tot en met 7 van het bezwaar&#13;
ingetrokken. Onderdeel 1 en (daarmee&#13;
nauw samenhangend) onderdeel 2 van het&#13;
bezwaar worden gehandhaafd. Het slingertracé&#13;
komt vlak langs de woning. In verband&#13;
met de gezondheidstoestand van de&#13;
echtgenote van reclamant H.J. Houben&#13;
hebben de echtelieden reeds lang bouwplannen&#13;
voor een nieuwe woning op de ingebrachte&#13;
percelen B 1179, B 1180 en B&#13;
1181. De nieuwe woning is naast de in aanbouw&#13;
zijnde stal op kavel 15509 gepland.&#13;
Wegens de vertraging die de aanleg van het&#13;
slingertracé ondervond is het bouwplan&#13;
nog niet uitgevoerd. De bouwvergunning&#13;
voor de woning is thans aangevraagd. De&#13;
nutsvoorzieningen voor de nieuwe woning&#13;
zijn al 10 jaar geleden van de straat naar&#13;
het bouwterrein aangelegd. Ook is de regenwaterafvoer&#13;
van de plaats waar de woning&#13;
komt naar de sloot al aangelegd. Verder&#13;
bestaat er al een aarden- tevens houtwal.&#13;
De in aanbouw zijnde varkensstal is zo&#13;
gesitueerd en ingericht, dat deze vanuit de nieuwe woning toegankelijk is. Vorenstaande&#13;
voorzieningen en bouwplannen zijn met&#13;
medeweten en goedvinden van de Landinrichtingscommissie&#13;
gemaakt. Dit blijkt uit&#13;
haar brief van 6 november 1981. Reclamant&#13;
H.J. Houben heeft een alternatieve&#13;
toedeling voorgesteld, waarbij betrokken&#13;
zijn dhr P.J. Coolen en mevr. H.F.W.&#13;
Prinsen-van der Varst.&#13;
Het economisch nadeel vanwege de hoogspanningsleiding&#13;
is voor reclamant H.J.&#13;
Houben minstens zo groot als voor belanghebbende&#13;
Prinsen.&#13;
Wanneer gekozen moet worden tussen&#13;
de uitgewerkte alternatieven A en B kiest&#13;
reclamant H.J. Houben voor A; bij keuzen&#13;
tussen plan van toedeling en alternatief B&#13;
kiest reclamant H.J. Houben voor alternatief&#13;
B. Tegen het amendement van belanghebbende&#13;
Coolen op alternatief B heeft reclamant&#13;
H.J. Houben geen bezwaar.&#13;
Het standpunt van de bij het bezwaar betrokken&#13;
belanghebbenden Prinsen-van der&#13;
Varst en Coolen.&#13;
Dit kan als volgt worden samengevat:&#13;
Prinsen van der Varst: De door reclamant&#13;
H.J. Houben voorgestelde toedeling van&#13;
belanghebbende Prinsen-van der Varst&#13;
verderop aan de Rakerstraat heeft geen&#13;
economische waarde vanwege de&#13;
aanwezigheid van een hoogspanningsleiding&#13;
en is daarom niet aanvaardbaar.&#13;
Reclamant H.J. Houben kan de nieuwe&#13;
woning evengoed zonder meerkosten op&#13;
zijn in de toedeling opgenomen inbreng ten&#13;
westen van de in aanbouw zijnde varkensstal&#13;
bouwen.&#13;
Coolen:&#13;
Het door reclamant H.J. Houben voorgestelde&#13;
alternatief is niet acceptabel omdat&#13;
dit een ten opzichte van de huiskavel H.J.&#13;
Houben onevenredige aantasting van de&#13;
huiskavel van belanghebbende Coolen betekent.&#13;
Alternatief A is landbouwkundig niet zo&#13;
aantrekkelijk maar verkieslijker dan alternatief&#13;
B.&#13;
Alternatief B zou te verbeteren zijn door&#13;
kavelsplitsing in rechte lijn over de volle&#13;
lengte in noord-zuid richting.&#13;
Belanghebbende Coolen past vruchtwisseling&#13;
toe op de in de alternatieven betrokken&#13;
grond.&#13;
Het in het geding brengen van de gezondheidstoestand&#13;
van zijn echtgenote&#13;
door reclamant H.J. Houben legt een niet&#13;
zakelijke druk op belanghebbenden en is&#13;
voor de toedeling niet relevant.&#13;
Indien gekozen moet worden gaat de&#13;
voorkeur uit naar het plan van toedeling en&#13;
vervolgens naar het verbeterde alternatief&#13;
B als hiervoor omschreven.&#13;
Het standpunt van de Centrale Landinrichtingscommissie&#13;
en de Landinrichtingscommissie.&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie. Dit kan&#13;
als volgt worden samengevat: Op de&#13;
percelen Weert B 1697 en B 2182 is&#13;
gedurende vele jaren een uitgraving c.q.&#13;
een begin van een fundering aanwezig. Op&#13;
basis van deze feitelijke aanwezigheid en&#13;
summiere mondelinge contacten onder andere&#13;
bij de verbetering van de waterlossing&#13;
langs de Rakerstraat was het de Landinrichtingscommissie&#13;
bekend dat op de percelen&#13;
Weert B 1697 en B 2182 een stal zou&#13;
worden gebouwd.&#13;
In deze gesprekken is weliswaar sprake&#13;
geweest van het bouwen van een woning,&#13;
maar tot heden was niet bekend dat een&#13;
bouwvergunning is aangevraagd.&#13;
Volgens de tekening gevoegd bij het proces-&#13;
verbaal van de ruilverkavelingszitting&#13;
van 30 mei jl. vindt de bouw van de stal geheel&#13;
plaats op het perceel Weert B 2182. De&#13;
voorgenomen bouw van de woning zou&#13;
oostelijk van de stal plaatsvinden.&#13;
In het algemeen vindt de bouw van een&#13;
woning bij een stal plaats, voorzover mogelijk,&#13;
aan de westzijde. Bij de in Nederland&#13;
heersende, overwegend westelijke winden&#13;
heeft men dan de minste stankoverlast.&#13;
Bouw aan de westzijde zou vrijwel geheel&#13;
op het perceel Weert B 1697 kunnen plaatsvinden.&#13;
Met het argument van reclamant dat de&#13;
woning dan te dicht bij de hoogspanningsleidingen&#13;
komt kan de commissie niet meegaan,&#13;
daar de afstand dan ongeveer 50 meter&#13;
bedraagt.&#13;
Het argument dat een bouwvergunning is aangevraagd kan de Landinrichtingscommissie&#13;
niet worden toegerekend, daar&#13;
de aanvraag voor een bouwvergunning pas&#13;
onlangs bij de gemeente Weert is ingediend.&#13;
Wijzigingsvoorstel alternatief A is overeenkomstig&#13;
de door reclamant aangedragen&#13;
wijziging en behelst de verplaatsing van&#13;
de aan belanghebbende H.F.W. Prinsenvan&#13;
der Varst toegedeelde kavel 1551 naar&#13;
kavel 15519 R. Tevens wordt een gedeelte&#13;
van de aan belanghebbende P.J. Coolen&#13;
toegedeelde kavel 15512 verplaatst naar kavel&#13;
15520 R. Reclamant H.J. Houben zou&#13;
daarna de in brengpercelen Weert B 1179,&#13;
1180 en 2181 behouden alsmede toegevoegd&#13;
krijgen een daarachter gelegen gedeelte.&#13;
Alternatief B behelst slechts een verplaatsing&#13;
van de aan belanghebbende H.F.W.&#13;
Prinsen-van der Varst toegedeelde kavel&#13;
15511 naar kavel 15523 R.&#13;
Voor belanghebbende P.J. Coolen vindt&#13;
een vormwijziging van kavel 15512 plaats.&#13;
Reclamant H.J. Houben krijgt dan de&#13;
inbrengpercelen Weer B 1179, 1180 en&#13;
2181, enigszins aangepast, terug.&#13;
De commissie kan met beide wijzigingsvoorstellen&#13;
niet meegaan. Immers reclamant&#13;
heeft in het plan van toedeling voldoende&#13;
mogelijkheden om tot bouw van&#13;
een woning over te gaan. Daarbij komt dat&#13;
door de wijziging twee kavels respectievelijk&#13;
een kavel van belanghebbenden binnen&#13;
de kavel van reclamant komen te liggen.&#13;
Voor belanghebbende Coolen zou dit tevens&#13;
een niet noodzakelijke splitsing van&#13;
één kavel in twee kavels meebrengen. Al of&#13;
geen aanwezigheid van een hoogspanningsleiding&#13;
of enige andere leiding is bij de toedeling&#13;
geen punt van overweging, doch een&#13;
zaak die bij de lijst der geldelijke regelingen&#13;
tot verrekening leidt. Indien bij het opmaken&#13;
van het plan van toedeling rekening&#13;
moet worden gehouden met de aanwezigheid&#13;
van hoogspanningsleidingen, wordt de&#13;
toedeling in grote gebieden van het blok&#13;
onmogelijk.&#13;
Uit landbouwkundig oogpunt is er geen&#13;
kwaliteitsverschil van betekenis tussen het&#13;
plan van toedeling en de door reclamant&#13;
H.J. Houben voorgestelde alternatieven.&#13;
Het amendement van belanghebbende&#13;
Coolen op alternatief B is niet haalbaar,&#13;
omdat Teeuwen dan als belanghebbende in&#13;
het gedrang komt.&#13;
Wat bewerking betreft zit belanghebbende&#13;
Coolen in zowel alternatief A als alternatief&#13;
B met dezelfde problematiek.&#13;
De commissie concludeert tot afwijzing&#13;
van het bezwaar.&#13;
Het oordeel van de rechtbank.&#13;
Reclamant H.J. Houben heeft aannemelijk&#13;
gemaakt dat hij reeds lang bestaande en gerechtvaardigde&#13;
belangen heeft bij het kunnen&#13;
bouwen van een nieuwe woning ten&#13;
oosten van de thans in aanbouw zijnde varkensstal.&#13;
Niet weersproken is dat daartoe al&#13;
lang nutsvoorzieningen zijn aangelegd en&#13;
andere voorzieningen zijn getroffen.&#13;
Blijkens de brief van 6 november 1981 is&#13;
de commissie hiervan op de hoogte en onthoudt&#13;
zij haar medewerking aan de door&#13;
reclamant beschreven bouwplannen niet.&#13;
De bouw van een woning aan de oostzijde&#13;
van de varkensstal is voldoende concreet&#13;
nu, naar onweersproken vaststaat, een&#13;
bouwvergunning daarvoor is aangevraagd&#13;
en (de bouw van) de varkensstal op een ten&#13;
oosten daarvan te realiseren woning is georiënteerd.&#13;
Het vorenstaande wettigt wijziging van&#13;
het plan van toedeling, geheel daargelaten&#13;
de gezondheidstoestand van de echtgenote&#13;
van reclamant H.J. Houben en daarmee&#13;
verbandhoudende eventuele belangen.&#13;
Ten aanzien van de belanghebbende&#13;
Coolen acht de rechtbank alternatief B relatief&#13;
het minst bezwarend, omdat de eenheid&#13;
van huiskavel daarin het best blijft bewaard,&#13;
terwijl - mede op grond van desbetreffende&#13;
mededelingen van de heer Hermans&#13;
van de Landinrichtingsdienst - ervan&#13;
uitgegaan moet worden dat, gegeven&#13;
de toe te passen vruchtwisseling, de in de&#13;
verschillende alternatieven aan belanghebbende&#13;
Coolen toegedachte kavels wat betreft&#13;
bewerking en kwaliteit niet noemenswaard&#13;
verschillen. Een verbetering van alternatief&#13;
B als door belanghebbende Coolen&#13;
— op zich terecht — bepleit, is - zoals&#13;
ter zitting geconstateerd - niet haalbaar,&#13;
omdat dan weer ingegrepen wordt in de&#13;
toedeling aan Teeuwen.&#13;
Ten aanzien van de belanghebbende Prinsen-&#13;
van der Varst geldt, dat haar bezwaar&#13;
met betrekking tot de hoogspanningsleiding aan de orde kan komen bij het opmaken&#13;
van de lijst der geldelijke regelingen.&#13;
Objectief bezien betekent alternatief B ten&#13;
opzichte van het plan van toedeling uit een&#13;
oogpunt van toedeling geen verslechtering&#13;
in waarde, wel enige oppervlaktevergroting&#13;
(ƒ 10 252,- en 0.39.43 ha in plan van toedeling/&#13;
0.45.00 ha in alternatief B), terwijl de&#13;
ontsluiting hetzelfde blijft en van overige&#13;
mogelijk bezwarende aspecten niets is gebleken.&#13;
De rechtbank komt - de belangen van&#13;
reclamant H.J. Houben tegen die van de&#13;
belanghebbenden Coolen en Prinsen-van&#13;
der Varst afwegend - dan ook tot de slotsom&#13;
dat het plan van toedeling gewijzigd&#13;
dient te worden overeenkomstig alternatief&#13;
B.</content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7238</htmlpath></article>
</articles></edition>
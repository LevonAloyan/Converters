<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1998</searchword><id>5751</id><udhid>UDH:TvAR/5751</udhid><titel>Toepassingsproblemen van Minas in de praktijk</titel><searchwords><searchword>TvAR 2/1998</searchword><searchword>UDH:TvAR/5751</searchword></searchwords><attachments><attachment><name>1998_nr 2_Artikel_Legeland.pdf</name><extention>pdf</extention><url>https://denhollander.info/download/5683/ci</url></attachment></attachments><inleiding>Inleiding&#13;
Per 1 januari 1998 is het Mineralenaangiftesysteem (Minas) van kracht geworden. Dit heeft grote gevolgen, ook voor de praktische bedrijfsvoering van de agrariër. In dit artikel wil ik met name aandacht schenken aan een aantal vragen, zoals:&#13;
- Wat is grond ?&#13;
- Hoe zit het nu met een tweede mestnummer?&#13;
- Wat zijn de gevolgen van het hebben van een voergeld- c.q. huurstal?&#13;
- Wat zijn de gevolgen van reeds bestaande mestafzetovereenkomsten?&#13;
Tot slot wil ik besluiten met een casus met daarin aangedragen oplossingen zoals we die in de praktijk vinden.</inleiding><content>Grond&#13;
Centraal in het hele Minas-gebeuren staat de definitie van grond. De hoeveelheid grond waarover de boer beschikt, is zowel bepalend voor de grens of hij wel of niet aangifteplichtig is als voor de hoogte van de aanvoernormen en de zogenaamde ver-liesnormen voor fosfaat en stikstof: "Grond is grond maar toch." Voor het bepalen van de grens of een agrariër wel of niet aangifteplichtig is, mogen alleen de hectares in eigendom, in reguliere goedgekeurde pacht voor langer dan zes jaar en gronden waarop een zakelijk gebruiksrecht rust meegenomen worden. In het bepalen van de aan-voernormen en verliesnormen gelden ruimere definities. Daarbij gelden de gronden in eigendom, reguliere pacht, zakelijk gebruiksrecht, maar ook de gronden via eenma-lige pacht, teeltpacht, of via een verklaring akkerland (Mac Sharry) of gronden zoals een natuurterrein met een pachtovereenkomst, of zelfs gronden in het buitenland, onder het stellen van bepaalde voorwaarden. Sinds kort is hieraan de zogenaamde gebruikersverklaring toegevoegd.&#13;
Een praktisch probleem dat zich op zeer grote schaal voordoet in Nederland is dat het ministerie van LNV middels Bureau Heffingen stelt dat de oppervlakte gronden uitgedrukt moeten worden in de zogenaamde gemeten maat en niet in de kadastrale maat. Het verschil hierin is de oppervlakte erf, wegen, sloten, kavelpaden e.d. die de kadastrale maat verkleinen. Probleem dat zich voordoet in de praktijk is dat geen enkele agrariër in Nederland weet wat zijn gemeten maat precies is.&#13;
Daarnaast is het zo dat alle grondtransacties sinds 1986 gemeld worden in kadas-trale maat. Concreet betekent dit eigenlijk dat de oppervlakte zoals die bij Bureau Heffingen geregistreerd staat en dus meegenomen wordt voor het bepalen van de aangifteplichtigheid of aanvoer- c.q. verliesnormen te groot is. De conclusie die we hieruit kunnen trekken is dat de gronden zoals die bij Bureau Heffingen geregistreerd staan 'niet goed gemeten zijn'. In principe kan dit grote gevolgen hebben. Wanneer de boeren namelijk zouden gaan moeten corrigeren van kadastrale maat naar gemeten maat en dus naar een kleinere oppervlakte, kan het in een aantal gevallen zo zijn dat men wel aangifteplichtig is en dit nu niet als zodanig heeft opgegeven. Daarnaast is het zo dat wanneer er minder hectares meegenomen mogen worden als gevolg van die gemeten maat, er ook grotere verliezen per hectare zullen optreden en dat de gemid-delde aanvoernorm per hectare sneller overschreden zal worden. Gezien de systema-tiek van Minas - waarin gesteld wordt dat wanneer men in eerste instantie kiest voor het verfijnde spoor, maar later blijkt dat men niet voldaan heeft aan de daaraan gestelde voorwaarden - kan men teruggezet worden op de forfaitaire methode. Dit houdt in dat zowel de aan- als afvoer via de forfaitaire normen berekend gaan worden. Heel snel zal men dan voor hogere heffingen komen te staan. Onduidelijk is in hoeverre Bureau Heffingen en de AID hierop maatregelen gaan nemen. Mogelijkerwijs dwingt dit de agrariërs nu toch maar te corrigeren om te vermijden dat men achteraf met het forfaitaire spoor te maken krijgt. Los van de gevolgen wat Minas betreft kan het natuurlijk ook gevolgen hebben voor de naheffingsaanslag overschotheffing en even-tueel een correctie van mestproductierechten.&#13;
Wanneer men nu bij Bureau Heffingen gaat melden dat men in 1986 een kleinere oppervlakte had moeten opgeven als gevolg van de zogenoemde gemeten maat, kan dit betekenen dat er in het kader van de aangifte overschotheffing de afgelopen jaren ook te veel hectares gehanteerd zijn en dat er een te lage heffing betaald is. Bureau Heffingen kan over de afgelopen vijf jaar nog een naheffingsaanslag overschotheffing opleggen. Daarnaast kan het zijn dat als gevolg van deze melding ook de registratie van de mestproductierechten gecorrigeerd gaat worden, waardoor in het verleden het uitbreidingsverbod weieens zou kunnen zijn overtreden, met name als men binnen de grondgebonden mestproductierechten dacht te produceren. Onduidelijk is welke marge Bureau Heffingen in dezen zal gaan hanteren.&#13;
Losse grond&#13;
Een veel voorkomend probleem is de zogenaamde grijze pacht. Deze zonder goedge-keurd contract gepachte gronden mag desbetreffende agrariër niet meenemen in het bepalen van zijn aantal grootvee-eenheden per hectare en ze mogen ook niet meege-nomen worden bij de berekening van aanvoer- en verliesnormen. Voor de praktijk betekent dit wel - en met name in de rundveetak - dat wanneer men de beschikking heeft over een aantal hectares grond in los gebruik - wanneer op die gronden mest uitgereden gaat worden - de hoeveelheid mest gewogen moet worden, dat men de mest moet bemonsteren. Het betekent tevens dat, wanneer vee op die hectares loopt, er sprake is van uitscharen van vee, dat het ruwvoer dat in de regel door de agrariër zelf daar geteeld wordt een aanvoerpost is en dat bijvoorbeeld de gestrooide kunst-mest aan de aanvoerkant meegenomen moet worden. An sich is dit een hele adminis-tratieve rompslomp waarin heel snel een foutje kan sluipen en waardoor een boer die nu gekozen heeft voor het verfijnde spoor straks geconfronteerd wordt met het for-faitaire spoor, met alle mogelijke gevolgen van dien.&#13;
Uiteraard overzien de agrariërs deze problematiek en zijn ze zoekende naar oplos-singen. In de praktijk is een aantal oplossingen denkbaar; de meest populaire op dit moment is de vorm van de eenmalige pacht. De gronden in losse huur worden nu in eenmalige pacht verkregen en deze gronden mogen dan meegenomen worden voor het bepalen van de verlies- c.q. aanvoernormen. Evenals de verklaring akkerland Mac Sharry voorkomt dit een gigantische administratieve rompslomp voor desbetreffende agrariër en zijn de gevolgen voor de eigenaar van de grond ook van dien omvang dat hij zich geen zorgen hoeft te maken dat hij die grond ooit weer terug krijgt.&#13;
Een andere oplossing in de praktijk is dat de eigenaar van de grond de teelt van de maïs of van grasland verzorgt en het als ruwvoer aan desbetreffende rundveehouder verkoopt, zodat bijvoorbeeld de aangekochte kunstmest niet als aanvoerpost bij des-betreffende agrariër meetelt, maar bij de eigenaar van de grond. Het probleem van het wegen en bemonsteren van mest of - wanneer er vee loopt - het in- en uitscharen van vee kan hiermee niet voorkomen worden.&#13;
Een recente oplossing is de zogenaamde gebruikersverklaring. Deze is eigenlijk vergelijkbaar met de verklaring akkerland. De gebruikersverklaring stelt in feite dat de eigenaar van de grond deze hectares in gebruik geeft aan desbetreffende agrariër, en dit is dan voldoende om deze in zijn exploitatie mee te nemen zodat hij van alle reeds eerder genoemde extra administratieve verplichtingen af is en ze gewoon in zijn eigen exploitatie en dus zijn eigen berekening van de verliesnormen mee kan nemen.&#13;
Een mogelijk probleem dat daarbij optreedt is in feite dat door die gebruikersver-klaringen, de verklaringen akkerland en de eenmalige pacht, gronden door de eige-naar uit gebruik worden gegeven en die niet meer behoren tot de exploitatie van zijn eigen bedrijf.&#13;
Wanneer deze eigenaar op basis van deze gronden geregistreerd staat bij Bureau Heffingen met grondgebonden mestproductierechten en nu de gronden in exploitatie geeft aan een derde, moet formeel gesteld worden dat de zogenaamde grondgebonden mestproductierechten niet meer door de eigenaar aangewend kunnen worden voor het houden van vee, aldus Bureau Heffingen.&#13;
Tot nu toe is het altijd zo geweest dat wanneer gronden bijvoorbeeld in eenmalige pacht werden verkregen, de pachter er geen mestproductierechten door verkrijgt en de verpachter er geen mestproductierechten door verliest. De praktijk was dan ook zo dat een eigenaar - bijvoorbeeld een varkenshouder - die op basis van grondgebonden rechten varkens hield, daar ook geen enkel nadeel van ondervond. Nu de gebruikers-verklaring van kracht geworden is, is opeens de vraagstelling actueel geworden of een dergelijke varkenshouder op basis van die grondgebonden rechten nog mag blijven pro-duceren omdat hij de gronden buiten de exploitatie van het eigen bedrijf gesteld heeft.&#13;
Ik ben zeer benieuwd hoe dat in de praktijk gaat aflopen. Indien Bureau Heffingen met haar uitleg in dezen gelijk heeft, ontstaat er echter een vacuüm van grondgebon-den rechten. Dit omdat de pachter er geen mestproductierechten door verkrijgt en de verpachter geen mestproductierechten kwijtraakt; hij mag er alleen niet meer op pro-duceren. Voor alle duidelijkheid: dit geldt zowel voor hectares die in eenmalige pacht worden gegeven als voor de hectares die door de verklaring akkerland Mac Sharry en die via de gebruikersverklaring in gebruik worden gegeven. Als oplossing zou men dan een saldomethode in het leven moeten roepen voor het in gebruik geven/nemen van dit soort gronden overeenkomstig de huidige saldomethode ten aanzien van het in eigendom/pacht verwerven van gronden. Tweede mestnummer&#13;
Naast het probleem van de losse grond zijn er ook veel agrariërs die in de afgelopen jaren een zogenaamd tweede mestnummer gecreëerd hebben waarop ze hectares grond geregistreerd hebben die ze in die jaren hebben verworven. Vaak is dit gedaan om het 'inzakken' van mestproductierechten op het basismestnummer te voorkomen en om te voorkomen dat men minder dieren mocht gaan houden als gevolg van de 30% korting per 1-1-1995. Aangezien deze gronden onder een apart mestnummer staan geregistreerd, geldt de Minas-systematiek voor het tweede mestnummer op dezelfde manier als voor het eerste mestnummer; wanneer er dus sprake is van mest uitrijden op gronden die onder dat tweede mestnummer geregistreerd staan of wan-neer er vee op in- c.q. uitgeschaard wordt, heeft een boer met dezelfde, administratieve zaken te maken als wanneer hij werkt met losse grond.&#13;
Veel boeren zijn dan ook druk doende om deze gronden formeel in exploitatie te krijgen bij het basismestnummer. Hiervoor wordt naar diverse oplossingen gezocht. De duidelijkste oplossing is wanneer die gronden die op het tweede mestnummer geregistreerd staan, verpacht worden aan de agrariër die het eerste mestnummer op naam heeft staan. Een veel voorkomend probleem hierbij is dat er vaak sprake is van dezelfde tenaamstelling van beide mestnummers; verpachten van A aan A is een nog steeds onmogelijke zaak. Mochten nu - om wat voor reden dan ook - die twee mest-nummers wel een verschillende tenaamstelling hebben, dan kan pacht wel een oplos-sing bieden. Reguliere pacht brengt dan weer mee dat mogelijke niet-grondgebonden mestproductierechten voor het basismestnummer in de grond zakken en men daar-door dus niet méér dieren kan gaan houden, ja erdoor zelfs minder dieren moet gaan houden. Er is een aantal boeren geweest dat als gevolg van de vervelende omrekening gewacht heeft tot na 1-1-1998 om gebruik te maken van de zogenaamde 10/7-correc-tie die per 1 januari heeft plaatsgevonden en daardoor in ieder geval niet in hoeft te leveren op hun te houden dieraantallen. Eenmalige pacht brengt dat probleem niet mee. Dus men zou ook kunnen kiezen voor het eenmalig verpachten van de gronden van mestnummer 2 naar het basismestnummer; dit heeft echter mogelijk weer dezelf-de consequenties als reeds eerder genoemd.&#13;
Een andere oplossing zou kunnen zijn, zeker wanneer beide mestnummers onder eenzelfde naam staan geregistreerd, om Bureau Heffingen te verzoeken om de gron-den die op mestnummer 2 geregistreerd staan bij te schrijven op het basismestnum-mer. Hetzelfde probleem van het inzakken van de niet-gebonden mestproductierech-ten speelt hier waardoor in deze situatie dus ook gewacht is tot na 1-1-1998 om daar mogelijk meer profijt van te hebben.&#13;
In een aantal gevallen kan het samenvoegen van beide mestnummers, zeker wan-neer die mestnummers op 1-1-1994 reeds op dezelfde naam stonden, een oplossing bieden. Wanneer men aan alle voorwaarden voldoet zoals die zijn gesteld in de Wet verplaatsing mestproductie ten aanzien van de samenvoeging van bedrijven c.q. twee mestnummers, treedt er geen verlies aan mestproductierechten op. Een probleem ten aanzien van genoemde oplossingen dat sinds kort optreedt is in ieder geval de drei-ging van de Herstructureringswet Varkenshouderij, die mogelijk gevolgen kan heb-ben wanneer men overgaat op dergelijke samenvoegingen en mogelijk verlies aan var-kensrechten kan gaan opleveren. De voergeldovereenkomst&#13;
Een populair fenomeen in de agrarische sector is de zogenaamde voergeldstal. Vaak is hier sprake van een eigenaar van een stal met daarop rustende mestproductierechten die om wat voor reden dan ook gestopt is met het houden van varkens of dit aan het afbouwen is. In deze situatie stelt de eigenaar in principe zijn stal, zijn mestproductie-rechten en zijn arbeid ter beschikking aan een derde. De voergeldgever in dezen legt zijn eigen varkens in die stal op, is zelf verantwoordelijk voor de aankoop van het voer en betaalt de eigenaar een x-bedrag als zijnde een vergoeding voor de stal, het gebruik van de mestproductierechten en de arbeid. De eigenaar van de stal in dezen verzorgt de dieren en doet de daadwerkelijke arbeid. De mestproductierechten blij-ven echter in deze situatie op naam van de eigenaar van de stal staan. Deze is en blijft verantwoordelijk voor de Minas-aanmelding en aangifte, en dus ook het betalen van eventuele heffingen. Dit betekent dat de eigenaar verantwoordelijk is voor gegevens ten aanzien van de kilogrammen big, kilogrammen voer die de stal ingaan en daar-naast verantwoordelijk is voor onder andere de kilogrammen slachtvarkens die de stal uitgaan en tevens verantwoordelijk blijft voor de mestafzet. In tegenstelling tot Miar moet de eigenaar over veel meer gegevens gaan beschikken dan voorheen en deze gegevens moeten aangeleverd worden door de eigenaar van de varkens, in dezen dus de contractgever. Dit heeft tot gevolg dat er tussen beide partijen zeer goede afspraken gemaakt moeten gaan worden - meer afspraken dan men in het verleden gewend was.&#13;
Het is van groot belang om goede afspraken te gaan maken over de mestafzet, het tijdstip van de mestafzet en de kosten van deze mestafzet. In het verleden kwam het veel voor dat men net voor september putten leegreed en dat men in februari wel weer verder zag. Nu kan men als gevolg van het Minas-systeem gedwongen zijn om eind december toch een grote hoeveelheid mest af te zetten om voor dat jaar het beta-len van heffingen te voorkomen. Het aanleveren van gegevens en het verwerken van gegevens moet op grotere schaal plaatsvinden en men moet ook eigenlijk een systeem met elkaar bedenken volgens welk men kan gaan aantonen waar oorzaken van even-tueel te betalen heffingen liggen. Men zal met elkaar ook afspraken moeten maken hoe de te betalen heffingen worden verrekend. Zoals reeds eerder een aantal keren genoemd, is het zo dat wanneer men niet aan voorwaarden voldoet ten aanzien van het verfijnde spoor - en dat betreft met name het aanleveren van de juiste gegevens, het juist registreren van mestafzet etc. - men op het forfaitaire spoor teruggezet kan worden, met de daarbij behorende heffingen. Het is dan ook van belang dat er een systeem ontwikkeld wordt waarin een eventuele fout, waardoor men naar het forfai-taire spoor teruggezet wordt, getraceerd kan worden. Wie is er dan uiteindelijk ver-antwoordelijk voor het betalen van deze heffingen? Geen van beide partijen zal daar in dezen graag mee geconfronteerd worden en men zal moeten zoeken naar voorzie-ningen om dit soort zaken te voorkomen. Belangrijk gegeven is mijns inziens dan ook dat de contracten die aan de huidige situatie ten grondslag liggen aangepast moeten worden, en dat er met name afspraken in het kader van Minas gemaakt moeten gaan worden. Een mogelijk andere optie is dat men een 'Minas binnen een Minas' gaat draaien om op deze manier de varkensstal af te splitsen van het totale landbouwbe-drijf en er duidelijkheid is over het ontstaan en het betalen van de heffingen.&#13;
Ik kan me voorstellen dat veel eigenaren van stallen die via een voergeldcontract werken en vaak in een afbouwfase bezig zijn, nu toch vaker willen gaan kiezen om de stal met de daarbij behorende mestproductierechten te gaan verpachten aan de eige-naar van de varkens. Tot op heden gebeurde dit heel erg weinig omdat men, als gevolg van de sterke positie van de pachter, bang was dat men de stal en de mestproductie-rechten nooit meer terug zou krijgen. Als gevolg van het ingewikkelde systeem van Minas en de mogelijk dreigende heffingen kan de verleiding toch groter worden om tot verpachten over te gaan. Als eigenaar van de stal en mestproductierechten is men dan verlost van administratieve verplichtingen van Minas en het risico van het betalen van heffingen. In de tussentijd doemt de Wet Herstructurering Varkenshouderij van minister Van Aartsen aan de horizon op. Deze stelt: wanneer er sprake is van een gehele bedrijfsoverdracht aan derden, worden de mestproductierechten - die dan intussen omgezet zullen zijn naar zogenaamde varkensrechten - met 40% gekort. Dit is natuurlijk geen aantrekkelijk alternatief, waardoor het verpachten van de stal inclu-sief de mestproductie- c.q. varkensrechten niet meer interessant zal zijn voor de eige-naar van de stal. Bij einde pacht zullen de mestproductie- c.q. varkensrechten terug-geleverd moeten worden aan de verpachter, en bij ongewijzigde wetgeving zal er nog een keer 25% gekort worden. Mijn idee is dat de voergeldstallen op deze wijze verder geëxploiteerd zullen worden, maar dat er daadwerkelijk naar oplossingen c.q. aanpas-singen in de contracten gezocht moet worden om de Minas-problematiek vooral af te schermen richting eigenaar van de stal.&#13;
Bestaande mestafzetovereenkomsten&#13;
Een andere overeenkomst die reeds langer in het kader van de mestwetgeving bestaat, is de zogenaamde mestafzetovereenkomst tussen agrariërs. In dit soort situaties is het zo dat de ontvanger van de mest ruimte op zijn hectares landbouwgrond heeft om mest te ontvangen. In het kader van de huidige Minas-systematiek zijn deze bedrijven vaak niet Minas-plichtig omdat ze niet beschikken over de benodigde veeaantallen. De overeenkomst tot afname van mest met een derde is een verplichting (vaak con-tractueel vastgelegd). Een probleem dat zich voordoet is dat de redactie van dit soort contracten vaak onduidelijk is. Men spreekt van "tonnen mest" of "kuub's mest" of "kilogram fosfaat" of "er mag zo veel mest aangevoerd worden als de wettelijke aan-voernorm". De ontvanger van de mest zal precies moeten weten hoeveel kilogram-men fosfaat en stikstof hij aanvoert op zijn hectares. De analyse van de uitgereden mest is pas op een later moment bekend. De eigenaar van de grond loopt hierin een zeker risico, vooral wanneer hij zich in eerste instantie heeft gemeld als zijnde niet Minas-plichtig. Wanneer namelijk de aanvoer in kilogrammen fosfaat en het eventueel kleine aantal zelf gehouden dieren samen zorgen dat de aanvoernormen per hectare te hoog worden, zal blijken dat hij achteraf toch aangifteplichtig is en zal hij ook moe-ten handelen volgens het forfaitaire spoor. Ook hieruit valt de conclusie te trekken dat de redactie van dit soort mestafzetovereenkomsten goed onder de loep genomen moet worden zodat de eigenaar van de grond gevrijwaard blijft van allerlei heffingen, maar dat hij zelf ook heel alert is op het aantal kilogrammen fosfaat dat aangevoerd wordt in relatie tot het aantal dieren dat hij zelf nog houdt. Casus&#13;
In de hierna volgende casus wil ik een praktijkoplossing voorleggen zoals deze nogal eens wordt gehanteerd. In dit geval is er sprake van twee mestnummers die op dezelfde naam geregistreerd staan, te weten de naam PJ (afb. 1).&#13;
afb. 1&#13;
Op de ene locatie - die meer dan 500 m van de andere locatie ligt, waardoor deze situatie niet in aanmerking komt voor samenvoeging zonder 25% korting - wordt het rundvee gehouden.&#13;
Op dit mestnummer II is de ligboxenstal aanwezig met een aantal hectares grond en er is een aantal niet gebonden mestproductierechten geregistreerd.&#13;
Op het basismestnummer I worden op dit moment varkens gehouden en er is sprake van 18 ha grond en een aantal niet gebonden mestproductierechten. Probleem dat PJ hiermee heeft is dat hij twee mestnummers op zijn eigen naam heeft staan, dat er sprake is van twee keer een Minas-aangifte. Het rundvee loopt zowel op gronden van mestnummer I als mestnummer II, de ruwvoerteelt van maïs en gras vindt ook op beide mestnummers plaats, er wordt kunstmest aangekocht op beide mestnummers en de mestafvoer gaat ook over en weer op beide mestnummers. "Het gemak dient de mens," ofte wel agrariër PJ wordt in dezen geconfronteerd met een omvangrijke administratie (afb. 2).&#13;
afb. 2 &amp;#9632; 2 x mestnummer op PJ&#13;
? 2 x Minas-aangifte&#13;
? Vee loopt op I + II&#13;
? Ruwvoerteelt op I + II&#13;
? Kunstmest op I + II&#13;
? Mestafvoer op I + II&#13;
"GEMAK DIENT DE MENS"&#13;
Uiteraard zoekt een dergelijke agrariër een oplossing waarbij het volgende de gedach-te kan zijn. Aangezien beide mestnummers op naam van PJ staan, kan onderlinge verpachting van I naar II geen oplossing bieden. Waarvoor nu gekozen zou kunnen worden is dat PJ het gehele mestnummer II gaat verpachten aan de op te richten man-vrouw-maatschap PJ en AJ. Hierdoor verkrijgen we dus twee mestnummers op twee verschillende namen en kan er met eenmalige pacht gewerkt gaan worden van mest-nummer I naar mestnummer II. PJ verpacht nu de hectares van mestnummer I aan mestnummer II. Formeel gezien betekent dit voor mestnummer I dat er geen verlies aan mestproductierechten (MPR's) plaatsvindt. Mestnummer II verkrijgt er geen extra mestproductierechten door, maar de hele rundveetak is onder één Minas-num-mer gebracht, namelijk onder mestnummer II. De gehele exploitatie van de rundvee-tak inclusief de hectares zijn dan apart ondergebracht, zodat er weliswaar nog steeds sprake zal zijn van twee Minas-aangiften, maar dat de ene Minas-aangifte uitsluitend de rundveetak betreft en de andere Minas-aangifte uitsluitend de varkenstak (afb. 3).&#13;
afb. 3 &amp;#9632; PJ verpacht II --&gt; M/V mts. PJ + AJ/K&#13;
&amp;#9632; éénmalige pacht van gronden I —&gt; II&#13;
&amp;#9632; PJ verpacht aan PJ + AJ/K - mts&#13;
&amp;#9632; geen verlies MPR's&#13;
&amp;#9632; rundveetak onder één Minas-noemer&#13;
&amp;#9632; varkenstak onder één Minas-noemer&#13;
Ook hier geldt hetgeen ik hiervoor al heb opgemerkt, namelijk het risico dat door gebruik van de eenmalige pacht de grondgebonden mestproductierechten zwevend en dus niet bruikbaar dreigen te worden. Ik kan me niet voorstellen dat, nu met heel veel pijn en moeite en met heel veel overleg tussen de landbouworganisaties en het ministe-rie besloten is om over te gaan op de gebruikersverklaring, men dit niet voorzien heeft en dat men daaraan gevolgen zal gaan verbinden. Garanderen kan ik dat echter niet.&#13;
Een andere vraag die men in het kader van de zogenaamde gebruikersverklaring zou kunnen stellen is: in hoeverre kan men als gebruiker hierop te zijner tijd toch een pachtcontract claimen? In de agrarische praktijk bestaat er een grote aversie tegen het risico van het in pacht geven van gronden. Niet voor niets is het zo dat men bij het los verhuren van gronden kiest voor bepaalde omschrijvingen op de afrekeningen of dat grond los in gebruik wordt gegeven voor maximaal een half jaar. In de praktijk was men heel blij met de zogenaamde eenmalige pacht als vervanger. Nu is dat in één keer, met name, met als achtergrond het gemak, de gebruikersverklaring. Het is niet ondenkbaar dat de gebruiker, zeker wanneer hij een aantal jaren de grond in gebruik heeft gehad voor het uitoefenen van de landbouw en daar jaarlijks betalingen tegen-over heeft gesteld, een pachtcontract zou kunnen claimen. Mogelijk om aan de genoemde aversie tegemoet te komen is het wellicht toch veiliger om te kiezen voor de zogenaamde eenmalige pacht, hoewel deze ook zijn beperkingen kent voor wat betreft de duur.&#13;
Samenvattend kan men stellen dat Minas zal zorgen voor heel veel hoofdbrekens voor de gemiddelde agrariër. In de landbouw wordt intensief gezocht naar oplossin-gen om de administratieve verplichtingen zo veel mogelijk te beperken, met name in de rundveetak, en om het risico van een 'foutje' - met alle gevolgen van dien - zo veel mogelijk te beperken. </content><legacyfootnotes/><footnotes><footnote/></footnotes><auteurs>Ing. A.H.J.M. Legeland</auteurs><published>1998-02-01 00:00:00</published><modified>1998-02-01 00:00:00</modified><editiondate>1998-02-01</editiondate><htmlpath>https://denhollander.info/artikel/5751</htmlpath></article>
</articles></edition>
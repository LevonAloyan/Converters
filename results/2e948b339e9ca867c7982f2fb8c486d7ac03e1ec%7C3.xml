<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1985</searchword><id>6395</id><udhid>UDH:TvAR/6395</udhid><titel>Planschade in stroomversnelling</titel><searchwords><searchword>TvAR 7/1985</searchword><searchword>UDH:TvAR/6395</searchword></searchwords><attachments><attachment><name>1985_nr 7_Artikel_Wijmen.pdf</name><extention>pdf</extention><url>https://denhollander.info/download/6177/ci</url></attachment></attachments><inleiding>Ons wettelijk, evengoed als ons buitenwettelijk stelsel van schadevergoedingen ter&#13;
zake van rechtmatig overheidsoptreden is de laatste jaren sterk op drift geraakt.&#13;
Naast de (nog) niet op de wet berustende bestuurscompensatie, stond daarbij het&#13;
planschadeartikel uit de Wet op de Ruimtelijke Ordening in het brandpunt van de&#13;
belangstelling. Merkwaardig genoeg was het de Tweede Kamer die kon voorkomen, dat&#13;
het gebruikelijke oeverloos debat het planschadevaartuig ertoe doemde de Vliegende&#13;
Hollander op zijn zwerftochten na te volgen: met een overrompelende daadkracht&#13;
amendeerde men immers art. 49 WRO bijna voordat de drukinkt van de diverse, te&#13;
dezen wel fraai overeenstemmende adviezen had kunnen opdrogen.&#13;
Twee zwaartepunten kent de planschadediscussie, waartoe ik mij hier beperk - de&#13;
bestuurscompensatie blijft dus verder buiten beschouwing. Er bestond al lang twijfel&#13;
over de werking van art. 49' en ook over de vraag of de reikwijdte van de bepaling niet&#13;
te klein was. Daarnaast klonk er kritiek op de rol van de Kroon in planschadezaken,&#13;
kritiek die voerde tot suggestie in de richting van een andere (rechterlijke)&#13;
beoordelingsinstantie.&#13;
Aan het begin van de recentere ontwikkelingen2 staat de dissertatie van G.J. de&#13;
Groot3, die een verdienstelijke poging deed om de planschadejurisprudentie te analyseren.&#13;
Centraal staat vervolgens het rapport dat de zgn. Commissie-Samkalden in&#13;
augustus 1983 uitbracht4. Diverse instanties, waaronder met name te noemen de Raad&#13;
van Advies voor de Ruimtelijke Ordening, adviseerden de regering over het rapport-&#13;
Samkalden5 en medio 1984 werd, zoals al aangestipt, art. 49 in de geest van deze&#13;
rapportages gewijzigd dankzij het amendement-Te Veldhuis. Het verloop wordt dan&#13;
aan de andere zijde geflankeerd door de brief waarbij de minister van VROM op 6&#13;
september 1984 - een jaar nadat hij het rapport van de Commissie-Samkalden had&#13;
toegezonden - het kabinetsstandpunt over de aanbevelingen van die commissie aan&#13;
de Tweede Kamer deed toekomen6, alsmede door de verhandelingen tijdens de derde&#13;
kwartaalvergadering van de Vereniging voor Bouwrecht.7 Ten slotte mag naast de meest recente literatuur8 niet onvernoemd blijven het&#13;
preadvies van Drupsteen 'Administratief schadevergoedingsrecht in Nederland'9,&#13;
al was het maar omdat deze auteur een uitstekende synthese geeft van de stand van&#13;
zaken, zoals deze thans in grote lijnen valt te schetsen.&#13;
Men zal noch mag van mij verwachten, dat ik binnen het bestek van een tijdschriftartikel&#13;
de gang van zaken zelfs maar zou kunnen samenvatten. Wie vervolgens&#13;
verneemt, dat ik mij bovendien nog heb te kwijten van de taak wat nader in&#13;
te gaan op De Groots dissertatie en op het rapport-Samkalden, ziet het schip wellicht&#13;
op de klippen lopen.... Gelukkig is het einddoel voorlopig in zicht: het valt aan&#13;
te nemen dat de gewijzigde WRO inclusief art. 49 in de Eerste Kamer geen tegenstand&#13;
zal ontmoeten en wellicht treedt de nieuwe versie van deze wet per 1 januari&#13;
1986 (ten dele?) in werking.&#13;
In het voorgaande ligt meteen de indeling van mijn beschouwing vervat. De naam&#13;
van de voor het betrokken onderdeel belangrijke persoon zal telkens een paragraaf&#13;
markeren. Dat er eerst sprake is van een werkelijk persoonlijk geleverde prestatie,&#13;
vervolgens van werken-in-commisie - in dat geval gaan er achter de genoemde&#13;
naam nog de namen van anderen schuil - moge duidelijk zijn.</inleiding><content>DE GROOT&#13;
Hoewel men dergelijke beweringen vrijwel nooit kan staven, meen ik te kunnen stellen,&#13;
dat De Groot de eerste substantiële bijdrage heeft gegeven aan de ommekeer&#13;
in het planschadedenken. Natuuurlijk waren er aanzetten uit anderen hoofde: naast&#13;
wat oudere literatuur, waaronder ik met name de jurisprudentieoverzichten noem&#13;
die Mörzer Bruyns tweemaal in Bouwrecht het licht deed zien10, leefde er nogal&#13;
wat weerstand tegen het functioneren van art. 49 - ik droeg mijn steentje bij aan de&#13;
kritiek", de Tweede Kamer had zich evenmin onbetuigd gelaten12 - en het was op&#13;
grond van dit alles dat de regering zich in de memorie van toelichting bij het&#13;
wetsontwerp tot wijziging van de Onteigeningswet13 bereid verklaarde nadere&#13;
studie te doen met betrekking tot de toepassing van art. 49. Deze toezegging resulteerde&#13;
in het besluit van de minister van VROM d.d. 4 november 1980 tot instelling&#13;
van de Commissie artikel 49 WRO14, de Commissie-Samkalden dus. De werkzaamheden van deze commissie voltrokken zich drie jaar binnenskamers en De Groot kan&#13;
dus niet hebben geput uit de uitstekende resultaten die de commissie, overigens nog&#13;
onverwacht snel, in de vorm van een rapport het licht deed zien in augustus 1983.&#13;
Waarschijnlijk is eerder het omgekeerde het geval geweest. Bij het rapport van de&#13;
commissie is als afzonderlijke bijlage een keuze uit de kroonjurisprudentie gevoegd,&#13;
welke keuze het karakter van een analyse aanneemt doordat de Koninklijke besluiten&#13;
op een bepaalde wijze zijn ingedeeld en gerubriceerd. Het lijdt geen twijfel, dat men&#13;
daarbij minstens gedeeltelijk de opzet van De Groot heeft gevolgd15.&#13;
Alvorens wat dieper in te gaan op De Groots jurisprudentie-analyse, waarmee ik&#13;
dan tevens de brug sla naar mijn opmerkingen over het rapport-Samkalden, wijs ik&#13;
op enkele algemene karakteristieken van de dissertatie en op enige saillante punten.&#13;
De methodiek van De Groot is die van de rechtsvergelijking en wel in dubbel opzicht:&#13;
hij toetst ons planschaderecht aan dat van Duitsland, België16 en Frankrijk en&#13;
hij confronteert het (zij het summier) met de rechtsfiguur van de onteigening en&#13;
(uitvoeriger) met de uit het privaatrecht stammende principes van schadevergoedingsrecht.&#13;
Een goed voorbeeld van de laatstbedoelde vergelijking vindt men waar&#13;
De Groot het begrip 'schade' uit het civiele recht plaatst tegenover dat uit de kroonjurisprudentie&#13;
op art. 49.'7 De uitkomst is interessant: in de planschade wordt niet&#13;
gewerkt met hetzelfde schadebeginsel als in het civiele recht, maar het verdient aanbeveling&#13;
dat zulks wel gebeurt en dat is ook mogelijk.18 Dit schadebeginsel gaat uit van&#13;
een vergelijking van de toestand van het schadelijdend object met de toestand waarin&#13;
dat object zich zou hebben bevonden als het schadeveroorzakend feit zich niet had&#13;
voorgedaan.19 Lezing van De Groots beschouwingen voert overigens tot de twijfel&#13;
of de Kroon wel enig schadebeginsel hanteert.&#13;
Binnen de zojuist geschetste rechtsvergelijking, die De Groot op de voet van Bloembergen&#13;
kwalificeert als een 'interne'20, tekent zich een nader onderzoek af dat de&#13;
auteur toespitst op de vraag naar de toepasselijkheid van het beginsel van volledige&#13;
schadevergoeding. In het privaatrecht en in het onteigeningsrecht is dit beginsel&#13;
mijns inziens aanvaard, al zijn er uitzonderingen zoals: geen ideële of immateriële&#13;
schade, beperking van de aansprakelijkheid en rechterlijke matiging.21 De Groot&#13;
denkt er iets anders over als hij stelt 'dat ook het privaatrecht géén regel van volledige&#13;
schadevergoeding kent: als één van de elementen van de aansprakelijkheid ontbreekt,&#13;
treedt het rechtsgevolg, de verbintenis tot schadevergoeding niet in, hetgeen impliceert&#13;
dat eventuele schade geheel ten laste van de benadeelde moet blijven'.22 Nu hale mij&#13;
de koekoek, maar deze redenering wil er toch niet in: als de aansprakelijkheid ontbreekt, ontvalt natuurlijk de grondslag aan elke schadevergoedingsclaim.&#13;
Doch indien er wèl aansprakelijkheid is - voldaan is dan bij voorbeeld aan&#13;
de 'vereisten' voor onrechtmatige daad inclusief de Schutznorm en de redelijke toerekening&#13;
- , dan kent het civiele recht wel degelijk volledige vergoeding. De Groot&#13;
formuleert het zelf ook beter, elders in zijn dissertatie, wanneer hij cursiveert: 'in&#13;
het privaatrecht leidt niet elke schade tot een volledige schadevergoeding' .2i Wat&#13;
hiervan ook zij, De Groots standpunt, 'dat óók in het administratief recht de schadevergoeding&#13;
in beginsel volledig dient te zijn'24, kan ik volledig delen. Hij baseert&#13;
zijn overtuiging direct op het égalité-beginsel en dit voert mij naar een ander interessant&#13;
element uit zijn boek.&#13;
Het behoeft geen verbazing te wekken dat iemand die zich zo ampel inlaat met&#13;
de planschadefiguur, op zoek gaat naar de rechtsgrond daarvan en hoe men zich dan&#13;
ook wendt of keert, er valt aan een voortdurend verwijzen naar, ja terugvallen op&#13;
het beginsel van de gelijke verdeling van de 'publieke lasten' over de burgers niet&#13;
te ontkomen. De voornaamste kritiek op het beginsel is, dat het zelf niet aangeeft&#13;
aan de hand van welke 'rechtens relevante aspecten' kan worden uitgemaakt of van&#13;
ongelijkheid sprake is, zo formuleert De Groot.25 Men leest dat meer. Toch berust&#13;
deze kritiek op koudwatervrees en gaat zij uit van een drogreden: men mag van een&#13;
grondslag niet verwachten dat zij op haar beurt weer verwijst naar een dieper grondbeginsel.&#13;
Men mag van een grondbeginsel evenmin eisen dat het zelf zijn eigen uitwerkingsregels&#13;
formuleert, al bergt het die wel in zich. Het begrip 'gelijk' is in de&#13;
kern geen rechtsbegrip, doch een methodologisch, een werkzaam principe. Gevalsvergelijking&#13;
is een in feite empirisch instrument om tot zekere objectivering te geraken.&#13;
Wat dan behoort te gebeuren, is wèl een rechtsvraag en die ligt in het genoemde&#13;
égalité-beginsel wel degelijk besloten: wordt in één geval iemand te zwaar getroffen&#13;
door postulaten uit het algemeen belang voortvloeiend, dan dient, behoort, de aldus&#13;
verschijnende ongelijkheid te worden opgeheven. Die ongelijkheid is afleesbaar&#13;
door gevalsvergelijking, die bijna altijd mogelijk is. Het voert hier te ver een en ander&#13;
uit te werken en ik hoop dat nog eens a tête reposée te kunnen doen. Hier volsta&#13;
ik, terugkerend naar De Groots dissertatie, met de vaststelling dat hij, op zoek naar&#13;
historische wortels, via Verpaalen uitkomt bij P. Kranenburg, die als Eerste Kamerlid&#13;
in 1935 uitdrukkelijk verwees naar het Franse égalité-beginsel26 en het behoeft&#13;
geen verwondering te wekken, dat De Groot zelf het gelijkheidsbeginsel con amore&#13;
aanvaardt, zowel bij gebruiksbelemmering door planvoorschriften als in geval van&#13;
gedoogsituaties.27&#13;
Het is, zoals hiervoor al aangeduid, de jurisprudentie-analyse waardoor De Groot&#13;
mijns inziens de belangrijkste stoot gaf aan de ontwikkelingen rond art. 49. Zelf relativeert&#13;
hij zijn arbeid door te spreken van 'de opgave om de betrekkelijk omvangrijke&#13;
rechtspraak van de Kroon.. . . in kaart te brengen' om dan 'aansluiting te zoeken&#13;
bij aard en karakter van de aantastingen, die het gevolg kunnen zijn van de inhoud van een bestemmingsplan'.28 De auteur maakt op deze basis een voor de&#13;
hand liggend onderscheid al naar gelang er sprake is van planologische voorschriften&#13;
die een gebruiksbelemmering op het eigen perceel veroorzaken, dan wel voorschriften&#13;
die op een ander (buur)perceel zodanige mogelijkheden bieden dat voor de beschadigde&#13;
het genot van zijn eigen perceel wordt beperkt. De laatste categorie wordt&#13;
nader onderverdeeld in aantasting van woongenot en aantasting van ander genot,&#13;
zodat De Groot komt tot 'een drietal gevalsgroepen'29, aan elke waarvan hij vervolgens&#13;
een hoofdstuk wijdt. De 'interne' rechtsvergelijking - die met onteigening&#13;
of gedoogplicht - gaat uiteraard slechts op voor de eerste categorie en met De&#13;
Groot stem ik in dat er dan eigenlijk alleen van gradueel verschil sprake is: hij&#13;
constateert een afnemende graad van ernst van eigendomsbeperking.30 Voor alle&#13;
categorieën is externe rechtsvergelijking mogelijk en De Groot past haar dan ook&#13;
toe, zodra er aanleiding voor bestaat: het Westduitse recht evengoed als het Franse&#13;
en het Belgische.31 De schade als gevolg van de eerste categorie - gebruiksbeperking&#13;
op het eigen perceel als gevolg van planologische bepalingen - uit volgens de&#13;
schrijver in waardevermindering van dat onroerend goed32, zodat het nadeel zich&#13;
dan manifesteren zal in de vorm van vermogensschade.&#13;
De Groots onderverdeling van de tweede categorie - genotsvermindering op het&#13;
eigen perceel ten gevolge van planologische voorschriften die de gebruiksmogelijkheden&#13;
van een buurperceel wijzigen - in aantasting van woongenot en aantasting&#13;
van ander soort genot acht ik kunstmatig. Het gedeeltelijk teloor gaan van het&#13;
woongenot uit zich volgens De Groot evenzeer in 'een waardevermindering van het&#13;
betrokken recht, derhalve een geleden verlies'33, zodat het wat de aard van het nadeel&#13;
betreft ook onder categorie I had kunnen vallen. Bezien naar de oorzaak van&#13;
de aantasting verschillen de categorieën 11a en 11b intussen ternauwernood: in&#13;
beide gevallen is er sprake van planologische activiteiten op een ander dan het eigen&#13;
perceel. Aantasting van woongenot kan slechts het gevolg zijn van planologische&#13;
activiteiten op een naburig perceel. Schade door activiteiten elders veroorzaakt de&#13;
aantasting van ander genot - schrijnende gevallen van inkomensderving vallen&#13;
hieronder en men hoeft niet eens een insider te zijn om hier direct te denken aan&#13;
het afwijzende, doch contraire KB met betrekking tot de Zevenbergse dierenarts.34&#13;
Constateert De Groot enerzijds, dat de Kroon in dergelijke gevallen in het algemeen&#13;
niet wil weten van schadevergoeding, anderzijds komt hij na ampele redenering toch&#13;
op de voet van Vegting tot de aarzelende conclusie dat een schadevergoedingsplicht&#13;
op de overheid rust, indien de beschadigde die zijn bestaan ziet aangetast - bij&#13;
voorbeeld door debietverlies ten gevolge van planologische maatregelen elders - er niet in kan slagen op andere wijze compensatie te vinden.35 Interessant is in dit verband&#13;
dat De Groot het draagkrachtbeginsel uitdrukkelijk van de hand wijst, waar&#13;
hij dit beginsel even noemt in het kader van de bestuurscompensatie36; de auteur&#13;
gaat er daar overigens ten onrechte van uit dat het dan wel toepassing zou&#13;
vinden.37&#13;
Als ik nu overschakel naar het rapport Samkalden, gebeurt dat om redenen van&#13;
ruimtelijke aard. Ging in dieper in op De Groots dissertatie - zij is interessant genoeg!&#13;
- dan werd dit opstel onaanvaardbaar lang.&#13;
DE COMMISSIE-SAMKALDEN (EN HET RARO-ADVIES)&#13;
De besprekingsvolgorde die ik toepas ten aanzien van het rapport-Samkalden vormt&#13;
het spiegelbeeld van de wijze waarop ik het boek van De Groot belichtte: eerst enige&#13;
aandacht dus voor de wijze waarop de commissie de diverse vormen van planschade&#13;
indeelt en dan weergave van enkele andere hoofdpunten uit het rapport; in dat kader&#13;
zal ook de vraag naar de schadebeoordelingsinstantie aan de orde komen.&#13;
Het grondpatroon dat de Commissie-Samkalden onderkent bij haar planschadetypologie&#13;
is gelijk aan dat van De Groot, hetgeen begrijpelijk is omdat het zich zo&#13;
duidelijk aftekent: schade als gevolg van bestemmingsplanbepalingen die het gebruik&#13;
van het eigen perceel beperken en schade die intreedt door (de verwezenlijking&#13;
van) een bestemming op een ander perceel. De woorden tussen haken duiden op de&#13;
onderverdeling die ook Samkalden c.s. aanbrengen in hun tweede categorie. Zelf&#13;
acht de commissie dit onderscheid tussen 'schade door een bestemming op een ander&#13;
perceel' en 'schade door de verwezenlijking van' die bestemming al onmiddelijk zo&#13;
nauw verweven, dat zij deze twee rubrieken niet nader onderscheidt dan door de&#13;
aanduiding 'planschade (2a)' en 'planschade (2b)'.38 Twee categorieën dus die de&#13;
commissie consequent hanteert bij een uitvoerige jurisprudentie-analyse, die ruim&#13;
een derde gedeelte het rapport beslaat39, te weten het gehele tweede hoofdstuk.&#13;
Eerst komt de schade zelf aan de orde. Gelijk De Groot ziet de commissie zich deze&#13;
schade, wanneer het tenminste het eigen perceel betreft, manifesteren in waardevermindering.&#13;
Men 'vindt' deze door vergelijking van de situatie onder vigeur van&#13;
het geldend plan met die daarvóór.40 Dan volgt bespreking van de jurisprudentie&#13;
op de voet van de diverse elementen uit art. 49: verband tussen schade en bestemmingsplan,&#13;
redelijkerwijs niet of niet geheel ten laste van de betrokkene? (voorzienbaarheid&#13;
en risico-aanvaarding), en (te) geringe omvang van de schade. In al deze&#13;
gevallen brengt de commissie de twee-deling aan: schade-oorzaak rustend op eigen&#13;
perceel ('planschade 1') dan wel juist op een ander perceel ('planschade 2a en&#13;
2b').41 Ook ten aanzien van de wijze waarop de Kroon de schade vaststelt, ziet men deze dichotomie.42 Het oordeel van de commissie over de kroonjurisprudentie&#13;
is gematigd gunstig. Nu en dan uit de commissie zakelijke kritiek.43 Herhaaldelijk&#13;
ook constateert zij dat de oudere kritische geluiden hun 'actualiteitswaarde' hebben&#13;
verloren, omdat de Kroon zijn opvattingen inmiddels heeft gewijzigd in voor de beschadigde&#13;
gunstige zin.44 Een belangrijk punt van meer formele aard vormt voor&#13;
de commissie de omstandigheid, dat de Kroon niets pleegt te zeggen over de inhoud&#13;
van een deskundigenrapport, zodat haar eigen standpunt zich daarmee niet laat&#13;
vergelijken.45 Er word zelfs krachtige taal gebruikt: 'de wijze van motivering&#13;
(verdient) op dit punt dringend verbetering'.46.&#13;
Onderzocht de commissie dus eerst de werking van art. 49 aan de hand van de&#13;
kroonjurisprudentie, zij gaat vervolgens na hoe de planschaderegeling wordt toegepast&#13;
in de provinciale en gemeentelijke praktijk. Ja, ook de provincie krijgt even de&#13;
aandacht: er is gekeken naar 'de werking van het budgettaire toezicht'47, naar&#13;
eventuele compensatie door de provincie aan de gemeenten, indien deze (moeten)&#13;
medewerken aan provinciale plannen of werken - dit verschijnsel blijkt zich soms&#13;
voor te doen - en naar 'de doorwerking van artikel 49 WRO op het planologisch&#13;
beleid der provincie'48. Veel meer belangstelling legt begrijpelijkerwijs de commissie&#13;
aan de dag voor de gemeenten en daartoe is bij elf gemeenten van verschillende&#13;
aard - de grootste twee, enkele groeigemeenten, enkele met omvangrijke stadsvernieuwingsactiviteiten,&#13;
en enkele met veel buitengebied; sommige voldeden aan&#13;
meer kwalificaties - een onderzoek werd ingesteld. Er werden in de onderzoeksperiode&#13;
33 planschadeclaims aangetroffen.49 Voor details daarover zij naar het&#13;
rapport verwezen. Hier zijn slechts de conclusies van betekenis: toekenning van&#13;
schade is een uitzondering en in een 'zeer groot aantal gevallen komt het tot&#13;
Kroon-beroep' (dat weer zelden gegrond blijkt). Bepaald belangwekkend zijn de&#13;
volgende bevindingen: 'Overheidshandelen dient zoveel mogelijk&#13;
schadevoorkomend of schadebeperkend te zijn. Soms wordt dit uitgangspunt&#13;
ervaren als rechtsplicht. Burgers dienen geen onevenredige lasten van&#13;
planologisch handelen te dragen'. Ook wordt geconstateerd dat de 'hoeveelheid&#13;
compenserende maatregelen zeer groot' is, terwijl de commissie ten slotte&#13;
meedeelt dat de 'formele betekenis van artikel 49 WRO gering' is te achten. De&#13;
directe werking van de bepaling is beperkt tot bestemmingsplannen en als gevolg&#13;
van die beperkte strekking 'zijn aanvullende schaderegelingen ontworpen bij&#13;
omvangrijke werken. Hier gaat het om handelingen die het normale&#13;
maatschappelijke risico te boven gaan'.50 Leest men tussen de regels door, dan constateert men overigens hoeveel bij de conceptie van het stelsel der bestuurscompensatie&#13;
is ontleend aan de planschadetheorie.51&#13;
Nadat de commissie zich aldus zowel juridisch als feitelijk te paard heeft gezet,&#13;
gaat ook zij het (interne) rechtsvergelijkende pad op, zij het dat dit niet expliciet&#13;
wordt medegedeeld, maar in een rapport behoeft men ook veel minder rekenschap&#13;
af te leggen van de werkwijze, dan zulks in een dissertatie geboden kan zijn. Hoofdstuk&#13;
vier wordt besteed aan de 'werkingssfeer' van art. 49 'en het planologisch instrumentarium'.&#13;
Men stelt eerst vast wat wèl te begrijpen is onder 'de bepalingen&#13;
van een bestemmingsplan', een hoogst instructieve reeks van acht mogelijkheden die&#13;
ik niet weergeef, teneinde dit opstel niet nog meer het karakter van een catalogus&#13;
te bezorgen. Een indicatie vindt men in de artikelen 10 tot en met 15 van de&#13;
WRO.52 Sedert het KB van 25 april 197853 moet daar ook de vrijstelling ex art. 19&#13;
WRO toe worden gerekend. Van al deze mogelijkheden blijkt er overigens nog maar&#13;
één (rond art. 15 WRO) tot een Kroonuitspraak te hebben geleid. Even interessant&#13;
is het natuurlijk te vernemen wat er allemaal niet onder art. 49 valt: op provinciaal&#13;
niveau natuurlijk niets (streekplan!), maar ook op gemeentelijk niveau liggen grote&#13;
lacunes (structuurplan, voorbereidingsbesluit).54&#13;
Dat de commissie met aanbevelingen zou komen om de werkingssfeer van art. 49&#13;
te verruimen, was dan ook voorspelbaar. Zo moeten ook planschadegevoelig worden:&#13;
de aanhouding van een beslissing omtrent het verlenen van bouw-of aanlegvergunning&#13;
(art. 50 lid 2 Woningwet, resp. art. 46 lid 2 WRO), de vrijstellingen bedoeld&#13;
in de artikelen 17 en 18 WRO en natuurlijk ook die uit artikel 19 WRO, die&#13;
door de Kroon dus al 'vatbaar' was geacht voor planschadeclaims. Tevens dienen&#13;
aanwijzingen van minister of GS en de uitnodigingsfiguur, zoals voorzien in de te&#13;
wijzigen WRO, onder de werking van art. 49 te vallen, alsmede de toepassing van&#13;
art. 65 WRO.55&#13;
Het al genoemde RARO-advies neemt de aanbevelingen van de Commissie-&#13;
Samkalden geheel over, inclusief dus die om het voorbereidingsbesluit niet onder de&#13;
werking van art. 49 te brengen. Weliswaar blijft er dan nog een probleem bestaan&#13;
- namelijk dat van schade ten gevolge van de 'planologische schaduw' als gevolg&#13;
van bij voorbeeld een planologische kernbeslissing of een streekplan -, doch dit&#13;
type schade wordt niet vergoedbaar door ook het voorbereidingsbesluit planschadegevoelig&#13;
te maken.56&#13;
Bleef de commissie hier nog binnen het door de WRO zelf bestreken terrein, in&#13;
hoofdstuk vijf komt het verband aan de orde tussen art. 49 en andere schadevergoedingsregelingen&#13;
'in ruimtelijk relevante wetgeving', waarvan het rapport&#13;
uiteraard een opsomming geeft.57 Het zijn zestien wetten die in een bijlage nog&#13;
eens geheel worden uitgerafeld en onderling vergeleken. Niet voor niets slaakte ik hiervoor de verzuchting, dat dit rapport mèt de bijlagen in druk dient te verschijnen!&#13;
Twee duidelijke knelpunten signaleert de commissie: ten eerste schuift de bal&#13;
natuurlijk op voor de beschadigde frustrerende wijze van de facetschaderegeling&#13;
(art. 49) naar die uit de betreffende sectorwet en ten tweede kent deze laatste doorgaans&#13;
slechts een schaderegeling voor nadeel op het eigen perceel of object. De commissie&#13;
stelt ook een - mijns inziens slechte - oplossing voor: als de gemeenteraad&#13;
meent dat een verzoek ex art. 49 schade betreft door ander overheidshandelen dan&#13;
door een bestemmingsplan, dan houdt hij zijn beslissing aan en vraagt 'het daarvoor&#13;
in aanmerking komende orgaan' om te beslissen.58 Ik zie de bui al hangen: gesteggel&#13;
tussen diverse instanties is niet uitgesloten, terwijl - en dat is de hoofdzaak -een&#13;
gemeenteraad op zich zelf al ongeschikt is als schadebeoordelingsinstantie. Ik meen&#13;
uitdrukkelijk dat niet een politiek en vertegenwoordigend lichaam daartoe geroepen&#13;
dient te zijn, doch een rechter; ook al is er een appèlmogelijkheid via welke men&#13;
wèl bij een rechter belandt - daarover bestaat ook nu nog steeds twijfel als men&#13;
zich realiseert, dat de Kroon in art. 49-zaken wellicht niet de vuurproef van art. 6&#13;
van het Verdrag van Rome zal doorstaan! -, dan nog acht ik het 'contempt of&#13;
interest', dat men de belanghebbende zich voor zijn eerste poging laat vervoegen bij&#13;
een zo bij uitstek ongeschikt orgaan als de gemeenteraad. Ik stel dit zo categorisch,&#13;
omdat ik ter staving van mijn standpunt kan verwijzen naar eerder werk, waarin&#13;
ik de positie van de raad als 'rechtsprekend orgaan' uitvoerig analyseerde.59&#13;
Bezag de commissie eerst de schadetoebrengende rechtsfiguren binnen de WRO&#13;
en vervolgens andere wettelijke schadevergoedingsregelingen, zij begeeft zich ook&#13;
op het buitenwettelijk gebied, dat der bestuurscompensatie dus. Dat gebeurt echter&#13;
langs een omweg, want eerst kwam in hoofdstuk zes nog de verhouding tussen de&#13;
art. 49 en 50 WRO aan bod. Ik laat het vraagstuk der kostenafwenteling op hogere&#13;
bestuursorganen verder buiten beschouwing en wijs er alleen op, dat in de nieuwe&#13;
versie van de WRO de regeling van art. 50 - die niet werkte in de praktijk - vervangen&#13;
wordt door een verbeterde variant en wel in de artl 31a-31c.60&#13;
Over de bestuurscompensatie werd recentelijk zoveel gepuliceerd, dat ik opzettelijk&#13;
nalaat het stelsel hier wederom uit de doeken te doen.61 De commissie doet&#13;
dat zelf overigens in korte en juiste bewoordingen62, om daarna een vergelijking te&#13;
trekken met de planschadejurisprudentie. Er blijkt veel gemeenschappelijks: het geleidelijk&#13;
aan minder strak hanteren van het causaliteitsvereiste door de Kroon is wellicht&#13;
geïnduceerd door de bestuurscompensatie; beide rekenen zij met risicoaanvaarding&#13;
door de betrokkene, terwijl de toepassing van het redelijkheidscriterium&#13;
in het voordeel van de bestuurscompensatie lijkt uit te vallen. Het omgekeerde&#13;
is het geval ten aanzien van het - mijns inziens overbodige - billijkheidscriterium; terecht tendeert de Kroon in de richting van volledige schade, 'voor&#13;
zover deze redelijkerwijs niet ten laste van de belanghebbende behoorde te&#13;
blijven'.63&#13;
Al worden deze conclusies op blz. 92 van het rapport nog eens herhaald,&#13;
daardoor lijkt nog niet te rechtvaardigen de slotindruk van de commissie dat&#13;
'op zijn minst mogelijkerwijs min of meer aanzetten zijn te bespeuren, die&#13;
kunnen leiden tot een&#13;
uiteenlopen ......van het stelsel van bestuurscompensatie en de toepassing&#13;
van art.&#13;
49 WRO... .'.64 Een zo voorbehoudelijke zin kan slechts de geesten van een&#13;
collectief en deszelfs penvoerders verlaten! Of is het de vrucht van een&#13;
compromis? In het uitstekende rapport stelt zulk een uitlating teleur, terwijl&#13;
de juistheid ervan bovendien aan twijfel onderhevig is. Het tegendeel lijkt&#13;
eerder waar: de beide systemen - die onderling sterk verwant zijn, hetgeen&#13;
ook voor de hand ligt als het ene uit het andere voortkomt - lijken eerder&#13;
te convergeren dan uit elkaar te groeien. Zo is het geleidelijk verzwakken&#13;
van de causaliteitseis door de Kroon vermoedelijk opgeroepen door de&#13;
theorievorming rond de bestuurscompensatie. Wellicht is zelfs de leer van de&#13;
redelijke toerekening uit de hoek van de onrechtmatige daad er niet vreemd&#13;
aan. . . . Wat daarvan zij, de commissie acht in de voornoemde kans op discrepantie&#13;
een motief aanwezig om te pleiten voor één beroepsinstantie voor&#13;
al het ruimtelijk schaderecht, zowel wettelijk als (nog) bestuurlijk. Zoals&#13;
aanstonds zal blijken verschaft de commissie zich aldus een opstap naar&#13;
hoofdstuk 8 van het rapport, waarin zij dit thema verder uitwerkt. Eerst&#13;
dient in deze beschouwing echter nog een andere kwestie aan de orde te&#13;
komen.&#13;
Het oordeel van de commissie over de toepassing van de&#13;
bestuurscompensatie in de praktijk doet nog wat pessimistisch aan. Zo&#13;
spreekt zij van 'een zekere vrijblijvendheid voor de overheid' om het stelsel&#13;
toe te passen.65 Wanneer men zich voor de geest haalt dat het rapport&#13;
inmiddels bijna twee jaar oud is, komt men wellicht met mij tot een wat&#13;
optimistischer appreciatie. Een belangwekkende beslissing als die van de&#13;
Afdeling rechtspraak d.d. 21 augustus 1984 geeft de justitiabele moed66; de&#13;
bestuurscompensatie krijgt werkelijk vaste voet en ik denk dat eerder de&#13;
relatieve onbekendheid bij belanghebbenden en hun adviseurs er debet aan&#13;
is dat het stelsel nog niet optimaal functioneert, dan een terughoudende&#13;
opstelling aan overheidszijde. Men zal zich, heeft men schade, natuurlijk wel&#13;
moeten melden als belanghebbende en dat in een zo vroeg mogelijk stadium:&#13;
ook hier geldt het Horatiaanse 'tua res agitur, paries cum proximus ardet'!&#13;
Krijgt de bestuurscompensatie eenmaal wettelijke grondslag, dan zal de&#13;
praktijk wel volgen. De aanbevelingen van de commissie gaan in alle geval&#13;
in de richting van opneming van schadevergoedingsregelingen in 'ruimtelijk&#13;
relevante wetgeving'.67 Als voorbeelden van wetten die daarvoor in aanmerking&#13;
komen had zij zelf al eerder de Rivierenwet (opzegging of intrekking&#13;
van een vergunning) en de Wegenwet (onttrekking van een weg aan het&#13;
verkeer) genoemd.68 De veel verder strekkende, doch verder onuitgewerkt gebleven suggestie van de&#13;
Commissie-Samkalden in de richting van onderzoek 'in hoeverre specifieke&#13;
wettelijke schadevergoedingsregelingen kunnen worden vervangen door een&#13;
algemeen geldende schadevergoedingsregeling'69, vormt in het RARO-advies&#13;
over het rapport-Samkalden één van de zwaartepunten. Zowel tegen het idee&#13;
van aanvulling van de diverse sectorwetten met een schadebepaling als tegen&#13;
dat van een algemene bestuursrechtelijke schadevergoedingsregeling, heeft de&#13;
RARO bezwaren, om vervolgens de nog meer omvattende gedachte van een&#13;
algemene vergoedingsregeling op het gebied van het onroerend goed te&#13;
lanceren, gekoppeld aan een algemene aansprakelijkheidsregeling op ditzelfde&#13;
gebied.70 De laatstgenoemde categorie ziet op de regelingen waaruit de&#13;
verplichting tot schadevergoeding voortvloeien, de eerste categorie op&#13;
regelingen ter bepaling van de omvang van de schadevergoeding. In een artikel&#13;
als 49 WRO ziet men de beide elementen - aansprakelijkheid en vergoedingsmaatstaf&#13;
- naast elkaar en niet scherp onderscheiden opduiken. Schade&#13;
'ten gevolge van de bepalingen van een bestemmingsplan' ziet duidelijk op de&#13;
schadeoorzaak en deze termen vestigen dus de aansprakelijkheid. 'De norm&#13;
'redelijkerwijs niet of niet geheel te zijnen laste blijven' stelt duidelijk', aldus&#13;
het RARO-advies, 'een beperkte aansprakelijkheid vast, maar kan tegelijkertijd&#13;
een rol spelen bij het bepalen van de omvang van de schade'.71 De norm 'naar&#13;
billijkheid' zou vooral voor het laatste betekenis hebben, ware het niet dat zij&#13;
als overbodig beschouwd zou moeten worden. 'De term billijkheid heeft hier&#13;
geen andere betekenis dan die in art. 636 van het Wetboek van Burgerlijke&#13;
Rechtsvordering' en op grond juist van deze billijkheid kan iemand, zo meent&#13;
de RARO, 'ook een hogere vergoeding krijgen dan waarop hij op grond van de&#13;
(overige) voorschriften recht zou hebben'. Ter beantwoording van de vraag hoe&#13;
nu moet worden vastgesteld hoeveel in een bepaald geval de volledige&#13;
schadevergoeding - want daarvan dient naar de mening van de RARO sprake&#13;
te zijn - dient te bedragen, zoekt deze instantie aansluiting bij het Nieuw&#13;
Burgerlijk Wetboek. Ook daarin is de aansprakelijkheidsvraag duidelijk&#13;
onderscheiden van die, aangaande de bepaling van de omvang der schade,&#13;
welke laatste materie men geconcentreerd vindt in de art. 6.1.9 e.v. Van belang&#13;
is nog dat ook de RARO het draagkrachtbeginsel - en daarmede ook het&#13;
rechterlijk matigingsrecht uit art. 6.1.12a - verwerpt, een omstandigheid die de&#13;
regering later zal aangrijpen om de RARO, volkomen onterecht, in de mond te&#13;
leggen dat daardoor het eigen karakter van het 'publiekrechtelijk&#13;
schadevergoedingsrecht' zou worden benadrukt.72 Het één heeft toch met het&#13;
ander niets van doen? Alsof het principieel verschil zou maken of de rechter&#13;
bevoegd is te matigen (privaatrechtelijk systeem), dan wel of de wetgever de&#13;
matigingsmogelijkheid al in de wetsbepaling zelf heeft verwerkt (publiekrechtelijk&#13;
systeem); als het billijk is dat wordt gematigd, dan geschiede zulks en&#13;
omgekeerd.&#13;
Hetgeen de RARO in zijn advies te berde brengt over een algemene&#13;
aansprakelijkheidsregeling is belangwekkend genoeg om er enige aandacht aan te wijden. Men baseert&#13;
zich op het beginsel van de evenredige lastenverdeling, dat zijn neerslag vindt&#13;
in de sleutelformule uit art. 49: 'schade, welke redelijkerwijs niet of niet geheel te&#13;
zijnen laste behoort te blijven', onevenredige schade dus. En passant constateert de&#13;
RARO dat vooral de tweede en de derde norm uit de bestuurscompensatie van belang&#13;
zijn voor de aansprakelijkheid: behoort het nadeel al dan niet tot het normaal&#13;
maatschappelijk risico van de betrokkene en het zojuist genoemde art. 49-criterium,&#13;
om dan te vervolgen: 'De Raad ziet geen verschil in strekking tussen beide normen'.&#13;
73 Ik wel. De vraag of er enig nadeel tot iemands normaal maatschappelijk risico&#13;
behoort, ziet op de schadeveroorzakende gebeurtenis zelf (het bestemmingsplan, de&#13;
wegverlegging, etc.) en dus op de aansprakelijkheidszijde van het vraagstuk. De&#13;
vraag of de schade al dan niet onevenredig is, heeft van doen met het schadelijk&#13;
gevolg (de inkomensderving, de waardevermindering, etc.) van de aansprakelijkheid&#13;
scheppende gebeurtenis en is dus een vraag die thuishoort bij de bepaling van de&#13;
omvang der schade.74.&#13;
De RARO bepleit vervolgens een codificerend samenvatten van vier ontwikkelingen&#13;
in één algemene regeling van de aansprakelijkheid te weten: 1. al de bepalingen van&#13;
de art. 49-familie; 2. aansprakelijkheidsregelingen van lagere overheden in verband&#13;
met uitvoering van werken, verkeersmaatregelen e.d.; 3. de bestuurscompen-satiepraktijk;&#13;
4. de jurisprudentie van de gewone rechter ten aanzien van schadeveroorzakend&#13;
handelen door de overheid met betrekking tot bestemming, inrichting&#13;
en beheer van onroerend goed. Wie de samenstelling van de RARO-Commissie&#13;
kent, valt soms direct op waar stokpaarden bereden worden, doch dat geldt evengoed&#13;
voor de Commissie-Samkalden, al hield de onderlinge divergentie daar sommige&#13;
van deze fabeldieren juist op stal - men denke aan de compromisoplossingen! Nu&#13;
zijn stokpaarden ook in de juridische wereld geenszins altijd verwerpelijk te achten:&#13;
had Bregstein het zijne niet bereden, dan zou het hele schadevergoedingsrecht rond&#13;
de (on)rechtmatige overheidsdaad, dat mijns inziens het verzwegen doch onmiskenbare&#13;
voorportaal vormt van de bestuurscompensatietheorie, wellicht nimmer&#13;
tot een (jurisprudentieel) leerstuk zijn verheven.&#13;
De RARO-suggestie, die veel meer uitwerking krijgt dan ik hier kan weergeven,&#13;
ontmoet in het regeringsstandpunt over art. 49 slechts papieren waardering: 'hoe indrukwekkend&#13;
die blauwdruk op het eerste gezicht ook moge zijn'. Het kabinet deelt&#13;
weliswaar de bezwaren tegen 'sectorgewijze uitbreiding van het schadevergoedingsrecht',&#13;
maar vindt dat - wij leven in Nederland en ontwikkelingen als deze moeten een&#13;
eeuw in beslag nemen! - 'een discussie over de vraag of er een algemeen geldende&#13;
schadevergoedingsregeling moet komen, vooraf moet gaan door een discussie over&#13;
de wenselijkheid van het scheppen van nieuwe of andere mogelijkheden van&#13;
kostenverhaal (bedoeld is de problematiek rond art. 50 WRO, vW), baatafroming&#13;
en profijtbeginsel'.75 Van zulk een regeling zal geen onzer dus ooit ook maar een&#13;
glimp kunnen ontwaren. . . . En nu dan de vraag naar de beoordelingsinstantie, waarop ik slechts kort in zal&#13;
gaan om dit artikel binnen redelijke omvang te houden. De commissie wijst erop,&#13;
dat de laatste jaren verschillende stemmen opgingen om de Kroon als beroepsinstantie&#13;
te vervangen door de onafhankelijke rechter.76 Men weegt dan uitvoerig de argumenten&#13;
pro en contra de gewone rechter tegen elkaar af77 en de lezer controlere zelf&#13;
of mijn standpunt, dat het merendeel der argumenten juist vóór de gewone rechter&#13;
spreekt, juist is. Stemt hij in, dan zal hij ook met mij van mening zijn, dat de keuze&#13;
van de commissie voor de Afdeling rechtspraak78 geknutseld aandoet en niet de eerst&#13;
voor de hand liggende is. Het is zonneklaar, dat ook deze keus het resultaat is van&#13;
een compromis. De keus is trouwens hybridisch, want de Afdeling zou 'niet moeten&#13;
optreden als Arob-rechter, doch als een gespecialiseerde administratieve rechter'.79 De&#13;
gevolgen laten zich gemakkelijk raden: de beroepsgronden van art. 8 Wet Arob&#13;
moeten buiten werking worden gesteld; art. 73 van de Wet op de Raad van State&#13;
deugt natuurlijk ook niet, omdat dit artikel de Afdeling belet zelf in de zaak te&#13;
voorzien. Over de belemmering, die art. 2 lid 2 sub b van de Wet Arob betekent voor&#13;
de rechtshandelingen naar burgerlijk recht - men denke aan de zuivere&#13;
schadebeschikking - rept de commissie niet eens. Voor de procedurevoorschriften&#13;
wil de commissie te rade gaan bij de Onteigeningswet.&#13;
Als een Arob-beroep inderdaad 'te beperkt' is 'voor het administratief schadevergoedingsrecht'&#13;
80, waarom dan niet kordaat gekozen voor de gewone rechter -de&#13;
enige die werkelijk ervaring heeft met het schadevergoedingsrecht, zowel in civili-bus&#13;
(onrechtmatige daad) als in het publiekrecht (onteigening, gedoogwetten, Delta(&#13;
schade)wet) - als men dit onderscheid nu zo gaarne loslaat op het schadevergoedingsrecht,&#13;
dat naar mijn overtuiging in wezen privaatrecht is en blijft: alleen de&#13;
'herkomst' van de schadetitel, de aansprakelijkheidsbron kan van civielrechtelijke&#13;
dan wel van administratiefrechtelijke aard zijn.&#13;
Wat daarvan ook zij, de RARO komt ook hier tot een mijns inziens principieel&#13;
juistere keuze: men opteert voor toevertrouwing van de rechtsmacht in planschadezaken&#13;
aan de gewone rechter, zij het op langere termijn en dit al dan niet in het kader&#13;
van de herziening van de rechterlijke organisatie. Tijdens de eerste fase - op de korte&#13;
termijn dus - kan de Afdeling rechtspraak fungeren als beroepsrechter inzake de&#13;
art. 49-familie. Men zij er zich van bewust, dat aan het twee-instantiebeginsel -dat bij&#13;
voorbeeld ook in onteigeningszaken gevolgd wordt - geen recht wordt gedaan,&#13;
zolang de voorstellen tot het instellen van Arob-gerechten in eerste aanleg&#13;
(aangehaakt aan een aantal rechtbanken!) op de bezuinigingszeef blijven steken.&#13;
Ook daarzonder zou het - Nederland! - nog wel geruimte tijd vergen, eer invoering&#13;
een feit was: zo geen eeuwen, dan toch wellicht en helaas decennia....&#13;
'Iedereen' - Commissie-Samkalden, RARO en regering - spreekt zich trouwens uit&#13;
voor handhaving van de gemeenteraad als orgaan tot wie de beschadigde burger zich&#13;
het eerst heeft te richten, zij het dat zowel de commissie als de RARO ten minste de Arob-bezwarenprocedure in planschadezaken willen uitschakelen. En wat is nu&#13;
het kabinetsstandpunt over de diverse adviezen, die toch in alle geval eenstemmig&#13;
zijn in hun 'depreciatie' van de Kroon als beroepsinstantie? Eindelijk is er iets positiefs&#13;
te melden: men voelt er alleszins voor om de Afdeling rechtspraak bevoegd te&#13;
maken in art. 49-zaken, en 'bij gelegenheid' zullen ook de Monumentenwet, de Boswet&#13;
en de Natuurbeschermingswet in deze zin worden gewijzigd81, alsmede de&#13;
(nieuwe) Ontgrondingswet. Ook de suggestie tot wijziging van art. 73 van de Wet&#13;
op de Raad van State, zodat de Afdeling zelf in de zaak kan voorzien en de suggestie&#13;
strekkend tot het 'afschaffen' van de bezwaarschriftenprocedure, worden overgenomen.&#13;
TEN SLOTTE: TE VELDHUIS&#13;
Niet voor niet draagt de slotparagraaf de naam van dit Tweede-Kamerlid. Het was,&#13;
zoals al bekend, de aanneming van zijn amendement82 dat - op verbijsterend korte&#13;
termijn, ik raak er niet over uitgepraat - art. 49 bij de tijd bracht. Het komt&#13;
weinig voor dat de evolutie in het rechtsdenken zo snel haar neerslag vindt in een&#13;
concreet wetsartikel, behalve dan indien zich de behoefte aan nood- of reparatiewetgeving&#13;
voor doet. Niet onvermeld mag in dit verband trouwens blijven, dat ook het&#13;
nieuwe art. 31c WRO op instigatie van hetzelfde kamerlid in de wet terecht&#13;
kwam.83&#13;
Art. 49 gaat dus, indien de Eerste Kamer zich akkoord verklaart met de wetswijziging&#13;
als zodanig, een aantal duidelijke categorieën omvatten naast de bestemmingsplanschade&#13;
(a) : b) de vrijstellingen op B en W-niveau (art. 17, 18, 18a (nieuw) en&#13;
19 WRO (inclusief natuurlijk de tussenkomst van GS); c) de aanhoudingen uit art.&#13;
50 lid 2 Woningwet en art. 46 lid 2 WRO (aanlegvergunning); d) de aanwijzingen&#13;
uit art. 37 leden 2 en 5 WRO; e) de uitnodigingen uit art. 38 leden 1 of 4 (nieuw);&#13;
f) de ministeriële vrijstelling uit art. 65 WRO en ten slotte g) een KB als voorzien&#13;
in art. 66 WRO (uitschakeling van de WRO in het belang van de landsverdediging).&#13;
Gelet op deze cascade van planologische rechtsfiguren kan in het vervolg beter&#13;
worden gesproken van maatregelschade, een vlag die de lading tenminste enigszins&#13;
dekt.&#13;
Hoewel één zwaluw nog geen zomer maakt, hebben wij met de voorliggende wettekst&#13;
de vogel toch vrijwel in de hand. Er is wel weer allerlei overleg gaande, doch&#13;
het is welhaast zeker dat het - hopelijk op korte termijn - tot invoering komt van de&#13;
gewijzigde WRO. Op dit punt moge dan optimisme heersen, voor de andere,&#13;
inderdaad veel dieper stekende suggesties van de diverse commissies en adviesinstanties&#13;
zal een langere incubatietijd nodig zijn, als het ooit tot verwezenlijking komt.&#13;
Ik kan het, als uitgesproken voorstander van de gewone rechter als bevoegde instantie&#13;
in schadezaken, niet laten te wijzen op enkele recente uitspraken van medestanders. Dat J.W. Meijer daartoe valt te rekenen, blijkt duidelijk uit zijn inleiding&#13;
voor de derde kwartaalvergadering van de Vereniging voor Bouwrecht, waar hij zijn&#13;
standpunt ook ruimschoots motiveert.84 Ook Drupsteen toont zich een voorstander&#13;
van 'een concentratie van alle schadevergoedingsprocedures bij de gewone rechter'&#13;
en wel omdat hij de tweedeling in rechtsmacht vreest, die ontstaat als de Afdeling&#13;
rechtspraak te dezen een taak krijgt toebedeeld.85. In zijn bijdrage aan de&#13;
Steenbeek-bundel onderzoekt Crince Ie Roy de gesties van de Kroon in planschadezaken.&#13;
En hoewel hij van mening is, dat bij de beantwoording van de vraag: 'Kroon&#13;
of rechter? niet te negatief over het kroonoptreden dient te worden geoordeeld',&#13;
concludeert hij toch: 'Ik heb een voorkeur voor de civiele rechter als beslechter van&#13;
planschadegeschillen'. En moge deze voorkeur hem dan eerder door dogmatische&#13;
dan door zakelijke overwegingen zijn ingegeven, zoals hij tenslotte laat weten86,&#13;
dat doet er eer aan toe dan aan af: hadden wij te onzent eens eerder en meerder gevoel&#13;
voor systematiek aan de dag gelegd en wat dogmatischer nagedacht over de inrichting&#13;
van bij voorbeeld ons bestuursrechtelijke stelsel van rechtsbescherming -&#13;
Loeff probeerde het misschien iets te rigoreus aan het begin van de eeuw -, dan&#13;
hadden we onszelf sedertdien niet opgezadeld met een lappendeken waartegen&#13;
geen bezuinigingskruid is gewassen. Dat zou trouwens betekenen, dat men de&#13;
duivel zou pogen uit te drijven met Beëlzebub.</content><legacyfootnotes>1. Ik laat verder de (in dit verband vanzelfsprekende) verwijzing naar de WRO achterwege.&#13;
2. Ik laat oudere literatuur buiten beschouwing. Men vindt voldoende van zijn gading in de na te noe&#13;
men dissertatie van De Groot.&#13;
3. G.J. de Groot, Vergoeding van planschade, Kluwer-Samsom, Deventer-Alphen aan den Rijn 1982.&#13;
Promotor was A.R. Bloembergen, die later ook deel zou uitmaken van de commissie die het RAROadvies&#13;
over het rapport-Samkalden concipieerde (zie noot 5).&#13;
4. Rapport van de Commissie art. 49 WRO, Ministerie van VROM, 's-Gravenhage 1983. Nog steeds&#13;
is dit belangrijke rapport niet in druk verschenen, hetgeen te erger klemt daar het bij het ministerie&#13;
al lang niet meer verkrijgbaar is.&#13;
5. RARO, Advies over het rapport van de Commissie artikel 49 WRO (1 maart 1984), Staatsuitgeverij,&#13;
's-Gravenhage; de Vereniging van Nederlandse Gemeenten en het Interprovinciaal overleg ruimtelijke&#13;
ordening adviseerden op resp. 8 en 30 maart 1984.&#13;
6. Tweede Kamer, 1983-1984, 18 530, nrs. 1 en 2.&#13;
7. BR 1984, blz. 861-872. In dit verslag zijn opgenomen de inleidingen van J.W. Meijer en K. v. Rijckevorsel,&#13;
respectievelijk lid van de Cie-Samkalden en de RARO-commissie (zie noot 5).&#13;
8. R. Crince Ie Roy, Rondom het planschade-artikel van de Wet op de Ruimtelijke Ordening in: Burger&#13;
en Overheid (opstellenbundel aangeboden aan prof. mr J.G. Steenbeek), blz. 87-114 (Vuga, 's-&#13;
Gravenhage 1984); G.J. Jansen, De WRO 1985, BR 1984, blz. 693-699; J.W. van Zundert, Plan&#13;
schadepreventie, BR 1984, blz. 873-877.&#13;
9. Th. G. Drupsteen, Administratief schadevergoedingsrecht in Nederland, preadvies voor de Vereni&#13;
ging voor de vergelijkende studie van het recht van België en Nederland, W.E.J. Tjeenk Willink,&#13;
Zwolle 1984. 10. R.A. Mörzer Bruyns, Kroonjurisprudentie inzake planschade, BR 1974, blz. 614-617 en idem II, BR&#13;
1977, blz. 709-717.&#13;
11. Zie mijn bijdrage in BR 1978, blz. 173-192, Artikel 49 W.R.O. Een poging om de impasse te door&#13;
breken.&#13;
12. Zie bij voorbeeld de reacties van minister Beelaerts van Blokland op de scherpe kritiek van het kamer&#13;
lid Scherpenhuizen, Hand. II, 22/23 febr. 1978. blz. 1060 en 1092.&#13;
13. Tweede Kamer, 15 978, nr. 3, blz. 6.&#13;
14. De commissie was, zoals blijkt uit de tekst van de beschikking die als bijlage in het rapport-&#13;
Samkalden is opgenomen, al geïnstalleerd op 18 september 1980.&#13;
15. Aldus ook Drupsteen, zij het genuanceerd, in zijn al genoemde preadvies, blz. 27. Het mag wel eens&#13;
worden vermeld dat mr L. Pronk, een der secretarissen van de Commissie-Samkalden, het leeuwen&#13;
deel van deze jurisprudentie-analyse voor zijn rekening nam.&#13;
16. Zie daarover de uitvoerige beschouwingen van A. van Oevelen, Schadevergoeding bij rechtmatige&#13;
overheidsdaad in België, Preadvies voor de Vereniging voor de vergelijkende studie van het recht van&#13;
België en Nederland, W.E.J. Tjeenk Willink, Zwolle 1984.&#13;
17. O.c, blz. 122-128 en blz. 128-142&#13;
18. O.c., blz. 132.&#13;
19. O.c., blz. 122.&#13;
20. O.c., blz. 5.&#13;
21. O.c., blz. 126.&#13;
22. O.c., blz. 142.&#13;
23. O.c.&#13;
24. O.c.&#13;
25. O.c.&#13;
26. O.c.&#13;
27. O.c.&#13;
blz. 21; ontcursivering van mij, v.W&#13;
blz. 142.&#13;
blz. 27. Zie ook blz. 108-110.&#13;
blz. 16-17.&#13;
blz. 60. Zie ook blz. 175.&#13;
28. O.c, blz. 53.&#13;
29. Ibidem.&#13;
30. O.c, blz. 59.&#13;
31. Respectievelijk blz. 67, 95, 116 (Duits recht), blz. 70 (Frans recht) en blz. 95, waar alle drie de rechts&#13;
stelsels aan de orde komen.&#13;
32. O.c, blz. 60-61. Zie ook blz. 78.&#13;
33. O.c, blz. 103. Zie ook blz. 82. Wat te doen indien er sprake is van een bedrijf, blijft overigens&#13;
onduidelijk.&#13;
34. KB 24 mei 1977, BR 1977, blz. 759, door Wessel in diens noot als 'onrechtvaardig en kortzichtig'&#13;
gekwalificeerd. De Groot (o.c. blz. 104-105) noemt ook andere voorbeelden van deze negatieve&#13;
Kroonjurisprudentie.&#13;
35. O.c. blz. 119.&#13;
36. O.c. blz. 78-79; zie ook blz. 34-35.&#13;
37. Meer daarover in mijn beschouwing over bestuurscompensatie in BR 1984, blz. 405.&#13;
38. O.c. blz. 6.&#13;
39. O.c. blz. 4-48.&#13;
40. O.c. blz. 12-13.&#13;
41. O.c. blz. 14-33.&#13;
42. O.c, blz. 39-46.&#13;
43. Bij voorbeeld op blz. 13, 20 (enigszins verkapt), 23, 29, 39.&#13;
44. Zie bij voorbeeld blz. 20, 25, 30.&#13;
45. O.c, blz. 43.&#13;
46. O.c, blz. 46.&#13;
47. Het is onbegrijpelijk dat GS van Gelderland zich verrast toonden over een KB waarin de Kroon het&#13;
onaanvaardbaar achtte, dat GS een supplementaire begrotingspost ter zake van planschadevergoeding&#13;
'mede (hebben) getoetst aan de vraag of die vergoeding terecht is toegekend'. Met die vraag toch&#13;
heeft het provinciaal bestuur niet van doen.&#13;
48. O.c, blz. 49.&#13;
49. O.c, blz. 53.&#13;
50. Dit alles vindt men op blz. 62 van het rapport. &#13;
51. De Commissie-Samkalden spreekt in dit verband op blz. 86 van het rapport over 'het uitstralings&#13;
effect van de redactie van artikel 49 WRO'.&#13;
52. Zie verder het rapport, blz. 63.&#13;
53. BR 1978, blz. 569, met noot Mörzer Bruyns.&#13;
54. O.c, blz. 64-65.&#13;
55. Men vindt dit alles op blz. 66-68 van het rapport.&#13;
56. Zie het in noot 5 genoemde RARO-advies, blz. 15-17.&#13;
57. O.c., blz. 71.&#13;
58. O.c., blz. 72-73. Het RARO-advies kwalificeert deze figuur als 'verwijsverplichting' (blz. 18).&#13;
59. Zie mijn Recht, belang en rechtsbescherming, Vuga, 's-Gravenhage 1981, blz. 299-311.&#13;
60. Zie daarover J.W. van Zundert in zijn artikel Planschadepreventie, BR 1984, blz. 874. Het des&#13;
betreffend wetsontwerp (14 889) moet de Eerste Kamer nog passeren.&#13;
61. Zie mijn artikel Buitenwettelijke schadevergoeding bij rechtmatige overheidsdaad, ook wel genaamd&#13;
'bestuurscompensatie' 'm BR 1984, blz. 395-408. Men vindt daar ook een uitvoerige literatuuropgave.&#13;
Zeer recent ook: K. van Rijckevorsel Bestuursrechtelijke schadevergoedingen in Non ex regula, Kluwer,&#13;
Deventer, 1985, blz. 163-172 en R.R. Winter Nadeelcompensatie bij bestuursoptreden;publiekof&#13;
privaatrecht? in NJB 1985, blz. 548-553.&#13;
62. O.c, blz. 84 en 86&#13;
63. Zie resp. o.c. blz. 87 en 89. Op blz. 42 en 46 had de commissie al duidelijk vastgesteld dat de Kroon&#13;
tegenwoordig zowel voor het planschadetype 1 als voor die van het type 2a en 2b, de schade volledig&#13;
vergoedt.&#13;
64. O.c, blz. 93 (cursivering van mij, v.W.).&#13;
65. O.c., blz. 90.&#13;
66. AB 1984, 542, met mijn noot.&#13;
67. O.c, blz. 91.&#13;
68. O.c, blz. 82.&#13;
69. o.c., blz. 91.&#13;
70. RARO-advies, blz. 18-21 resp. blz. 22-27.&#13;
71. O.c, blz. 19-20.&#13;
72. Kabinetsstandpunt over Artikel 49 WRO, Tweede Kamer, 1983-1984, 18 530, nr. 2, blz. 19. Alle hier&#13;
voor opgenomen citaten uit het RARO-advies vindt men op blz. 20 van dat advies. &#13;
73. RARO-advies, blz. 22-23.&#13;
74. Zie over dit vraagstuk ook mijn beschouwing in Bouwrecht over bestuurscompensatie, BR 1984,&#13;
blz. 399.&#13;
75. 18 530, nr. 2, blz. 18. Het slechte Nederlands in dit citaat is helaas authentiek.&#13;
76. O.c, blz. 95.&#13;
77. O.c., blz. 96-100.&#13;
78. O.c, blz. 100-103.&#13;
79. O.c, blz. 100.&#13;
80. O.c., blz. 103.&#13;
81. 18 530, nr. 2, blz. 23 en 24.&#13;
82. 14 889, nr. 122; zie ook Hand. II, 1984, blz. 4797.&#13;
83. 14 889, nr. 83.&#13;
84. BR 1984, blz. 864.&#13;
85. Zie het in noot 9 genoemde preadvies, blz. 58.&#13;
86. In: Burger en Overheid (zie noot 8), blz. 109. In andere zin overigens K. van Rijckevorsel en&#13;
R.R. Winter in hun in noot 61 genoemde beschouwingen: beiden opteren voor de Afdeling&#13;
rechtspraak, een ook voor mij wel acceptabel 'tussenstation'. &#13;
</legacyfootnotes><footnotes><footnote/></footnotes><auteurs>Mr P.C. E. van Wijmen</auteurs><published>1985-07-01 00:00:00</published><modified>1985-07-01 00:00:00</modified><editiondate>1985-07-01</editiondate><htmlpath>https://denhollander.info/artikel/6395</htmlpath></article>
</articles></edition>
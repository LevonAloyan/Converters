<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2006</searchword><id>4120</id><udhid>UDH:TvAR/4120</udhid><titel>Van Blokland / plan van toedeling in de herinrichting Amstelland (TvAR 2006/5376)</titel><searchwords><searchword>TvAR 12/2006</searchword><searchword>TvAR 2006/5376</searchword><searchword>UDH:TvAR/4120</searchword></searchwords><attachments><attachment><name>2006_nr 12_Rechtspraak_5376.pdf</name><extention>pdf</extention><url>https://denhollander.info/download/4079/ci</url></attachment></attachments><inleiding>[Landinrichtingswet art. 195, 196;&#13;
Onteigeningswet art. 61]&#13;
&#13;
Gelet op de doelstellingen van de herinrichting&#13;
prevaleren de belangen van belanghebbende&#13;
– een veehouder met 35 hectares&#13;
grond – boven de belangen van reclamant –&#13;
een particulier zonder landbouwgronden.&#13;
Commissie heeft in redelijkheid tot de&#13;
voorgestelde toedeling kunnen komen.&#13;
Beroep van reclamant op artikel 61 van de&#13;
Onteigeningswet kan in de procedure die&#13;
gebaseerd is op de Landinrichtingswet niet&#13;
slagen.</inleiding><content>VONNIS IN DE ZAAK VAN:&#13;
J.T.G. van Blokland, wonende te Abcoude,&#13;
reclamant,&#13;
tegen&#13;
de Landinrichtingscommissie in de herinrichting&#13;
“Amstelland”, kantoorhoudende te Haarlem.&#13;
Partijen worden hierna Van Blokland en de&#13;
commissie genoemd.&#13;
Verloop van de procedure&#13;
(...; red.)&#13;
Gronden van de beslissing&#13;
1 Bezwaren Van Blokland&#13;
1.1 De bezwaren van Van Blokland tegen het&#13;
plan van toedeling komen erop neer dat hij&#13;
extra hectares grond toebedeeld wenst te krijgen&#13;
achter zijn huisperceel. Deze gronden zijn&#13;
in het plan van toedeling toebedeeld aan Van&#13;
Zuijlen.&#13;
1.2 Van Blokland legt aan zijn bezwaar ten&#13;
grondslag dat hij in de jaren zestig van de&#13;
vorige eeuw geconfronteerd is met een onteigening&#13;
door de gemeente Amsterdam. Daarbij&#13;
heeft Van Blokland een groot aantal hectares&#13;
verloren. Hij kan zich hiermee niet verenigen,&#13;
nu de doelen waarvoor destijds is onteigend&#13;
slechts voor een gedeelte door de gemeente&#13;
Amsterdam zijn verwezenlijkt. Van Blokland&#13;
wil, zo begrijpt de rechtbank, in feite met een&#13;
beroep op artikel 61 van de Onteigeningswet&#13;
de onteigende gronden in de onderhavige herinrichtingsprocedure&#13;
toebedeeld krijgen.&#13;
2 Standpunt commissie&#13;
2.1 De commissie acht de bezwaren van Van&#13;
Blokland ongegrond. De gronden die Van&#13;
Blokland toebedeeld wenst te krijgen, zijn in&#13;
het plan van toedeling toebedeeld aan Van&#13;
Zuijlen. De commissie heeft zich hierbij laten&#13;
leiden door de ‘Richtlijnen voor het opmaken&#13;
van een Plan van toedeling ex artikel 105 (195;&#13;
red.) Landinrichtingswet.’ De beschikbaarheid&#13;
van een voldoende aaneengesloten oppervlakte&#13;
grond, aansluitend aan de bedrijfsgebouwen,&#13;
vormt daarbij één van de belangrijkste&#13;
voorwaarden voor een moderne bedrijfsvoering&#13;
van een melkveehouderijbedrijf,&#13;
zoals dat van Van Zuijlen.&#13;
2.2 Vanuit dat oogpunt bezien, heeft de commissie&#13;
de belangen van Van Blokland – particulier&#13;
zonder bedrijfsgebouwen en landbouwgronden&#13;
– afgezet tegen de belangen van Van&#13;
Zuijlen – veehouder met een bedrijf van 35&#13;
hectares – en daarbij het algemeen herverkavelingsbelang&#13;
in aanmerking genomen.&#13;
2.3 In dat kader heeft de commissie ook de&#13;
toedelingswensen en -bezwaren van partijen&#13;
bezien. De wens van Van Blokland tot een&#13;
vergroting van zijn huiskavel, afgezet tegen de&#13;
wens van Van Zuijlen om een modern en&#13;
levensvatbaar veehouderijbedrijf in stand te&#13;
houden, heeft erin geresulteerd dat de beslissing&#13;
van de commissie in het voordeel van&#13;
Van Zuijlen is uitgepakt en de grond achter&#13;
het huis van Van Blokland aan Van Zuijlen is&#13;
toebedeeld. Deze wijze van toedeling levert&#13;
uit verkavelings- en landinrichtingsoogpunt&#13;
een aanzienlijke verbetering op ten opzichte&#13;
van de inbrengsituatie.&#13;
2.4 Ten aanzien van het beroep van Van Blokland&#13;
op artikel 61 van de Onteigeningswet is&#13;
de commissie van oordeel dat de bezwarenprocedure&#13;
in het kader van het plan van toedeling&#13;
geen mogelijkheden daartoe biedt aan&#13;
Van Blokland. Op die wijze zou namelijk&#13;
oneigenlijk gebruik worden gemaakt van het&#13;
instrument landinrichting.&#13;
3 Beoordeling&#13;
3.1 De commissie heeft toegelicht aan de hand&#13;
van welke criteria zij tot de beslissing is gekomen&#13;
de gronden achter het huis van Van&#13;
Blokland aan Van Zuijlen toe te delen. De&#13;
rechtbank is met de commissie van oordeel&#13;
dat de belangen van Van Zuijlen – een veehouder&#13;
met 35 hectares grond – gelet op de&#13;
doelstellingen van de herinrichting, prevaleren&#13;
boven de belangen van Van Blokland – een&#13;
particulier zonder landbouwgronden. De&#13;
rechtbank is derhalve van oordeel dat het&#13;
bezwaar van Van Blokland voldoende is weerlegd&#13;
en de commissie in redelijkheid tot de&#13;
voorgestelde toedeling heeft kunnen komen.&#13;
3.2 Ten aanzien van het beroep van Van Blok-&#13;
land op artikel 61 van de Onteigeningswet is&#13;
de rechtbank van oordeel dat een dergelijk&#13;
beroep in het kader van deze procedure, die&#13;
gebaseerd is op de Landinrichtingswet, niet&#13;
kan slagen.&#13;
3.3 Voor zover het standpunt van Van Blokland&#13;
juist is en de destijds door de gemeente&#13;
Amsterdam onteigende gronden niet zijn&#13;
gebruikt voor het doel waarvoor is onteigend,&#13;
zou hij een daarop gerichte aparte procedure&#13;
aanhangig moeten maken, daargelaten of dat&#13;
na zoveel jaar nog mogelijk is.&#13;
3.4 Dit leidt tot de slotsom dat de bezwaren&#13;
van Van Blokland tegen de toedeling op de&#13;
door de commissie voorgestelde wijze, dienen&#13;
te worden afgewezen.&#13;
3.5 Als de in het ongelijk gestelde partij zal&#13;
Van Blokland in het griffierecht worden veroordeeld.&#13;
Beslissing&#13;
De rechtbank:&#13;
– wijst de bezwaren van Van Blokland af;&#13;
– veroordeelt Van Blokland in het griffierecht&#13;
van € 244,–.</content><legacyfootnotes/><footnotes><footnote/></footnotes><auteurs/><published>2006-12-01 00:00:00</published><modified>2006-12-01 00:00:00</modified><editiondate>2006-12-01</editiondate><htmlpath>https://denhollander.info/artikel/4120</htmlpath></article>
</articles></edition>
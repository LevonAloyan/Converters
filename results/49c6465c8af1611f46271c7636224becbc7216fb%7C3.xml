<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1997</searchword><id>4893</id><udhid>UDH:TvAR/4893</udhid><titel>A.A.H. / De minister van Landbouw, Natuurbeheer en Visserij (TvAR 1997/4869)</titel><searchwords><searchword>TvAR 3/1997</searchword><searchword>TvAR 1997/4869</searchword><searchword>UDH:TvAR/4893</searchword></searchwords><attachments><attachment><name>1997_nr 3_Rechtspraak_4869.pdf</name><extention>pdf</extention><url>https://denhollander.info/download/4835/ci</url></attachment></attachments><inleiding>Beschikking superheffing SLOM-deelnemers; Verordening (EEG) nr. 857/84, art. 3bis en 7, lid 4; Verordening (EEG) nr. 1546/88 van de Commissie, art. 3bis, lid 1 en 7, eerste alinea, sub 4&#13;
&#13;
Handhaving afwijzing aanvraag BSD. Prejudiciële beslissing Hof van Justitie van de Europese Gemeenschappen (zaak C-98/91). Positie vertrekkende pachter. Vertrouwensbeginsel. Geen aanspraak op een specifieke referentiehoeveelheid. Beroep verworpen.</inleiding><content>Uitspraak in de zaak van:&#13;
A.A.H,&#13;
wonende te G., verzoeker,&#13;
tegen&#13;
de minister van Landbouw, Natuurbeheer en Visserij,&#13;
zetelend te 's-Gravenhage, verweerder.&#13;
1. Het verloop van de procedure&#13;
Bij besluit van 2 februari 1990, met het ken-merk J 901.413i, heeft verweerder het bezwaar van verzoeker tegen de afwijzende beslissing van de directeur Landbouw, Natuur en Open-luchtrecreatie in de provincie Overijssel (hierna: de directeur) op zijn aanvraag om toe-wijzing van een specifieke referentiehoeveel-heid melk (hierna ook: referentiehoeveelheid) op grond van de Beschikking superheffing SLOM-deelnemers (Stcrt. 1989 nr. 94; hierna de BSD), ongegrond verklaard. Bij verzoekschrift, ingekomen ter griffie van het College op 6 februari 1990 heeft verzoeker beroep ingesteld tegen dit besluit. Verzoeker heeft zijn beroep nader toegelicht bij brief van 2 maart 1990. Hij heeft hierbij gevorderd dat het College het bestreden besluit vernietigt als-mede kennelijk beoogd te vorderen dat het be-paalt dat verweerder alsnog overgaat tot toe-kenning van een referentiehoeveelheid. Voorts heeft hij veroordeling van verweerder in de kosten van de procedure alsmede schadever-&#13;
goeding gevorderd.&#13;
Verweerder heeft op 10 augustus 1990 onder overlegging van de op de zaak betrekking heb-bende stukken een verweerschrift ingediend en hierbij tot verwerping van het beroep gecon-cludeerd.&#13;
Het College heeft de zaak behandeld ter te-rechtzitting van 24 oktober 1990 waar verzoe-ker is verschenen, bijgestaan door zijn gemach-tigden, en verweerder, vertegenwoordigd door zijn gemachtigde.&#13;
Na deze behandeling heeft het College op 7 maart 1991 een tussenuitspraak gedaan. Het heeft daarbij de behandeling van de zaak ge-schorst totdat het Hof van Justitie van de Eu-ropese Gemeenschappen (hierna: het Hof) bij wijze van prejudiciële beslissing uitspraak zou hebben gedaan op de in die tussenuitspraak ge-formuleerde vragen.&#13;
Bij beschikking van 26 juni 1991 heeft het Col-lege aan de bij genoemde tussenuitspraak ge-formuleerde vragen een vraag toegevoegd. Het Hof heeft uitspraak gedaan bij arrest van 27 januari 1994 (zaak C-98/91) (hierna: het ar-rest). Verweerder heeft op 10 maart 1994 een nadere memorie ingediend. Verzoeker heeft hetzelfde gedaan bij brief ter griffie ontvangen op 17 mei 1994.&#13;
Het College heeft de zaak ten tweede male behandeld en de behandeling vervolgens ge-sloten ter zitting van 6 juli 1994, alwaar partijen hun standpunt bij monde van hun gemachtig-de(n) nader hebben toegelicht. Afschriften van het proces-verbaal van deze zitting zijn partijen bij brieven van 22 augustus 1994 toe-gezonden.&#13;
Bij beschikking van 20 juli 1994 heeft het Col-lege bevolen dat het onderzoek wordt her-opend teneinde verweerder in de gelegenheid te stellen nadere inlichtingen te verschaffen. Bij brief van 31 augustus 1994 heeft verweerder zulks gedaan. Verzoeker heeft hierop gerea-geerd bij brief van 11 oktober 1994. Op 18 april 1995 heeft het College een derde zitting aan deze zaak gewijd. Partijen waren vertegenwoordigd door hun gemachtigden. De behandeling van de zaak is vervolgens aange-houden in afwachting van nadere berichten van verweerder over door hem met de Europese Commissie te voeren overleg. Bij brief van 19 oktober 1995 heeft verweerder het College&#13;
doen weten dat het met de Europese Commis-sie gevoerde overleg hem geen aanleiding heeft gegeven terug te komen op het bestreden be-sluit danwel op het terzake in deze procedure ingenomen standpunt. Verzoeker heeft hierop niet gereageerd.&#13;
Partijen hebben desgevraagd doen blijken geen nadere behandeling van de zaak ter zitting van het College te wensen.&#13;
2. Het arrest van het hof&#13;
Bij de gememoreerde tussenuitspraak van het College van 7 maart 1991, zoals aangevuld bij de beschikking van 27 juni 1991, -de inhoud van beide stukken moet als hier ingelast wor-den beschouwd - heeft het College de vol-gende vragen aan het Hof gesteld.&#13;
"1) Is artikel 3 bis van verordening (EEG) nr. 1546/88 van de Commissie van de Europese Gemeenschappen, zoals toegevoegd bij veror-dening (EEG) nr. 1033/89 van de Commissie van 20 april 1989, gelet op de considerans, in strijd met voorrang genietend gemeenschaps-recht waaronder met name artikel 3 bis van verordening (EEG) nr. 857/84 van de Raad van de Europese Gemeenschappen, zoals toege-voegd bij verordening (EEG) nr. 764/89 van de Raad?&#13;
2) Dient artikel 3 bis juncto artikel 12, sub c, van verordening (EEG) nr. 857/84 van de Raad zo te worden uitgelegd dat aan het kunnen beschouwen van een persoon of groep van per- sonen als producent op wie én het bepaalde in artikel 3 bis, eerste lid, eerste en tweede gedachtenstreepje, én het bepaalde vanaf a. van toepassing is, niet in de weg staat dat de SLOM-overeenkomst is aangegaan door één persoon terwijl deze ten tijde van de aanvraag voor een referentiehoeveelheid op grond van artikel 3 bis, een bedrijf uitoefende in een samenwerkingsverband met één of meer anderen?&#13;
3) Indien de tweede vraag bevestigend wordt beantwoord, moet dan degene die de SLOM- overeenkomst is aangegaan of de groep van personen die ten tijde van de in de tweede vraag bedoelde aanvraag het bedrijf exploiteert, wor- den beschouwd als de rechthebbende op een referentiehoeveelheid ingevolge artikel 3 bis?&#13;
4) Indien de eerste of de tweede vraag ontken-&#13;
nend wordt beantwoord: is verordening (EEG) nr. 857/84 van de Raad geldig, voor zo-ver zij niet voorziet in kwijtschelding c.q. te-rugbetaling van heffing, dan wel voor zover ar-tikel 3 bis, lid 5, van die verordening daaraan in de weg staat, over de periode na ommekomst van de SLOM-overeenkomst tot het tijdstip waarop zich een wijziging in de situatie heeft voorgedaan op grond waarvan de desbetref-fende producent niet in aanmerking komt voor een voorlopige specifieke referentiehoeveel-heid en voor zover de in die periode geprodu-ceerde hoeveelheid melk de referentiehoeveel-heid die zou zijn toegewezen wanneer die wijziging zich niet zou hebben voorgedaan, niet overschrijdt?"&#13;
Het Hof heeft, uitspraak doende op de door het College gestelde vragen, voor recht ver-klaard:&#13;
"1) Na onderzoek van artikel 3 bis, lid 1, van verordening (EEG) nr. 1546/88 van de Com-missie van 3 juni 1988 tot vaststelling van de nadere voorschriften voor de toepassing van de bij artikel 5 quater van verordening (EEG) nr. 804/68 ingestelde extra heffing, zoals gewijzigd bij verordening (EEG) nr. 1033/89 van de Commissie van 20 april 1989, is niet gebleken van feiten of omstandigheden die de geldigheid ervan kunnen aantasten, daar deze bepaling al-dus moet worden uitgelegd, dat zij zich er niet tegen verzet, dat een pachter van een bedrijf, die zich bevindt in de situatie bedoeld in artikel 3 bis, lid 1, van verordening (EEG) nr. 857/84 van de Raad van 31 maart 1984 houdende alge-mene voorschriften voor de toepassing van de in artikel 5 quater van verordening (EEG) nr. 804/68 bedoelde heffing in de sector melk en zuivelprodukten, zoals gewijzigd bij verorde-ning (EEG) nr. 764/89 van de Raad van 20 maart 1989, ook na het einde van zijn pacht in aanmerking kan komen voor een specifieke re-ferentiehoeveelheid, die hem in voorkomend geval door de betrokken Lid-Staat ter beschik-king wordt gesteld onder de voorwaarden die zijn voorzien in artikel 7, lid 4, van verorde-ning nr. 857/84 en artikel 7, eerste alinea, sub 4, van verordening nr. 1546/88. 2) Artikel 3 bis van verordening (EEG) nr. 857/ 84 moet aldus worden uitgelegd, dat het zich&#13;
niet verzet tegen de toekenning van een speci-fieke referentiehoeveelheid nadat de oude pro-ducent, de oorspronkelijke pachter, in samen-werking met anderen opnieuw een bedrijf heeft gepacht, en dat dit samenwerkingsver-band of deze groep van personen als producent in de zin van de artikelen 3 bis en 12, sub c, van verordening nr. 857/84 en dus als rechthebben-de op de specifieke referentiehoeveelheid moet worden beschouwd.&#13;
3) Na onderzoek van verordening nr. 857/84, zoals gewijzigd bij verordening nr. 764/89, is niet gebleken van feiten of omstandigheden die de geldigheid ervan kunnen aantasten, in weer-wil van het feit dat hierin ten behoeve van pro-ducenten die op het tijdstip van de indiening van hun aanvraag niet meer aan de voorwaar-den voor toekenning van een specifieke refe-rentiehoeveelheid voldoen, niet in kwijtschel-ding met terugwerkende kracht van de extra heffing is voorzien."&#13;
3. Het nadere standpunt van verweer der&#13;
Bij zijn op 10 maart 1994 ontvangen schrijven heeft verweerder gemotiveerd aangevoerd dat uit de uitspraak van het Hof blijkt, dat het be-streden besluit van 2 februari 1990, zowel wat betreft de weigering verzoeker een specifieke referentiehoeveelheid toe te kennen als wat be-treft de weigering de inning van door verzoe-ker verschuldigde superheffing op te schorten, een rechtens juist besluit is. Op verzoek van het College heeft verweerder zich bij zijn brief van 31 augustus 1994 uitgelaten over de modaliteiten van een voor een vertrekkende pachter in Nederland eventueel bestaande mogelijkheid om quotum na pacht-beëindiging "mee te nemen". Voor zover hier van belang heeft verweerder betoogd, dat van zo een mogelijkheid geen sprake was in een geval als dat van verzoeker, waarin de pachtbeëindiging betrekking had op een geheel bedrijf.&#13;
4. Het nadere standpunt van verzoeker Ter zitting van het College van 18 april 1994 heeft verzoeker betoogd dat ter beantwoor- ding van de vraag of hij aanspraak op een spe- cifieke referentiehoeveelheid, een zogenoemd slomquotum, kan doen gelden moet worden&#13;
uitgegaan van de fictie, dat verzoeker in 1986 over een slomquotum beschikte en dat verzoe-ker, indien daartoe de mogelijkheid bestond, alsdan bij beëindiging van de pacht zijn rechten op melkquotum veilig zou hebben gesteld. Hetgeen in casu zou hebben betekend dat hij die aanspraken naar een ander bedrijf zou heb-ben meegenomen.&#13;
Verzoeker meent dat die mogelijkheid voor hem zou hebben bestaan, indien hij vóór pachtbeïndiging een stuk grond zou hebben aangekocht, waarop hij zijn quotum had kun-nen laten rusten. Tot die aankoop zou hij zeker zijn overgegaan, indien hij over een quotum gerelateerd aan het door hem gepachte bedrijf zou hebben beschikt. Indien van bedoelde fic-tie wordt uitgegaan moet, zo begrijpt het Col-lege het standpunt van verzoeker, de hiervoor vermelde vraag bevestigend worden beant-woord.&#13;
5. De beoordeling van het geschil&#13;
Op 1 januari 1994 zijn in werking getreden de Algemene wet bestuursrecht (hierna: Awb) en de Wet voltooiing eerste fase herziening rech-terlijke organisatie (hierna: Wet voltooiing). Met ingang van datzelfde tijdstip is de Wet ad-ministratieve rechtspraak bedrijfsorganisatie (hierna: Wet arbo) gewijzigd. In deel 6 van de Wet voltooiing is het overgangsrecht neerge-legd. Ten aanzien van het onderhavige beroep brengt dit mee dat, behoudens de proceskos-tenregeling van artikel 8:75 Awb, het recht zo-als het gold vóór genoemd tijdstip van toepas-sing blijft.&#13;
Uit het dictum, onder 1, van het arrest van het Hof, gelezen in samenhang met overweging 15 van het arrest, moet worden geconcludeerd dat een pachter, die een zogenoemde Slom-overeenkomst is aangegaan, na beëindiging van de pacht onder de werking van het vertrou-wensbeginsel slechts aanspraak op een speci-fieke referentiehoeveelheid kan maken, voor zover de betrokken Lid-Staat gebruik had ge-maakt van de bevoegdheid, bedoeld in artikel 7, lid 4, van verordening (EEG) nr. 857/84, en artikel 7, eerste alinea, sub 4, van verordening (EEG) nr. 1546/88. Artikel 7, lid 4, van veror-dening 857/84 machtigt - in de woorden van het Hof - "de Lid-Staten, de krachtens artikel 2 van verordening nr. 857/84 toegekende refe-&#13;
rentiehoeveelheid ter beschikking te stellen van de pachter die voornemens is de melkproduk-tie voort te zetten na het einde van de niet ver-lengbare pacht."&#13;
Vast staat, dat in Nederland niet bij wettelijk voorschrift gebruik is gemaakt van de in artikel 7, lid 4, van Verordening 857/84 omschreven bevoegdheid. In de communautaire en natio-nale regelgeving is overigens geen grondslag te vinden voor de terbeschikkingstelling van een referentiehoeveelheid aan een vertrekkende pachter. Niet gebleken is voorts dat in Neder-land, bij het ontbreken van een daartoe strek-kende wettelijke regeling, van overheidswege in de praktijk werd gehandeld als ware wette-lijk voorzien in de mogelijkheid om bij beëin-diging van de pacht van een geheel bedrijf het daarop rustende quotum mee te nemen naar een ander bedrijf teneinde aldaar de melkpro-duktie voort te zetten. Gelet op de strekking van het arrest, zoals hierboven weergegeven, betekent dit, dat toepassing van het vertrou-wensbeginsel niet met zich brengt dat verzoe-ker, na de beëindiging van de pacht van het bedrijf waarop zijn Slom-overeenkomst be-trekking had, aanspraak kan maken op een spe-cifieke referentiehoeveelheid. Het arrest biedt naar het oordeel van het College dan ook geen basis voor de kennelijke opvatting van verzoe-ker dat ook indien een Lid-Staat niet heeft voorzien in zodanige terbeschikkingstelling, een vertrekkende pachter die zich in een fic-tieve situatie bevindt als door verzoeker ge-schetst, aanspraak op een specifieke referentie-hoeveelheid kan maken. Het bestreden besluit, voor zover verzoeker daarbij een specifieke re-ferentiehoeveelheid is geweigerd, komt der-halve niet in aanmerking voor vernietiging we-gens strijd met genoemd beginsel. Ook overigens is niet gebleken dat dit besluit, waar het dit onderdeel betreft, in aanmerking komt voor vernietiging op een der gronden genoemd in artikel 5 van de Wet arbo, zoals deze luidde tot 1 januari 1994. Voor wat betreft het onderdeel van het bestreden besluit, inhoudende de weigering om verzoeker in afwachting van de uitkomst van de procedure bij het College uitstel te verlenen van betaling van de door hem verschuldigde superheffing, kan het bestreden besluit even-eens een toetsing aan genoemd artikel door-&#13;
staan. Daartoe overweegt het College aller-eerst, dat een beroep als in het geding ingevolge artikel 33, vierde lid,van de Wet arbo geen schorsende kracht heeft. Voorts is niet geble-ken van omstandigheden op grond waarvan moet worden geoordeeld dat verweerder niet in redelijkheid bedoeld uitstel heeft kunnen weigeren. In dit verband komt betekenis toe aan het dictum, onder 3, van het arrest en de daaraan door het Hof ten grondslag gelegde overwegingen.&#13;
De conclusie is dat het beroep moet worden verworpen. Aldus wordt beslist.&#13;
6. Beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1997-03-01 00:00:00</published><modified>1996-02-13 00:00:00</modified><editiondate>1997-03-01</editiondate><htmlpath>https://denhollander.info/artikel/4893</htmlpath></article>
</articles></edition>
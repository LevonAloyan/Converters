<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1989</searchword><id>7213</id><udhid>UDH:TvAR/7213</udhid><titel>'A.P. W. / L. L.' (TvAR 1989/4203)</titel><searchwords><searchword>TvAR 1/1989</searchword><searchword>TvAR 1989/4203</searchword><searchword>UDH:TvAR/7213</searchword></searchwords><attachments><attachment><name>1989_nr 1_Rechtspraak_4203.pdf</name><extention>pdf</extention><url>https://denhollander.info/download/6796/ci</url></attachment></attachments><inleiding>Wetboek Burgerlijke&#13;
Rechtsvordering, art. 50, art. 353&#13;
Vijf getuigen hebben verklaard, dat geintimeerde&#13;
de percelen in gebruik had, zulks -&#13;
aldus vier van hen - voor landbouwkundige&#13;
doeleinden.&#13;
Twee getuigen hebben gezien dat geïntimeerde&#13;
aan appellant f 1000,- betaalde.&#13;
Terecht heeft de pachtkamer aan geïntimeerde&#13;
de aanvullende eed opgedragen. </inleiding><content>Pachtkamer Gerechtshof te Arnhem, arrest d.d.&#13;
27 juni 1988&#13;
In de zaak van: A.P. W.,&#13;
wonende te G.,&#13;
appellant,&#13;
procureur: mr. A.E.J. K.,&#13;
tegen&#13;
L. L.,&#13;
wonende te G.,&#13;
geïntimeerde,&#13;
procureur: mr. B. P.&#13;
Het gerechtshof te Arnhem, pachtkamer: Gezien&#13;
de stukken van het geding, waaronder de tussen&#13;
partijen door de pachtkamer van het&#13;
kantongerecht te Breda op 16 april, 11 juni en 6&#13;
augustus 1987 gewezen vonnissen, die in&#13;
fotocopie aan dit arrest zijn gehecht;&#13;
Overwegende:&#13;
Appellant is bij exploit van 4 september 1987,&#13;
onder aanvoering van de na te melden grieven in&#13;
hoger beroep gekomen van de voormelde&#13;
vonnissen van 11 juni en 6 augustus 1987 met&#13;
gelijktijdige dagvaarding van geïntimeerde voor&#13;
dit hof.&#13;
Bij conclusie van eis in hoger beroep heeft&#13;
hij, verwijzende naar de gronden en middelen, als&#13;
in de appeldagvaarding gesteld, geconcludeerd&#13;
conform het petitum van dat appel-exploit, met&#13;
name tot vernietiging van de genoemde vonnissen&#13;
en tot alsnog niet-ontvankelijk verklaring, althans&#13;
ontzegging van de vordering van geintimeerde&#13;
met diens veroordeling in de kosten&#13;
van beide instanties.&#13;
Bij memorie van antwoord is verweer gevoerd&#13;
met conclusie tot bekrachtiging van de vonnissen&#13;
waarvan beroep en veroordeling van appellant in&#13;
de proceskosten.&#13;
De zaak is vervolgens bepleit, voor appellant&#13;
door mr. J.A.M. S., advocaat te B., en voor&#13;
geïntimeerde door mr. H.D. C, advocaat te B.&#13;
Daarna hebben partijen de stukken aan het hof&#13;
overgelegd voor het wijzen van arrest.&#13;
De grieven&#13;
De grieven luiden als volgt:&#13;
tegen het tussenvonnis van 11 juni 1987:&#13;
Grief I.&#13;
Ten onrechte heeft de pachtkamer van het&#13;
kantongerecht te Breda in haar vonnis&#13;
ambtshalve beslist, dat eiser, thans geïntimeerde,&#13;
wordt toegelaten tot het afleggen van de&#13;
aanvullende eed. Grief II.&#13;
Ten onrechte heeft de pachtkamer van het&#13;
kantongerecht te Breda uit de verklaringen van&#13;
V. G. en D. en uit het feit, dat geïnti-meerde aan&#13;
appellant in november 1986 ƒ 1000,- heeft&#13;
betaald, een begin van bewijs afgeleid, dat eiser&#13;
jaarlijks ƒ 1000,-aan gedaagde heeft betaald.&#13;
Grief III.&#13;
Ten onrechte heeft de pachtkamer van het&#13;
kantongerecht te Breda in haar vonnis&#13;
overwogen, dat het bewijs tot volkomenheid kan&#13;
worden gebracht door een aanvullende eed, tot&#13;
het uitzweren waarvan de pachtkamer&#13;
geïntimeerde in de gelegenheid heeft gesteld.&#13;
Grief IV.&#13;
Ten onrechte heeft de pachtkamer van het&#13;
kantongerecht te Breda in haar tussenvonnis van&#13;
11 juni 1987 overwogen, dat door de&#13;
verklaringen van de getuigen V. G., V. d. H.,&#13;
J.C. v. E. en A.J. v. E. is komen vast te staan,&#13;
dat eiser vanaf 1981 de onderhavige percelen&#13;
grond voor een tot de landbouw betrekkelijk doel&#13;
in gebruik heeft.&#13;
tegen het eindvonnis van 6 augustus 1987:&#13;
Grief I.&#13;
Ten onrechte overweegt de pachtkamer van het&#13;
kantongerecht te Breda, dat door het afleggen&#13;
van de eed eiser, thans geïntimeerde, het hem bij&#13;
vonnis van 16 april 1987 opgedragen bewijs tot&#13;
volkomenheid heeft gebracht.&#13;
Grief II.&#13;
Ten onrechte heeft de pachtkamer van het&#13;
kantongerecht te Breda in haar vonnis van 6&#13;
augustus 1987 overwogen, dat is komen vast te&#13;
staan, dat eiser, thans geïntimeerde, in mei 1981&#13;
de litigieuze percelen bouwweiland van&#13;
gedaagde, thans appellant, heeft gepacht.&#13;
Grief III.&#13;
Ten onrechte heeft de pachtkamer van het&#13;
kantongerecht te Breda op basis van de haar&#13;
voorhanden zijnde bewijsmiddelen de&#13;
zogenaamde mondelinge pachtovereenkomst met&#13;
betrekking tot de percelen bouw-weiland, gelegen&#13;
aan de K. te C, kadastraal bekend gemeente C,&#13;
sectie A nr. 9, groot 0.54.70 ha en sectie A nr.&#13;
36, groot 1.12.30 ha, tegen een pachtprijs van ƒ&#13;
1000,- per jaar tussen appellant en geïntimeerde&#13;
schriftelijk vastgelegd, welke pachtovereenkomst&#13;
is aangegaan tussen appellant als verpachter&#13;
en geïntimeerde als pachter en is aangevangen&#13;
op 1 mei 1981 voor onbepaalde tijd en deswege&#13;
geldend voor de wettelijke duur van zes jaren.&#13;
Grief IV.&#13;
Ten onrechte stelt de pachtkamer van het&#13;
kantongerecht te Breda de datum van het begin&#13;
der pachtovereenkomst vast op 1 mei 1981.&#13;
De procedure in eerste aanleg: Appellant is in&#13;
1981 eigenaar geworden van de in deze&#13;
procedure bedoelde percelen land. Geïntimeerde&#13;
stelt, dat hij deze percelen sinds mei 1981 van&#13;
appellant in gebruik heeft tegen een prijs van ƒ&#13;
1000,- per jaar in totaal.&#13;
Gegeven de ontkenning daarvan door&#13;
appellant heeft de pachtkamer van het kantongerecht&#13;
bij tussenvonnis van 16 april 1987&#13;
aan geïntimeerde te bewijzen opgedragen: 'dat&#13;
gedaagde hem in mei 1981 de percelen bouwweiland&#13;
gemeente C. sectie A nummer 9 ter&#13;
grootte van 0.54.70 ha en nummer 36 ter grootte&#13;
van 1.12.30 ha voor onbepaalde tijd in gebruik&#13;
heeft verstrekt ter uitoefening van de landbouw&#13;
tegen betaling van ƒ 1000,- per jaar'.&#13;
Geïntimeerde heeft 5 getuigen doen horen,&#13;
waarna de pachtkamer bij vonnis van 11 juni&#13;
1987 op grond van de verklaringen van die&#13;
getuigen bewezen heeft geacht, dat geïntimeerde&#13;
de percelen vanaf 1981 voor een tot de landbouw&#13;
betrekkelijk doel in gebruik heeft, alsmede begin&#13;
van bewijs aanwezig geeft geacht, dat&#13;
geïntimeerde jaarlijks ƒ 1000,- aan appellant&#13;
heeft betaald.&#13;
De pachtkamer liet vervolgens geïntimeerde&#13;
toe tot het afleggen van de aanvullende eed,&#13;
luidende: 'Ik zweer dat het waar is, dat ik aan W.&#13;
of aan de maatschap W.-K. vanaf mei 1981&#13;
jaarlijks ƒ 1000,- heb betaald als pachtsom voor&#13;
het gebruik van de percelen bouw-weiland&#13;
gemeente C. sectie A nummer 9 en 36.'&#13;
Nadat deze eed door geïntimeerde was&#13;
afgelegd wees de pachtkamer bij vonnis van 6&#13;
augustus 1987 de vordering van geïntimeerde tot&#13;
schriftelijke vastlegging van de door hem gestelde&#13;
pachtovereenkomst toe.&#13;
Behandeling van het geschil in hoger&#13;
beroep:&#13;
De grieven tegen het tussenvonnis van 11 juni 1987 en de grieven I, II en III tegen het&#13;
eindvonnis van 6 augustus 1987 hebben - te&#13;
zamen genomen - dezelfde strekking, zoals uit&#13;
de daarop gegeven toelichtingen blijkt.&#13;
Met name wordt in die grieven betoogd, dat de&#13;
pachtkamer ten onrechte uit de verklaringen van&#13;
de gehoorde getuigen heeft afgeleid, dat&#13;
bewezen is dat geïntimeerde de percelen vanaf&#13;
1981 in gebruik heeft voor een tot de landbouw&#13;
betrekkelijk doel, alsmede dat begin van bewijs&#13;
aanwezig was, dat geïntimeerde jaarlijks ƒ&#13;
1000,- aan appellant heeft betaald.&#13;
Appellant meent dan ook, dat de pachtkamer&#13;
niet aan geïntimeerde de aanvullende eed had&#13;
mogen opleggen en ten onrechte diens vordering&#13;
heeft toegewezen.&#13;
Deze grieven worden verworpen. Alle vijf&#13;
getuigen hebben onder opgave van redenen van&#13;
wetenschap verklaard, dat zij geconstateerd&#13;
hebben dat geïntimeerde de percelen in gebruik&#13;
had, zulks - aldus vier van deze getuigen - voor&#13;
landbouwkundige doeleinden. Sommige getuigen&#13;
verklaarden ook, dat dit van 1981 af het geval&#13;
was, zodat hieruit de conclusie mocht worden&#13;
getrokken dat - gelet op de lange duur van dit&#13;
gebruik - bewezen is dat appellant de percelen&#13;
aan geïntimeerde voor onbepaalde tijd in gebruik&#13;
heeft verstrekt.&#13;
De getuigen V. G. en D. verklaarden, dat zij bij&#13;
twee verschillende gelegenheden hebben gezien,&#13;
dat geïntimeerde aan appellant ƒ 1000,-&#13;
betaalde, zodat - nu appellant geen andere&#13;
verklaring voor deze betalingen heeft gegeven -&#13;
de pachtkamer terecht hieruit begin van bewijs&#13;
heeft afgeleid, dat geïntimeerde jaarlijks voor dit&#13;
gebruik van de grond / 1000,- aan appellant&#13;
betaalde.&#13;
Terecht heeft de pachtkamer voorts, toen dit&#13;
laatste begin van bewijs tot volkomenheid was&#13;
gebracht door het afleggen van de aanvullende&#13;
eed door geïntimeerde, de gestelde&#13;
pachtovereenkomst schriftelijk vastgelegd.&#13;
Grief IV tegen het vonnis van 6 augustus 1987&#13;
kan appellant niet baten: weliswaar houden de&#13;
verklaringen van de getuigen niets in omtrent de&#13;
begindatum, maar deze datum is door&#13;
geïntimeerde gesteld en door appellant - ook in&#13;
hoger beroep - onvoldoende betwist.&#13;
Slotsom:&#13;
De vonnissen, waarvan beroep, zijn terecht&#13;
gewezen, zodat beslist moet worden als&#13;
volgt.&#13;
Rechtdoende in hoger beroep: Bekrachtigt de&#13;
vonnissen, waarvan beroep.&#13;
Veroordeelt appellant in de kosten van het hoger&#13;
beroep, aan de zijde van geïntimeerde tot heden&#13;
bepaald op ƒ 300,- (driehonderd gulden) aan&#13;
verschotten en op ƒ 3600,- (drieduizend en&#13;
zeshonderd gulden) wegens salaris van de&#13;
procureur.</content><legacyfootnotes/><footnotes><footnote/></footnotes><auteurs/><published>1989-01-01 00:00:00</published><modified>1989-01-01 00:00:00</modified><editiondate>1989-01-01</editiondate><htmlpath>https://denhollander.info/artikel/7213</htmlpath></article>
</articles></edition>
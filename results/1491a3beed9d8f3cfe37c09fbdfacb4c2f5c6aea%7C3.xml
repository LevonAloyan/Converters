<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2005</searchword><id>4172</id><udhid>UDH:TvAR/4172</udhid><titel>SFH / SSL (TvAR 2005/5258)</titel><searchwords><searchword>TvAR 1/2005</searchword><searchword>TvAR 2005/5258</searchword><searchword>UDH:TvAR/4172</searchword></searchwords><attachments><attachment><name>2005_nr 1_Rechtspraak_5258.pdf</name><extention>pdf</extention><url>https://denhollander.info/download/4131/ci</url></attachment></attachments><inleiding>[Pachtwet art. 55, 140]&#13;
&#13;
Pachtkamer in eerste aanleg stelt op verzoek&#13;
van verpachter onderzoek in naar de&#13;
toestand van (een deel van) het gepachte,&#13;
waarop zonnebloemen worden geteeld, en&#13;
weigert vervolgens aanwijzingen aan&#13;
pachter te geven met betrekking tot het&#13;
onderhoud. In hoger beroep neemt het hof&#13;
op de voet van art. 140 Pw de staat van het&#13;
gepachte op en beslist vervolgens op de&#13;
grieven.&#13;
De hoeveelheid onkruid zoals die op de&#13;
kopakkers voorkomt, is naar het oordeel&#13;
van het hof op zichzelf zeer ongewenst, niet&#13;
alleen in verband met het aanzien vanaf de&#13;
weg en vanaf de aan de pachtgrond&#13;
grenzende manege en parkeerplaats, maar&#13;
ook uit landbouwkundig oogpunt. Gelet op&#13;
door pachter gegeven aannemelijke verklaring&#13;
voor aanwezigheid van dat onkruid&#13;
(mislukken van mechanische onkruidbestrijding&#13;
als gevolg van onder meer&#13;
weersomstandigheden) is niet zonder meer&#13;
sprake van onvoldoende onderhoud. In het&#13;
huidige stadium van de teelt zijn bovendien&#13;
geen uitvoerbare maatregelen tot het&#13;
bestrijden van onkruid voorhanden. In dit&#13;
verband beschouwt het hof het handmatig&#13;
verwijderen van onkruid niet als een uitvoerbare&#13;
maatregel. De door de pachter&#13;
voorgenomen aanpak van het onkruid na de&#13;
oogst van de zonnebloemen houdt het hof&#13;
voor voldoende. Wat betreft de kopakkers&#13;
bestaat gelet op een en ander geen aanleiding&#13;
tot het geven van aanwijzingen.&#13;
Buiten de kopakkers is de hoeveelheid&#13;
onkruid beperkt. Gelet op de aard van de&#13;
teelt, met name de biologische teeltwijze,&#13;
beoordeelt het hof die hoeveelheid als&#13;
acceptabel. Ook in zoverre bestaat derhalve&#13;
geen aanleiding tot het geven van aanwijzingen.</inleiding><content>BESCHIKKING IN DE ZAAK VAN:&#13;
de stichting Stichting Fonds Hulpbetoon aan&#13;
de Arbeidende Klasse in de Buurtschap Meerten,&#13;
gevestigd te Lienden, gemeente Buren,&#13;
appellante,&#13;
procureur: mr. J.M. Bosnak,&#13;
tegen&#13;
de stichting Stichting Schapenkernfokbedrijf&#13;
Lienden, gevestigd te Arnhem,&#13;
geïntimeerde.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de beschikking van&#13;
17 juli 2003, die de pachtkamer te Tiel tussen&#13;
appellante (hierna te noemen: SFH) als verzoekster&#13;
en geïntimeerde (hierna te noemen:&#13;
SSL) als verweerster heeft gewezen. Van genoemde&#13;
beschikking is een fotokopie aan deze&#13;
beschikking gehecht.&#13;
2 Het geding in hoger beroep&#13;
2.1 Bij op 8 augustus 2003 ter griffie van het&#13;
hof binnengekomen beroepschrift heeft SFH&#13;
zes grieven tegen de bestreden beschikking&#13;
aangevoerd en toegelicht.&#13;
2.2 Hedenochtend is op de voet van artikel 140&#13;
Pachtwet de staat van (een deel van) het&#13;
gepachte opgenomen. Van de opneming is&#13;
proces-verbaal opgemaakt.&#13;
2.3 De raadsman van SSL, mr. J. Verhoeven te&#13;
Alphen aan den Rijn, heeft heden telefonisch&#13;
laten weten dat SSL afziet van het indienen&#13;
van een verweerschrift.&#13;
2.4 Vervolgens heeft het hof beschikking&#13;
bepaald op heden.&#13;
3 De vaststaande feiten&#13;
3.1 Op grond van hetgeen is gesteld en niet of&#13;
onvoldoende is weersproken, al dan niet ter&#13;
gelegenheid van de onder 2.2 bedoelde opneming,&#13;
dan wel blijkt uit de onbetwiste inhoud&#13;
van de overgelegde bescheiden, staat in hoger&#13;
beroep het navolgende vast.&#13;
3.2 SFH heeft met ingang van 1 mei 1992 aan&#13;
SSL onder meer verpacht het perceel kadastraal&#13;
bekend gemeente Lienden, sectie O,&#13;
nummer 285, groot 12.93.90 ha, en een&#13;
gedeelte van het perceel kadastraal bekend&#13;
gemeente Lienden, sectie O, nummer 311, ter&#13;
grootte van 4.29.50 ha.&#13;
3.3 Een gedeelte van de pachtgrond is in het&#13;
voorjaar van 2003 ingezaaid met zonnebloemen.&#13;
In totaal is 7.13.00 ha met zonnebloemen&#13;
ingezaaid. De aanstaande oogst is als biologisch&#13;
product verkocht aan een derde.&#13;
4 Beoordeling van het geschil in&#13;
hoger beroep&#13;
4.1 Het gaat in deze zaak om het volgende.&#13;
SFH heeft de pachtkamer in eerste aanleg op&#13;
de voet van het derde lid van artikel 55 Pachtwet&#13;
verzocht om een onderzoek naar de toestand&#13;
van (een deel van) het gepachte in te&#13;
stellen. De pachtkamer in eerste aanleg heeft&#13;
op 2 juli 2003 ter plaatse een onderzoek ingesteld&#13;
en heeft bij de bestreden beschikking&#13;
geweigerd om aan SSL aanwijzingen te verstrekken&#13;
omtrent het uitvoeren van haar verplichting&#13;
tot onderhoud. De grieven bevatten&#13;
diverse klachten tegen de bestreden beschikking.&#13;
4.2 Bij grief 1, die erover klaagt dat in de bestreden&#13;
beschikking geen melding wordt&#13;
gemaakt van het feit dat SSL in totaal 7 ha met&#13;
zonnebloemen heeft ingezaaid, heeft SFH,&#13;
gelet op de inhoud van het proces-verbaal van&#13;
de onder 2.2 bedoelde opneming en de weergave&#13;
van vaststaande feiten onder 3.3 van deze&#13;
beschikking, geen belang meer.&#13;
4.3 Grief 2 richt zich tegen een overweging&#13;
ten overvloede, zodat SFH ook bij die grief&#13;
geen belang heeft.&#13;
4.4 Naar aanleiding van grief 3, die betrekking&#13;
heeft op hetgeen de pachtkamer in eerste aanleg&#13;
omtrent de onderhoudstoestand van het&#13;
gepachte heeft overwogen, overweegt het hof&#13;
als volgt.&#13;
4.5 De hoeveelheid onkruid zoals die op de&#13;
kopakkers voorkomt, is naar het oordeel van&#13;
het hof op zichzelf zeer ongewenst, niet alleen&#13;
in verband met het aanzien vanaf de weg en&#13;
vanaf de aan de pachtgrond grenzende manege&#13;
en parkeerplaats, maar ook uit landbouwkundig&#13;
oogpunt. Van de zijde van SSL is voor de&#13;
aanwezigheid van dat onkruid evenwel een&#13;
aannemelijke verklaring gegeven, namelijk dat&#13;
de grond ter plaatse door het draaien van tractoren&#13;
is “dichtgesmeerd” en dat door weersomstandigheden&#13;
in het voorjaar de mechanische&#13;
onkruidbestrijding ter plaatse in feite is&#13;
mislukt. Gelet daarop volgt uit de hoeveelheid&#13;
onkruid op de kopakkers niet zonder meer&#13;
dat sprake is van onvoldoende onderhoud. In&#13;
het huidige stadium van de teelt zijn bovendien&#13;
geen uitvoerbare maatregelen tot het&#13;
bestrijden van onkruid voorhanden. In dit&#13;
verband beschouwt het hof het handmatig&#13;
verwijderen van onkruid niet als een uitvoerbare&#13;
maatregel. De door SSL voorgenomen&#13;
aanpak van het onkruid na de oogst van de&#13;
zonnebloemen (bespuiten van de akkers, vervolgens&#13;
inzaaien van wintertarwe en gedurende&#13;
de teeltperiode adequaat bespuiten) houdt&#13;
het hof voor voldoende. Van de zijde van SFH&#13;
is niet in twijfel getrokken dat SSL bedoeld&#13;
voornemen in de praktijk zal brengen. Wat&#13;
betreft de kopakkers bestaat gelet op een en&#13;
ander geen aanleiding tot het geven van aanwijzingen.&#13;
4.6 Buiten de kopakkers is de hoeveelheid&#13;
onkruid beperkt. Gelet op de aard van de teelt,&#13;
met name de biologische teeltwijze, beoordeelt&#13;
het hof die hoeveelheid als acceptabel.&#13;
Ook in zoverre bestaat derhalve geen aanleiding&#13;
tot het geven van aanwijzingen.&#13;
4.7 Uit hetgeen is overwogen, volgt dat grief 3&#13;
faalt en tevens dat de pachtkamer in eerste&#13;
aanleg terecht geen aanleiding heeft gezien tot&#13;
het geven van aanwijzingen in de zin van het&#13;
vijfde lid van artikel 55 Pachtwet. Voorzover&#13;
SFH zich erover beklaagt dat de pachtkamer&#13;
in eerste aanleg haar onderzoek niet onverwijld&#13;
na de ontvangst van het inleidend verzoekschrift&#13;
heeft ingesteld, heeft SFH bij die&#13;
klacht geen belang, omdat niet aannemelijk is&#13;
dat een eerder onderzoek tot een andere uitkomst&#13;
zou hebben geleid. Weliswaar staat tussen&#13;
partijen vast dat het onkruid aanvankelijk&#13;
prominenter aanwezig was dan thans, omdat&#13;
de zonnebloemen – afgezien van de situatie&#13;
op de kopakkers – inmiddels zodanig zijn&#13;
gegroeid dat het onkruid minder licht krijgt,&#13;
maar die situatie beoordeelt het hof niet&#13;
wezenlijk anders dan zij hiervoor onder 4.5 en&#13;
4.6 heeft gedaan.&#13;
4.8 Grief 4 heeft betrekking op hetgeen de&#13;
pachtkamer in eerste aanleg heeft overwogen&#13;
omtrent het aanzien van het perceel en de&#13;
inplant die behoort tot de aangrenzende&#13;
manege. Bij die grief heeft SFH, gelet op hetgeen&#13;
naar aanleiding van grief 3 is overwogen,&#13;
geen belang.&#13;
4.9 Grief 5 heeft betrekking op overwegingen&#13;
ten overvloede en SFH heeft bij die grief&#13;
evenmin een belang.&#13;
4.10 Grief 6 bouwt voort op de overige grieven&#13;
en deelt in hun lot.&#13;
4.11 De slotsom is dat de bestreden beschikking&#13;
dient te worden bevestigd.&#13;
5 Beslissing&#13;
Het hof, rechtdoende in hoger beroep:&#13;
bevestigt de beschikking van de pachtkamer&#13;
van de rechtbank Arnhem, sector kanton,&#13;
locatie Tiel, van 17 juli 2003, waarvan beroep.</content><legacyfootnotes/><footnotes><footnote/></footnotes><auteurs/><published>2005-01-01 00:00:00</published><modified>2005-01-01 00:00:00</modified><editiondate>2005-01-01</editiondate><htmlpath>https://denhollander.info/artikel/4172</htmlpath></article>
</articles></edition>
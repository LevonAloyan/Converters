<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2009</searchword><id>8149</id><udhid>UDH:TvAR/8149</udhid><titel>Rek en ruimte in een hoofdpijndossier</titel><searchwords><searchword>TvAR 10/2009</searchword><searchword>UDH:TvAR/8149</searchword></searchwords><attachments><attachment><name>TvAR2009_10_01_Rek_en_ruimte.pdf</name><extention>pdf</extention><url>https://denhollander.info/download/7363/ci</url></attachment></attachments><inleiding>DeNatuurbeschermingswet 1998 (Nbw) blijft de gemoederen bezig houden, niet in de laatste&#13;
plaats in de agrarische sector. Met name de aanpak van stikstofdepositie is een heet hangijzer.&#13;
In dit verband hebben de uitspraken van de Afdeling bestuursrechtspraak van de Raad van&#13;
State van 1 april 2009 (200802600 en 200807857) veel stof doen opwaaien. Kort gezegd&#13;
oordeelde de Afdeling dat met in het kader van de Wet milieubeheer vergunde rechten bij&#13;
beoordeling van een vergunningaanvraag op grond van deNbw geen rekening wordt gehouden.&#13;
Hoewel inmiddels per 1 februari 2009 de vergunningplicht voor bestaand gebruik voorlopig&#13;
buiten werking is gesteld (totdat het eerste beheerplan voor een Natura 2000-gebied onherroepelijk&#13;
is geworden) lopen agrarische ondernemers juridische risicoâ€™s zodra zij de bedrijfsvoering&#13;
willen wijzigen. Dan komt de vergunningplicht uit de Nbw wel om de hoek kijken&#13;
en is het, gelet op de beide genoemde uitspraken, niet zeker dat de wijzigingen kunnen worden&#13;
vergund, maar evenmin of het deel dat ongewijzigd wordt voortgezet vergunbaar is.</inleiding><content>Nadat de minister eerder de Commissie Trojan om advies had gevraagd om de al langer bestaande&#13;
impasse in de aanpak van stikstofdepositie in Natura 2000-gebieden vlot te trekken,&#13;
vormden beide Afdelingsuitspraken de directe aanleiding voor een verzoek aan de Adviesgroep&#13;
Huys om te adviseren over de rek en ruimte in de natuurbeschermingswetgeving om de problemen&#13;
in de uitvoering van de Nbw het hoofd te bieden. Een belangrijk knelpunt in de&#13;
aanpak van stikstofproblematiek is dat individuele bedrijven dit probleemniet kunnen oplossen.&#13;
Daarvoor is naast een aanpak via het vergunningenspoor, generiek beleid nodig. Voor zover&#13;
dat beleid er op dit moment is, is dat onvoldoende om de instandhoudingsdoelen in voor&#13;
stikstof gevoelige Natura 2000-gebieden binnen bereik te brengen.&#13;
De Adviesgroep Huys stelt onder andere voor om in de Nbw een systematiek te introduceren&#13;
die vergelijkbaar is met de aanpak die in het luchtkwaliteitsdossier is gekozen, en daartoe het&#13;
instrument van het ontwikkelingsplan in de Nbw te introduceren met daaraan gekoppeld een&#13;
verplichting om de daarin opgenomen maatregelen ook daadwerkelijk uit te voeren. Laatstgenoemde&#13;
verplichting ontbreekt op dit moment in de Nbw ten aanzien van beheerplannen.&#13;
Door invoering van een dergelijke verplichting krijgt het generieke beleid een heldere juridische&#13;
status en kan daarop ook worden teruggevallen bij beoordeling van individuele vergunningaanvragen.&#13;
De minister laat nader onderzoek verrichten naar de implementatie van de voorstellen&#13;
van de Adviesgroep. Intussen zit de praktijk niet stil. Verschillende provincies zijn bezig&#13;
een beleidskader stikstof op te stellen waarin wordt uitgewerkt hoe met stikstofdepositie in&#13;
beheerplannen en vergunningverlening wordt omgegaan. In deze beleidskaders wordt - uitgaande&#13;
van de instandhoudingsdoelen - een totaalpakket aan generieke en gebiedsspecifieke&#13;
maatregelen gepresenteerd. Een systeem van monitoring en afspraken moet inzicht geven in&#13;
de ontwikkeling van natuurwaarden en ammoniakdepositie. Een belangrijk discussiepunt is&#13;
immers in veel procedures dat wijziging of uitbreiding van individuele bedrijven wordt gevraagd,&#13;
zonder dat voldoende kan worden onderbouwd op welke wijze tegelijkertijd de natuurdoelstellingen&#13;
zouden kunnen worden gehaald. Een programmatische aanpak zoals in&#13;
deze beleidskaders en het door de Adviesgroep voorgestelde ontwikkelingsplan is voorzien, is&#13;
een belangrijk instrument om de trends en maatregelen (en de gevolgen daarvan) wel inzichtelijk&#13;
te maken. Weliswaar ontbreekt op dit moment het instrumentarium om een programmatische&#13;
aanpak in een juridisch bindend plan vast te leggen, maar desondanks zal een combinatie&#13;
van beleidskader, beheerplan en vergunningen veel meer houvast geven - ook aan de&#13;
Afdeling bestuursrechtspraak in het kader van de toetsing van individuele vergunningbesluiten&#13;
- dan tot nu toe het geval is. De provinciale initiatieven zijn vanuit dit perspectief dan ook&#13;
zeer toe te juichen. Hoewel moet worden afgewacht of de Afdeling bestuursrechtspraak deze&#13;
aanpak voldoende vindt, is de gekozen route de beste optie onder het vigerende wettelijk regime.&#13;
Hopelijk heeft de Afdeling daar ook oog voor.&#13;
</content><legacyfootnotes/><footnotes><footnote/></footnotes><auteurs>prof. mr. A.A. Freriks</auteurs><published>2009-10-01 00:00:00</published><modified>2017-06-16 16:17:51</modified><editiondate>2009-10-01</editiondate><htmlpath>https://denhollander.info/artikel/8149</htmlpath></article>
</articles></edition>
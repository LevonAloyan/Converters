<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2010</searchword><id>8774</id><udhid>UDH:TvAR/8774</udhid><titel>Pepers/Schepers (TvAR 2010/5596)</titel><searchwords><searchword>TvAR 10/2010</searchword><searchword>TvAR 2010/5596</searchword><searchword>UDH:TvAR/8774</searchword></searchwords><attachments><attachment><name>TvAR2010_10_05_R5596.pdf</name><extention>pdf</extention><url>https://denhollander.info/download/7783/ci</url></attachment></attachments><inleiding>Bijna vijf jaar na het einde van de overeenkomst wordt voor het eerst een beroep gedaan op de kwalificatie pacht. Fa­lend beroep op de beperkende werking van de redelijkheid en billijkheid. Het dwingendrechtelijk karakter van de rele­vante bepalingen van het pachtrecht sluit op zichzelf niet uit dat een beroep op die bepalingen afstuit op de beperkende werking van redelijkheid en billijkheid. Wel zal, in verband met bedoeld dwingendrechtelijk karakter, daartoe aan zware eisen moeten zijn voldaan, zodat een bijzondere terughou­dendheid past, meer nog dan in gewone gevallen bij toepas­sing van de beperkende werking van redelijkheid en billijk­heid reeds geldt. In het licht van deze maatstaf zijn de door de pachtkamer in eerste aanleg bedoelde feiten en omstan­digheden van onvoldoende gewicht. Aanvullende feiten en omstandigheden die wél kunnen meebrengen dat het beroep op pachtbescherming naar maatstaven van redelijkheid en billijkheid onaanvaardbaar is, zijn niet gesteld. Voorts fa­lend beroep op verjaring ex. art. 3:307 BW.&#13;
</inleiding><content>1 Het geding in eerste aanleg&#13;
Voor het geding in eerste aanleg verwijst het hof naar de in­houd van het vonnis van 19 augustus 2008, dat de pachtka­mer van de rechtbank ’s-Hertogenbosch, sector kanton, lo­catie Boxmeer, tussen appellanten (hierna in enkelvoud: Bekkers) als gedaagden in conventie en eisers in reconven­tie en geïntimeerde (hierna: Schepers) als eiser in conventie en verweerder in reconventie heeft gewezen, alsmede naar het daaraan voorafgaand tussen partijen door de sector kan­ton van dezelfde rechtbank gewezen vonnis van 23 augustus 2007. Van het vonnis van 19 augustus 2008 is een fotokopie aan dit arrest gehecht.&#13;
2 Het geding in hoger beroep&#13;
2.1 Het verloop van de procedure blijkt uit:&#13;
––de dagvaarding in hoger beroep van 9 september 2008;&#13;
––de memorie van grieven;&#13;
––de memorie van antwoord.&#13;
2.2 Vervolgens hebben partijen de stukken voor het wijzen van arrest aan het hof overgelegd.&#13;
3 De vaststaande feiten&#13;
3.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&#13;
3.2 Bekkers heeft op grond van een met Schepers geslo­ten overeenkomst (hierna: de overeenkomst) vanaf 1 okto­ber 1998 tot 1 oktober 2003 varkensstallen in gebruik gehad, waarbij door Schepers mede varkensrechten ter beschik­king werden gesteld. Partijen hebben op 17 oktober 1998 een akte ondertekend volgens de letter waarvan sprake was van een overeenkomst inzake het verzorgen en voeren door Schepers van door Bekkers aan Schepers ter beschikking ge­stelde vleesvarkens.&#13;
4 De motivering van de beslissing in hoger beroep&#13;
4.1 In dit geding vordert Schepers in conventie betaling van een bedrag van in totaal € 83.220,67, vermeerderd met kos­ten en rente. In reconventie vordert Bekkers een verklaring voor recht dat de overeenkomst een pachtovereenkomst is, alsmede terugbetaling van het verschil tussen de door de grondkamer vast te stellen pachtprijs en het door Bekkers aan Schepers betaalde bedrag.&#13;
4.2 Bij het bestreden vonnis heeft de pachtkamer in eerste aanleg de vorderingen in reconventie afgewezen en wat be­treft de vordering in conventie iedere beslissing aangehou­den.&#13;
4.3 Per 1 september 2007 is met de artikelen 7:311 e.v. Bur­gerlijk Wetboek een nieuwe wettelijke regeling van de pacht in werking getreden en is de Pachtwet vervallen. De vraag welk recht krachtens het overgangsrecht van toepassing is, kan onbeantwoord blijven, omdat tussen oud en nieuw recht geen voor de beslissing van de onderhavige zaak relevante verschillen bestaan.&#13;
4.4 De pachtkamer in eerste aanleg heeft de afwijzing van de vorderingen in reconventie op de werking van redelijk­heid en billijkheid gegrond en in dat verband overwogen dat bijna vijf jaar na het einde van de overeenkomst voor het eerst op de kwalificatie pacht een beroep wordt gedaan en dat het er alle schijn van heeft dat het beroep van Bekkers op het bestaan van een pachtovereenkomst uitsluitend is ge­daan ter afwering van de vorderingen van Schepers in con­ventie.&#13;
4.5 Terecht komen de grieven hiertegen op. Het dwingend­rechtelijk karakter van de relevante bepalingen van het pachtrecht sluit op zichzelf niet uit dat een beroep op die be­palingen afstuit op de beperkende werking van redelijkheid en billijkheid. Wel zal, in verband met bedoeld dwingend­rechtelijk karakter, daartoe aan zware eisen moeten zijn vol­daan, zodat een bijzondere terughoudendheid past, meer nog dan in gewone gevallen van toepassing van de beperken­de werking van redelijkheid en billijkheid reeds geldt. In het licht van deze maatstaf zijn de door de pachtkamer in eerste aanleg bedoelde feiten en omstandigheden van onvoldoen­de gewicht.&#13;
4.6 Aanvullende feiten en omstandigheden die wél kunnen meebrengen dat het beroep van Bekkers op pachtbescher­ming naar maatstaven van redelijkheid en billijkheid onaan­vaardbaar is, zijn door Schepers niet gesteld. De door Sche­pers bij memorie van antwoord, p. 12 bedoelde feiten (dat de overeenkomsten op initiatief van Bekkers zijn geredi­geerd en dat hij zich lopende de overeenkomst nimmer op pacht heeft beroepen en/of op een te hoge pachtprijs) leve­ren – opnieuw tegen de achtergrond van de terughoudend­heid als onder 4.5 bedoeld – geen rechtsverwerking op. In dit verband is onder meer van belang dat, zoals volgt uit het­geen Schepers zelf onder meer bij dezelfde memorie on­der 8 aanvoert, de gekozen constructie mede het belang van Schepers diende, namelijk zijn belang om zijn varkensrech­ten niet te verliezen. Schepers heeft op p.13 van eveneens de memorie van antwoord zich nog beroepen op de verja­ringstermijn van artikel 3:307 BW. Die termijn is echter niet van toepassing op een vordering tot verklaring voor recht als hier aan de orde en, anders dan Schepers veronderstelt, ook niet op een eventuele vordering tot terugbetaling van te veel betaalde pachtpenningen. De termijn ziet immers op rechts­vorderingen tot nakoming van een verbintenis uit overeen­komst en niet op een rechtsvordering uit onverschuldigde betaling.&#13;
4.7 Met betrekking tot de vraag of de overeenkomst als pacht dient te worden gekwalificeerd overweegt het hof als volgt. Bij inleidende dagvaarding onder 1 heeft Schepers zelf aangevoerd dat het de bedoeling was dat Bekkers de stallen met bijbehorende varkensrechten van hem zou “hu­ren” en Bekkers derhalve ook voor de verzorging van de dieren zou zorg dragen. In verband met de omstandigheid dat varkensrechten niet verhuurbaar zijn, is gekozen voor een overeenkomst “inzake het verzorgen en voeren van var­kens”, maar zij waren het erover eens dat feitelijk sprake was van een overeenkomst van huur en dat Schepers nim­mer de dieren van Bekkers hoefde te verzorgen, aldus nog steeds Schepers. Schepers heeft van een en ander ook bewijs aangeboden. Nadat Bekkers zich op het standpunt was gaan stellen dat sprake is van pacht, heeft Schepers zijn stellingen deels anders ingekleed. Bij conclusie van repliek in conven­tie, tevens conclusie van antwoord in reconventie, onder 3.1 e.v. heeft Schepers alsnog aangevoerd dat de varkensrech­ten het object waren van huur en verhuur en niet de stallen. Hij heeft echter niet begrijpelijk toegelicht waaruit volgt dat de stallen niet ter uitoefening van de landbouw aan Bekkers in gebruik zijn verstrekt. Ook volgens zijn nadere standpunt heeft Bekkers op grond van de rechtsverhouding tussen par­tijen de stallen van Schepers gebruikt voor het houden van varkens; de vorderingen in conventie zien onder meer op de wijze waarop Bekkers de stallen na gebruik heeft opgele­verd.&#13;
4.8 De omstandigheid dat partijen een prijs zijn overeenge­komen per benut varkensrecht, staat aan de kwalificatie van pacht niet in de weg. Die prijs droeg immers klaarblijke­lijk (mede) het karakter van een tegenprestatie voor het ge­bruik van de stallen, zodat sprake is van een tegenprestatie in de zin van de regeling van de pacht. Ook hetgeen Sche­pers overigens in dit verband nog heeft aangevoerd, staat er niet aan in de weg dat sprake is van pacht.&#13;
4.9 De door Bekkers gevorderde verklaring voor recht dat sprake is van een pachtovereenkomst is derhalve toewijs­baar. Dat geldt niet voor de vordering tot terugbetaling van het verschil tussen de door de grondkamer vast te stellen pachtprijs en het door Bekkers aan Schepers betaalde be­drag. Die vordering loopt vooruit op hetgeen de grondkamer naar aanleiding van de inzending van de overeenkomst mo­gelijk zal gaan doen (namelijk al dan niet de overeengeko­men pachtprijs wijzigen). Vooralsnog moet echter uit wor­den gegaan van de verbindende kracht van hetgeen partijen zijn overeengekomen en dus ook van het bestaan van een rechtsgrond voor het volle bedrag van de door Bekkers op grond van de overeenkomst gedane betalingen.&#13;
4.10 De slotsom is dat de grieven deels slagen en deels fa­len. Het bestreden vonnis, voor zover in dit hoger beroep betrokken, dus uitsluitend voor zover in reconventie gewe­zen, zal worden vernietigd. De verklaring voor recht is toe­wijsbaar. Dat geldt niet voor de vordering tot terugbetaling. Het hof zal Schepers, als de overwegend in het ongelijk ge­stelde partij, veroordelen in de kosten van het geding in re­conventie in eerste aanleg, alsmede in de kosten van het ho­ger beroep. Bekkers heeft voorwaardelijke veroordeling van Schepers gevorderd ter zake van de over het bedrag van de proceskostenveroordeling eventueel verschuldigde wettelij­ke rente. Dit deel van zijn vordering is toewijsbaar.&#13;
5 De beslissing&#13;
Het hof, recht doende in hoger beroep:&#13;
vernietigt het vonnis van de pachtkamer van de rechtbank ’s-Hertogenbosch, sector kanton, locatie Boxmeer, van 19 augustus 2008 voor zover in reconventie gewezen en doet in zoverre opnieuw recht;&#13;
verklaart voor recht dat de tussen partijen gesloten overeen­komst een pachtovereenkomst betreft;&#13;
veroordeelt Schepers in de kosten van het geding aan de zijde van Bekkers gevallen, wat betreft het geding in eer­ste aanleg in reconventie begroot op € 1.000,- voor sala­ris gemachtigde en wat betreft het hoger beroep begroot op € 85,44 voor explootkosten, op € 254,- voor griffierecht en op € 894,- voor salaris overeenkomstig het liquidatietarief, te vermeerderen met de wettelijke rente over deze bedragen voor zover Schepers die niet binnen veertien dagen na heden zal hebben voldaan;&#13;
wijst af het meer of anders gevorderde.&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, H.L. van der Beek en Th.C.M. Willem­se en de deskundige leden mr. ing. J.A. Jansens van Gellicum en ir. H.B.M. Duenk</auteurs><published>2010-10-01 00:00:00</published><modified>2010-10-01 00:00:00</modified><editiondate>2010-10-01</editiondate><htmlpath>https://denhollander.info/artikel/8774</htmlpath></article>
</articles></edition>
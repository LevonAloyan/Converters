<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1993</searchword><id>5314</id><udhid>UDH:TvAR/5314</udhid><titel>Janssen / Gooren (TvAR 1993/4665)</titel><searchwords><searchword>TvAR 12/1993</searchword><searchword>TvAR 1993/4665</searchword><searchword>UDH:TvAR/5314</searchword></searchwords><attachments><attachment><name>1993_nr 12_Rechtspraak_4665.pdf</name><extention>pdf</extention><url>https://denhollander.info/download/5313/ci</url></attachment></attachments><inleiding>Pachtwet, art. 8, 9, 41, 43&#13;
&#13;
De enkele omstandigheid, dat bij de toedeling&#13;
van gronden in een ruilverkaveling geen rekening&#13;
is gehouden met een pachtovereenkomst&#13;
bij gebreke van een - tijdige - registratie&#13;
daarvan, brengt nog niet mede dat daardoor&#13;
de pachtovereenkomst teniet is gegaan. Eventuele&#13;
onzekerheid tussen partijen over de&#13;
vraag op welke gronden de pachtovereenkomst&#13;
betrekking heeft, doet daaraan niet af.&#13;
De consequenties, die art. 9-1 Pw verbindt&#13;
aan het niet ter goedkeuring inzenden van een&#13;
pachtovereenkomst, eindigen pas wanneer na&#13;
de - te late - inzending de grondkamer de&#13;
overeenkomst goedkeurt. In casu moet achteraf&#13;
worden vastgesteld dat de opzegging tijdig is&#13;
geschied.&#13;
Geen feitelijke beëindiging door de pachter,&#13;
want het gedurende enige tijd niet gebruiken&#13;
kan in casu niet worden aangemerkt als&#13;
een prijsgeven van pachtrechten.&#13;
Voorgenomen persoonlijk gebruik van&#13;
overwegende betekenis, dus moet verlengingsverzoek&#13;
worden afgewezen.&#13;
Nu verlies van het gepachte (op de in de&#13;
beschikking nader aangegeven gronden) niet&#13;
als een ernstige aantasting van het maatschappelijk&#13;
bestaan van de pachter aan te&#13;
merken valt, is er geen verplichting om de&#13;
pachtovereenkomst nog te verlengen tot zes&#13;
jaar na het einde van het pachtjaar waarin de&#13;
verpachter de vorige verpachters is opgevolgd.&#13;
Het hof ziet ook geen aanleiding om&#13;
gebruik te maken van haar bevoegdheid tot&#13;
zulk een verlenging.</inleiding><content>In de zaak van:&#13;
Alphonsus Theodorus Hermanus Janssen,&#13;
wonende te Groeningen, gemeente Vierlingsbeek,&#13;
appellant, tevens incidenteel geïntimeerde,&#13;
procureur: mr. H.M.G. van Lotringen,&#13;
tegen&#13;
Jacobus Johannes Theodorus Gooren, wonende&#13;
te Groeningen, gemeente Vierlingsbeek,&#13;
geïntimeerde, tevens incidenteel&#13;
appellant, procureur: mr. H.J. van der Linden.&#13;
Het geding in eerste aanleg De pachtkamer&#13;
van het kantongerecht te Boxmeer heeft op&#13;
29 januari 1991 (een rolbe-schikking) en op&#13;
12 mei 1992 tussen partijen een beschikking&#13;
gegeven; bij laatstgenoemde beschikking zijn&#13;
de tussen appellant in het principaal hoger&#13;
beroep - hierna ook te noemen: Janssen - als&#13;
verpachter en geïntimeerde in het principaal&#13;
hoger beroep - hierna ook te noemen: Gooren&#13;
- als pachter bestaande en behoudens&#13;
verlenging op 31 december 1991 eindigende&#13;
pachtovereenkomsten met betrekking tot de&#13;
percelen land, kadastraal bekend gemeente&#13;
Vierlingsbeek, sectie B, nrs. 918, 1222, 1223&#13;
ged. en 1878, samen groot 1.86.90 ha, alsmede&#13;
sectie A, nr. 1266, groot 1.03.30 ha, en sectie&#13;
A, nrs. 257 en 1265, samen groot 2.57.60 ha&#13;
(alles bij elkaar derhalve groot 5.47.80 ha),&#13;
verlengd met een termijn van twee jaar,&#13;
eindigende 31 december 1993, met bepaling&#13;
dat tot uiterlijk 31 december 1992 opnieuw&#13;
verlenging kan worden gevraagd.&#13;
De beschikking van 12 mei 1992 is gegeven&#13;
uit overweging in hoofdzaak dat voor geen&#13;
van beide partijen het bezit (bedoeld is kennelijk:&#13;
het gebruik) van de grond van overwegende&#13;
betekenis is en dat de billijkheid&#13;
meebrengt dat Gooren de kans krijgt om de&#13;
grond, die hij gedurende enige tijd geheel of&#13;
gedeeltelijk heeft moeten missen, te gebruiken&#13;
en dat daarna in die situatie opnieuw een afweging&#13;
van de belangen van partijen plaatsvindt.&#13;
Het geding in hoger beroep Janssen is bij op&#13;
11 juni 1992 ter griffie van het hof&#13;
ingekomen beroepschrift in hoger beroep&#13;
gekomen van voormelde beschikkingen met&#13;
verzoek die beschikkingen te vernietigen en,&#13;
opnieuw (lees:) beschikkende, Gooren alsnog&#13;
niet-ontvankelijk te verklaren in diens&#13;
verlengingsverzoek en voor het overige c.q.&#13;
subsidiair dat verlengingsverzoek af te wijzen,&#13;
met veroordeling van Gooren in de kosten van&#13;
de procedure in beide instanties.&#13;
Gooren heeft bij op 24 juli 1992 ter griffie&#13;
van het hof ingekomen verweerschrift verweer&#13;
gevoerd, met verzoek tot afwijzing van&#13;
het verzoek van Janssen, althans diens nietontvankelijkverklaring.&#13;
Voorts heeft Gooren daarbij incidenteel hoger beroep ingesteld met&#13;
verzoek&#13;
primair om de beschikking van de pachtkamer&#13;
van het kantongerecht van 12 mei&#13;
1992, waarvan beroep, te vernietigen en&#13;
Gooren alsnog niet-ontvankelijk te verklaren&#13;
in diens verlengingsverzoek en&#13;
subsidiair die beschikking in zoverre te&#13;
vernietigen dat de pachtovereenkomst alsnog&#13;
met een termijn van zes jaar wordt verlengd.&#13;
Janssen heeft bij akte in het principaal hoger&#13;
beroep, tevens verweerschrift in het incidenteel&#13;
hoger beroep, het door Gooren&#13;
aangevoerde bestreden, daarbij akte verzoekend&#13;
van de overlegging van een viertal produkties,&#13;
met conclusie in het incidenteel hoger&#13;
beroep om eventueel onder verbetering van&#13;
gronden het verlengingsverzoek af te wijzen&#13;
c.q. Gooren daarin niet-ontvankelijk te verklaren&#13;
althans diens verzoek af te wijzen, althans&#13;
- geheel subsidiair - de beschikking van&#13;
de pachtkamer van het kantongerecht te bevestigen&#13;
onder verbetering eventueel van de&#13;
gronden daarvan en - nog meer subsidiair - te&#13;
bepalen dat geen verdere verlenging plaatsvindt&#13;
dan tot het pachtjaar waarin Gooren 65&#13;
jaar wordt en deze geen verdere verlenging&#13;
kan vragen.&#13;
Vervolgens heeft op 5 oktober 1992 in&#13;
raadkamer van het hof een mondelinge behandeling&#13;
van het hoger beroep plaats gehad,&#13;
waarbij aanwezig waren Janssens in persoon,&#13;
vergezeld van zijn echtgenote en van zijn&#13;
dochter H.J.M. Janssen en bijgestaan door mr.&#13;
C.M. van der Corput, advocaat te Eindhoven,&#13;
alsmede Gooren in persoon, bijgestaan door&#13;
A.G.Th. Geene, kandidaat-deurwaarder te&#13;
Boxmeer.&#13;
Van de zijde van partijen zijn daarbij inlichtingen&#13;
aan het hof verstrekt, waarna de&#13;
raadslieden (wat de raadsman van Gooren betreft,&#13;
mede aan de hand van pleitnotities) de&#13;
wederzijdse standpunten nader hebben toegelicht.&#13;
Conform bij de mondelinge behandeling&#13;
daaromtrent gemaakte afspraak is door de&#13;
raadsman van Janssen aan het hof nog toegezonden&#13;
(met afschrift daarvan aan de raadsman&#13;
van Gooren):&#13;
- een fotokopie van de notariële akte van&#13;
10 december 1987, welke akte op diezelfde&#13;
datum ten hypotheekkantore te Eindhoven is&#13;
overgeschreven, waarbij Janssen de grond in&#13;
geschil, voor zover deze op dat moment nog&#13;
niet zijn eigendom was, heeft gekocht en in&#13;
eigendom verworven;&#13;
- een fotokopie van een uittreksel uit de&#13;
akte van toedeling in de ruilverkaveling&#13;
'Overloon-Merselo' van 11 december 1987,&#13;
waaruit blijkt dat bij de toedeling in die ruilverkaveling&#13;
met voormelde koop en eigendomsverwerving&#13;
rekening is gehouden.&#13;
De grieven&#13;
In het principaal hoger beroep zijn de volgende&#13;
grieven aangevoerd:&#13;
I. Ten onrechte heeft de pachtkamer van&#13;
het kantongerecht geoordeeld dat voor geen&#13;
van beide partijen het bezit van de grond van&#13;
overwegende betekenis is.&#13;
II. Ten onrechte overweegt de pachtkamer&#13;
van het kantongerecht in de (lees:) eindbeschikking&#13;
van 12 mei 1992: 'De billijkheid&#13;
brengt mee dat Gooren die vanaf 1988 de&#13;
grond waarop hij recht had geheel of gedeeltelijk&#13;
heeft moeten missen tot op dit moment,&#13;
de kans krijgt de grond te gebruiken en dat&#13;
daarna in die situatie opnieuw een afweging&#13;
van de wederzijdse belangen plaatsvindt'. III. Ten onrechte heeft de pachtkamer van&#13;
het kantongerecht in de eindbeschikking ten&#13;
deze overwogen: 'Onder deze omstandigheden&#13;
acht de pachtkamer verlenging voor 2 jaar&#13;
redelijk. Daarbij speelt de overweging mee&#13;
dat partijen nog van mening verschillen, ener&#13;
zijds over de vraag of en zo ja tot welke om&#13;
vang Gooren quotum-verplichtingen heeft aan&#13;
Janssen en anderzijds over de schadeclaim&#13;
van Gooren wegens het gemis van de grond.&#13;
Deze verlengingstijd kan derhalve mede die&#13;
nen die twee geschilpunten tot oplossing te&#13;
brengen'.&#13;
IV. Ten onrechte heeft de pachtkamer van&#13;
het kantongerecht nagelaten het verlengingsverzoek&#13;
af te wijzen op grond van het feit dat&#13;
Gooren zich niet heeft gedragen zoals een&#13;
goed pachter betaamt.&#13;
V. Ten onrechte heeft de pachtkamer van&#13;
het kantongerecht in de rolbeschikking d.d. 29&#13;
januari 1991 bepaald: 'Om daarop te beslissen&#13;
(en op het subsidiaire verzoek) is het nodig&#13;
dat vaststaat op welke grond de pachtovereenkomst&#13;
betrekking heeft. De beslissing moet&#13;
dus worden aangehouden tot in de zaak tussen&#13;
partijen onder PK 12,90 is beslist'.&#13;
VI. Ten onrechte heeft de pachtkamer van&#13;
het kantongerecht de tussen partijen lopende&#13;
pachtovereenkomst zoals ten processe bedoeld,&#13;
met een termijn van 2 jaar tot 31 de&#13;
cember 1993 verlengd met bepaling dat tot&#13;
uiterlijk 31 december 1992 opnieuw verlenging&#13;
kan worden gevraagd.&#13;
VII. Ten onrechte heeft de pachtkamer van&#13;
het kantongerecht verzuimd om Gooren nietontvankelijk&#13;
te verklaren op grond van het feit&#13;
dat er feitelijke beëindiging heeft plaatsgevonden&#13;
zijdens de pachter van in elk geval&#13;
een gedeelte van het gepachte. In het&#13;
incidenteel hoger beroep zijn de volgende&#13;
grieven aangevoerd:&#13;
1. Ten onrechte heeft de pachtkamer van&#13;
het kantongerecht geoordeeld, dat ondanks de&#13;
onzekerheid omtrent de vaststelling van de&#13;
grond, opzegging alsdan toch mogelijk is.&#13;
2. Ten onrechte heeft de pachtkamer van&#13;
het kantongerecht geoordeeld, dat ook het&#13;
ontbreken van de goedkeuring de opzegging&#13;
niet verhindert.&#13;
3. Ten onrechte heeft de pachtkamer van&#13;
het kantongerecht geoordeeld, dat terecht is&#13;
opgezegd tegen 31 december 1991.&#13;
4. Ten onrechte heeft de pachtkamer van&#13;
het kantongerecht de pachtovereenkomst ver&#13;
lengd en daarmede de primaire stellingen van&#13;
partij Gooren, dat hij niet-ontvankelijk dient&#13;
te worden verklaard, verworpen.&#13;
5. Ten onrechte heeft de pachtkamer van&#13;
het kantongerecht geoordeeld dat het bezit&#13;
van de grond voor partij Gooren niet van&#13;
overwegende betekenis is.&#13;
6. Ten onrechte heeft de pachtkamer van&#13;
het kantongerecht de pachtovereenkomst&#13;
slechts met twee jaar verlengd.&#13;
De mondelinge behandeling Ter zitting is niet&#13;
of onvoldoende weersproken verklaard&#13;
(zakelijk weergegeven):&#13;
door Janssen:&#13;
dat hij 61 jaar is, gehuwd is en twee kinderen&#13;
heeft, te weten een zoon van 30 jaar die monteur&#13;
is, en een dochter van 25 jaar die in zijn&#13;
bedrijf werkzaam is en bij hem op de loonlijst&#13;
staat; dat hij de Lagere en de Middelbare&#13;
Landbouwschool heeft gevolgd alsmede de&#13;
Handelsavondschool; dat zijn dochter het&#13;
LHNO-diploma bezit, alsmede het diploma&#13;
Veeverloskunde; dat hij een bedrijf exploiteert&#13;
van 35.83.69 ha (inclusief de grond in&#13;
geschil), welke oppervlakte geheel zijn eigendom&#13;
is; dat ongeveer 23 ha als bouwland&#13;
wordt gebruikt (waarvan ongeveer 5.50 ha&#13;
voor de teelt van aardappelen en ongeveer&#13;
17.50 ha voor de teelt van mais) en ongeveer&#13;
12 ha als grasland; dat behoudens een kleine&#13;
overbedeling in de ruilverkaveling en behoudens&#13;
de periode dat Gooren de grond in geschil&#13;
c.q. een gedeelte daarvan nog gebruikte,&#13;
zijn bedrijfsgrootte steeds dezelfde is geweest;&#13;
dat ongeveer 17.50 ha bij huis is gelegen, ongeveer&#13;
9.50 ha aan de andere kant van de&#13;
naast de huiskavel gelegen spoorlijn is gesitueerd&#13;
en de rest van de grond, bestaande uit&#13;
twee kavels van elk ongeveer 4.50 ha, op een&#13;
afstand van ongeveer 1,5 km van de gebouwen&#13;
ligt; dat hij ongeveer 60 stuks melkvee&#13;
heeft, alsmede ongeveer 40 stuks vleesvee en&#13;
ongeveer 20 stuks jongvee; dat zijn melkquotum&#13;
379.767 kg is inclusief 75.000 kg die&#13;
door hem wordt geleast; dat zijn bedrijfsgebouwen&#13;
bestaan uit een ligboxenstal met&#13;
plaats voor 90 stuks vee, een oude koestal van&#13;
ongeveer 8 x 14 m met plaats voor ongeveer&#13;
14 stuks grootvee en ongeveer 10 stuks jongvee,&#13;
alsmede een opslagloods van ongeveer 8&#13;
x 14 m; dat zijn dochter nog niet begonnen is&#13;
met de teelt van groentegewassen, maar dat&#13;
zal gaan doen indien de bedrijfseconomische&#13;
gang van zaken op zijn bedrijf daartoe aanleiding&#13;
zou gaan geven;&#13;
door Gooren:&#13;
dat hij 61 jaar is en ongehuwd; dat hij het diploma&#13;
van de Lagere Landbouwschool bezit;&#13;
dat hij samen met een broer en een zus een&#13;
bedrijf exploiteert dat, afgezien van de grond&#13;
in geschil, een oppervlakte heeft van 12.40&#13;
ha, welke oppervlakte in één kavel bij de bedrijfsgebouwen&#13;
is gelegen en geheel hun eigendom&#13;
is; dat daarnaast nog ongeveer 1.50&#13;
ha bij wege van inschaling van Staatsbosbeheer&#13;
wordt gebruikt; dat van de eigen grond&#13;
ongeveer 2.40 ha wordt gebruikt voor de teelt&#13;
van mais en de rest als grasland; dat in hun&#13;
bedrijf ongeveer 25 a 30 stuks melkvee worden&#13;
gehouden, alsmede 40 a 45 stuks jongvee;&#13;
dat zij in 1988 5.26.48 ha land hebben verkocht&#13;
samen met 100 000 kg melkquotum;&#13;
dat het thans nog beschikbare melkquotum -&#13;
dat op naam van zijn broer staat - ongeveer&#13;
57 000 kg groot is; dat behalve gemelde verkoop&#13;
de laatste jaren geen verkleining van&#13;
hun bedrijf heeft plaats gehad; dat de bedrijfsgebouwen&#13;
bestaan uit een aan het woonhuis&#13;
gebouwde stal met plaats voor 28 stuks grootvee,&#13;
alsmede drie stallen/schuren met plaats&#13;
voor respectievelijk 40, 10 en 15 stuks jongvee;&#13;
dat ieder jaar een, overigens wisselende&#13;
hoeveelheid mais wordt gekocht; dat het&#13;
boekhoudoverzicht over het jaar 1991 nog&#13;
niet gereed is en hij niet weet hoe het bedrijfsresultaat&#13;
in dat jaar is geweest; dat hij de&#13;
onderhavige pachtovereenkomsten, die alle&#13;
drie schriftelijk zijn vastgelegd bij vonnissen&#13;
van de pachtkamer van het kantongerecht te&#13;
Boxmeer van 12 maart 1985, destijds nog wel&#13;
ter registratie heeft aangeboden in de ruilverkaveling&#13;
'Overloon-Merselo', maar die registratie&#13;
toen is geweigerd omdat de uitvoering&#13;
van genoemde ruilverkaveling daarvoor inmiddels&#13;
al in een te ver gevorderd stadium&#13;
was; dat het om diezelfde reden geen zin had&#13;
om bezwaar in te dienen tegen het plan van&#13;
toedeling, waarin met de pachtovereenkomsten&#13;
geen rekening was gehouden, en hij dat&#13;
dan ook niet heeft gedaan.&#13;
Beoordeling van het hoger beroep 1. Uit het&#13;
door partijen onder meer ter zitting van het&#13;
hof aangevoerde blijkt dat de grond in geschil&#13;
destijds in de ruilverkaveling 'Overloon-&#13;
Merselo' door Janssen is ingebracht en ook&#13;
weer aan hem is toegedeeld zulks voor&#13;
1.86.90 ha ter plaatse of althans ongeveer ter&#13;
plaatse van de inbreng daarvan en voor het&#13;
overige op een andere plaats dan die van de&#13;
inbreng. Met de onderhavige pachtovereenkomsten&#13;
is daarbij geen rekening gehouden&#13;
bij gebreke van een - tijdige - registratie&#13;
daarvan. Deze enkele omstandigheid betekent&#13;
echter nog niet dat daardoor de pachtovereenkomsten&#13;
teniet zijn gegaan. Hieraan doet niet&#13;
af dat tussen partijen onzekerheid bestond&#13;
over de vraag of deze pachtovereenkomsten&#13;
nog betrekking hadden op gronden van Janssen&#13;
en, zo ja, op welke van zijn gronden. Opzegging&#13;
van de pachtovereenkomsten binnen&#13;
de daarvoor door de Pachtwet gestelde termijn&#13;
en op de wettelijk voorgeschreven wijze was&#13;
mitsdien mogelijk gebleven en de pachtkamer&#13;
van het kantongerecht heeft terecht dienovereenkomstig&#13;
geoordeeld. De in het incidenteel&#13;
hoger beroep daartegen gerichte grief 1 is derhalve&#13;
ongegrond.&#13;
2. Vervolgens komt de vraag aan de orde&#13;
of de omstandigheid dat de onderhavige&#13;
pachtovereenkomsten weliswaar reeds op 29&#13;
maart 1985 ter goedkeuring aan de grondkamer&#13;
waren ingezonden maar nog niet door de&#13;
grondkamer waren goedgekeurd, medebracht&#13;
dat opzegging ervan niet mogelijk was.&#13;
In artikel 9, lid 1 van de Pachtwet wordt&#13;
bepaald dat een pachtovereenkomst, zolang&#13;
zij nog niet ter goedkeuring aan de grondkamer&#13;
is ingezonden, geldt voor onbepaalde&#13;
duur en niet kan worden opgezegd, alsmede&#13;
dat, wanneer de goedkeuring na het alsnog inzenden&#13;
wordt verleend, de duur ervan ingaat&#13;
bij de aanvang van het pachtjaar, volgende op&#13;
dat waarin de overeenkomst is ingezonden.&#13;
Uit dit wetsartikel en het onderling verband&#13;
van het daarin bepaalde volgt dat de consequenties&#13;
van het verzuim van tijdige inzending&#13;
intreden zodra de in artikel 8, lid 1 van&#13;
de Pachtwet genoemde termijn is verlopen&#13;
zonder dat inzending heeft plaatsgevonden en&#13;
dat deze blijven voortduren ook als na het verstrijken&#13;
van bedoelde termijn inzending alsnog&#13;
geschiedt. Eindigen doen zij pas wanneer&#13;
na de - te late - inzending de grondkamer de&#13;
overeenkomst goedkeurt.&#13;
Een en ander brengt mee dat de pachtkamer&#13;
van het kantongerecht ten onrechte heeft&#13;
geoordeeld dat ook het ontbreken van de&#13;
goedkeuring de opzegging niet verhindert.&#13;
Grief 2 van het incidenteel hoger beroep is&#13;
mitsdien gegrond.&#13;
3. Inmiddels zijn evenwel blijkens drie in&#13;
hoger beroep door Janssen geproduceerde beschikkingen&#13;
van de grondkamer voor Noordbrabant&#13;
van 14 augustus 1992 de onderhavige&#13;
pachtovereenkomsten daarbij ongewijzigd&#13;
goedgekeurd. Dit brengt mede dat de pachtduur&#13;
op grond van art. 9, lid 1 laatste zin, is&#13;
ingegaan bij de aanvang van het pachtjaar,&#13;
volgende op dat waarin de overeenkomsten&#13;
zijn ingezonden, derhalve met ingang van het&#13;
jaar 1986, weshalve de zes-jarige duur ervan&#13;
eindigde op 31 december 1991 en opzegging&#13;
mogelijk was gedurende de jaren 1989 en&#13;
1990. In feite heeft die opzegging, naar ten&#13;
processe vaststaat, plaats gehad bij deurwaardersexploit&#13;
van 21 mei 1990 en is deze dus,&#13;
naar nu achteraf moet worden vastgesteld, tij&#13;
dig geschied. De gegrondheid van grief 2 van&#13;
het incidenteel hoger beroep brengt daarom&#13;
niet mee dat op grond daarvan de beschik&#13;
king, waarvan beroep, moet worden vernietigd.&#13;
4. Het hiervoor in de rechtsoverwegingen 1&#13;
tot en met 3 overwogene brengt mede dat&#13;
grief 3 van het incidenteel hoger beroep ongegrond&#13;
is.&#13;
5. Uit het hiervoor in rechtsoverweging 1&#13;
overwogene volgt dat de omstandigheid dat&#13;
(nog) niet vaststaat welke grond in een uitgevoerde&#13;
ruilverkaveling in de plaats is gekomen&#13;
voor in die ruilverkaveling ingebrachte&#13;
verpachte grond c.q. of, indien zulks wel vast&#13;
staat, de betreffende pachtovereenkomst daar&#13;
op betrekking heeft, niet in de weg staat aan&#13;
opzegging van die pachtovereenkomst. Indien&#13;
en voorzover de pachtkamer van het kanton&#13;
gerecht in haar rolbeschikking van 29 januari&#13;
1991 heeft bedoeld anders te overwegen, is&#13;
zulks ten onrechte geschied.&#13;
Het hieromtrent in genoemde rolbeschikking&#13;
overwogene kan overigens onbesproken&#13;
blijven, nu van die rolbeschikking - die uitsluitend&#13;
een aanhouding van de zaak bepaalt -&#13;
geen hoger beroep mogelijk moet worden&#13;
geacht. Grief V in het principaal hoger beroep&#13;
kan geen doel treffen en Janssen moet in zoverre&#13;
in dat hoger beroep niet-ontvankelijk&#13;
worden verklaard.&#13;
6. Het vorenoverwogene brengt tevens&#13;
mede, dat ook grief 4 van het incidenteel hoger&#13;
beroep, welke grief blijkens de toelichting&#13;
gericht is op niet-ontvankelijkverklaring van&#13;
Gooren in zijn verlengingsverzoek op grond&#13;
dat geen pachtopzegging mogelijk zou zijn&#13;
zolang niet in de andere procedures over de&#13;
rechtsverhouding tussen partijen zou zijn beslist,&#13;
ongegrond is.&#13;
7. In grief VII van het principaal hoger beroep&#13;
betoogt Janssen dat Gooren het gebruik&#13;
van het gepachte geheel, althans voor een ge&#13;
deelte daarvan, feitelijk heeft beëindigd en dat&#13;
mitsdien sprake is van een (gedeeltelijke) feitelijke&#13;
beëindiging van de onderhavige&#13;
pachtovereenkomsten. Het hof kan hem hierin&#13;
evenwel niet volgen. Weliswaar staat ten processe&#13;
vast dat Gooren een groot gedeelte van&#13;
de litigieuze percelen al langere tijd niet meer&#13;
gebruikt heeft en dat hij op grond van een&#13;
door de pachtkamer van het kantongerecht te&#13;
Boxmeer tussen partijen gewezen vonnis van&#13;
13 maart 1990, houdende voorlopige voorzie&#13;
ningen, sinds die datum helemaal geen grond&#13;
van Janssen meer in gebruik heeft gehad,&#13;
maar zowel het een al het ander is niet aan te&#13;
merken als een bij wege van feitelijke beëindiging&#13;
prijsgeven van zijn pachtrechten. Partijen&#13;
hebben steeds van mening verschild over&#13;
het antwoord op de vraag of Gooren na het&#13;
gereed komen van de toedeling in de ruilver&#13;
kaveling 'Overloon-Merselo' nog pachtrechten&#13;
had met betrekking tot grond van Janssen&#13;
en zo ja, welke percelen dat dan betrof.&#13;
Gooren heeft ten processe voldoende aannemelijk&#13;
gemaakt dat het niet gebruiken van&#13;
een gedeelte van de gepachte oppervlakte&#13;
daarvan het gevolg was en door Janssen niet&#13;
kon worden opgevat als een prijsgeven van&#13;
pachtrechten; het niet meer gebruiken van de&#13;
overige grond na 13 maart 1990 was niet&#13;
meer dan een voldoen aan het op die datum&#13;
tussen partijen gewezen vonnis. Van een&#13;
pachtbeëindiging als door Janssen gesteld is&#13;
dan ook geen sprake en mitsdien is er geen&#13;
plaats voor een gehele of gedeeltelijke nietontvankelijkverklaring&#13;
van Gooren op grond&#13;
van het geheel of gedeeltelijk geëindigd zijn&#13;
van de pachtovereenkomsten in geschil. Grief&#13;
VII van het principaal hoger beroep faalt dan&#13;
ook.&#13;
8. Janssen verzet zich tegen de door&#13;
Gooren verzochte verlenging van de onderhavige&#13;
pachtovereenkomsten onder meer omdat&#13;
hij het verpachte zelf voor een tot de land&#13;
bouw betrekkelijk doel in gebruik wil nemen.&#13;
9. Het hof is van oordeel dat dit voornemen&#13;
ernstig bedoeld en uitvoerbaar is. Gooren&#13;
heeft weliswaar het eerste betwist op grond&#13;
van een uitlating van Janssen ter gelegenheid&#13;
van een comparitie van partijen ter zitting van&#13;
de pachtkamer van het kantongerecht te&#13;
Boxmeer van 9 januari 1990, dat hij niet zou&#13;
weten wat hij met de grond zou moeten doen,&#13;
maar Janssen heeft voldoende aannemelijk&#13;
gemaakt dat de betreffende opmerking door&#13;
hem is gemaakt in het kader van een gedachtenwisseling&#13;
over een eventuele regeling tussen&#13;
partijen en slechts betrekking had op het&#13;
eventueel pachtvrij komen van de grond zon&#13;
der de daarmee samenhangende melkproduktierechten.&#13;
Van een zonder meer niet weten&#13;
wat met de grond te doen is dan ook geen&#13;
sprake, hetgeen ook blijkt uit de omstandig&#13;
heid dat Janssen al langere tijd een groot ge&#13;
deelte van het verpachte en sinds 13 maart&#13;
1990 zelfs alle verpachte grond weer zelf in&#13;
gebruik heeft.&#13;
10. Janssen exploiteert, afgezien van de litigieuze&#13;
percelen, op dit moment een bedrijf&#13;
van ruim 30 ha, zulks samen met zijn in zijn&#13;
bedrijf meewerkende dochter. Gezien gemelde&#13;
grootte en arbeidsbezetting, alsmede in&#13;
aanmerking genomen de aard van dit bedrijf&#13;
zoals daarvan ten processe is gebleken en de&#13;
eisen van een moderne bedrijfsvoering, heeft&#13;
betrokkene dringend behoefte aan vergroting&#13;
van die oppervlakte en is de mogelijkheid&#13;
daartoe voor hem van zeer groot belang. Mits&#13;
dien moet het voorgenomen persoonlijk ge&#13;
bruik van de grond in geschil voor Janssen&#13;
van overwegende betekenis worden geacht.&#13;
11. Het vorenoverwogene brengt mee dat&#13;
het verlengingsverzoek van Gooren moet&#13;
worden afgewezen.&#13;
Grief I en grief VI van het principaal hoger&#13;
beroep zijn gegrond; de grieven II, III en IV&#13;
van dat beroep, alsmede de grieven 5 en 6 van&#13;
het incidenteel hoger beroep behoeven geen&#13;
bespreking meer.&#13;
12. Uit het ter zitting van het hof verhandelde&#13;
en de daarna door de raadsman van&#13;
Janssen nog aan het hof toegezonden stukken&#13;
is gebleken dat laatstgenoemde voor wat betreft&#13;
de percelen kadastraal bekend gemeente&#13;
Vierlingsbeek, sectie A, nr. 1266, groot&#13;
1.03.30 ha, en nrs. 257 en 1265, tezamen&#13;
groot 2.57.60 ha, de vorige verpachters binnen&#13;
zes jaren voor het einde van de pachtovereenkomst&#13;
onder bijzondere titel is opgevolgd.&#13;
Nu hij niet de echtgenoot, een bloed- of aanverwant&#13;
in de rechte lijn of een pleegkind van&#13;
de vorige verpachters is, moet, gelet op het&#13;
bepaalde in art. 43, lid 1 en lid 2, van de&#13;
Pachtwet worden nagegaan of door het verlies&#13;
van het gepachte de grondslag van het maatschappelijk&#13;
bestaan van Gooren ernstig wordt&#13;
aangetast.&#13;
13. Gooren exploiteert samen met zijn&#13;
broer en zuster een landbouwbedrijf van ongeveer&#13;
18 ha, de grond in geschil meegerekend.&#13;
Een verkleining van die oppervlakte&#13;
met ongeveer 5.50 ha moet op zichzelf als een&#13;
ernstige aantasting van zijn maatschappelijke&#13;
bestaan worden aangemerkt.&#13;
Van belang bij de beantwoording van de&#13;
voorliggende vraag is evenwel ook dat:&#13;
a. Gooren en zijn broer en zuster in december&#13;
1988 een gedeelte van hun bedrijf ter&#13;
grootte van 5.26.48 ha samen met een hef&#13;
fingvrije hoeveelheid melk van 100 000 kg&#13;
aan een derde hebben verkocht;&#13;
b. de grond in geschil gebruikt wordt in het&#13;
door Gooren samen met zijn broer en zuster&#13;
geëxploiteerde bedrijf en hij dus slechts een&#13;
derde gedeelte van de baten daarvan geniet.&#13;
In feite hebben Gooren c.s. door gemelde&#13;
verkoop in 1988 al de beslissing genomen&#13;
hun bedrijf af te bouwen. Dit volgt niet alleen&#13;
uit het feit dat door die verkoop hun bedrijfsoppervlakte&#13;
met een substantieel gedeelte&#13;
werd verkleind, maar ook uit de daarmee gepaard&#13;
gaande verkoop van ruim 60% van hun&#13;
melkquotum; de bedrijfseconomische positie&#13;
van hun bedrijf werd daardoor ernstig aangetast.&#13;
Voormelde handelwijze bracht dan ook&#13;
mede, dat het maatschappelijk bestaan van betrokkenen&#13;
in veel geringere mate dan voorheen&#13;
afhankelijk werd van de inkomsten uit&#13;
hun landbouwbedrijf, weshalve dat bedrijf&#13;
voor een belangrijk deel niet meer de basis&#13;
van dat maatschappelijk bestaan is gaan vormen.&#13;
De verdere verkleining daarvan kan tegen&#13;
de achtergrond van het vorenstaande naar&#13;
het oordeel van het hof dan ook niet worden&#13;
aangemerkt als een ernstige aantasting van het&#13;
maatschappelijk bestaan van Gooren. Dit&#13;
klemt temeer nu de consequenties van die verkleining&#13;
hem slechts voor eenderde gedeelte&#13;
treffen.&#13;
14. Het hiervoor overwogene brengt mee&#13;
dat het hof niet verplicht is de onderhavige&#13;
pachtovereenkomst op grond van het bepaalde&#13;
in art. 43, lid 1 van de Pachtwet nog te verlengen&#13;
tot 31 december 1994. Het ziet voorts, ge&#13;
let op al hetgeen ten processe is gebleken&#13;
inzake de verhouding tussen partijen en hun&#13;
wederzijdse omstandigheden, geen aanleiding&#13;
om gebruik te maken van de bevoegdheid als&#13;
bedoeld in lid 2 van voormeld wetsartikel.&#13;
15. Ten overvloede overweegt het hof nog&#13;
dat in de onderhavige procedure buiten eigen&#13;
lijk rechtsgeding geen plaats is voor een beslissing&#13;
over de vraag of met de grond in&#13;
geschil een heffingvrije hoeveelheid melk sa&#13;
menhangt en wat dan de rechten van partijen&#13;
dienaangaande zijn. Hetzelfde geldt met betrekking&#13;
tot de eventuele aanspraken van&#13;
Gooren wegens het gedurende enige tijd niet&#13;
gebruikt hebben van (een gedeelte van) het&#13;
gepachte. Evenmin kan in de onderhavige&#13;
procedure aan de orde komen een veroordeling&#13;
in de kosten van het geding als door Janssen&#13;
gevraagd.&#13;
Slotsom&#13;
Janssen moet in zijn hoger beroep tegen de&#13;
rolbeschikking van 29 januari 1991 niet-ontvankelijk&#13;
worden verklaard; de beschikking&#13;
van 12 mei 1992, waarvan beroep, moet worden&#13;
vernietigd en het verlengingsverzoek&#13;
moet alsnog worden afgewezen.&#13;
Beslissing&#13;
Het hof, beschikkende in hoger beroep:&#13;
In het principaal hoger beroep: verklaart&#13;
Janssen niet-ontvankelijk in zijn hoger beroep&#13;
tegen de door de pachtkamer van het&#13;
kantongerecht te Boxmeer gegeven rolbeschikking&#13;
van 29 januari 1991, waarvan beroep.&#13;
vernietigt de door die pachtkamer tussen&#13;
partijen gegeven beschikking van 12 mei&#13;
1992, waarvan beroep,&#13;
en te dien aanzien opnieuw beschikkende:&#13;
wijst het verzoek van Gooren om verlenging&#13;
van de tussen partijen bestaande pachtovereenkomsten&#13;
met betrekking tot de percelen&#13;
kadastraal bekend gemeente Vierlingsbeek,&#13;
sectie B, nrs. 918, 1222, 1223 ged. en 1878,&#13;
samen groot 1.86.90 ha, sectie A, nr. 1266,&#13;
groot 1.03.30 ha en sectie A, nrs. 257 en&#13;
1265, samen groot 2.57.60 ha, van de hand.&#13;
In het incidenteel hoger beroep:&#13;
verklaart het hoger beroep ongegrond.</content><legacyfootnotes/><footnotes><footnote/></footnotes><auteurs/><published>1993-12-01 00:00:00</published><modified>1992-10-22 00:00:00</modified><editiondate>1993-12-01</editiondate><htmlpath>https://denhollander.info/artikel/5314</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1996</searchword><id>5946</id><udhid>UDH:TvAR/5946</udhid><titel>Verpachter teert op eigen vet</titel><searchwords><searchword>TvAR 7/8/1996</searchword><searchword>UDH:TvAR/5946</searchword></searchwords><attachments><attachment><name>1996_nr 78_Artikel_Boele.pdf</name><extention>pdf</extention><url>https://denhollander.info/download/5790/ci</url></attachment></attachments><inleiding>Het arrest Van Thiel/Van Nieuwegiessen-Buys (Pachtkamer Gerechtshof Arnhem 27 de-cember 19941) heeft voor een groot aantal situaties een duidelijke basis geschapen op grond waarvan de aanspraken van pachter en verpachter op melkquotum bepaald kunnen worden.&#13;
In deze bijdrage wordt ingegaan op de vraag of dat arrest ook tot gevolg heeft dat de aanspraken van pachter en verpachter op melkquotum beïnvloed worden door (de wijze van totstandkoming van) het met dat quotum samenhangende vetpercentage.&#13;
1. ARREST VAN TIEL/VAN NIEUWEGIESSEN-BUYS&#13;
De voor dit artikel van belang zijnde kernoverweging van het arrest van 27 december 1994, luidt als volgt:&#13;
'Dit brengt met zich mee dat als met bepaald land samenhangend melkquotum in beginsel alleen kan worden beschouwd melkquotum dat is verkregen dankzij de melkpro-duktie in 1983 met behulp van aan die produktie dienstbaar land.'</inleiding><content>2. BELANG VAN VETPERCENTAGE&#13;
Zonder daarop nader in te gaan, merk ik op dat de melkquota in Nederland in twee cate-gorieën zijn te onderscheiden: fabrieksquotum en consumentenquotum.2&#13;
Krachtens de art. 2, 3 en 9 Regeling superheffing 1993 en de art. 2 en 3 EEG-Verorde-ning van 9 maart 1993 (nr. 536/93), is de hoeveelheid melk die een producent heffingvrij aan een fabriek ('fabrieksquotum') mag leveren, mede afhankelijk van het feitelijk door hem gemiddeld geproduceerde percentage melkvet. Dit wordt uitgedrukt in een percenta-ge per kilogram melk.&#13;
Aan een melkproducent die over een melk(fabrieks)quotum (uitgedrukt in kilogram-men) beschikt, is tevens een vetpercentage (uitgedrukt in procenten per kilogram melk) toegekend.&#13;
In Nederland schommelt het 'gemiddeld' vetpercentage tussen 4,2% en 4,5%.&#13;
Indien het toegestane gemiddelde vetpercentage in een bepaald jaar wordt over- of on-derschreden, wordt daar op een wijze als is bepaald in art. 2 lid 2 EEG-Verordening 536/93 rekening mee gehouden. Als het feitelijk gemiddeld geproduceerde vetpercentage bijvoorbeeld hoger is dan het toegestaan gemiddeld percentage, kan superheffing verschuldigd worden.&#13;
Kort gezegd bewerkstelligt de vetregeling dat het waardevol is om te beschikken over melkquotum met een hoog toegestaan gemiddeld vetpercentage.&#13;
Daarbij dient dat vetpercentage te worden onderscheiden van het feitelijk gemiddeld geproduceerde vetpercentage. Terzijde merk ik op dat dit feitelijke vetpercentage mede de melkopbrengst bepaalt: hoe hoger het vetpercentage, des te hoger de melkopbrengst per kilogram is.&#13;
Bij overdracht van melkquotum gaat tevens het daarmee samenhangende vetpercentage over. Overeenkomstig art. 2 lid 1 sub c EEG-Verordening 536/93, vindt bij de koper van dat quotum weging van zijn oude en verworven vetpercentage plaats. Het voert buiten het kader van deze bijdrage daarop nader in te gaan.&#13;
Aangezien een hoog vetpercentage waardevol is en bij overdracht van melkquotum 'weging' plaatsvindt, wordt de prijs van verkocht (fabrieks)melkquotum veelal uitgedrukt in een bedrag per procent vet.&#13;
In een publicatie uit het Agrarisch Dagblad van 4 mei 1996 is bijvoorbeeld opgenomen dat er bij koop van (fabrieks)melkquotum in West-Brabant f 0,85 per procent vet wordt betaald.&#13;
3. TOTSTANDKOMING VETPERCENTAGE&#13;
De regeling van het vetpercentage is al bij invoering van de superheffingsregelingen in 1984 van kracht geworden.3 Wat dat vetpercentage betreft kan het volgende overzicht opgesteld worden:&#13;
- toegestaan gemiddeld vetpercentage 1984/1985&#13;
Aan melkproducenten werd dus over de heffingsperiode 1984/1985 een vetpercentage toegekend.&#13;
Dat vetpercentage werd bepaald door het vetpercentage welke de veehouder in de refe-rentieperiode 1983 gemiddeld had gerealiseerd, te vermeerderen met 0,l%.4&#13;
- toegestaan gemiddeld vetpercentage 1985/1986&#13;
Het vetpercentage 1985/1986 bedroeg het feitelijk5 gemiddeld gerealiseerde vetpercentage 1984/1985 plus 0,1%.&#13;
- toegestaan gemiddeld vetpercentage 1986/1987&#13;
Bepaling van het vetpercentage 1986/1987 vond op een andere wijze plaats: de hoogte daarvan was gelijk aan het feitelijk gemiddeld gerealiseerde vetpercentage van 1985/1986. Het was echter mogelijk dat het feitelijke vetpercentage in het daaraan voorafgaande jaar (= 1984/1985) hoger was (dan in 1985/1986). Dan is (na een daartoe gedaan verzoek) het vetpercentage 1986/1987 gelijk aan het feitelijk gemiddeld gerealiseerde vetpercentage 1984/1985. - toegestaan gemiddeld vetpercentage na 1986/1987&#13;
Na 1986/1987 wijzigde het vetpercentage alleen door overdracht van melkquotum (tezamen met het daarmee samenhangende vetpercentage).&#13;
4. PACHTERS INVLOED OP VETPERCENTAGE&#13;
Het huidige aan een pachter toegekende vetpercentage kan dus afwijken van het in de re-ferentieperiode 1983 gerealiseerde vetpercentage. Verhoging/verlaging kan zijn veroorzaakt door aankopen van melkquotum met het daarbij behorende vetpercentage.&#13;
Bovendien kunnen wijzigingen zijn opgetreden in de periode 1984/1985 dan wel 1985/1986: het 'basis' vetpercentage (= 1986/1987) werd immers bepaald door het hoogste feitelijk gemiddeld geproduceerde gemiddelde vetpercentage in of 1984/1985 of 1985/1986. Verhoging van het feitelijk geproduceerde vetpercentage was bijvoorbeeld mogelijk door het houden van een ander melkveeras6 of het toedienen van ander voer.7&#13;
In het algemeen kan dus gesteld worden dat indien het huidige toegestaan gemiddeld vetpercentage afwijkt van het in 1983 feitelijk gemiddeld geproduceerde vetpercentage, dat te danken/te wijten is aan inspanningen van de pachter.&#13;
5. ARREST VAN TIEIVVAN NIEUWEGIESSEN-BUYS&#13;
In de praktijk merk ik dat het arrest van de Pachtkamer van het Gerechtshof veelal vanuit een 'kilo-benadering' wordt toegepast. Voorbeeld:&#13;
- 1983: 30 ha pacht en 2 ha eigendom (grondareaal nadien niet gewijzigd);&#13;
- melkquotum momenteel: 500 000 kg (na 1983 niet gewijzigd door aan- en verkopen; overheidskortingen zijn wel toegepast).&#13;
Voor de melkquotum-aanspraken van pachter en verpachter wordt vaak een berekening vanuit een 'kilo-benadering' toegepast: op het gepachte rust 30/32 maal 500 000 kg. Eventuele vergoedingen worden vervolgens gebaseerd op de waarde van het melkquotum. Aangezien de waarde van het melkquotum wordt bepaald door het toegestaan gemiddeld vetpercentage, is het essentieel de hoogte daarvan te kennen.&#13;
Krachtens het voorgaande ben ik van mening dat het arrest Van Tiel/Van Nieuwegies-sen-Buys tot gevolg heeft dat niet het huidige vetpercentage daartoe relevant is, maar het vetpercentage in 1983! Indien het huidige toegestaan gemiddeld vetpercentage afwijkt van het feitelijk in 1983 gerealiseerde gemiddelde vetpercentage, dient dat volledig voor rekening en risico van de pachter te komen.&#13;
Voorbeeld&#13;
Stel dat in 1983 de volgende oppervlakte grond tot een melkveebedrijf gerekend kan worden: 30 ha pacht en 2 ha eigendom (grondareaal nadien niet gewijzigd). Het fa-brieksmelkquotum bedraagt momenteel: 500 000 kg (na 1983 niet gewijzigd door aan- en verkopen; overheidskortingen zijn wel toegepast). Het vetpercentage 1983 bedroeg 4%, terwijl die nu 4,37% bedraagt. Krachtens zijn voorkeursrecht koopt de pachter het totale pachtareaal.&#13;
Partijen zijn het erover eens dat de pachter op basis van het arrest Tromp/Folkertsma ((Pachtkamer Gerechtshof Arnhem 20 juli 19928) een vergoeding aan de verpachter voor diens aanspraak op melkquotum dient te betalen (zijnde een kwart van het op de gepachte grond rustende melkquotum).&#13;
Op het gepachte rust een melkquotum van 500 000 x 30/32 = 468 750 kg. Ik ga uit van een prijs van f 0,85 per procent vet.9 Uitgaande van het huidige vetpercentage van 4,37, zou aan de pachter f 435 293 betaald moeten worden.10 Indien echter het vetpercentage 1983 als uitgangspunt genomen wordt, resulteert dat in een te betalen bedrag van f398 438.11&#13;
Dat is een niet te verwaarlozen verschil!&#13;
Conclusie&#13;
Het arrest Van Tiel/Van Nieuwegiessen-Buys bewerkstelligt dat de aanspraken van pachter en verpachter op het melkquotum mede bepaald worden door het in 1983 gerealiseerd gemiddeld vetpercentage (wat kan afwijken van het huidige toegestaan gemiddeld vetpercentage).&#13;
Wat dat betreft teert de verpachter alleen op zijn eigen vet; hij ondervindt geen voor- of nadeel van wijzigingen in het vetpercentage welke door de pachter na 1983 zijn bewerkstelligd.</content><legacyfootnotes>1. Agrarisch recht 1995, p. 481 e.v.&#13;
2. Artikel 1 lid 1 onder f Regeling superheffing 1993.&#13;
3. Tot en met de eerste helft van de heffingsperiode 1986/1987 had over- of onderschrijding van het toege wezen vetpercentage geen invloed op de superheffing! Met ingang van de tweede helft van de heffingspe riode 1986/1987 leidt over- of onderschrijding van het toegewezen vetpercentage tot (fictieve) verhoging respectievelijk verlaging van de feitelijk aan de fabriek geleverde hoeveelheid melk.&#13;
4. In dit artikel wordt niet ingegaan op uitzonderingen op deze hoofdregel, zoals de bepaling van het toege stane vetpercentage voorna 1984/1985 toegewezen melkquota.&#13;
5. Hier gaat het dus niet om het toegestane vetpercentage 1984/1985, maar om het feitelijk gemiddeld gerealiseerde vetpercentage 1984/1985.&#13;
6. Het bekendste voorbeeld daarvan is het Jersey-ras dat een gemiddeld vetgehalte van 6,2% realiseert!&#13;
7. Ruwvoer leidt in het algemeen tot een hoger vetpercentage dan krachtvoer.&#13;
8. Agrarisch recht 1992, p. 563 e.v.&#13;
9. In een publicatie uit het Agrarisch Dagblad van 4 mei 1996 is opgenomen dat er bij koop van (fa- brieks)melkquotum in West-Brabant f 0,85 per procent vet wordt betaald.&#13;
10. Zijnde: (468 750 x 4,37 x f 0,85):4.&#13;
11. Zijnde: (468 750 x 4 x f 0,85):4.</legacyfootnotes><footnotes><footnote/></footnotes><auteurs>Mr. J. Boele</auteurs><published>1996-07-01 00:00:00</published><modified>1995-06-13 00:00:00</modified><editiondate>1996-07-01</editiondate><htmlpath>https://denhollander.info/artikel/5946</htmlpath></article>
</articles></edition>
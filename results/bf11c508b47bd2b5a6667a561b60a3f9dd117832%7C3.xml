<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1993</searchword><id>5272</id><udhid>UDH:TvAR/5272</udhid><titel>Smit / Hemmes (TvAR 1993/4630)</titel><searchwords><searchword>TvAR 7/1993</searchword><searchword>TvAR 1993/4630</searchword><searchword>UDH:TvAR/5272</searchword></searchwords><attachments><attachment><name>1993_nr 7_Rechtspraak_4630.pdf</name><extention>pdf</extention><url>https://denhollander.info/download/5271/ci</url></attachment></attachments><inleiding>Pachtwet, art. 25, 56c, Nieuw Burgerlijk&#13;
Wetboek, art. 6 : 2&#13;
&#13;
Bij de waardering ex art. 56c Pw van een&#13;
pachtobject blijft het daarmee samenhangende&#13;
melkquotum buiten beschouwing, maar bij het&#13;
einde van de pachtovereenkomst heeft de&#13;
partij, die alsdan zijn aanspraken op dat&#13;
melkquotum verliest, recht op een door de andere&#13;
partij daarvoor aan hem te betalen vergoeding.&#13;
Redelijkheid en billijkheid brengen&#13;
mede dat partijen dan daaromtrent een overeenkomst&#13;
sluiten. In casu evenwel heeft de&#13;
verpachter op in het arrest nader aangegeven&#13;
gronden zijn betreffende rechten verwerkt.</inleiding><content>In de zaak van:&#13;
Jan Heijo Smit, wonende te Dalfsen, appellant,&#13;
procureur: mr. B. Peek,&#13;
tegen&#13;
1. Sibolt Hemmes, wonende te Muntendam,&#13;
gemeente Menterwolde, geïntimeerde, procureur:&#13;
mr. J. van Dijkhuizen.&#13;
Het geding in eerste aanleg&#13;
De pachtkamer van het kantongerecht te Zuidbroek&#13;
heeft op 5 september 1992 tussen partijen&#13;
een vonnis gewezen, dat in fotokopie aan&#13;
dit arrest is gehecht en naar de inhoud waarvan&#13;
wordt verwezen.&#13;
Het geding in hoger beroep&#13;
Appellant - hierna ook te noemen: Smit - is&#13;
bij exploit van 3 oktober 1991, met gelijktijdige&#13;
dagvaarding van geïntimeerde - hierna ook&#13;
te noemen: Hemmes - voor dit hof, in hoger&#13;
beroep gekomen van genoemd vonnis, waarbij&#13;
werd afgewezen de vordering van Smit om&#13;
Hemmes te veroordelen tot betaling aan hem,&#13;
Smit, van ƒ 99 156,75 als vergoeding voor de&#13;
helft van het melkquotum dat samenhing met&#13;
een oppervlakte van 16.81.25 ha grasland, die&#13;
Hemmes voorheen van Smit in pacht had en&#13;
die Smit bij notariële akte van 1 juli 1986 aan&#13;
Hemmes heeft verkocht en in eigendom overgedragen.&#13;
Bij memorie van grieven is na te melden&#13;
grief aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, de vordering van&#13;
Smit alsnog zal toewijzen, met veroordeling&#13;
van Hemmes in de proceskosten van beide instanties.&#13;
Bij memorie van antwoord is verweer gevoerd&#13;
met conclusie tot bekrachtiging van het&#13;
vonnis, waarvan beroep, met veroordeling van&#13;
Smit in de proceskosten.&#13;
Daarna hebben partijen de stukken aan het&#13;
hof overgelegd voor het wijzen van arrest.&#13;
De grief&#13;
De grief luidt:&#13;
Ten onrechte heeft de pachtkamer van het&#13;
kantongerecht in haar vonnis overwogen:&#13;
'(...), dat nu de eventuele vergoeding van&#13;
de waarde van een deel van het melkquotum,&#13;
dat over zou gaan met de over te dragen&#13;
grond, door eiser zowel bij de grondkamer als&#13;
de Centrale Grondkamer mede tot inzet van&#13;
die administratieve procedure is gemaakt,&#13;
daarop een heel duidelijke beslissing van de&#13;
Centrale Grondkamer is verkregen en daarna&#13;
tegen de door de Centrale Grondkamer getaxeerde&#13;
prijs het land te koop is aangeboden,&#13;
zonder enig voorbehoud ten aanzien van enige&#13;
verrekening terzake van het melkquotum,&#13;
gedaagde erop heeft mogen vertrouwen, dat&#13;
hij niet meer zou worden lastig gevallen terzake&#13;
van het melkquotum'.&#13;
De vaststaande feiten&#13;
In hoger beroep kan van de volgende, als erkend&#13;
of niet (voldoende) betwist, vaststaande&#13;
feiten worden uitgegaan:&#13;
- Smit heeft op 10 februari 1978 verpacht aan&#13;
Hemmes de hoeve kadastraal bekend gemeen&#13;
te Muntendam, sectie A, nrs. 1032 en 1033,&#13;
en sectie C, nrs. 118, 119, 1864, 2787 en&#13;
2788, totaal groot 24.17.55 ha;&#13;
- bij akte van 30 oktober 1981 heeft Smit de&#13;
boerenbehuizing, erf en tuin, kadastraal bekend&#13;
gemeente Muntendam, sectie C, nr.&#13;
1864, groot 0.65.70 ha, aan Hemmes verkocht&#13;
en in eigendom overgedragen;&#13;
- bij akte van 1 juli 1986 heeft Smit de percelen&#13;
grasland, kadastraal bekend gemeente&#13;
Muntendam, sectie A, nrs. 1032 en 1033, tezamen&#13;
groot 16.81.25 ha, aan Hemmes ver&#13;
kocht en in eigendom overgedragen;&#13;
- in het melkprijsjaar 1985/1986 hing met de&#13;
bij Hemmes in gebruik zijnde 23.51.85 ha&#13;
grasland een heffingvrije hoeveelheid melk&#13;
samen van ongeveer 175.000 kilogram;&#13;
- voorafgaande aan de verkoop van vorengenoemde&#13;
16.81.25 ha grasland heeft Smit op&#13;
grond van artikel 56c der Pachtwet aan de&#13;
grondkamer voor Groningen verzocht de&#13;
waarde daarvan vast te stellen; deze grondkamer&#13;
heeft bij beschikking van 13 september&#13;
1985 bedoelde waarde bepaald op ƒ 210 157&#13;
in totaal, welke beschikking is bevestigd bij&#13;
beschikking van de Centrale Grondkamer van&#13;
17 maart 1986;&#13;
- de hiervoor bedoelde verkoop van - de beklemming&#13;
van - 16.81.25 ha grasland is geschied&#13;
voor een prijs van ƒ 210 156,25 (zijnde&#13;
ƒ 12 500 per ha).&#13;
Beoordeling van het geschil in hoger beroep&#13;
1. Smit voert aan dat hij recht heeft op vergoeding&#13;
van de helft van de waarde van het&#13;
destijds met de litigieuze 16.81.25 ha grasland&#13;
samenhangende hef f ing vrij e hoeveelheid&#13;
melk. Naar zijn oordeel pleegt Hemmes wanprestatie,&#13;
subsidiair is sprake van onrechtmatige&#13;
daad van de zijde van Hemmes, nu deze&#13;
weigert om bedoelde vergoeding aan Smit te&#13;
betalen.&#13;
2. De aanspraken op een met een verpacht&#13;
object samenhangend melkquotum behoren&#13;
tot de rechtsgevolgen van de betreffende&#13;
pachtovereenkomst, welke naar de aard van&#13;
die overeenkomst uit de eisen van redelijkheid&#13;
en billijkheid voortvloeien. Hieraan doet niet&#13;
af de eventuele omstandigheid dat de hoogte&#13;
van dat quotum geheel of gedeeltelijk mede is&#13;
bepaald door de aktiviteiten van de pachter.&#13;
Immers, die aktiviteiten konden alsdan, wat&#13;
het gepachte betreft, alleen maar plaats vinden&#13;
vanwege de omstandigheid dat hij op grond&#13;
van de pachtovereenkomst het gepachte kon&#13;
gebruiken. Beide partijen hebben mitsdien&#13;
aanspraken m.b.t. het melkquotum.&#13;
3. Uit het vorenstaande vloeit voort, dat bij&#13;
het einde van een pachtovereenkomst de partij,&#13;
die alsdan zijn hiervoor bedoelde aanspraken&#13;
verliest, in beginsel recht heeft op een&#13;
door de andere partij daarvoor aan hem te betalen&#13;
vergoeding. De redelijkheid en billijkheid&#13;
brengen mede dat partijen - en dit geldt&#13;
met name ook in een geval waarin de pacht&#13;
overeenkomst als gevolg van de koop van het&#13;
gepachte door de pachter tengevolge van ver&#13;
menging eindigt - omtrent de overgang van&#13;
het melkquotum en de vergoeding daarvoor&#13;
een overeenkomst sluiten.&#13;
4. De vraag doet zich vervolgens voor of&#13;
op grond van het hiervoor overwogene in de&#13;
onderhavige zaak de conclusie moet zijn dat&#13;
Smit recht heeft op de door hem gevorderde&#13;
vergoeding. 5. Hemmes voert aan, dat de Centrale&#13;
Grondkamer in haar beschikking van 17&#13;
maart 1986 heeft beslist dat destijds de waar&#13;
de van de grond in geschil niet was beïnvloed&#13;
door de superheffing. Indien hij daarmede bedoelt&#13;
te betogen dat dus aan het toen met deze&#13;
grond samenhangende melkquotum geen&#13;
waarde kon worden toegekend, kan het hof&#13;
hem hierin niet volgen. Uit genoemde beschikking&#13;
volgt slechts - en zulks is geheel in&#13;
overeenstemming met latere beslissingen van&#13;
de Centrale Grondkamer terzake -, dat de in&#13;
artikel 56c der Pachtwet bedoelde waarde niet&#13;
door de superheffing was beïnvloed en dat&#13;
derhalve (naar bij bedoelde latere beslissingen&#13;
wat duidelijker is geformuleerd) het met de&#13;
betreffende grond samenhangende melkquotum&#13;
bij de bepaling van die waarde buiten beschouwing&#13;
moest worden gelaten. Over de&#13;
toenmalige waarde van het melkquotum zelve&#13;
is evenwel geen beslissing gegeven.&#13;
6. Ter gelegenheid van het destijds door&#13;
hem bij de Centrale Grondkamer ingestelde&#13;
beroep heeft Smit aangevoerd dat bij de waardebepaling&#13;
ex artikel 56c der Pachtwet rekening&#13;
gehouden moet worden met het aan de&#13;
grond verbonden melkquotum; dit vormde&#13;
voor hem de enige grond voor dat beroep. Nadat&#13;
hij te dezen door de Centrale Grondkamer&#13;
in het ongelijk was gesteld, heeft hij vervolgens&#13;
zonder enig voorbehoud op genoemd&#13;
punt de litigieuze grond aan Hemmes te koop&#13;
doen aanbieden bij schrijven van 12 mei&#13;
1986. Dit (naar uit het ten processe aangevoerde&#13;
volgt: onverplicht gedane) aanbod is&#13;
door laatstgenoemde aanvaard en bij akte van&#13;
1 juli 1986 heeft Smit bedoelde grond aan&#13;
Hemmes verkocht en in eigendom overgedragen.&#13;
Ook in die akte ontbreekt elk voorbehoud&#13;
met betrekking tot aanspraken van Smit&#13;
op een vergoeding ter zake van de met de verkochte&#13;
grond samenhangende heffingvrije&#13;
hoeveelheid melk en ten processe is evenmin&#13;
gebleken dat op andere wijze aan zulk een&#13;
voorbehoud door Smit uitdrukking is gegeven.&#13;
Integendeel wordt in de bepaling van de&#13;
transportakte onder meer overeengekomen dat&#13;
de met de grond verbonden rechten op de koper&#13;
overgaan. Van Smit had mogen worden&#13;
verwacht dat hij, indien hij beoogde jegens&#13;
Hemmes nog aanspraak te maken op enige&#13;
vergoeding voor het geheel aan Hemmes verblijvende&#13;
melkquotum, zich bij of in ieder geval&#13;
spoedig na deze verkoop van de grond,&#13;
over deze aanspraak jegens Hemmes had uitgesproken.&#13;
Nu hij dit op geen enkele wijze&#13;
heeft gedaan en nadien 41/2 jaar heeft stilgezeten,&#13;
moet het in strijd met de goede trouw bij&#13;
de uitvoering van de overeenkomst tussen&#13;
partijen worden geacht dat hij nadien alsnog&#13;
aanspraak daarop maakt te meer omdat er rekening&#13;
mee moet worden gehouden dat, zoals&#13;
Hemmes heeft aangevoerd, de aanspraak hem&#13;
had weerhouden van de grondtransactie. Smit&#13;
heeft aldus zijn rechten terzake verwerkt en&#13;
zijn desbetreffende vordering is dan ook terecht&#13;
van de hand gewezen.&#13;
7. Smit heeft ook nog aangevoerd zo lang&#13;
met het indienen van de onderhavige vordering&#13;
te hebben gewacht in verband met het&#13;
nog niet voorhanden zijn van een wettelijke&#13;
regeling noch van jurisprudentie ter zake.&#13;
Zijn betreffende betoog is evenwel innerlijk&#13;
tegenstrijdig, aangezien hij ook aangeeft&#13;
in 1985/1986 'op grond van de toen reeds bestaande&#13;
jurisprudentie' aanspraak te hebben&#13;
gemaakt op vergoeding van de helft van het&#13;
quotum. Bovendien is veel eerder dan eind&#13;
1990 met name door de jurisprudentie van dit&#13;
hof duidelijkheid ontstaan inzake de aanspraken&#13;
van verpachter en pachter met betrekking&#13;
tot de met een pachtobject samenhangende&#13;
heffingvrije hoeveelheid melk, zulks er nog&#13;
van afgezien dat eventuele onzekerheid als&#13;
hier door Smit bedoeld er niet aan de weg&#13;
stond om een - vanuit de visie van betrokkene&#13;
zo zeer voor de hand liggend - voorbehoud&#13;
als hierboven bedoeld te maken.&#13;
Slotsom&#13;
De aangevoerde grief is ongegrond. Het vonnis,&#13;
waarvan beroep, moet worden bekrachtigd&#13;
met veroordeling van Smit in de proceskosten&#13;
van het hoger beroep.&#13;
Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht te Zuidbroek tussen partijen&#13;
gewezen vonnis van 5 september 1991, waarvan&#13;
beroep.&#13;
Veroordeelt Smit in de kosten van het geding&#13;
in hoger beroep, aan de zijde van Hemmes&#13;
tot heden begroot op ƒ 1 200 voor&#13;
verschotten en ƒ 2 500 voor salaris van de&#13;
procureur.</content><legacyfootnotes/><footnotes><footnote/></footnotes><auteurs/><published>1993-07-01 00:00:00</published><modified>1992-04-27 00:00:00</modified><editiondate>1993-07-01</editiondate><htmlpath>https://denhollander.info/artikel/5272</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1991</searchword><id>6773</id><udhid>UDH:TvAR/6773</udhid><titel>'Aalt Kasper / de Gemeente Kampen' (TvAR 1991/4445)</titel><searchwords><searchword>TvAR 2/1991</searchword><searchword>TvAR 1991/4445</searchword><searchword>UDH:TvAR/6773</searchword></searchwords><attachments><attachment><name>1991_nr 2_Rechtspraak_4445.pdf</name><extention>pdf</extention><url>https://denhollander.info/download/6498/ci</url></attachment></attachments><inleiding>Beschikking superheffing&#13;
De gemeente had zich tegenover Kasper verplicht&#13;
om indien zij binnen twee jaar krachtens&#13;
wettelijk voorschrift, gemeentelijke verordening&#13;
of wijziging van het gemeentelijke&#13;
beleid verplicht wordt om vertrekkende&#13;
pachters een vergoeding voor het achtergelaten&#13;
melkquotum te betalen, eenzelfde vergoeding&#13;
aan Kasper zal worden uitbetaald.&#13;
Naar de eigen stelling van de gemeente sloot&#13;
het beleid aan op de opkoopregeling. Een&#13;
wijziging van het beleid, die voorzag in een&#13;
vergoeding van ƒ 0,65Ag is binnen twee jaar&#13;
na de afspraak tussen partijen tot standgekomen.&#13;
Op deze basis is afgerekend met&#13;
diverse pachters. De gemeente moet dus ook&#13;
aan Kasper ƒ 0,65/kg betalen. </inleiding><content>Pachtkamer Gerechtshof Arnhem, arrest&#13;
van 6 augustus 1990&#13;
(Mr. Maris, mr. Spoor, mr. Kok, baron De&#13;
Weichs de Wenne en De Wolf)&#13;
In de zaak van:&#13;
Aalt Kasper, wonende te Kampen, appellant,&#13;
tevens incidenteel geïntimeerde, procureur:&#13;
mr. K. van der Meulen,&#13;
tegen&#13;
de Gemeente Kampen, zetelend te Kampen,&#13;
geïntimeerde, tevens incidenteel appellante,&#13;
procureur: mr. J.M.J. Huver;&#13;
Het Gerechtshof te Arnhem, Pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Zwolle gewezen&#13;
interlocutoir vonnis van 11 december 1989,&#13;
dat in fotocopie aan dit arrest is gehecht;&#13;
Overwegende:&#13;
Appellant - Kasper - is bij exploit van 18&#13;
december 1989 in hoger beroep gekomen&#13;
van voormeld vonnis, met gelijktijdige dagvaarding&#13;
van geïntimeerde - de gemeente -&#13;
voor dit hof.&#13;
Bij memorie van grieven is na te melden&#13;
grief aangevoerd en geconcludeerd, dat&#13;
vonnis te vernietigen en opnieuw rechtdoende&#13;
voor recht te verklaren, dat Kasper&#13;
verplicht is tot medewerking aan de overgang&#13;
van 93 416 kg heffingvrije hoeveelheid&#13;
melk (melkjaar 1986/1987) op de door de&#13;
gemeente aan te wijzen opvolgende pachters)&#13;
en van de daarvan afgeleide heffingvrije&#13;
hoeveelheid melk voor het melkjaar&#13;
1987/1988, tegen een door de gemeente aan&#13;
Kaspe r t e be t a l en ve rgoed ing van&#13;
ƒ 60 720,40, en de zaak voor het overige te&#13;
verwijzen naar de pachtkamer te Zwolle, ten&#13;
einde deze af te doen met inachtneming van&#13;
's Hofs beslissing, alsmede geïntimeerde te&#13;
veroordelen in de kosten van beide instanties.&#13;
Bij memorie van antwoord is verweer gevoerd&#13;
met conclusie de in het principaal&#13;
appel aangevoerde grief te verwerpen.&#13;
Voorts zijn in incidenteel appel de hierna te&#13;
melden grieven aangevoerd tegen het vonnis&#13;
met conclusie:&#13;
I. Kasper te veroordelen om aan de gemeente&#13;
tegen bewijs van kwijting te betalen de som&#13;
van ƒ 5746,- (vijfduizend zevenhonderd zesen&#13;
veertig gulden), vermeerderd met de wet&#13;
telijke rente vanaf de dag der kennisgeving&#13;
als bedoeld in art. 125 c tot en met de dag van&#13;
algehele voldoening;&#13;
II. Te verklaren voor recht, dat Kasper ver&#13;
plicht is tot medewerking aan de overgang van 93 416 kg heffingvrije hoeveelheid melk&#13;
(melkjaar 1986/1987) op de door de gemeente&#13;
aan te wijzen opvolgende pachter(s) en van&#13;
de daarvan afgeleide heffingvrije hoeveelheid&#13;
melk voor het melkjaar 1987/1988, tegen&#13;
een door de gemeente aan Kasper te&#13;
betalen vergoeding van 32,5 cent per overgegaan&#13;
kg.;&#13;
Met bekrachtiging van het beroepen vonnis&#13;
ten aanzien van de onderdelen B en C;&#13;
alsmede met veroordeling van Kasper om&#13;
aan de gemeente de volgens het gebruikelijke&#13;
tarief te begroten bijdrage in de proceskosten&#13;
te betalen, gevallen op de behandeling&#13;
in eerste aanleg en in principaal en incidenteel&#13;
beroep.&#13;
Kasper heeft de in het incidenteel appel&#13;
aangevoerde grieven bestreden en geconcludeerd&#13;
de gemeente in haar vordering in incidenteel&#13;
appel niet-ontvankelijk te verklaren,&#13;
althans haar deze te ontzeggen met&#13;
inachtneming van het daarbij onder 2 vermelde,&#13;
met veroordeling van de gemeente in&#13;
de kosten van het incidenteel appel.&#13;
De zaak is vervolgens bepleit, voor Kasper&#13;
door mr. R.G. Holtz, advocaat te Groningen,&#13;
en voor de gemeente door mr. H. Stein,&#13;
advocaat te Zwolle.&#13;
Daarna hebben partijen de stukken - waaronder&#13;
de pleitnotities van de advocaten - aan&#13;
het hof overgelegd voor het wijzen van arrest.&#13;
De grieven&#13;
in het principaal appel:&#13;
De grief luidt als volgt:&#13;
Ten onrechte overweegt de pachtkamer&#13;
onder r.o. 10 dat het feit dat de gemeente in&#13;
haar bewijsopdracht is geslaagd met zich&#13;
meebrengt dat Kasper verplicht is tot medewerking&#13;
aan de overgang van de heffingvrije&#13;
hoeveelheid melk tegen een door de gemeente&#13;
te betalen vergoeding van ƒ 0,325 per&#13;
kg., derhalve ƒ 30 360,20 op grond van de&#13;
brief van de gemeente aan Kasper d.d. 13&#13;
maart 1987 en op grond van hetgeen de&#13;
getuige Kasper-Pap daaromtrent heeft verklaard.&#13;
In het incidenteel appel:&#13;
De grieven luiden als volgt:&#13;
A. De pachtkamer heeft ten onrechte in het&#13;
vonnis d.d. 11 december 1989 het door de&#13;
gemeente te betalen bedrag uitgedrukt in een&#13;
vaste som, in plaats van in het bedrag van&#13;
32,5 cent per kg.&#13;
B. De pachtkamer heeft ten onrechte haar&#13;
uitspraak ten aanzien van onderdeel I - vordering&#13;
tot betaling van ƒ39 824,- - bij repliek&#13;
verminderd tot ƒ 8917,- aangehouden.&#13;
De vaststaande feiten&#13;
Bij tussen partijen door de pachtkamer van&#13;
het hof op 17 april 1989 gewezen arrest zijn&#13;
de vaststaande feiten vermeld. Daarnaar&#13;
wordt bij dit arrest verwezen.&#13;
Bij het arrest van 17 april 1989 heeft het&#13;
hof, met vernietiging van het vonnis, waarvan&#13;
beroep, de gemeente toegelaten, door&#13;
getuigen te bewijzen, dat Kasper en de gemeente&#13;
op of omstreeks 5 maart 1987 hebben&#13;
afgesproken:&#13;
- dat Kasper zou meewerken aan de over&#13;
gang van het melkquotum op de gemeente ter&#13;
kosteloze doorschuiving aan de volgende&#13;
pachter(s);&#13;
- dat indien de gemeente binnen twee jaar&#13;
krachtens wettelijk voorschrift, gemeente&#13;
lijke verordeningen of wijziging van het ge&#13;
meentelijk beleid verplicht wordt aan ver&#13;
trekkende pachters een vergoeding voor het&#13;
achtergelaten melkquotum te betalen, een&#13;
zelfde vergoeding aan Kasper zal worden&#13;
uitgekeerd.&#13;
Voorts is de zaak naar de pachtkamer van&#13;
het kantongerecht te Zwolle verwezen om&#13;
getuigen te horen en op de hoofdzaak te&#13;
beslissen. De kosten van het appel werden&#13;
gereserveerd tot de uitspraak in de hoofdzaak.&#13;
De pachtkamer te Zwolle heeft vervolgens&#13;
als getuige gehoord A. Hengeveld, wethouder&#13;
van de gemeente, mw. F. Kasper-Pap, de&#13;
vrouw van Kasper, en F.R. Dijksterhuis,&#13;
landbouwkundige in dienst van de gemeente.&#13;
Nadat partijen de stukken aan de pachtkamer&#13;
hadden overgelegd is het tussenvonnis,&#13;
waarvan beroep, gewezen. De uitspraak&#13;
luidde als volgt:&#13;
Rechtdoende:&#13;
A. Verklaart voor recht, dat Kasper verplicht&#13;
is tot medewerking aan de overgang van&#13;
93 416 kg heffingvrije hoeveelheid melk&#13;
(melkjaar 1986/1987) op de door de Gemeente&#13;
aan te wijzen opvolgende pachter(s)&#13;
en van de daarvan afgeleide heffingvrije&#13;
hoeveelheid melk voor het melkjaar 1987/&#13;
1988, tegen een door de gemeente aan Kasper te betalen vergoeding van ƒ 30 360,20&#13;
(dertigduizend driehonderd en zestig gulden&#13;
en twintig cent).&#13;
B. Veroordeelt Kasper om binnen acht dagen,&#13;
nadat hem bij de betekening van dit vonnis&#13;
hetzij het vereiste meldingsformulier SH 35&#13;
voor overgang op de gemeente, hetzij de&#13;
vereiste meldingsformulieren SH 35 voor de&#13;
overgang op de opvolgende pachters zijn&#13;
betekend, aan de gemeente ter hand te stellen&#13;
die door Kasper ondertekende - en voor&#13;
zoveel nodig gecompleteerde - meldingsfor&#13;
mulieren, vergezeld van de van het Pro&#13;
ductschap voor Zuivel ontvangen formulie&#13;
ren inzake de voor de melkjaren 1986/1987&#13;
en 1987/1988 aan Kasper toegewezen hoe&#13;
veelheden heffingvrije melk.&#13;
C. Machtigt de gemeente om - bij gebreke&#13;
van tijdige voldoening aan de veroordeling&#13;
sub B - dit vonnis in de plaats te doen treden&#13;
van de wilsverklaringen van Kasper in de&#13;
vorenbedoelde meldingsformulieren, als&#13;
mede om tegen overlegging van dit vonnis&#13;
van het Productschap voor Zuivel afschriften&#13;
te verkrijgen van de onder sub B bedoelde&#13;
toewijzingsformulieren.&#13;
Behandeling van het geschil in hoger beroep&#13;
in het principaal appel&#13;
Bij het arrest van 17 april 1989 is de gemeente&#13;
opgedragen twee stellingen te bewijzen.&#13;
De tweede te bewijzen stelling&#13;
luidde, dat indien de gemeente binnen twee&#13;
jaar krachtens wettelijk voorschrift, gemeentelijke&#13;
verordening of wijziging van het&#13;
gemeentelijk beleid verplicht wordt aan&#13;
vertrekkende pachters een vergoeding voor&#13;
het achtergelaten melkquotum te betalen,&#13;
eenzelfde vergoeding aan Kasper zal worden&#13;
uitgekeerd.&#13;
Tegen de beslissing bij het bestreden&#13;
vonnis, dat de gemeente in het bewijs van die&#13;
stelling is geslaagd, is de grief niet gericht. In&#13;
hoger beroep zal dus ook van die beslissing&#13;
worden uitgegaan.&#13;
Kasper keert zich wel tegen de daarop in&#13;
het bestreden vonnis gebaseerde beslissing,&#13;
dat Kasper verplicht is tot medewerking aan&#13;
de overgang van de heffingvrije hoeveelheid&#13;
melk tegen een door de gemeente te betalen&#13;
vergoeding van ƒ 0,325 per kg, zulks op&#13;
grond van de brief van de gemeente aan&#13;
Kasper van 13 maart 1987 en op grond van&#13;
hetgeen de getuige Kasper-Pap daaromtrent&#13;
heeft verklaard.&#13;
Dienaangaande wordt overwogen, dat bij&#13;
pleidooi namens de gemeente onweersproken&#13;
is gesteld, dat de gemeente wat de&#13;
heffingvrije hoeveelheid melk bij het einde&#13;
van een pachtovereenkomst betreft slechts&#13;
een doorschuiffunctie heeft: de vergoeding&#13;
aan de vertrekkende pachter wordt 'doorgeschoven&#13;
naar', waarmee kennelijk wordt&#13;
bedoeld: ten laste gebracht van de opvolgende&#13;
pachter.&#13;
De gemeente wijst er thans op, dat de&#13;
eerste wijziging van het gemeentelijke beleid&#13;
heeft gegolden van begin 1987 af en dat&#13;
daarbij is aangesloten bij de opkoopregeling.&#13;
De gemeente heeft daaruit afgeleid, dat het&#13;
melkquotum werd gewaardeerd op ƒ 0,65/&#13;
kg, bij helftete verdelen tussen verpachter en&#13;
pachter. Het wordt ervoor gehouden, dat de&#13;
gemeente hierbij het oog heeft op de door de&#13;
Stichting Ontwikkelings- en Saneringsfonds&#13;
voor de Landbouw uitgevaardigde Wijziging&#13;
derde regeling opkoop heffingvrije hoeveelheid&#13;
(melk) van 6 mei 1987, Stcrt. 97,22 mei&#13;
1987, zij het dat daaruit blijkt dat voor&#13;
sommige categorieën aanvragers reeds een&#13;
vergoeding van ƒ 0,65/kg gold.&#13;
Vervolgens stelt de gemeente, dat een&#13;
tweede wijziging in het gemeentelijke beleid&#13;
is aangebracht bij de verhoging van de vergoeding&#13;
van de opkoopregeling tot ƒ 1,30 per&#13;
kg: het pachtaandeel wordt verhoogd tot 65&#13;
cent, zulks met handhaving van het 'doorschuifsysteem';&#13;
dat op deze basis met diverse&#13;
pachters, zoals Ruitenberg, weduwe&#13;
Schilder, G. Steurink en T. Steurink is afgerekend.&#13;
Het volgende bestuursbesluit van de Stichting&#13;
dat het opschrift Regeling gefaseerde&#13;
opkoop heffingvrije hoeveelheden draagt, is&#13;
gedateerd 7 april 1988 (Stcrt. 80, 26 april&#13;
1988). Aangezien dit besluit voorziet in een&#13;
verhoging van de bijdrage voor de afstand&#13;
van het quotum aan de minister, gaat het hof&#13;
ervan uit, dat de door de gemeente bedoelde&#13;
tweede wijziging in het gemeentelijke beleid&#13;
tot stand is gekomen omstreeks april 1988.&#13;
Daargelaten wordt, dat de voormelde opkoopregeling&#13;
aanzienlijk hogere bijdragen&#13;
voor de afstand van het quotum vermeldt.&#13;
De bewezen geachte wijziging van het gemeentelijke&#13;
beleid, waardoor de gemeente zich verplichtte aan vertrekkende pachters&#13;
een vergoeding van ƒ 0,65/kg heffingvrije&#13;
hoeveelheid te betalen, is dus tot standgekomen&#13;
binnen twee jaar nadat de daartoe&#13;
strekkende afspraak tussen de gemeente en&#13;
Kasper is gemaakt.&#13;
Op grond daarvan is de gemeente verplicht&#13;
dit bedrag ook aan Kasper te voldoen.&#13;
De grief in het principaal appel is gegrond.&#13;
In het incidenteel appel&#13;
Ter zake van grief A, gericht tegen het uitdrukken&#13;
van het door de gemeente te betalen&#13;
bedrag in een vaste som, in plaats van in het&#13;
bedrag van 32.5 cent per kg, heeft Kasper&#13;
geantwoord, dat het juister is bij de vergoeding&#13;
een bedrag per kg vast te stellen, maar&#13;
dat dit bedrag dan ƒ 0,65 per kg dient te zijn.&#13;
Met verwijzing naar hetgeen in het principaal&#13;
appel is overwogen zal de vergoeding&#13;
bij dit arrest worden bepaald op ƒ 0,65 per kg.&#13;
Grief B betreft de aanhouding van de uitspraak&#13;
op de vordering van de gemeente ten&#13;
bedrage van ƒ 39 824,-, bij repliek verminderd&#13;
tot ƒ 8917,-.&#13;
Bij het vonnis, waarvan beroep, is de gemeente&#13;
uitgenodigd een specificatie over te&#13;
leggen. De gemeente heeft in de toelichting&#13;
op deze grief een specificatie gegeven. Daarbij&#13;
heeft zij de vordering opnieuw verminderd,&#13;
ditmaal met de landpacht over de periode&#13;
1 november 1986 - 22 februari 1987 ten&#13;
bedrage van ƒ 3171,-, zodat nog resteert&#13;
ƒ 5746,-. Dit bedrag bestaat volgens een onweersproken&#13;
specificatie van Kasper uit de&#13;
volgende onderdelen:&#13;
- pacht opstallen 22.08.86 -&#13;
31.10.86 ƒ 1233,-&#13;
- pacht landerijen 22.08.66 -&#13;
31.10.86 - 1964,-&#13;
- kosten beslag&#13;
(d.w.z. provisie deurwaarder) - 2549,-&#13;
Totaal ƒ 5746,-&#13;
Kasper bestrijdt deze vordering en verwijst&#13;
daartoe naar een alleen door hem getekende&#13;
verklaring, gedagtekend 31 juli&#13;
1986. Aangezien niet is gesteld of gebleken,&#13;
dat de gemeente zich met de inhoud ervan&#13;
heeft verenigd, kan hij daaraan geen rechten&#13;
ontlenen. Overigens volgt uit de verklaring&#13;
geenszins dat de gemeente bij ontruiming per&#13;
1 november 1986 door Kasper de bestreden&#13;
achterstallige pacht zou laten rusten.&#13;
Als productie 2 heeft Kasper een ongetekend&#13;
staatje overgelegd. Hieruit volgt -&#13;
anders dan Kasper stelt - niet, dat het totale&#13;
door hem betaalde bedrag van ƒ 30 167,-&#13;
meer is dan hij verschuldigd was.&#13;
Aangezien de vordering van de gemeente,&#13;
groot ƒ 1233,- plus ƒ 1964,- dus in totaal&#13;
ƒ 3197,-, overigens niet is bestreden, komt&#13;
deze voor toewijzing in aanmerking.&#13;
Het restant groot ƒ 2549,- betreft volgens&#13;
de stellingen van de gemeente 10% van het&#13;
door de deurwaarder bij de openbare verkoop&#13;
van Kaspers vee en inventaris geïnde&#13;
bedrag, vermeerderd met administratiekosten&#13;
en BTW.&#13;
Dienaangaande wordt overwogen, dat onvoldoende&#13;
is weersproken, dat deze kosten&#13;
het gevolg zijn geweest van de door Kasper&#13;
gepleegde wanprestatie, die naar vaststaat&#13;
ook heeft geleid tot de ontbinding van de&#13;
pachtovereenkomst. De specificatie daarvan&#13;
is voldoende. De redelijkheid van het tarief is&#13;
niet betwist. Ook dit gedeelte van de vordering&#13;
zal de gemeente worden toegewezen.&#13;
Grief B is dus gegrond.&#13;
Slotsom&#13;
Aangezien Kasper zich in hoger beroep niet&#13;
heeft verzet tegen de door de gemeente gevorderde&#13;
verklaring voor recht, zullen de&#13;
onderdelen B en C van het dictum van het&#13;
bestreden vonnis met de daarvoor gegeven&#13;
motivering worden bekrachtigd.&#13;
Voor het overige moet het vonnis worden&#13;
vernietigd wegens gegrondheid van de grieven,&#13;
zo in het principaal als in het incidenteel&#13;
appel.&#13;
Aangaande de kosten wordt overwogen,&#13;
dat de door de gemeente in het principaal&#13;
appel gevorderde verklaring voor recht behoort&#13;
te worden toegewezen - Kasper heeft&#13;
zich daartegen ook niet verzet -, zij het tegen&#13;
een hogere vergoeding dan door de gemeente&#13;
geboden. Terzake zullen de kosten worden&#13;
gecompenseerd, waardoor elke partij de eigen&#13;
kosten zal dragen.&#13;
De in het incidenteel appel aan de zijde van&#13;
de gemeente gevallen kosten zullen door&#13;
Kasper als de daarin in het ongelijk gestelde&#13;
partij moeten worden gedragen.&#13;
Rechtdoende in hoger beroep:&#13;
in het principaal en in het incidenteel appel:&#13;
Bekrachtigt het vonnis, waarvan beroep, wat betreft de onderdelen B en C van het dictum,&#13;
benevens de daarvoor gegeven overwegingen.&#13;
Vernietigt het vonnis, waarvan beroep,&#13;
voor het overige en in zoverre opnieuw rechtdoende:&#13;
Verklaart voor recht, dat Kasper verplicht&#13;
is tot de medewerking aan de overgang van&#13;
93 416 kg heffingvrije hoeveelheid melk&#13;
(melkjaar 1986/1987) op de door de gemeente&#13;
aan te wijzen opvolgende pachter(s)&#13;
en van de daarvan afgeleide heffingvrije hoeveelheid&#13;
melk voor het melkjaar 1987/1988,&#13;
tegen een door de gemeente aan Kasper te&#13;
betalen vergoeding van 65 cent per overgegaan&#13;
kilogram.&#13;
In het principaal appel:&#13;
Compenseert de kosten des dat elke partij de&#13;
hare zal dragen;&#13;
In het incidenteel appel:&#13;
Veroordeelt Kasper om aan de gemeente tegen&#13;
kwijting te voldoen ƒ 5746,- (vijfduizend&#13;
zevenhonderd zesenveertig gulden), vermeerderd&#13;
met de wettelijke rente daarover&#13;
van de dag van de kennisgeving als bedoeld&#13;
in art. 125 c Wetboek van Burgerlijke Rechtsvordering&#13;
af tot en met de dag van de voldoening.&#13;
Veroordeelt Kasper in de aan de zijde van de&#13;
gemeente gevallen kosten, tot heden begroot&#13;
op ƒ 450,- (vierhonderd en vijftig gulden).</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, baron De&#13;
Weichs de Wenne en De Wolf</auteurs><published>1991-02-01 00:00:00</published><modified>1991-02-01 00:00:00</modified><editiondate>1991-02-01</editiondate><htmlpath>https://denhollander.info/artikel/6773</htmlpath></article>
</articles></edition>
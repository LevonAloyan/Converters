<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1981</searchword><id>6509</id><udhid>UDH:TvAR/6509</udhid><titel>DE ONTEIGENINGSVERGOEDING IN DE LANDBOUW</titel><searchwords><searchword>TvAR 2/1981</searchword><searchword>UDH:TvAR/6509</searchword></searchwords><attachments><attachment><name>1981_nr 2_Artikel_Vries_Robbe.pdf</name><extention>pdf</extention><url>https://denhollander.info/download/6282/ci</url></attachment></attachments><inleiding>Inleiding&#13;
1. Het preadvies van R. A. Mörzer Bruyns voor de Beneluxdag 1974 geeft een uitstekend algemeen overzicht van de schadevergoeding bij ont- eigening, zie De Pacht 1974, blz. 336-356.&#13;
Sedertdien is onder meer gepubliceerd de heldere inleiding van J. E. F. M. den Drijver-van Rijckevorsel in het Praktijkboek Onroerend Goed van Kluwer.&#13;
Aan een nieuw overzicht bestaat geen behoefte. Volstaan wordt met enige opmerkingen naar aanleiding van voor de landbouw relevante ontwikke-lingen van de laatste jaren.&#13;
2. Van Belgische zijde zal met name worden gesproken over de wense- lijkheid dat er meer ruimte komt voor een individuele benadering van de schade van de onteigende, zulks in afwijking van de richtlijnen die het Co-mité tot Aankoop van onroerende goederen voor rekening van de Staat han- teert en veelal ook in de gerechtelijke procedure weet te doen prevaleren.&#13;
3. Voor het Nederlandse recht zou het streven er eerder op gericht moe-ten zijn de praktijk voor te grote verfijningen te behoeden.&#13;
J. H. de Brauw hield in 1959 als voorzitter van de Nederlandse Juristen Vereniging aan zijn toehoorders voor dat het onteigeningsrecht niet zo moeilijk is. Die bemoedigende woorden zijn overstemd door andere gelui-den. Voor een vereenvoudiging in het algemeen en met name in de sfeer van de belastingschade hebben gepleit N. J. Polak in zijn rede als voorzitter van de NJV in 1966 en Blackstone in zijn noot onder Hoge Raad 7.1.1970 NJ 1972, 185 (Den Haag/Bakker/Jonkers).&#13;
Deze pleidooien zijn overtuigend. Vereenvoudiging is te meer gewenst vanwege de grote rol die het onteigeningsrecht speelt in de dagelijkse prak-tijk van aankopen ter voorkoming van onteigening.&#13;
4. Uitgangspunt is en blijft de grondwettelijke eis van de volledige schadeloosstelling.&#13;
Dat neemt niet weg dat men zich in de huidige tijd kan afvragen wat de rechtvaardiging is dat nadelen uit rechtmatige overheidsdaad in veel gevallen niet of slechts ten dele worden vergoed en schade wegens ontneming van de eigendom geheel. Zie Voorlopig Verslag wetsontwerp verkeerswaarde minus, Bijl. Hand. II 1979-1980, 15.978 no. 5 blz. 3.&#13;
5. Gegeven is dat de Hoge Raad der Nederlanden met stevige hand lei-ding geeft aan de rechtspraktijk. Hier speelt waarschijnlijk mee dat tegen uitspraken inzake schadeloosstelling geen appèl, alleen beroep in cassatie mogelijk is.&#13;
In België ligt dat anders. Er is wel voorzien in hoger beroep. Partijen procederen zelden tot in hoogste instantie.</inleiding><content>Vermogensschade&#13;
6. Onder dit hoofdje volgen enige opmerkingen over de waardering van los land. Met betrekking tot de taxatie van agrarische gebouwen zijn er geen nieuwe ontwikkelingen te melden.&#13;
De hoofdregel is dat de werkelijke waarde van het onteigende moet wor-den bepaald, uitgaande van de veronderstelling dat op het tijdstip van de onteigening een vrijwillige verkoop op commerciële basis plaatsvindt tus-sen de onteigenaar als koper en de onteigende als verkoper. Dit is vaste ju-risprudentie. Zie laatstelijk Hoge Raad 11.6.1975 NJO 1976, 5 MB (Bouw-vereniging Zwijndrecht/Staat).&#13;
Bij onteigening van agrarische grond voor stadsuitleg is veelal de vraag welke waarde hoger is en dus moet worden vergoed, die naar het bestaand gebruik voor landbouw of veeteelt of die naar het toekomstig gebruik als bouwgrond.&#13;
Bouwgrond wordt onderscheiden in:&#13;
- ruwe bouwgrond, die niet in exploitatie kan worden genomen zonder medewerking van de gemeente, en&#13;
- bouwrijpe grond, waarvoor bouwvergunning niet kan worden geweigerd.&#13;
7. Van oudsher was de waarde van ruwe bouwgrond wat hoger dan de agrarische waarde. De laatste jaren is daarin echter verandering gekomen: de prijzen van agrarische grond zijn in korte tijd gestegen van stel ƒ 3,- per m2 tot vaak ƒ 5,- a ƒ 6,- per m2, dat is boven het niveau van de waarde als ruwe bouwgrond.&#13;
De taxatie van de werkelijke waarde is daarmee doorzichtiger geworden, de taak van deskundigen en Rechtbank eenvoudiger.&#13;
De waarde van bouwland, weiland en tuingrond wordt in de regel im-mers bepaald aan de hand van prijzen die zijn gemaakt voor min of meer vergelijkbare percelen - een markt waarmee de onteigende vertrouwd is. De waarde van ruwe bouwgrond is echter veel moeilijker vast te stellen.&#13;
Vergelijkingstransacties die werkelijk in het vrije verkeer tot stand zijn gekomen doen zich minder voor naar mate de plaatselijke overheid een actievere grondpolitiek voert. Aankopen door de overheid zijn in beginsel besmet. Aankopen door een projectontwikkelaar zijn evenmin maatgevend voorzover daarbij een speculatieve waarde is betaald (kans op contract met de gemeente). Het alternatief van het opzetten van een exploitatierekening is weinig aantrekkelijk. Op papier zou een benadering van de baten en lasten van het complex inzicht moeten geven in de waarde van de ruwe bouwgrond. In een exploitatiebegroting is de inkoopprijs van de grond echter van zo ondergeschikt belang dat een kleine variatie in baten en overige lasten grote verschillen in uitkomst geeft. Deze methode vindt in de praktijk weinig toepassing, hoogstens als sprake is van complexen met bijzondere winstmogelijkheden, zie bijvoorbeeld Rechtbank Almelo 9.3.1977 NJO 1978, 7 (Almelo/Hondeborg).&#13;
Aldus ontbreken vaak concrete gegevens op grond waarvan de waarde van ruwe bouwgrond kan worden vastgesteld en moet de rechter al snel terugvallen op de intuïtie en ervaring van deskundigen.&#13;
8. Wie beweert dat ruwe bouwgrond altijd duurder is dan agrarisch land, heeft ongelijk. Zie ook Hoge Raad 9.1.1980 NJO 5 MB (van Erp/-Schijndel).&#13;
De gemiddelde waarde van ruwe bouwgrond is niet meer dan de uitkomst van de berekening die een normatieve ondernemer maakt als hij overweegt een bepaald complex in exploitatie te brengen. Als het bestemmingsplan ter plaatse weinig ruimte laat voor een winstgevende ontwikkeling, kan die waarde lager zijn dan die naar het bestaand gebruik. Voor tuinders is dit niets nieuws: grond geschikt voor tuinbouw en zeker grond waarop kassen mogen worden gebouwd, heeft van oudsher in die kwaliteit de hoogste waarde.&#13;
Het argument dat een exploitant toch altijd meer zou moeten bieden dan de agrarische prijs, gaat niet op. De verkoper wordt immers verondersteld tot verkoop bereid te zijn. Een koper die wenst te verwerven voor de realisering van een niet-rendabele bestemming, zal in redelijkheid niets extra's kunnen betalen.&#13;
Hetzelfde doet zich voor bij onteigening van percelen voor wegaanleg in het landelijk gebied. De prijs is dan die voor agrarische grond. De bestemming tot weg is niet rendabel en leidt dus op zichzelf niet tot een hogere waarde, zie bijvoorbeeld Hoge Raad 18.6.1969 NJ 1972, 270 (Staat/ Feyen). 9. De waarde van de ruwe bouwgrond moet overigens worden bepaald naar de mogelijkheden die een particuliere ondernemer zou hebben, de onteigening weggedacht.&#13;
De normatieve exploitant behoeft zich niet neer te leggen bij elke wens van de gemeente, bijvoorbeeld over de verhouding woningwet/premie/vrije sector, zie&#13;
- Hoge Raad 5.6.1968 NJ 288 NJP (Velsen/Van Tuyll)&#13;
- Hoge Raad 24.6.1970 NJ 1972, 288 (Zeist/Runia).&#13;
Deze jurisprudentie moet worden gezien tegen de achtergrond van artikel 42 Wet op de Ruimtelijke Ordening; in die bepaling gaat de wetgever uit van de mogelijkheid van particuliere exploitatie. Een gemeente zal de nodige medewerking slechts op beperkte gronden mogen weigeren, zie de model-exploitatieverordening van de Vereniging van Nederlandse Gemeenten.&#13;
In genoemde jurisprudentie van de Hoge Raad past niet dat een gemeente voor het verlenen van medewerking als voorwaarde zou kunnen stellen dat de exploitant het bestemmingsplan precies volgens de wensen van de gemeente moet invullen. Mede daarom is de exploitatiebegroting van de gemeente voor het betreffende gebied niet zonder meer een maatstaf voor de onteigeningsrechter.&#13;
De grenzen van de exploitatieverordening zijn echter onzeker, men zie de globaal geformuleerde weigeringsgrond van artikel 4 lid 2 sub e van de model-verordening&#13;
„De medewerking behoeft niet te worden verleend, indien:....: e. het in bouwexploitatie brengen van grond, hoewel overeenkomstig een bestemmingsplan, anderszins zou leiden tot strijd met de belangen van een stelselmatige, doeltreffende uitbreiding van de bebouwing."&#13;
en de minder ruim klinkende toelichting op blz. 35 van het VNG-boekje, blauwe reeks no. 41.&#13;
N.B. Bij het besluit tot goedkeuring van onteigening ex artikel 79 OW is juist wel beslissend welke wijze van uitvoering van het bestemmingsplan de gemeente in het publiek belang noodzakelijk acht, zie antwoord Minister Gruijters op Kamervragen Aanh. Hand. II 1974-1975 no. 1330 (Nieuwerkerk aan den IJssel) en recent P. H. Revermann in Bouwrecht 1980, blz. 592 e.v.&#13;
Een gemeente kan dus wel onteigenen op grond van haar bijzondere wensen ten aanzien van de uitvoering van het bestemmingsplan, maar betaalt onder omstandigheden een onteigeningsvergoeding die is gebaseerd op een andere wijze van uitvoering, waarvoor de exploitatieverordening ruimte laat. De gemeenten zouden kunnen trachten deze discrepantie te elimineren door aanpassing van hun exploitatieverordening - als artikel 42 Wet op de Ruimtelijke Ordening zich daartegen niet verzet.&#13;
10. De jurisprudentie van de Afdeling rechtspraak van de Raad van State is van groot belang voor de waarde van onroerend goed. Zie de talrij- ke uitspraken over uitleg van bestemmingsplannen en bijvoorbeeld ook de uitspraken waarbij het heffen van bijdragen voor het uitwegen over ge-meentegrond in strijd met de Wegenwet is geoordeeld.&#13;
11. In het bijzonder wordt aandacht gevestigd op de jurisprudentie van de Afdeling rechtspraak als gevolg waarvan veel meer grond als bouwrijp moet worden aangemerkt dan vroeger werd aangenomen. Die grond ver keert dan in de gelukkige omstandigheid dat bouwvergunning niet kan worden geweigerd en dat daarop geen kosten kunnen worden verhaald. Met verwijzing naar artikel 2 lid 2 van de Woningwet overweegt de Afde- ling dat de bouwmogelijkneden die het bestemmingsplan biedt, niet kun nen worden afgesneden door de bouwverordening. Als een gemeente eisen wil stellen ten aanzien van de wegen waaraan kan worden gebouwd en ter- zake van de volgorde wegaanleg/bouwen, dienen die eisen in een bestem- mingsplan te worden vastgelegd.&#13;
Zo blijven artikel 37 juncto artikel 290 van de modelbouwverordening buiten toepassing, zie&#13;
- AR 21.2.1979 Bouwrecht, blz. 419 (Tegelen)&#13;
- AR 7.5.1979 Bouwrecht, blz.767 (Gemert).&#13;
M. Schox heeft op deze uitspraken als eerste geattendeerd, zie zijn preadvies voor de Vereniging voor Bouwrecht 1979, blz. 130. Zijn kritiek heeft echter geen effect gehad: genoemde uitspraken zijn nu vaste rechtspraak.&#13;
Wel laat de Afdeling de mogelijkheid open dat aan een bouwvergunning voorwaarden worden verbonden met het oog op een behoorlijke ontsluiting van het bouwterrein, zie AR 3.1.1980 no. A-3.1259 t/m 3.1266 (1978) (Zevenhuizen).&#13;
Deze uitspraken lijken vooral van belang voor bouwpercelen die in feite wel min of meer ontsloten zijn, maar niet voldoen aan de eisen van de bouwverordening (verharding, breedte, nutsvoorzieningen enz.).&#13;
Andere bouwgrond die voor de feitelijke ontsluiting op de gemeente is aangewezen, blijft onderworpen aan de omslag van baten en lasten en de omslag van de bestemmingen conform artikel 40a OW.&#13;
In het voorafgaande ligt besloten dat gemeenten in bestemmingsplannen wèl nadere voorschriften kunnen geven ten aanzien van wegen waaraan wordt gebouwd. Van grote aktiviteit van gemeenten op dit punt hun bestemmingsplannen aan te passen als reactie op de uitspraken van de Afdeling, blijkt echter niet.&#13;
12. Tot slot worden twee arresten genoemd waarin wordt afgerekend met eenvoudige doch onjuiste methoden van waardering.&#13;
De waarde van ruwe bouwgrond mag niet worden vastgesteld door de prijs van het onteigende als rijpe bouwgrond te verminderen met de daarop vallende lasten. Aldus voldoet men wel aan de in artikel 40a OW voorgeschreven verdeling van baten en lasten van het plan, maar niet aan het voorschrift dat gunstige en ongunstige bestemmingen moeten worden omgeslagen, zie Hoge Raad 21.2.1978 NJO 1 MB (Maastricht/Rekko).&#13;
Om dezelfde reden mag de onteigeningsrechter geen rekening houden met de mogelijkheid dat de gemeente, de onteigening weggedacht, bereid zou zijn geweest ten aanzien van de onteigende percelen een exploitatieovereenkomst af te sluiten, zie de jurisprudentie genoemd bij Telders, Schadeloosstelling voor onteigening (1968) (met suppl. van 1974) onder no. 462.&#13;
De waarde van verpacht land kan in de regel niet worden afgeleid uit de prijs van dat land als het vrij van pacht zou zijn, verminderd met de vergoedingen die aan de pachter moeten worden betaald, zie Hoge Raad 2.1.1980 NJO 2 MB (Noord-Brabant/Vermulst).&#13;
Het werk waarvoor onteigend wordt&#13;
13. De jurisprudentie werkt met de op de redelijkheid gebaseerde regel dat geen rekening wordt gehouden met de waardevermeerdering en waar devermindering teweeg gebracht door niets anders dan de uitvoering van het werk waarvoor onteigend wordt op het onteigende of in deszelfs om geving, of de plannen daartoe.&#13;
Deze eliminatie-regel wordt ook toegepast op de vergoeding voor in-komensschade.&#13;
In dit kader speelde vroeger regelmatig de vraag of reeds door de gemeente verrichte ontsluitingswerkzaamheden in de waardering van te onteigenen percelen moesten worden betrokken. Mörzer Bruyns schreef in 1974 dat een gemeente heel goed kan voorkomen dat in het kader van onteigening waardevermeerdering moet worden vergoed die het gevolg is van ontsluitingswerkzaamheden die de gemeente zelf heeft bekostigd. De gemeente moet dan zorgen dat wegen worden aangelegd in samenhang met de uitvoering van het werk waarvoor onteigend wordt. In de praktijk werkt dit ook zo: geschillen als deze doen zich praktisch niet meer voor. 14. De regel dat het werk waarvoor onteigend wordt en de plannen daarvoor moeten worden weggedacht, is nu aktueel in een ander opzicht.&#13;
In twee recente zaken heeft de Hoge Raad goedgevonden dat een bestem-mingsplan voor een rijksweg werd gelijkgesteld met het plan voor het werk en dat de depreciatie van het onteigende als gevolg van dat plan werd geëlimineerd.&#13;
De redenering is deze dat het vaststellen van het bestemmingsplan in zoverre niet meer als een eigen en zelfstandige werkzaamheid van de gemeente kan worden beschouwd, indien de gemeente ten aanzien van de bestemming tot weg in feite geen andere keuze heeft gehad dan zich aan te sluiten bij een reeds door Rijk of provincie ontwikkeld plan, zie&#13;
- Hoge Raad 22.1.1978 NJO 1979, 1 MB (Staat/Matser)&#13;
- Hoge Raad 18.6.1980 NJO 7 MB (Staat/Markus).&#13;
Overtuigend klinkt het niet. Het spreekt niet aan dat onteigenden verschillend worden behandeld naar gelang zij plaats moeten maken voor een rijksweg of provinciale weg die in feite aan de gemeente is opgelegd dan wel zij het veld moeten ruimen voor wegen waarbij de gemeente nog enige zichtbare inspraak heeft gehad.&#13;
Deze kwestie is van meer dan theoretisch belang nu de aanleg van wegen steeds meer zal plaatsvinden op grond van daartoe vastgestelde bestemmingsplannen, vergelijk:&#13;
- Hoge Raad 22.5.1976 NJ 1977, 17 Prins, Bouwrecht 1977, 72 Wessel (Eindhoven/Aussems).&#13;
- Hoge Raad 29.6.1979 NJ 1980, 271 Scheltema, AB 1979, 537 Crince Ie Roy (Moerman/Vlaardingen III).&#13;
Inkomensschade&#13;
15. In de Nederlandse praktijk wordt inkomensschade wegens onteige- ning van grond die bedrijfsmatig in gebruik is, bepaald hetzij op basis van liquidatie van het bedrijf of van het betreffende deel daarvan hetzij op ba sis van voortzetting in een of andere aangepaste vorm.&#13;
In beide gevallen wordt het inkomen vóór onteigening vergeleken met het inkomen dat nadien kan worden verwacht.&#13;
Uit hetgeen de onteigende naar schatting jaarlijks tekort komt, wordt de inkomensvergoeding berekend door vermenigvuldiging met historisch gegroeide, algemeen gebruikelijke kapitalisatiefactoren (10 voor de eigenaar, 9 voor de pachter van behuisd land, 8 voor de pachter van los land).&#13;
Ingeval van liquidatie is altijd de vraag welk rendement moet worden toegerekend aan het vrijkomend kapitaal, en in hoeverre sprake is van vrij-komende arbeid die verdiensten kan opleveren. Ingeval van voortzetting staat centraal de kwestie in hoeverre de ont-eigende in de nieuwe situatie voor hogere lasten zal komen te staan (bij-voorbeeld wegens de noodzaak meer te investeren om de voortzetting mo-gelijk te maken) en mogelijk extra inkomsten zal kunnen genieten (bijvoor-beeld wegens verbeteringen in de nieuwe opzet).&#13;
De rechter berekent de vergoeding op basis van liquidatie of voortzetting aan de hand van het criterium welke oplossing in de gegeven omstandig-heden het meest in de rede ligt.&#13;
16. In de agrarische sector zal de ondernemer die nog tijd van leven heeft, bijna altijd kiezen voor voortzetting van het bedrijf - ingeval van een partiële onteigening door aankoop van enige vervangende grond, ingeval van algehele onteigening door aankoop van een vervangend bedrijf elders.&#13;
Zoals gezegd is deze keuze op zichzelf niet beslissend. Het komt aan op de oplossing die op grond van zakelijke overwegingen het meest in de rede ligt.&#13;
De huidige conjunctuur is een belangrijke factor.&#13;
Enerzijds is de mogelijkheid van passende alternatieve arbeid in veel ge-vallen gering.&#13;
Anderzijds zijn de kosten van vervangende grond zo hoog dat de op-brengsten in verhouding erg laag zijn, nog afgezien van de eventuele kosten van overbrugging tot een nieuwe aankoop en wellicht een nieuwbouw een feit is.&#13;
In feite zal de onteigende zich wel mede laten leiden door de gedachte dat aankoop van vervangende grond een redelijke bescherming tegen inflatie geeft, dat de op te nemen lening met de geldontwaarding vermindert en dat de rentelasten van de lening fiscaal aftrekbaar zijn.&#13;
Een ingezonden brief in NRC-Handelsblad van 22.9.1980 illustreert de veranderende opvattingen met het volgende citaat van een oudere land-bouwer:&#13;
„Toen wij begonnen hadden we een schuld van ƒ 5.000,-. Mijn vrouw en ik konden daar soms nachten niet van slapen. Nu heeft mijn kleinzoon ƒ 500.000,- schuld en moet ik hem vaak 's morgens wekken."&#13;
Het is onzeker of deze overwegingen naar de letter van de jurisprudentie van de Hoge Raad een rol mogen spelen.&#13;
Vergelijk de uitspraken of de onteigende recht kan doen gelden op een nieuwe koopwoning dan wel genoegen moet nemen met een huurhuis. Men zie de conclusie van AG Franx voor en de noot van Mörzer Bruyns na Hoge Raad 29.6.1977 NJO 13 (Van Iersel/Goirle).&#13;
Mogelijk kan een op bovengenoemde motieven genomen beslissing om het boerenbedrijf te continueren worden aangemerkt als in de gegeven om-standigheden het meest in de rede liggend, omdat een zakelijk handelend ondernemer mede (realiter: in toenemende mate) met inflatie en belastingen rekening houdt.&#13;
Het arrest Hoge Raad 15.5.1974 NJ 1975, 26 MB (Eindhoven/Van Kemenade) lijkt aan een dergelijke interprestatie niet in de weg te staan, nu die uitspraak alleen betrekking had op de onteigening van een puur beleggingsobject en voor dat geval vergoeding van kosten van wederbelegging met het oog op inflatie afwees.&#13;
Hoe dit ook zij, de jurisprudentie dient niet te werken met een begrip van redelijkheid dat geen steun vindt in het leven van alledag.&#13;
17. De wijziging van de Onteigeningswet van 1972 schept in beginsel geen nieuwe risico's voor de onteigende. Vroeger was uitgemaakt dat de onteigende niet gehouden is mee te werken aan maatregelen die schade als gevolg van de onteigening na de onteigening te verwachten, kunnen voor komen of beperken, op verbeurte van vergoeding van shade.&#13;
In het nieuwe systeem behoeft de onteigende in de periode tussen overschrijving van het vonnis houdende vervroegde onteigening en het eindvonnis, slechts maatregelen ter beperking van schade te nemen indien het nalaten daarvan kennelijk onredelijk zou zijn. Men zie Hoge Raad 7.2.1979 NJO 4 MB (Staat/Nijboer).&#13;
18. Als een pachter wordt schadeloosgesteld op basis van voortzetting van het bedrijf, en zulks alleen mogelijk is op voet van verwerving van ver vangende grond in eigendom, worden met de vergoeding niet verekend voordelen welke voor de onteigende aan het zijn van eigenaar kunnen zijn verbonden en die hij als pachter niet had, in de sfeer van te verwachten waardestijging van de grond als waardevaste belegging. Zie Hoge Raad 12.2.1975 NJO 1976, 3 MB (Schijndel/Hellings).&#13;
19. Ingeval van verplaatsing en nieuwbouw zal rekening moeten wor- den gehouden met WIR-uitkeringen, rentesubsidies enz., mits die bijdra- gen met een voldoende mate van waarschijnlijkheid kunnen worden ver wacht, zie Hoge Raad 12.12.1979 NJO 1980,1 MB (Staat/Van der Wende). Als de nodige investeringen op de dag van de uitspraak reeds zijn verricht, kan de rechter aan de hand van de toepasselijke wettelijke regelingen vaststellen welke voordelen de onteigende zal genieten. In een dergelijk geval zou zelfs de vroegere investeringsaftrek in de vergoeding zijn verdisconteerd, ondanks Hoge Raad 6.4.1977 NJO 6 MB (Rotterdam/Buizer).&#13;
Als de investeringen in een ver verwijderde toekomst liggen, valt over de hoogte van de te verwachten tegemoetkomingen weinig te voorspellen en zal verrekening achterwege moeten blijven.&#13;
In de meeste gevallen zal wellicht een zekere vermindering van voordelen voorzienbaar zijn, maar niet het wegvallen daarvan.&#13;
In de regel kan de mogelijkheid dat desinvesteringsbetalingen verschuldigd zullen worden, buiten beschouwing blijven. In zoverre houdt de Hoge Raad de zaak eenvoudig.&#13;
20. Ingeval van gehele of gedeeltelijke liquidatie komt aftrek van rente van het vrijkomend kapitaal aan de orde. Dit punt is aktueel sedert Mörzer Bruyns zich in 1974 heeft uitgesproken voor een vast percentage van 5 en sinds A.R. Vliegenthart in zijn boekje Onrechtspraak van de Hoge Raad met klem in overweging geeft voor landelijke eigendommen met niet meer dan 2% te werken. Uitgangspunt zal in elk geval moeten zijn de sedert 1960 gevestigde jurisprudentie dat maatgevend is de investering die ten gevolge van de onteigening verloren gaat en dus niet wat de betrokkene na de ont-eigening met zijn geld zou kunnen doen. Met dat uitgangspunt is de rechter vrij de vergoeding min of meer benaderend vast te stellen. Bij gevolg zou de Hoge Raad een vaste gemiddelde rentevoet naar het lijkt wel aanvaarden.&#13;
Als voorbeeld van een dergelijke gang van zaken kan worden gewezen op de vergoeding van het nadeel, in geval van vervroegde onteigening,dat het verschil tussen voorschot en uiteindelijke schadeloosstelling eerst na eind-vonnis wordt uitbetaald. De vaststelling van deze vergoeding is een feitelijke kwestie die de Hoge Raad dus aan de rechter in eerste aanleg overlaat. De rechtbank mag niet zeggen dat die vergoeding gelijk is aan de wettelijke rente, maar mag de vergoeding wel bepalen op een percentage dat (al dan niet toevallig) met die wettelijke rente overeenstemt zie Hoge Raad 11.2.1976 NJO 12 MB (Maastricht/van Wessem). Dat is nu vast gebruik geworden.&#13;
Indien een globale benadering als die van Mörzer Bruyns vanuit de praktijk onvoldoende steun krijgt, verdient het aanbeveling de verschillende te han-teren percentages landelijk min of meer te harmoniseren, zoals ook Vlie-genthart wil.&#13;
Informele landelijke afspraken over de renteaftrek zouden het werk van allen die bij onteigeningen betrokken zijn, zeker vereenvoudigen. Het pleidooi van Vliegenthart voor 2% als rente terzake van kapitaal dat vrijkomt uit agrarische grond, in eigen gebruik is zwak voorzover hij kijkt naar het rendement van verpachte grond.&#13;
Dat neemt niet weg dat men opnieuw zou kunnen doordenken welke percentages redelijk zijn.&#13;
Als vrijkomend kapitaal in redelijkheid dient te worden besteed om een hypothecaire lening af te lossen, gaat het niet om de rente van dat kapitaal maar om de rente van de hypothecaire lening die de onteigende zich bespaart, zie Hoge Raad 30.10.1974 NJ 1975, 480 MB (Staat/Stamsnijder).&#13;
21. De kapitalisatiefactoren worden hier niet besproken omdat er geen nieuwe ontwikkelingen zijn. Hier ligt naar eerste indruk wel het grootste verschil met de Belgische praktijk die ervan uitgaat dat een onteigende zich na drie of vier jaar wel aan de nieuwe situatie zal hebben aangepast....&#13;
De arresten Hoge Raad 7.2.1979 NJO 3 en 4 MB (Staat/de Boer en Staat/Nijboer) bevestigen slechts dat de Hoge Raad de sinds jaar en dag ge-hanteerde factoren respecteert. Dat is bemoedigend voor wie ook elders naar een meer globale aanpak streeft.&#13;
Belastingschade&#13;
22. Hier is zeker een proces van vereenvoudiging gaande. Bij arrest van 7.1.1970 NJ 1972, 185 W. Blackstone (Den Haag/Bakker/Jonkers) is de voordien veelal gebruikelijke, voor de justitiabele volstrekt onbegrijpelijke methode (opnieuw) afgewezen. Van belastingschade welke door onteigening is veroorzaakt en voor vergoeding in aanmerking komt, is sprake ingeval in de vergoeding welke de onteigende terzake van de ontneming van de eigendom ontvangt, posten zijn begrepen die fiscaal als inkomen moeten worden beschouwd en waarvan meer of eerder belasting wordt geheven zou zijn, indien hetzelfde inkomen, zonder onteigening, anders verdeeld en op andere tijdstippen, aan de onteigende zou zijn toegevallen.&#13;
In zijn voortreffelijke noot wijst Blackstone de weg naar een verdere simplificatie die ongetwijfeld de goedkeuring van de Hoge Raad zal wegdragen, zie de verzuchting van wnd. AG Tekenbroek onder Hoge Raad 1.12.1965 NJ 1966, 235 NJP (van der Zalm/Noorderwijkerhout).&#13;
Op grond van het arrest van 20.4.1977 NJO 7 MB (Maarssen/Verdam) is ook in een ander opzicht de taak van de onteigeningsrechter minder moeilijk geworden: vergoedingen die betrekking hebben op behoorlijk aanwijsbare, in de komende jaren ten laste van de winst uit onderneming te brengen bedrijfskosten kunnen worden gepassiveerd. Van belastingsschade is dan geen sprake. De onteigende zij hier echter gewaarschuwd. Als hij niet leeft naar de veronderstelling waarvan de rechter is uitgegaan en bijvoorbeeld een deel van de vergoeding wegens inkomensschade investeert in plaats van een hypothecaire lening op te nemen en de jaarlijkse lasten daarvan uit de gereserveerde inkomensvergoeding te betalen, zijn er straks realiter geen externe rentekosten en is passivering achteraf toch niet toegestaan.&#13;
Uit fiscaal oogpunt kan het dus onverstandig zijn de vergoeding wegens inkomensschade direct als eigen kapitaal te investeren - hetgeen in werke-lijkheid wel steeds zal gebeuren....&#13;
Deze realiteit was de reden dat voor de berekening van de vergoeding van inkomensschade wel werd gewerkt met het zgn. Amsterdamse systeem, tot dat de Hoge Raad bij arrest van 20.4.1977 NJO 10 MB (Van Asch/Soest) dat systeem afwees. Het blijft dus bij de oude beproefde, theoretisch eenvoudige berekeningswijze.&#13;
23. De hoge hypotheekrente heeft tot gevolg dat de vergoeding voor in komensschade (hogere lasten wegens meerdere investering) in het klassieke systeem zou kunnen uitkomen boven een bedrag van die meer investering zelf. Bijvoorbeeld: meer investering ƒ 100.000,-, hypotheekrente 12% per jaar, hogere last ƒ 12.000,- per jaar, kapitalisatiefactor 10, vergoeding in eens ƒ 120.000,-.&#13;
De inkomensschade zal echter reeds zijn vergoed als ƒ 100.000,- wordt uitgekeerd. Men dient dan in het oog te houden dat in dat geval de vergoeding direct wordt geïnvesteerd en daarom passivering daarvan niet mogelijk is. M.a.w.: in een dergelijk geval doet zich mogelijk te vergoeden be-lastingsschade voor.&#13;
Terugvordering&#13;
24. Dankzij de wetswijziging van 1972 - waarbij de termijn van terug vordering voor alle onteigeningen op drie jaar is gesteld - en het arrest Hoge Raad 5.4.1978 NJO 5 MB (Amsterdam/Koster) is de terugvordering een levensgroot gevaar voor elke onteigenende overheid.&#13;
Dat geldt in elk geval zolang onzeker is welke afwijkingen van het oor-spronkelijke plan waarvoor onteigend werd, nog zullen worden getolereerd. Of de Hoge Raad zo royaal blijft als in het oude arrest van 4.6.1941 NJ 772 (Van Houten/Groningen) moet worden afgewacht. De tendens dat de betekenis van het bestemmingsplan toeneemt, voorspelt voor de onteigenende overheden niet veels goeds. Intussen zullen veel onteigenaars waar mogelijk kiezen voor notariële overdracht in plaats van afwikkeling bij vonnis. Het terugvorderingsrecht geldt immers niet voor aankopen ter voorkoming van onteigening, zie Hoge Raad 7.12.1979 NJ 1980, 290 GJS (Van Hensbergen/Den Haag).</content><legacyfootnotes/><footnotes><footnote/></footnotes><auteurs>Mr. J. G. de Vries Robbé</auteurs><published>1981-02-01 00:00:00</published><modified>1981-02-01 00:00:00</modified><editiondate>1981-02-01</editiondate><htmlpath>https://denhollander.info/artikel/6509</htmlpath></article>
</articles></edition>
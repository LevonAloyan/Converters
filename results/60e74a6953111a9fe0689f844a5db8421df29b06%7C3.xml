<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1993</searchword><id>6072</id><udhid>UDH:TvAR/6072</udhid><titel>De hoogte van de verschillende factorkosten op melkveebedrijven</titel><searchwords><searchword>TvAR 2/1993</searchword><searchword>UDH:TvAR/6072</searchword></searchwords><attachments><attachment><name>1993_nr 2_Artikel_Hoop.pdf</name><extention>pdf</extention><url>https://denhollander.info/download/5881/ci</url></attachment></attachments><inleiding>1. INLEIDING&#13;
Tolner heeft in zijn artikel in dit nummer van Agrarisch Recht aangegeven dat het aandeel&#13;
van de grondkosten in de totale factorkosten een belangrijk criterium kan zijn voor&#13;
de bepaling van de verdeelsleutel van de waarde van melkquotum tussen pachter en verpachter&#13;
bij pachtbeëindiging. Op basis van de bedrijfseconomische boekhoudingen van&#13;
het Landbouw-Economisch Instituut kan nagegaan worden hoe de factorkosten op melkveebedrijven&#13;
zijn opgebouwd uit de diverse onderdelen. De bedrijfseconomische&#13;
boekhouding geeft hierbij een goede waardebepaling van de bedrijfsmiddelen, daar de&#13;
waardebepalingen niet vastgesteld zijn op basis van fiscale waarderingen, maar op basis&#13;
van de vervangingswaarde. Ook worden in deze boekhoudingen de kosten van alle arbeid,&#13;
inclusief eigen arbeid, berekend.&#13;
Om een goede schatting te maken van het aandeel van de grondkosten in de totale factorkosten&#13;
zal alleen gebruik worden gemaakt van eigenaarsbedrijven. Dit aandeel kan van&#13;
bedrijf tot bedrijf verschillen, zodat het geven van een gemiddelde alleen niet voldoende&#13;
is. De hoogte van dit aandeel is bijvoorbeeld afhankelijk van de hoogte van het melkquotum&#13;
per ha (de intensiteit) en van de grondprijs.&#13;
In dit artikel zal een toelichting gegeven worden ten aanzien van de diverse factorkosten&#13;
en hoe het LEI-DLO rekent. Daarna zal aangegeven worden hoe hoog het gemiddelde&#13;
aandeel is van de grondkosten in de totale factorkosten op basis van LEI-steekproefbedrijven&#13;
die grond in eigendom hebben. Ook wordt een methode gegeven hoe, op basis&#13;
van een LEI-rekenregel, het aandeel voor individuele bedrijven kan worden ingeschat.</inleiding><content>2. TOELICHTING OP DE FACTORKOSTEN&#13;
De totale kosten van een melkveebedrij f kunnen worden verdeeld in factor- en non-factorkosten.&#13;
Dit onderscheid wordt gemaakt omdat de factorkosten de kosten zijn die in rekening&#13;
worden gebracht voor de vaste produktiefactoren arbeid, grond en kapitaal. De&#13;
non-factorkosten hebben betrekking op de overige niet-vaste produktiemiddelen. In figuur&#13;
1 wordt aangegeven, hoe het LEI-DLO rekent ten aanzien van de verdeling van de&#13;
totale kosten naar deze beide onderdelen. De factoropbrengst of de netto-toegevoegde waarde is de vergoeding die de ondernemer&#13;
ontvangt voor de inzet van de factorinput; oftewel de inzet van arbeid, grond en kapitaal.&#13;
Zoals uit de figuur blijkt zijn de factorkosten opgebouwd uit:&#13;
- de arbeidskosten van de ondernemer(s) en gezinsleden, die worden berekend op basis&#13;
van cao-loon van vergelijkbare functies, exclusief vergoeding voor bedrijfsleiding;&#13;
- de betaalde kosten voor werknemers;&#13;
- een deel (45 %) van de betaalde kosten van werk door derden (loonwerk), daar niet alle&#13;
kosten factorkosten zijn;&#13;
- de rentekosten van machines en werktuigen. De waarde van deze goederen wordt bepaald&#13;
op basis van vervangingswaarde, d.w.z. de huidige aanschafprijs minus de afschrijvingen&#13;
over de gebruiksjaren;&#13;
-een deel van de betaalde en berekende pacht voor grond en gebouwen; -de rente voor&#13;
pachtersinvesteringen, die op vervangingswaarde gewaardeerd worden; -de rente over de&#13;
levende inventaris en omlopend kapitaal. De waarde van de levende inventaris (het vee)&#13;
wordt gebaseerd op de marktwaarde, evenals de overige kapitaalgoederen.&#13;
Voor duurzame bedrijfsmiddelen (exclusief de grond) wordt een rentepercentage berekend&#13;
dat gebaseerd is op het rendement op staatsobligaties (dat als basis dient voor de&#13;
rente over het eigen vermogen) en van de rente voor opgenomen kredieten. Na inflatiecorrectie&#13;
is in 1990/91 een rentevoet in rekening gebracht van 7,5%. Deze inflatiecorrectie&#13;
wordt toegepast om een dubbeltelling te voorkomen, daar de duurzame&#13;
produktiemiddelen jaarlijks worden gewaardeerd op basis van de in dat jaar geldende&#13;
prijs. Voor het kort omlopende vermogen wordt geen inflatiecorrectie toegepast en bedroeg&#13;
de rentevoet in 1990/91 9%.&#13;
3. AANDEEL GRONDKOSTEN IN DE FACTORKOSTEN&#13;
Om een inschatting te maken van het aandeel van de grondkosten in de totale factorkosten,&#13;
ten behoeve van de verdeling van de waarde van het melkquotum aan de verpachter&#13;
en de pachter, moet bij de berekening van de factorkosten uitgegaan worden van kosten&#13;
van grond en gebouwen op eigenaarsbasis en niet, zoals in figuur 1 is aangegeven, op&#13;
pachtbasis. De berekeningen zijn dan ook alleen gebaseerd op eigenaarsbedrijven.&#13;
Voor deze berekening zijn de factorkosten van grond en gebouwen als volgt berekend:&#13;
- de grondkosten zijn berekend op basis van de geschatte vrije marktwaarde en een rente&#13;
percentage van 4 %;&#13;
- de rente van de gebouwen is berekend op basis van de vervangingswaarde van de ge&#13;
bouwen met een, voor inflatie gecorrigeerd, rentepercentage.&#13;
Voor boekjaar 1990/91 was de opbouw van de factorkosten op de gespecialiseerde weidebedrijven&#13;
met alleen grond in eigendom, op basis van de LEI-DLO-landbouwsteekproef,&#13;
als volgt: - arbeidskosten (excl. bedrijfsleiding) : ƒ 122 248;&#13;
- werktuigen en werk door derden : ƒ 21 171;&#13;
- gebouwen : ƒ 31296;&#13;
- grond : ƒ 47 426;&#13;
- overige factorkosten : ƒ 23 592;&#13;
- totale factorkosten : ƒ 245 734.&#13;
Het aandeel van de factorkosten van de grond in de totale factorkosten was voor het&#13;
gemiddelde bedrijf 19,3 %. De gemiddelde grondprijs was ƒ 33 426 per ha bij een melkquotum&#13;
per ha van 12827 kg.&#13;
Van bedrijf tot bedrijf zijn er vrij grote verschillen in het aandeel van de factorkosten van&#13;
de grond in de totale factorkosten. Op basis van de gegevens uit de LEI-DLO-steekproef is&#13;
voor twee factoren nagegaan wat de invloed is op dit aandeel; en wel voor de factoren&#13;
grondprijs en melkquotum per ha. Met behulp van regressievergelijking is een rekenregel afgeleid,&#13;
waarmee het aandeel voor elk bedrijf kan worden ingeschat op basis van de hoogte&#13;
van de grondprijs en het melkquotum per ha. Deze rekenregel was voor 1990/91 als volgt:&#13;
- aandeel factorkosten van de grond in de totale factorkosten = 15,19 - 0,000269 * kg&#13;
melkquotum per ha + 0,0002213 * grondprijs per ha.&#13;
Zoals uit tabel 1 blijkt kan voor verschillende type melkveebedrijven voor 1990/91 met&#13;
behulp van deze rekenregel een schatting worden gemaakt.&#13;
Tabel 1. Aandeel van de factorkosten van de grond in de totale factorkosten in relatie tot&#13;
melkquotum en grondprijs per ha; gebaseerd op gegevens van eigenaarsbedrijven melkvee&#13;
uit LEI-DLO-steekproef van 1990/91&#13;
melkquotum per ha bij grondprijs per ha van&#13;
f 25000 _______ f 35000 f 45000&#13;
10 000 kg&#13;
15 000 kg&#13;
20 000 kg&#13;
18,1 20,4 23,1&#13;
17,2 19,2 21,3&#13;
16,6 18,2 20,0&#13;
Met genoemde rekenregel is een methode aangegeven, waarmee het aandeel van de&#13;
grond- in de totale factorkosten kan worden ingeschat voor een individueel melkveebedrijf.&#13;
Deze rekenregel kan ook jaarlijks worden aangepast en er kunnen eventuele verfijningen&#13;
in aangebracht worden. In het artikel van Tolner (Agrarisch Recht, dit nummer) is&#13;
aangegeven, hoe voor individuele situaties kan worden gecorrigeerd; bijvoorbeeld als ook&#13;
de gebouwen worden gepacht.&#13;
4. SAMENVATTING&#13;
Zoals Tolner heeft aangegeven kan, bij de bepaling van de verdeelsleutel van de waarde&#13;
van het melkquotum tussen pachter en verpachter bij pachtbeeindiging, het aandeel van&#13;
de grond- in de totale factorkosten een belangrijke rol spelen. De factorkosten zijn een maatstaf voor de inzet van de produktiefactoren arbeid, grond&#13;
en kapitaal. De beloning van deze factorinput komt tot uiting in de netto-toegevoegde&#13;
waarde. De methode van berekening van deze factorkosten is weergegeven, zoals deze&#13;
plaatsvindt in de bedrijfseconomische boekhoudingen in de LEI-DLO-steekproef. Op basis&#13;
van gegevens uit deze steekproef is een methode aangegeven om het aandeel van de&#13;
grond- in de totale factorkosten te schatten. De rekenregel kan jaarlijks vrij eenvoudig&#13;
aangepast en eventueel verfijnd worden. De rekenregel kan dan als schatting dienst doen&#13;
voor individuele bedrijven.</content><legacyfootnotes>1. Ing. J. Tolner: 'Pacht en schadevergoeding bij overdracht van melkquotum. Een juridische en&#13;
bedrijfseconomische benadering van verhouding pachter-verpachter'. Agrarisch Recht, dit nummer.&#13;
2. 'Hoe rekent het LEI over de landbouw'; Mededelingen en Overdrukken 131, Landbouw-Economisch&#13;
Instituut, 1976, Den Haag. &#13;
3. 'Bedrijfsuitkomsten in de landbouw (BUL); boekjaren 1987/88 tm 1990/91, Periodieke Rapportage 11-&#13;
90/91, Landbouw-Economisch Instituut, 1992, Den Haag&#13;
</legacyfootnotes><footnotes><footnote/></footnotes><auteurs>Ir. D.W. de Hoop &#13;
ing. C.H.G. Daatselaar</auteurs><published>1993-02-01 00:00:00</published><modified>1992-03-25 00:00:00</modified><editiondate>1993-02-01</editiondate><htmlpath>https://denhollander.info/artikel/6072</htmlpath></article>
</articles></edition>
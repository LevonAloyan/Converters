<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1995</searchword><id>5018</id><udhid>UDH:TvAR/5018</udhid><titel>Lucassen / Van Sonsbeeck (TvAR 1995/4757)</titel><searchwords><searchword>TvAR 7/1995</searchword><searchword>TvAR 1995/4757</searchword><searchword>UDH:TvAR/5018</searchword></searchwords><attachments><attachment><name>1995_nr 7_Rechtspraak_4757.pdf</name><extention>pdf</extention><url>https://denhollander.info/download/4958/ci</url></attachment></attachments><inleiding>Pachtwet, art. 1, 41&#13;
&#13;
Verpachter wil het pachtland persoonlijk voor inscharing van vee van derden in gebruik nemen. Dit betreft weidebouw, een vorm van landbouw. Het geval van artikel 41, lid 1, Pachtwet doet zich dus voor. Dit gebruik van het land is voor verpachter echter niet van zeer groot belang en dus ook niet van overwegende betekenis. Anderzijds wordt pachter door verlies van het pachtland niet in ernstige mate in zijn maatschappelijk bestaan aangetast. Het gepachte maakt niet meer dan ruim 8% van het areaal van zijn melkveehouderij uit. Het ligt op grote afstand van zijn bedrijf. Gelet op zijn mestproduktierecht hoeft hij de veestapel niet in te krimpen en de afwikkeling met de verpachter van het melkquotum betreffende het pachtland zal zijn financiële positie niet aantasten. Verpachter heeft tegen het achterwege laten van een proceskostenveroordeling in prima geen incidentele grief aangevoerd maar heeft alleen verzocht om een kostenveroordeling in eerste aanleg. Hij wordt in dit verzoek niet-ontvankelijk verklaard.</inleiding><content>Beschikking in de zaak van:&#13;
Jozef Gerardus Maria Lucassen, wonende te&#13;
Boekelo, appellant, procureur: mr. E.H.M.&#13;
Harbers,&#13;
tegen&#13;
Henricus Arnoldus Maria van Sonsbeeck, wo-nende te Loo, gemeente Duiven, geïntimeer-de, procureur: mr. I.P.A. van Heyst.&#13;
Het hof verwijst naar de in fotocopie aan deze beschikking gehechte beschikking van de pachtkamer van het kantongerecht te Arnhem van 8 december 1993, waarbij het door appel-lant - pachter - ingediende verzoek om ver-lenging van de met geïntimeerde - verpachter - bestaande pachtovereenkomst werd afgewe-zen.&#13;
Het geding in hoger beroep&#13;
Pachter is bij beroepschrift, op 7 januari 1994 ter griffie van het hof ingekomen, bij het hof in hoger beroep gekomen van bovengenoemde beschikking met verzoek die beschikking te vernietigen en, opnieuw beschikkende, de pachtovereenkomst te verlengen met een ter-mijn van zes jaren danwel met een termijn die het hof redelijk en billijk acht, zulks met ver-oordeling van verpachter in de kosten van beide instanties.&#13;
Verpachter heeft bij op 4 februari 1994 ter griffie van het hof ingekomen verweerschrift verweer gevoerd, met conclusie pachter in zijn beroep tegen de beschikking van de pachtkamer van het kantongerecht te Arnhem d.d. 8 december 1993 niet-ontvankelijk te ver-klaren, althans dit beroep ongegrond te ver-klaren, zulks met veroordeling van pachter in de kosten van beide instanties.&#13;
Ter zitting van het hof van 18 april 1994 heeft de mondelinge behandeling van het pachtverlengingsgeschil plaatsgevonden, waar bij aanwezig waren pachter, bijgestaan door mr. E.H.M. Harbers, advocaat te Arnhem, en verpachter, bijgestaan door mr. I.P.A. van Heyst voornoemd, advocaat te Arnhem.&#13;
Bij die gelegenheid hebben partijen inlich-tingen aan het hof verstrekt, waarna de raads-lieden de wederzijdse standpunten nader hebben toegelicht.&#13;
De grieven&#13;
Pachter heeft als grieven tegen de beschikking&#13;
waarvan beroep aangevoerd:&#13;
I. Ten onrechte heeft de pachtkamer van het kantongerecht overwogen dat verpachter voldoende aannemelijk heeft gemaakt dat hij het gepachte persoonlijk in gebruik wil ne- men.&#13;
II. Ten onrechte heeft de pachtkamer van het kantongerecht overwogen dat door het verlies van het gepachte de grondslag van het maatschappelijk bestaan van pachter niet ern- stig zal worden aangetast.&#13;
III. Ten onrechte heeft de pachtkamer met betrekking tot de invloed van het (gedeelte lijk) verlies van het melkquotum op de ver- mogenspositie van het bedrijf overwogen dat pachter zijn bedrijf voor een aanzienlijk be- drag aan de gemeente Duiven heeft verkocht en ten onrechte heeft die pachtkamer het daar bij onaannemelijk geacht dat het melkquotum bij (lees:) de verkoop van het bedrijf te Dui- ven buiten beschouwing is gebleven.&#13;
IV. Ten onrechte heeft de pachtkamer van het kantongerecht het verlengingsverzoek af gewezen.&#13;
De vaststaande feiten&#13;
- Tussen appellant als pachter en geïntimeer- de als verpachter bestaat een, behoudens ver lenging op 31 oktober 1994, eindigende pachtovereenkomst betreffende 3.01 ha land te Loo, kadastraal bekend gemeente Duiven, sectie E, nr. 1148 ged.&#13;
- Bij aangetekende brief van 21 juni 1993 heeft verpachter de pachtovereenkomst tegen 31 oktober 1994 opgezegd.&#13;
Motivering van de beschikking waarvan be-roep&#13;
De beschikking waarvan beroep is, voor zo-ver hier van belang, gegeven uit overweging in hoofdzaak dat aannemelijk is dat verpach-ter het verpachte voor de landbouw in gebruik wil nemen, dat dit gebruik voor hem niet van overwegende betekenis is maar dat door het verlies van het gepachte de grondslag van het maatschappelijk bestaan van de pachter niet ernstig wordt aangetast.&#13;
De mondelinge behandeling&#13;
Ter zitting van het hof is - niet of onvoldoen-de weersproken - zakelijk verklaard:&#13;
Door pachter.&#13;
- Ik ben 51 jaar oud, ben gehuwd en heb drie meerderjarige kinderen, waarvan de oudste, een zoon, oud 26 jaar, geheel in het veehou- derijbedrijf, dat ik met hem in maatschap voer, werkzaam is. Hij heeft de Middelbare Agrarische School doorlopen. Mijn bedrijf staat in Boekelo en is, afgezien van 2V2 ha in Boekelo gelegen maisland dat ik van jaar op jaar van de B.B.L. pacht en 2 ha aldaar gele gen grasland dat ik van een belegger monde ling pacht, 32.85 ha (inclusief 0.75 ha bos) groot. Hiervan is circa 27 ha, in Boekelo gele gen grond eigendom, inclusief de ondergrond van de gebouwen, en circa 5V2 ha te Duiven gelegen land pachtgrond, inclusief het pacht- land in geschil. Het land in geschil te Duiven ligt op circa 4V2 kilometer afstand van het resterende pachtland aldaar. Van het bedrijfs- areaal is ongeveer IOV2 ha maisland, de rest is grasland. Het land in geschil is grasland. Een- kennis houdt het vee, dat we daar weiden, da gelijks in de gaten. Er zijn op het bedrijf circa 70 melkkoeien en ongeveer 45 stuks jongvee. We beschikking over een ligboxenstal, werk- tuigenschuur en een kapschuurtje. Het mestquotum is ongeveer 4000 kilogram groot. Het melkquotum voor het melkjaar 1993/1994 bedraagt 525.002 kilogram met&#13;
4,25% vet. Bij de invoering van de superhef-fing in 1983 kreeg ik 325.000 kilogram melk. In het melkjaar 1990/1991 was dat na de kor-tingen nog 300.054 kilogram groot. Mijn vee-houderijbedrijf in Duiven omvatte ongeveer 24 ha alsmede 5 a 6 ha losse grond. In 1991 heb ik het bedrijf voor f 2,3 miljoen aan de gemeente Duiven verkocht in het kader van een minnelijke verkoop ter voorkoming van onteigening. In dat jaar heb ik in Boekelo een ander veehouderijbedrijf teruggekocht. Ik kocht toen ook melkquotum. Het bedrijfsre-sultaat over de afgelopen jaren was positief.&#13;
Door verpachter.&#13;
- Ik ben 58 jaar oud, ben gehuwd en heb 3 meerderjarige kinderen, die niet in de land-bouw werkzaam zijn, en een 17-jarige zoon, die naar de Fruitschool te Tiel, een middelbare opleiding, wil gaan en die de Lagere Land-bouwschool nu afsluit. Mijn gemengde landbouwbedrijf omvat circa 50 ha eigen-domsgrond inclusief de ondergrond van de gebouwen. Circa 37 V2 ha ligt in Duiven en circa 12'/2 ha in Baak. Circa 32 ha is grond voor akkerbouw en fruitteelt en ligt in Dui-ven. De rest is grasland voor hooiwinning en inscharing van vee. De fruitteelt betreft appels en peren en de akkerbouw haver, gerst, aard-appelen en suikerbieten. Ik beschik over lood-sen voor machines en opslag van fruit, hooi en stro. Het land in geschil ligt op circa 3 ki-lometer afstand. Aansluitend ligt 2 ha eigen-domsgrond. Het land in geschil bestaat uit kleigrond, circa 50% afslibbaar, en is geschikt voor akkerbouw. Als het eventueel pachtvrij wordt, wil ik er echter eerst gaan inscharen. Mijn bedrijfsresultaten waren in 1990 en in 1991 duidelijk positief, sedert 1992 zijn de uitkomsten zeer matig.&#13;
De beoordeling van het hoger beroep&#13;
1. Door de grieven wordt in volle omvang het geschilpunt aan het hof voorgelegd of de on-derhavige pachtovereenkomst vatbaar is voor verlenging. Het hof zal dit geschilpunt zelf-standig opnieuw onderzoeken en daarover be-slissen.&#13;
2. Het hof acht door verpachter voldoende aannemelijk gemaakt dat hij het pachtland in geschil persoonlijk voor inscharing van vee van derden in gebruik wil nemen. Deze vorm van exploitatie past in de bedrijfsactiviteiten zoals die door hem worden verricht. Anders dan pachter heeft doen aanvoeren betreft dit voorgenomen gebruik door verpachter een tot de landbouw betrekkelijk doel. Met het oog op de inscharing zal hij in het kader van zijn bedrijfsvoering het grasland moeten bewerken en onderhouden en als zodanig moeten ex-ploiteren ten behoeve van de inscharing. Der-halve kan gesproken worden van weidebouw als bedoeld in artikel 1, lid 1 aanhef en onder b ten tweede van de Pachtwet, welke exploita-tiewijze volgens die bepaling een vorm van landbouw betreft. Het geval van artikel 41, lid 1, van de Pachtwet doet zich dus voor.&#13;
3. Het door verpachter voorgenomen ge bruik van het land in geschil als schaarweide is voor zijn bedrijf echter niet van zeer groot belang en is voor hem dus ook niet van over wegende betekenis. Weliswaar kan hij de grond samen met aanliggende eigendoms- grond in een blok van 5 ha gaan exploiteren en kan hij zijn bedrijfsactiviteiten met de ex ploitatie van ook het land in geschil, groot 3 ha, als schaarweide beter spreiden maar dit le- vert hem, uitgaande van gemiddeld een tiental Groot Vee Eenheid scharen op het land in ge schil wel voordeel maar geen aanmerkelijk voordeel op.&#13;
4. Anderzijds kan niet gezegd worden dat pachter door verlies van het gepachte in ern stige mate in zijn maatschappelijk bestaan zou worden aangetast. Het hof heeft hierbij acht geslagen op het feit dat het gepachte niet meer dan ruim 8% van het areaal van het melkvee houderijbedrijf, dat hij in maatschap met zijn zoon exploiteert, uitmaakt, dat het gepachte op grote afstand van dit bedrijf in Boekelo is gelegen, dat het voor dit bedrijf geldende mestproduktierecht zo veel minder dan 125 kilogram fosfaat per ha bedraagt dat bij ver lies van het gepachte de veestapel niet behoeft te worden ingekrompen en dat de afwikkeling met de verpachter van het met het pachtland samenhangende melkquotum, berekend naar de ten aanzien van het bedrijf in Duiven in 1983 verkregen referentiehoeveelheid, zoals later gekort, de financiële positie van het melkveehouderijbedrijf niet (ernstig) zal aan tasten. Hieraan doet niet af dat de belegger (Azewijn) die 2 ha grond in Duiven aan pach- ter verpacht, in onderhandeling zou zijn met de gemeente over verkoop daarvan. Immers, hiermee staat nog onvoldoende vast dat pach- ter het gebruik van dat land op korte termijn zal verliezen en dat dit verlies in het kader van de onderhandelingen niet zou kunnen worden gecompenseerd met andere (pacht-) grond. &#13;
5. Uit het bovenstaande vloeit voort dat de verplichte afwijzingsgrond van artikel 41, lid 1, van de Pachtwet geldt en dat het pachtver- lengingsverzoek voor afwijzing vatbaar is. De grieven treffen geen doel en de beschikking van de pachtkamer van het kantongerecht moet worden bevestigd, voor zover aan be- roep onderworpen.&#13;
6. Omdat door verpachter tegen het achter- wege laten van een proceskostenveroordeling in prima geen incidentele grief is aangevoerd, kan hij niet worden ontvangen in het alleen in het petitum van het verweerschrift gedane verzoek om pachter tevens in de kosten van de procedure in eerste aanleg te veroordelen.&#13;
Pachter zal als de ook in hoger beroep in het ongelijk gestelde partij wel de kosten van dat hoger beroep moeten dragen.&#13;
Beslissing&#13;
Het hof, beschikkende hoger beroep:&#13;
Bevestigt de beschikking van de pachtka-mer van het kantongerecht te Arnhem d.d. 8 december 1993, waarvan beroep.&#13;
Verklaart geïntimeerde niet-ontvankelijk in zijn verzoek tot veroordeling van appellant in de kosten van de procedure in eerste aanleg.&#13;
Veroordeelt appellant in de kosten van het hoger beroep, aan de zijde van geïntimeerde tot heden begroot op f 3150,-.</content><legacyfootnotes/><footnotes><footnote/></footnotes><auteurs/><published>1995-07-01 00:00:00</published><modified>1993-12-16 00:00:00</modified><editiondate>1995-07-01</editiondate><htmlpath>https://denhollander.info/artikel/5018</htmlpath></article>
</articles></edition>
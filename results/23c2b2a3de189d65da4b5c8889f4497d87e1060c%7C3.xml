<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1980</searchword><id>6541</id><udhid>UDH:TvAR/6541</udhid><titel>OVERZICHT VAN DE RECHTSPRAAK IN PACHTZAKEN. Het begrip pachtovereenkomst van de Pachtwet 1958 in de rechtspraak</titel><searchwords><searchword>TvAR 1/1980</searchword><searchword>UDH:TvAR/6541</searchword></searchwords><attachments><attachment><name>1980_nr 1_Artikel_Houwing.pdf</name><extention>pdf</extention><url>https://denhollander.info/download/6314/ci</url></attachment></attachments><inleiding>Inleiding&#13;
Er doet zich met betrekking tot het gebruik van onze landbouwgrond een verscheidenheid van overeenkomsten tussen eigenaren en derden voor. De wettelijke regeling van een daarvan, de pachtovereenkomst, houdt in over-wegende mate bepalingen in, die strekken ter bescherming van de belangen van één der daarbij betrokken partijen, de pachter, en die in overeenstem-ming daarmee dwingend recht vormen. Dat heeft van de aanvang van onze pachtwetgeving af vele eigenaren er naar doen streven de door hen te slui-ten overeenkomst een zodanige inhoud te geven dat zij buiten het toepasse-lijkheidsgebied van deze wettelijke regeling viel. De wettelijke begrenzing van dat gebied is hierdoor van meer dan gewone betekenis.&#13;
De Pachtwet 1958 begrenst het op deze wijze dat zij een definitie geeft van de pachtovereenkomst, en verder voorschriften geeft welke de inhoud der aldus gedefinieerde overeenkomst bepalen. Dat was ook reeds het systeem van vorige wettelijke regelingen, Pachtwet'1937 en Pachtbesluit 1941. En de grote, ook practische, betekenis die daarbij aan de definitie toekwam blijkt duidelijk uit de stroom van jurisprudentie waartoe zij aan-leiding heeft gegeven. De pachtwetgever van 1958 heeft uiteraard bij het opstellen van zijn definitie met deze jurisprudentie rekening gehouden. Dat heeft echter aanvankelijk de jurisprudentiestroom niet ingedamd. Zij heeft wel heel wat intellectuele energie van rechtsgenoten en rechters verbruikt. Onlangs de rechtspraak betreffende de Pachtwet 1958 overziende viel het mij op dat niet minder dan zo'n 80-tal van de - gepubliceerde - appel-uitspraken de definitie van de pachtovereenkomst betreffen. Dat wekt bij mij overigens geen twijfel aan de deugdelijkheid van deze definitie, maar demonstreert de tegenzin die zij bij vele landeigenaren wekt. In al deze uit-spraken zonder uitzondering gaat het om betwisting door de eigenaar, dat de in geding zijnde overeenkomst een pachtovereenkomst is. En tekenender is nog in dit opzicht: in vrijwel alle wordt die betwisting verworpen. Ik kwam er welgeteld vier tegen, waarin zij juist bevonden werd.&#13;
Intussen zijn er in de laatste jaren toch wel duidelijk minder uitspraken betreffende dit onderwerp gepubliceerd. Misschien zijn de verpachters het nutteloze gaan inzien, misschien levert de rechtspraak geen nieuwe ge-zichtspunten meer op, die aanleiding tot publikatie zouden geven. Het lijkt mij in elk geval wel nuttig thans weer eens te inventariseren en door enige bewerking van deze overvloed van jurisprudentie tot een min of meer defi-nitieve begrenzing van het wettelijk begrip te komen. </inleiding><content>De definitie van art. 1, lid 1 sub d, Pachtwet 1958&#13;
Pachtovereenkomst, zegt art. 1, lid 1 sub d, PW., is elke overeenkomst, in welke vorm en onder welke benaming ook aangegaan, waarbij de ene partij zich verbindt aan de andere partij tegen voldoening van een tegen-prestatie een hoeve of los land in gebruik te verstrekken ter uitoefening van de landbouw. Zij wordt aldus gekenmerkt door de inhoud der daarbij over-eengekomen verplichtingen: enerzijds een hoeve of los land in gebruik ge-ven, en wel ter uitoefening van de landbouw, anderzijds daarvoor enigerlei tegenprestatie leveren. De toevoeging: ,,in welke vorm en onder welke be-naming ook aangegaan" lijkt overbodig; ook zonder deze houdt de defini-tie in, dat - uitsluitend - die inhoud beslissend is. Niet ter zake doet dus of partijen al dan niet gemeend of gewild hebben dat hun overeenkomst een pachtovereenkomst was - en dus de bepalingen der Pachtwet er op toepas-selijk waren. Van hun mening of wil dat zij dit niet was kan uit de door hen gebruikte vorm of benaming blijken. Maar deze kunnen ook gebruikt zijn om van de inhoud van hun overeenkomst een onjuiste voorstelling te ge-ven. Wat hiervan zij, uitsluitend die inhoud is bepalend. Het Pachthof heeft in een opvallend groot aantal arresten verpachters daarop moeten wijzen. Symptoom van hun reeds gesignaleerde gebrek aan waardering voor het hun door onze pachtwetgever voorgeschrevene.&#13;
Zo deed het Hof dit in een hele serie arresten ter weerlegging van de be-wering van een landeigenaar dat de in het geding zijnde overeenkomst geen pacht, maar - geliefd asyl - inscharing zou zijn. Bij de inscharings-overeenkomst (waarvoor, art. 66 PW., toestemming van de grondkamer vereist is) verbindt de grondeigenaar zich niet om aan de wederpartij land in gebruik te geven, maar om zelf land ten behoeve van de wederpartij te gebruiken ter beweiding met het vee van de wederpartij. Zie Hof Arnhem 9 okt. 1961, P. 1962 2274, Hof Arnhem 11 febr. 1969, P. 1971 3010, Hof Anrhem 24 febr. 1975, P. 1975 3264: pacht, want de inhoud van wat over-eengekomen is valt onder de definitie van art. 1 PW., ook al is door par-tijen voor de overeenkomst toestemming van de grondkamer voor inscha-ring verzocht en verkregen. Hof Arnhem 27 nov. 1967, P. 1968 2767: pacht op dezelfde grond, al hebben partijen hun overeenkomst de naam inscha-ring gegeven. Hof Arnhem 9 okt. 1961, P. 1962 2273: pacht al is op de quitantie voor de tegenprestatie vermeld „voor inscharing".&#13;
Opzet om door een onjuiste benaming de indruk te vestigen dat de overeenkomst geen pachtovereenkomst is kan men vermoeden in het geval van Hof Arnhem 23 maart 1964, P. 1964 2473: de van de overeenkomst opge-maakte akte draagt als opschrift „contract van een maatschapsverhou-ding", maar zij houdt noch uitdrukkelijk noch impliciet in, dat partijen de bedoeling hadden iets in gemeenschap te brengen en van enige samenwer-king is niets gebleken; de strekking van de overeenkomst is geen andere dan die ener pachtovereenkomst. Maar een heel fraai voorbeeld van een poging tot wetsontduiking op dit punt verschaft ons de, vermoedelijk kiesheids-halve, in de publicatie enkel als H. aangeduide gemeente. Zij bestond het bhjkens het arrest Hof Arnhem 22 mei 1978, P. 1979 3413, bij schriftelijke overeenkomst voorzien van het opschrift „huurcontract volkstuin" aan een beroeps-dahlia-kweker 250 Rijnlandse roe in gebruik te geven. Het Hof stelde vast dat de gemeente had begrepen dat de z.g. huurder het land met economisch oogmerk ging gebruiken ,,en dat het opschrift huurcontract volkstuin boven het vermelde contract niet anders is te beschouwen dan als een poging om de bepalingen van de Pachtwet niet toepasselijk te doen zijn". Heeft de oppositie in de Raad der gemeente H. hier nog iets over te berde gebracht?&#13;
De wil van partijen om niet onder de Pachtwet te vallen doet natuurlijk op zich zelf niet ter zake. Heel kort en algemeen overweegt b.v. Hof Arnhem 11 dec. 1967, P. 1968 2785 „dat al moge appellant niet een rechts-verhouding gewild hebben waarop de dwingende bepalingen van de Pacht-wet van toepassing zouden zijn, de feitelijke verhouding tussen partijen, zoals ook appellant deze gewild heeft, rechtens een pachtovereenkomst in-houdt".&#13;
Zie voorts de volgende arresten, alle betreffende een tegen de eigenaar van hoeve of los land ingestelde vordering tot schriftelijke vastlegging van een pachtovereenkomst. In het geval van Hof Arnhem 8 nov. 1965, P. 1966 2613, voerden de eigenaren als verweer, dat zij van plan waren zelf de hoeve te gaan gebruiken en tot het in gebruik geven aan de wederpartij slechts waren overgegaan op aandrang van de burgemeester om de hoeve in afwachting daarvan niet leeg te laten staan. Ik veronderstel — anders be-grijp ik hun verweer helemaal niet - dat zij daarmee bedoelden, dat zij niet gewild hadden dat op de overeenkomst de Pachtwet toepasselijk zou zijn of gemeend hebben dat zij dat niet zou zijn. Het Hof verwierp hun ver-weer met de simpele overweging, dat het aangevoerde niet ter zake dienende was, nu zij hun boerderij aan de wederpartij in gebruik hadden verstrekt voor landbouwdoeleinden tegen een tegenprestatie. Dus de inhoud der overeenkomst is die ener pachtovereenkomst — en daarmee uit. In het ar-rest Hof Arnhem 24 mei 1965, P. 1966 2616, ging het om het verweer van de eigenaar, dat hij zijn land aan de wederpartij in gebruik had gegeven om hem tijdelijk te helpen. Hij bedoelt daar blijkbaar mee, aldus het Hof, dat tussen partijen geen wilsovereenstemming had bestaan omtrent pacht, maar beslissend is uitsluitend of tussen hen overeenstemming bestond over het gebruik van het land voor landbouwdoeleinden, en dat was hier het ge-val. In het arrest Hof Arnhem 13 febr. 1967, P. 1967 2711 tenslotte, even-eens beslissende dat der partijen overeenkomst pacht was, kom ik de, toch wel ietwat droef stemmende overweging tegen, dat niet ter zake doet of de reden waarom de verpachter de verpachte gebouwen aan de pachter in ge-bruik heeft afgestaan ,,is gelegen in zijn bereidheid om appellant" (de pachter) ,,en zijn verloofde in staat te stellen te trouwen omdat deze reden niet bepalend kan zijn voor het karakter der gesloten overeenkomst". Neen, niet voor het juridische karakter. Lex dura sed ita scripta, dat geldt meer van dwingend recht. Maar mijn pachter zou deze pachter toch niet zijn.&#13;
Ter afsluiting kan ik twee uitspraken vermelden waarin toepassing van het aan vorenstaande arresten ten grondslag liggende beginsel nu eens tot een tegengestelde beslissing leidde. C.G. 6 dec. 1971, P. 1973 3116, ver-klaarde een vordering krachtens art. 19 PW. tot herziening van de pacht-prijs niet ontvankelijk, omdat de in het geding zijnde overeenkomst geen pachtovereenkomst was, aangezien, naar de C.G. uitvoerig vaststelde, niet ter uitoefening van de landbouw in gebruik was gegeven en daarvoor ook niet was gebruikt. Weliswaar, overweegt de Centrale Grondkamer, wekt de bewoording van de akte waarin zij is neergelegd een andere indruk doordat een door de grondkamer voor pachtovereenkomsten bestemd standaard-formulier is gebruikt, maar juist ook daarom moet aan de bewoording van de akte geen beslissende betekenis worden gehecht. Van geheel gelijke strekking het laatste arrest dat ik te dezen tegenkwam, dat van het Hof van 22 mei 1978, P. 1979 3410, in een geval waarin voor de pachtrechter ont-binding wegens wanprestatie werd gevorderd van een overeenkomst die door partijen zelf pachtovereenkomst was genoemd. Niet dat was beslis-send, aldus hier nog weer eens het Hof, maar slechts of zij voldeed aan de definitie van art. 1 P.W. Dit was te dezen niet het geval omdat het onderha-vige onroerend goed voor woondoeleinden in gebruik was gegeven en de mede afgestane 20 are land geen essentiële betekenis had.&#13;
Eigendom geen element van de pachtovereenkomst&#13;
Volgens de definitie van art. 1 P.W. is pacht de overeenkomst waarbij ,,de ene partij" zich verbindt aan de andere partij hoeve of los land in ge-bruik te verstrekken. Geen element van de pachtovereenkomst is naar deze definitie dat die ene partij tot het in gebruik geven bevoegd is. Veelal is na-tuurlijk die partij de eigenaar, maar hij kan ook uit anderen hoofde, b.v. als vruchtgebruiker, als pachter, of krachtens enige andere rechtsverhou-ding jegens de eigenaar, tot het verstrekken van het gebruik bevoegd zijn. Het kan echter ook zijn dat hij daartoe in het geheel niet bevoegd is. Dat neemt niet weg dat de overeenkomst een pachtovereenkomst is. En bij ge-breke van enige wetsbepaling daaromtrent doet zijn onbevoegdheid ook aan de geldigheid van deze pachtovereenkomst niet af. Zij zal slechts tot gevolg hebben dat hij de door hem aangegane verplichting om in gebruik te geven niet kan nakomen. Zie onder de Pachtwet 1958 uitdrukkelijk de twee arresten Hof Arnhem 28 dec. 1959, P. 1960 2092, en 14 april 1966, P. 1966 2667.&#13;
Ten overvloede. Als dus A op eigen naam eigendom van B verpacht zon-der bevoegd te zijn over het gebruik van B's eigendom te beschikken, brengt hij een geldige hem, A, bindende overeenkomst tot stand. Maar als A namens de eigenaar B eigendom van B verpacht zonder bevoegd te zijn dat namens B te doen, komt geen geldige overeenkomst tot stand, daarge-laten A's aansprakelijkheid deswege jegens degeen met wie de overeen-komst gesloten is.&#13;
Duidelijk - of eenvoudigheidshalve zal ik, gelijk ik telkens al deed, de-geen die in gebruik verstrekt verder als eigenaar aanduiden, behalve uiter-aard in de gevallen, waarin het van belang is of hij als eigenaar dan wel uit anderen hoofde daartoe bevoegd is.&#13;
Ter uitoefening van de landbouw&#13;
Naar de definitie van art. 1, lid 1, sub d, is een pachtovereenkomst de overeenkomst waarbij een hoeve of los land in gebruik verstrekt wordt ter uitoefening van de landbouw. Een hoeve is, zo bepaalt lid 1, sub c, een complex bestaande uit een of meer gebouwen of gedeelten daarvan en het daarbij behorende land, dienende tot de uitoefening van de landbouw. En lid 1 sub d geeft een omschrijving van wat onder landbouw wordt verstaan, aldus dat aldaar sub 1 - 6 een aantal activiteiten worden opgesomd, die on-der landbouw vallen, waaraan sub 7 wordt toegevoegd ,,elke andere tak van bodemcultuur" (met uitzondering van bosbouw). Pacht is dus niet al-leen het ten gebruike afstaan van de te cultiveren bodem zelf, maar ook het afstaan van daartoe dienende gebouwen. Zie ook art. 1, lid 2, waarin de be-palingen betreffende pacht van los land ook op het ten gebruike afstaan van gebouwen afzonderlijk, welke dienen ter uitoefening van de landbouw, toepasselijk worden verklaard. Met economisch oogmerk&#13;
Pacht is dus het in gebruik verstrekken ter uitoefening van de landbouw. En onder landbouw verstaat de wet het sub 1 - 6 opgesomde en voorts elke andere tak van bodemcultuur. „Elke", dat houdt geen beperking in. Zo in het bijzonder niet met betrekking tot het oogmerk waarmee de gebruiker de bodem zal cultiveren. Houdt men de wetgever aan zijn woorden, dan is dus bijvoorbeeld ook het ten gebruike afstaan van een siertuin pacht. Ook het gebruik daarvan houdt bodemcultuur in.&#13;
Nu hield ook in de vorige wettelijke regelingen de wetstekst op dit punt geen beperking in. En toch was het toen vaste jurisprudentie, dat pacht en-kel was het ten gebruike verstrekken voor bodemcultuur met economisch oogmerk. Het ten gebruike afstaan van een siertuin voor het kweken van planten als ontspanning, van land ten behoeve van de sportbeoefening, of aan een landbouwschool ten dienste van het onderwijs, of aan een land-bouwproefstation voor wetenschappelijke doeleinden werd niet als pacht aangemerkt. In het bijzonder ook werd in de rechtspraak de pachtwetge-ving niet toepasselijk geacht op de uitgifte van volkstuinen (hoewel de volkstuinder zijn tuintje zeker niet altijd enkel als ontspanning, maar ook wel met economische bedoelingen cultiveert).&#13;
Ook de tekst van het Regeringsontwerp voor onze huidige Pachtwet bood voor een uitzondering als in deze rechtspraak werd gemaakt geen en-kel houvast. Bij de parlementaire behandeling van dit ontwerp in de Twee-de Kamer werd toen door een der kamerleden een amendement ingediend, hetwelk uitdrukkelijk de wet niet op het afstaan van grond voor volkstuin toepasselijk verklaarde. Maar de Regering wees met een beroep op de hier-voor bedoelde rechtspraak het amendement als onnodig af, waarop het werd ingetrokken. Dientengevolge houdt de tekst van onze Pachtwet 1958 evenmin een beperking in. Op grond daarvan had ik aanvankelijk een uit-legging van deze wet in de zin van die vroegere rechtspraak afgewezen. Bij nadere overweging heb ik haar echter gerechtvaardigd geacht (zie mijn commentaar, § 56), gezien de uit de wordingsgeschiedenis van deze wet zo onmiskenbaar blijkende bedoeling van de wetgever, de in die rechtspraak aangenomen beperking te handhaven. Onder pacht in de betekenis van art. 1, lid 1 sub d, Pachtwet is dus te verstaan het in gebruik geven ter uit-oefening van bodemcultuur met economisch oogmerk. Dat is vooral ook daarom aanvaardbaar omdat degene die voor bodemcultuur uit ander dan economisch oogmerk in gebruik krijgt de bescherming die de Pachtwet de pachter geeft niet behoeft.&#13;
Juist lijkt het mij dan ook het arrest C.G. 28 jan. 1962, P. 1963 2359: pikeurswoning, stallen en land afgestaan aan een renstalhouder, die de door hem gefokte paarden niet gebruikt voor de handel in paarden maar om daarmee prijzen te winnen, dus voor sportieve doeleinden, alzo ten be-hoeve van de rensport: geen pachtovereenkomst.&#13;
Ook uitoefening landbouw anders dan als bedrijf&#13;
Met betrekking tot onze pachtwetgeving heeft zich ook nog telkens de, van niet gering practisch belang zijnde, vraag voorgedaan of niet de wette-lijke regeling beperkt moet worden tot de overeenkomst waarbij land of ge-bouwen worden in gebruik verstrekt ter uitoefening van de landbouw als bedrijf. Deze beperking hield met zovele woorden, anders dan de Pachtwet 1937 en het Pachtbesluit, het ontwerp-pachtwet van de Commissie van den Bergh van 1947 in. Het omschreef pacht als het in gebruik verstrekken van hoeve of land „ter uitoefening van het landbouwbedrijf". Onze Pachtwet 1958 heeft op dit punt dat ontwerp niet gevolgd; de tekst van art. 1: in ge-bruik verstrekken „ter uitoefening van de landbouw" houdt generlei be-perking in met betrekking tot de wijze waarop de uitoefening zal geschie-den. En hier wil ik mij wel aan de letter van de wet houden. Daar is voor-eerst het feit dat de definitie van het ontwerp-van den Bergh niet is overge-nomen. De te dezen aanzien mijns inziens niet erg duidelijke Regerings-toelichting doet in elk geval zien dat dit welbewust is geschied. En dat de wetgever ook geen beperking op dit punt gewild heeft blijkt naar mijn me-ning duidelijk uit de wet zelve: art. 5, lid 1 sub e. Ingevolge art. 2, lid 2 be-hoeft „de pachtovereenkomst" de goedkeuring van de grondkamer. Deze is krachtens art. 5 bevoegd goedkeuring van ,,de pachtovereenkomst" te weigeren, als de overeenkomst zou leiden tot gebruik van het land ter ver-krijging van neveninkomsten anders dan voor zelfvoorziening. Ook de overeenkomst dus, waarbij land wordt afgestaan om te gebruiken voor zelfvoorziening is een pachtovereenkomst, terwijl toch het bijzondere van deze overeenkomst om zo te zeggen juist is dat de landbouw hier niét als be-drijf wordt uitgeoefend.&#13;
Het verwondert mij dan ook dat ik nog zovele rechterlijke uitspraken te bespreken heb, blijkens welke onder de Pachtwet 1958 ook in rechte nog het standpunt verdedigd wordt, dat alleen het afstaan ten behoeve van een landbouwbedrijf pacht zou zijn, waarbij dan nog niet enkel geen pacht zou zijn het afstaan aan iemand die in het geheel geen bedrijf heeft, maar ook het afstaan aan iemand die wel een bedrijf maar geen landbouwbedrijf uit-oefent. Ook dit laatste is van veel practisch belang. Geen pacht zou bij-voorbeeld zijn de overeenkomst waarbij een veehandelaar land enkel ter beweiding met zijn handelsvee in gebruik krijgt, daar deze niet het land-bouwbedrijf uitoefent.&#13;
Terecht dan ook houdt de rechtspraak enkel verwerpingen van deze be-perking in.&#13;
In Hof Arnhem 10 april 1961, P. 1961 2207, behoefde de niet erg duide-lijk gemotiveerde ontkenning dat de in het geding zijnde overeenkomst een pachtovereenkomst was geen meerdere overweging dan dat het door een veehandelaar beweiden met zijn handelsvee een gebruik voor landbouw-doeleinden is en het afstaan van land voor dat gebruik dus een pachtover-eenkomst. Een zeer principiële en algemene beslissing geeft Hof Arnhem 11 nov. 1963, P. 1964 2437, N.J. 1964 257: het gebruik van een stuk land is door de eigenaar afgestaan aan B, een rangeerder bij de spoorwegen, ter beweiding met 7 door hem gehouden ponies; het is alzo afgestaan voor vee-houderij, dus ter uitoefening van de landbouw (art. 1, lid 1 b sub 3 brengt veehouderij onder landbouw), dus is de overeenkomst pacht „waaraan niet afdoet, dat B geen boer is en geen landbouwbedrijf heeft, omdat dat geen vereisten zijn voor het bestaan van een pachtovereenkomst". Dat wijze en ook omvang van het gebruik niet terzake doen blijkt ook uit het arrest Hof Arnhem 11 mei 1964, P. 1964 2521: overeenkomst waarbij een gebouw bestaande uit woning met stal voor 1 koe en 1 kalf, varkensstal en 30 are land is „verhuurd" aan molenaarsknecht; deze houdt 1 koe en soms 1 kalf en 60 kippen en teelt wat groente voor eigen gebruik; daarbij wordt dus het object ter beschikking gesteld ter uitoefening van de landbouw; dus pacht, ook al is deze landbouw voor de gebruiker „een bijkomstigheid". Van ge-heel gelijke strekking Hof Arnhem, 25 mei 1964, P. 1964 2522: afstand van een soortgelijk object aan een grondwerker-in-loondienst; afgestaan voor landbouwdoeleinden, dus pacht, waaraan niet afdoet dat deze loon-arbeider „de landbouw slechts uitoefent om een bijverdienste te verwerven". Heel duidelijk ook en kort tenslotte Hof Arnhem 25 okt. 1965, P. 1966 2646: ten gebruike is afgestaan een boerenbehuizing ingericht voor landbouwdoeleinden; dat is op zich zelf niet beslissend voor de vraag of sprake is van pacht; maar vaststaat dat deze ook daarvoor ter beschik-king is gesteld, dus pacht; niet ter zake doet of de gebruiker de landbouw als bedrijf dan wel ter voorziening in eigen behoefte uitoefent, want zowel in het ene als in het andere geval is van pacht sprake.&#13;
Het Hof heeft in 1975 voor deze opvatting steun gekregen van de Hoge Raad in zijn arrest van 19 dec. 1975, P. 1977 3347, N.J. 1976 570. Ook hier weer: woning met weiland ter beschikking gesteld van een paardehande-laar, niet ter uitoefening van een landbouwbedrijf, maar in het kader van zijn handel in paarden. De vraag of dit een pachtovereenkomst in de zin van art. 1 Pachtwet oplevert beantwoordt de Hoge Raad bevestigend. Zijn motivering is dezelfde als die welke ik hierboven gaf. De eis „ter uit-oefening van het landbouwbedrijf" werd ook niet gesteld in het Pacht-besluit en werd toen door de jurisprudentie verworpen. De Commissie van de Bergh had hem wel opgenomen in haar ontwerp, maar hij is in art. 1 Pachtwet niet overgenomen. En uit art. 5, lid 1, sub e blijkt dat in beginsel ook van een pachtovereenkomst kan worden gesproken indien land in ge-bruik wordt gegeven voor zelfvoorziening, dus anders dan voor de uit-oefening van het landbouwbedrijf. Zie met betrekking tot het Pachtbesluit ook reeds de Hoge Raad in het arrest 18 april 1950, P. 1950 1212, N.J. 1950 615: het afstaan van land aan een bakker om zijn paarden daarop te weiden is pacht.&#13;
Gezien deze pertinente uitspraak van 1975 kan ik hier onbesproken laten of het op dit punt mijns inziens niet erg duidelijke arrest H.R. 3 febr. 1965, N.J. 1965 144, van een andere mening blijk gaf. Zie daarover mijn Com-mentaar Pachtwet § 58.&#13;
Uitsluitend het overeengekomen gebruik beslissend. Bewijs daarvan.&#13;
Pacht is het in gebruik verstrekken ter uitoefening van de landbouw. Be-palend is uitsluitend het gebruik dat partijen zijn overeengekomen. Niet ter zake doet of het in gebruik gegeven object al of niet naar zijn aard voor de uitoefening van de landbouw bestemd is en evenmin of het al dan niet daar-voor geschikt is. Dat geldt in het bijzonder ook met betrekking tot gebou-wen. De overeenkomst waarbij een boerderij ter bewoning in gebruik wordt gegeven is geen pachtovereenkomst. De overeenkomst waarbij een niet voor stalling van vee geschikte schuur voor stalling van vee wordt af-gestaan is een pachtovereenkomst. Zie b.v. uitdrukkelijk overwegingen in die zin in Hof Arnhem 11 nov. 1963, P. 1964 2437, N.J. 1964 257: de over-eenkomst waarbij land ter beweiding is afgestaan is pacht, ongeacht de kwaliteit van het land. En heel duidelijk, met tegenovergesteld resultaat, Hof Arnhem 10 febr. 1969, P. 1969 2859: niet ter zake doet of het ten ge-bruike afgestane deel van een villa met kippenschuur voor de uitoefening van de landbouw zou kunnen worden gebruikt en of de gebruiker het daar-voor gebruikt (pluimveehouderij is landbouw, art. 1, lid 1 b, sub 4), maar uitsluitend of het hem daarvoor ten gebruike is afgestaan, wat in casu niet is gebleken; dus geen pacht. Een van de heel zeldzame uitspraken, waarin het „géén pacht" wordt uitgesproken!&#13;
Zie voorts de onderscheidingen door Hof, resp. Centrale Grondkamer gemaakt in de volgende uitspraken. Hof Arnhem 24 febr. 1964, P. 1964 2463: het ten gebruike afstaan van een boerderij voor de uitoefening van het trainers- en pikeursbedrijf is geen pacht; het ten gebruike afstaan voor de paardefokkerij wel, want paardefokkerij is veehouderij en dus land-bouw (art. 1, lid lb, sub 3). Centrale Grondkamer 27 jan. 1969, P. 1969 2848: het ten gebruike afstaan van een bollenschuur aan een bollenhande-laar voor de opslag van bollen is in gebruik geven voor handelsdoeleinden en dus geen pacht; het in gebruik geven daarvan aan een bollenkweker wel. Hof Arnhem 10 febr. 1972, P. 1973 3141: het ten gebruike afstaan van een fruitkoelhuis aan een fruitkweker is pacht, aan een fruithandelaar niet. Hof Arnhem 8 mei 1972, P. 1973 3159: het hoveniersbedrij f is op zich zelf geen landbouwbedrijf; het afstaan van een schuurtje voor de opberging van de daarvoor benodigde gereedschappen derhalve geen pacht; het voor dat bedrijf door de hovenier zelf kweken van planten is wel landbouw en het afstaan van het schuurtje voor de opslag van de gekweekte planten dus wel pacht.&#13;
Voor pacht is niet bepalend of het in gebruik gegeven onroerend goed naar zijn aard voor de uitoefening van de landbouw bestemd of daarvoor geschikt is, maar uitsluitend of het daarvoor in gebruik is gegeven. Dat een in gebruik gegeven onroerend goed daarvoor bestemd of geschikt is, be-wijst dus niet dat de overeenkomst waarbij het in gebruik is gegeven een pachtovereenkomst is. Een daarvoor bestemd of geschikt onroerend goed, boerderij of andere voor de landbouw ingerichte opstal, bouwland, wei-land of andere landbouwgrond kan nog wel voor ander doel dan voor land-bouw in gebruik gegeven worden. Echter dat is zozeer uitzondering dat men, dunkt mij, mag aannemen dat het voor de landbouw is afgestaan, zo-lang niet blijkt dat het voor ander doel is afgestaan.&#13;
En dat neemt ook het Arnhemse Hof constant, al dan niet stilzwijgend, aan. Zo in zijn arresten 27 febr. 1961, P. 1961 2232; 26 juni 1961, P. 1961 2238; 8 okt. 1962, P. 1963 2331; 27 jan. 1964, P. 1964 2467; 25 okt. 1965, P. 1966 2613; 7 juni 1971, P. 1972 3051.&#13;
En zie a contrario en omtrent het bewijs in het algemeen van het doel waarvoor in gebruik is gegeven Hof Arnhem 9 okt. 1961, P. 1962 2295: noch de inrichting van het onderhavige object, noch het beroep van de we-derpartij, bouwvakarbeider, noch de overeengekomen wekelijkse betaling vormen een aanwijzing dat voor landbouwdoeleinden is afgestaan.&#13;
Wijziging gebruik tijdens overeenkomst&#13;
Bij de pachtovereenkomst wordt overeengekomen dat het verpachte ge-bruikt zal worden ter uitoefening van de landbouw. Nu kunnen partijen hun overeenkomst tijdens haar loop wijzigen, en wel ook in dier voege dat het verpachte voor een andere bestemming gebruikt zal worden. Door deze wijziging verandert de overeenkomst van aard, houdt zij op pachtovereen-komst te zijn. En omgekeerd kunnen partijen bij een overeenkomst, waar-bij een onroerend goed voor een ander dan agrarisch gebruik is afgestaan, deze wijzigen in dier voege, dat het ter uitoefening van de landbouw ge-bruikt zal worden. Ook daardoor verandert de overeenkomst van aard; zij wordt tot pachtovereenkomst.&#13;
Zie aldus heel in het algemeen Hof Arnhem 8 mei 1972, P. 1973 3159: beslissend voor de aard van een overeenkomst is niet haar inhoud bij haar aangaan, maar de inhoud die zij in de loop der jaren heeft gekregen. In het gegeven geval wist de huidige eigenaar van een ten gebruike afgestane wo-ning met stukje grond toen hij deze kocht, dat de gebruiker die grond ge-bruikte voor de teelt van planten voor zijn hoveniersbedrijf, waardoor de overeenkomst toen in elk geval een pachtovereenkomst was. Ander voor-beeld in Hof Arnhem 27 nov. 1967, P. 1968 2759: doordat de huurder met medeweten en goedvinden van de verhuurder aan het gehuurde op de in het arrest nader omschreven wijze een agrarische bestemming had gegeven is de overeenkomst een pachtovereenkomst geworden, en wel, nu partijen geen goedkeuring van de grondkamer voor deze overeenkomst hebben ge-kregen, ingevolge art. 9, lid 1 P.W. een overeenkomst voor onbepaalde tijd.&#13;
Maar de wijziging in het gebruik moet natuurlijk zijn overeengekomen, dus met toestemming van de wederpartij hebben plaatsgevonden: Hof Arnhem 9 nov. 1964, P. 1965 2552; van toestemming was in het gegeven geval niet gebleken. Wetenschap is nog geen toestemming; Hof Arnhem 13 maart 1967, P. 1967 2703: dat de huurder van de tuin in de oorlog aardappelen en groente verbouwde en de verhuurder zulks begreep, maakt niet dat de huur tot pacht is geworden. De toestemming voor de wijziging kan overigens ook reeds bij het aangaan van de overeenkomst zijn gegeven. Aldus is het geval van Hof Arnhem 3 april 1967, P. 1968 2758: een eigenaar heeft aan zijn jachtopziener voor de duur van de arbeidsovereenkomst een woning verhuurd om te gebruiken voor zodanige bestemming als hij wilde; door het gehuurde voor agrarische doeleinden te gaan gebruiken heeft deze de overeenkomst tot pachtovereenkomst gemaakt.&#13;
En, tenslotte, nog weer een van die variaties uit de onuitputtelijke ver-scheidenheid der feiten die het recht onderhoudend houden, in Hof Arnhem 23 sept. 1974, P. 1976 3272: met toestemming van de verhuurder maar op eigen kosten heeft de huurder van een huis met erf op het erf een schuurtje gebouwd en is hij daarin varkens gaan houden; het schuurtje is hem dus niet door de verhuurder ter beschikking gesteld en voor het ge-bruik ervan is ook geen vergoeding overeengekomen; de huurovereenkomst is dus niet tot pachtovereenkomst geworden.&#13;
De voorraad rechtspraak over de pacht-definitie is nog geenszins op. Zo heeft in het bijzonder ook het vaststellen van wat onder ,,in gebruik ver-strekken" en wat onder „tegenprestatie" valt te verstaan nog menig arrest gekost. Daaraan moge ik een volgend overzicht besteden.</content><legacyfootnotes/><footnotes><footnote/></footnotes><auteurs>P.H.a.n. Houwing</auteurs><published>1980-01-01 00:00:00</published><modified>1980-01-01 00:00:00</modified><editiondate>1980-01-01</editiondate><htmlpath>https://denhollander.info/artikel/6541</htmlpath></article>
</articles></edition>
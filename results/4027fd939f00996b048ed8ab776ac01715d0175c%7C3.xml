<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7278</id><udhid>UDH:TvAR/7278</udhid><titel>Wetgeving en Literatuur</titel><searchwords><searchword>TvAR 6/2008</searchword><searchword>UDH:TvAR/7278</searchword></searchwords><attachments><attachment><name>TvAR-6-2008 W&amp;R9.pdf</name><extention>pdf</extention><url>https://denhollander.info/download/6843/ci</url></attachment></attachments><inleiding>Stankhinder&#13;
In een uitspraak van de Afdeling Bestuursrechtspraak&#13;
van de Raad van&#13;
State van 23 april 2008 (zaak nr.&#13;
200704409/1, LJN BD0347) komen&#13;
appellanten met succes op tegen een&#13;
door B&amp;W aan een pluimvee- en paardenhouderij&#13;
verleende revisievergunning&#13;
als bedoeld in art. 8.4, eerste lid,&#13;
van de Wet milieubeheer. Bij het bestreden&#13;
besluit was onder meer vergunning&#13;
verleend voor een reeds bestaande,&#13;
opnieuw te gebruiken stal, die&#13;
op kortere afstand van het dichtstbijzijnde&#13;
stankgevoelige object (een woning)&#13;
gelegen was. De Afdeling oordeelde&#13;
onder andere dat B&amp;W zich in&#13;
redelijkheid niet op het standpunt&#13;
hadden kunnen stellen dat stankhinder&#13;
wordt voorkomen, of in voldoende&#13;
mate wordt beperkt, met de aan de&#13;
vergunning verbonden voorschriften.&#13;
De Afdeling legde hieraan onder andere&#13;
ten grondslag dat - verkort weergegeven&#13;
- niet verzekerd is dat B&amp;W&#13;
zijn uitgegaan van het juiste emissiepunt&#13;
in de zin van art. 2.2, onderdeel&#13;
2 van de Richtlijn veehouderij en&#13;
stankhinder 1996 van de Minister van&#13;
VROM. Het bestreden besluit, alsmede&#13;
de aanvraag bevatte hiervoor onvoldoende&#13;
technische informatie, aldus&#13;
de Afdeling. Ook de door appellanten&#13;
gestelde stof- en neveloverlast als gevolg&#13;
van de ontsmetting van de stallen&#13;
had succes. B&amp;W hadden geen voorschriften&#13;
aan de vergunning verbonden,&#13;
die waarborgen dat stof- en neveloverlast&#13;
bij de ontsmetting van de stallen&#13;
zou worden voorkomen, althans&#13;
zou worden beperkt. B&amp;W hadden&#13;
enkel vastgesteld dat de ventilatieopeningen&#13;
van de stal in de praktijk bij&#13;
het ontsmetten gesloten zijn. Volgens&#13;
de Afdeling hadden B&amp;W zich niet&#13;
zonder nadere motivering op het&#13;
standpunt kunnen stellen dat aanvullende&#13;
voorschriften op dit punt niet&#13;
nodig waren.&#13;
Over een vergunningverlening op&#13;
grond van de Richtlijn veehouderij en&#13;
stankhinder aan een reeds vijftig jaar&#13;
zonder dekkende milieuvergunning in&#13;
bedrijf zijnde veehouderij, gaat een uitspraak&#13;
van de Afdeling Bestuursrechtspraak&#13;
van de Raad van State van 28&#13;
mei 2008 (ABRvS 28 mei 2008,&#13;
zaaknr. 200705208/1). In dit geval&#13;
ging het om een vergunning die was&#13;
verleend onder de voorwaarde dat de&#13;
veehouder een plan van aanpak overlegt,&#13;
gericht op de reductie van stankhinder.&#13;
De vergunning hield stand. </inleiding><content>Vleesindustrie&#13;
De minister heeft de Tweede Kamer&#13;
een rapport (24 pagina’s) aangeboden&#13;
getiteld ‘Vleessector van de haak gevallen’&#13;
(brief 8 mei 2008, Kamerstukken&#13;
II 2007/08, 31 200 XI, nr. 110). Het&#13;
is een verslag van het onderzoek van de&#13;
VROM-inspectie naar de implementatie&#13;
van milieumaatregelen in de vleesindustrie.&#13;
De aanleiding voor dit onderzoek&#13;
was dat de rijksoverheid begin&#13;
2006 het convenant ‘Uitvoering Milieubeleid&#13;
door de Vleesindustrie’ eenzijdig&#13;
had opgezegd, nadat geconstateerd&#13;
was dat de uitvoering tekortschoot.&#13;
Daarom is onderzoek gedaan&#13;
naar de milieuvergunningen en de uitvoering&#13;
van de milieuvoorzieningen in&#13;
de vleesindustrie. Samengevat blijkt er&#13;
nog steeds een achterstand. Het ontbreken&#13;
van een concrete, actuele handleiding&#13;
lijkt hieraan mede debet te zijn.&#13;
Er wordt nu samen met brancheverenigingen&#13;
gewerkt aan een dergelijke&#13;
handleiding. Naar verwachting zal deze&#13;
medio 2008 gereed zijn.&#13;
Geluidhinder&#13;
Over de reikwijdte van de onderzoeksplicht&#13;
van landbouwbedrijven met betrekking&#13;
tot geluidsoverlast en de gevolgen&#13;
hiervan op vergunningverlening&#13;
bij nieuwvestiging of uitbreiding, gaat&#13;
de brief van de minister aan Tweede&#13;
Kamer van 29 april 2008 (brief 29&#13;
april 2008, Kamerstukken II 2007/08,&#13;
29 383, nr. 103). De minister maakt&#13;
daarbij onderscheid tussen bedrijven&#13;
die wel, en bedrijven die niet onder het&#13;
Besluit landbouw milieubeheer vallen.&#13;
Voor bedrijven die wel onder voornoemd&#13;
besluit vallen, geldt geen vergunningplicht.&#13;
Zij kunnen bij wijziging&#13;
of nieuwvestiging volstaan met&#13;
een melding aan het bevoegd gezag.&#13;
Risico: er kunnen investeringen zijn&#13;
gedaan die achteraf niet aan de geluidseisen van voornoemd besluit blijken te&#13;
voldoen. Dat risico neemt toe bij&#13;
schaalvergroting in de landbouw. Hier&#13;
ligt dus een eigen verantwoordelijkheid&#13;
van de ondernemer. Om te voorkomen&#13;
dat er al te vaak achteraf moet worden&#13;
ingegrepen, is in het besluit geregeld&#13;
dat het bevoegd gezag kan besluiten&#13;
dat er een akoestisch rapport moet&#13;
worden overgelegd. Voor het tweede&#13;
geval (het bedrijf valt niet onder voornoemd&#13;
besluit) geldt een vergunningsplicht.&#13;
Het bevoegd gezag stelt in de&#13;
Wm-vergunning de geluideisen vast.&#13;
Daarbij kan ook geluidsoverlast van&#13;
aan- en afrijdend verkeer worden betrokken.&#13;
Voor de beoordeling van geluidhinder&#13;
door wegverkeersbewegingen&#13;
van en naar de inrichting, is de circulaire&#13;
van 29 februari 1996 van de&#13;
toenmalige Minister van VROM van&#13;
toepassing (de Schrikkelcirculaire,&#13;
Stcrt. 1996, nr. 44).&#13;
Gewasbescherming&#13;
Bij brief van 7 mei 2008 heeft de Minister&#13;
van VROM de Tweede Kamer&#13;
geïnformeerd over de beoordelingsmethode&#13;
voor de toelating van gewasbeschermingsmiddelen&#13;
op het aspect persistentie&#13;
in de bodem (Kamerstukken&#13;
II 2007/08, 27 858, nr. 68). Ingegaan&#13;
wordt op de nieuwe beoordelingsmethodiek&#13;
die - in opdracht van de ministeries&#13;
van LNV en VROM – is ontwikkeld&#13;
door een werkgroep bestaande&#13;
uit RIVM, CTB en Alterra.&#13;
Aanleiding voor deze opdracht was een&#13;
uitspraak van het College van Beroep&#13;
voor het Bedrijfsleven, die een onderdeel&#13;
van de sinds de jaren negentig gehanteerde&#13;
beoordelingsnorm voor persistentie&#13;
in strijd met de Europese gewasbeschermingrichtlijn&#13;
(RL91/414/EEG). Op Europees niveau&#13;
is recent besloten een nieuwe beoordelingsmethode&#13;
voor persistentie te&#13;
ontwikkelen. De door de werkgroep&#13;
ontwikkelde methode is daar als Nederlands&#13;
voorstel ingebracht. De minister&#13;
gaat derhalve nu niet over tot invoering&#13;
van de nieuwe methodiek,&#13;
maar wacht eerst de Europese ontwikkelingen&#13;
ter zake af.&#13;
Besluit huisvesting&#13;
In het Land- en Tuinbouw Bulletin&#13;
van mei 2008 (LTB 2008/5, p. 9)&#13;
schrijft P.P.A. Bodden over het Besluit&#13;
ammoniakemissie huisvesting veehouderij&#13;
(Besluit huisvesting). Het bevat&#13;
een schets van de inhoud van het besluit&#13;
huisvesting. Ook omschrijft de&#13;
auteur recente wijzigingen in het Besluit&#13;
huisvesting.</content><legacyfootnotes/><footnotes><footnote/></footnotes><auteurs/><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7278</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2007</searchword><id>3951</id><udhid>UDH:TvAR/3951</udhid><titel>Klink c.s. / plan van toedeling in de ruilverkaveling Salland-West (TvAR 2007/5401)</titel><searchwords><searchword>TvAR 7/8/2007</searchword><searchword>TvAR 2007/5401</searchword><searchword>UDH:TvAR/3951</searchword></searchwords><attachments><attachment><name>TvAR_2007_7 8-jurisprudentie.pdf</name><extention>pdf</extention><url>https://denhollander.info/download/3925/ci</url></attachment></attachments><inleiding>&lt;p&gt;[Landinrichtingswet, art. 160 en 176] De rechtbank gaat niet in op het verzoek van reclamanten om de situatie ter plaatse op te nemen. Bezwaar van reclamanten tegen het als gevolg van het plan van toedeling vervallen van een erfdienstbaarheid van weg komt slechts dan voor toewijzing in aanmerking, indien het belang van reclamanten bij voortzetting van het recht van weg heeft te prevaleren boven het belang van belanghebbenden bij opheffing van dit recht. In casu doet zich dit geval niet voor. Dat en of eigenares van de weg bereid is om een of meer belanghebbenden bij wijze van persoonlijk recht doorgang te verlenen over de weg in kwestie, leidt niet tot het oordeel dat het belang van de ruilverkaveling ermee is gediend om het recht van weg te handhaven.&lt;/p&gt;</inleiding><content>&lt;p&gt;Vonnis naar aanleiding van het bezwaar tegen het plan van toedeling in de ruilverkaveling &amp;lsquo;Salland-West&amp;rsquo; van: R.J.M. Klink en H.J. Klink-Oosterwiik, J.W. Koning, allen wonende te 8055 PE Laag Zuthem (gemeente Raalte), reclamanten, advocaat gemachtigde mr. J.T. Fuller te Zwolle. Bezwaar Met het bij de LC ingediende bezwaar keren reclamanten zich tegen het vervallen van de bestaande erfdienstbaarheid van weg over het gedeelte van de Den Alerdinckweg tussen de Grote Hagenweg en de Hogeweg. De LC wenst niet tegemoet te komen aan het bezwaar. Belanghebbenden, Den Alerdinck II BV als eigenares van dit noordelijke gedeelte van de Den Alerdinckweg, en Heeger als aanwonende, verzetten zich tegen toewijzing van het bezwaar. Reclamanten hebben hun bezwaar gehandhaafd. 2. De rechtbank gaat niet in op het verzoek van reclamanten om de situatie ter plaatse op te nemen. Zij acht zich voldoende voorgelicht om op grond van de stukken, waaronder de overgelegde kaartbijlagen, en de door partijen ter zitting gegeven toelichting vonnis te wijzen. Reclamanten hebben desgevraagd ter zitting niet kunnen aangeven, wat de rechtbank visueel kan waarnemen, wat zij zonder die waarneming niet kan weten of behoort te weten. 3. De rechtbank overweegt met betrekking tot het bezwaar van reclamanten als volgt. 4. Niet in geschil is dat ten behoeve van reclamanten van oudsher een erfdienstbaarheid in de vorm van een recht van weg bestaat om via het noordelijke gedeelte van de Den Alerdinckweg te gaan naar en te komen van de Hogeweg. Voortzetting van dit recht van weg is niet voorzien in het plan van toedeling. Bij ongewijzigde vaststelling van het plan van toedeling komt dit recht dus te vervallen. Reclamanten zijn woonachtig en (mede)-eigenaars van onroerende zaken aan het zuidelijke gedeelte van de Den Alerdinckweg tussen de Zuthemerweg en de Grote Hagenweg. Zij verzetten zich tegen het vervallen van de erfdienstbaarheid, omdat bij feitelijke afsluiting van het noordelijke weggedeelte geen directe ontsluiting meer bestaat naar de Hogeweg en de Rijksweg N35. Dit betekent volgens reclamanten een omweg van 4 tot 5 km richting Zwolle, Wythmen, Hoonhorst of Dalfsen en extra kilometers voor het landbouwverkeer naar het bedrijf van Klink. 5. In de inbrengsituatie waren de eigendommen van reclamanten ontsloten in zowel noor delijke als zuidelijke richting over de niet-openbare, semi-verharde Den Alerdinckweg. Noordwaarts gaande konden reclamanten in westelijke richting de niet-openbare, semi-verharde Grote Hagenweg inslaan. In de toedelingsituatie zijn de eigendommen van reclamanten in zuidelijke richting ontsloten via de openbare, verharde Den Alerdinckweg. Noordwaarts kunnen zij in westelijke richting de openbare, deels verharde en deels semi-verharde Grote Hagenweg inslaan. In ontsluiting in noordelijke richting via de Den Aler dinckweg naar de Hogeweg en Rijksweg N35 is niet voorzien. 6. Op 1 december 1998 hebben gedeputeerde staten van Overijssel (GS) de planuitwerking ex artikel 85 van de LIW voor de ruilverkaveling &amp;lsquo;Salland-West&amp;rsquo; vastgesteld. Deze plan uitwerking ziet onder meer op een aanpassing van de ontsluiting in het gebied &amp;lsquo;Landgoed Den Alerdinck II&amp;rsquo;. Op 11 december 2001 hebben GS het begrenzingenplan voor de ruil verkaveling &amp;lsquo;Salland- West&amp;rsquo; vastgesteld, waarin de openbaarheid van wegen in het blok is geregeld. Het noordelijke deel van de Den Alerdinckweg tussen de Grote Hagenweg en de Hogeweg wordt volgens deze plannen niet verbeterd en blijft een niet-openbare weg. De onder r.o. 5. beschreven toedelingsituatie geeft &amp;ndash; zoals de LC onweersproken ter zitting heeft aangevoerd &amp;ndash; uitvoering aan de planuitwerking en het begrenzingenplan. 7. Krachtens artikel 160, eerste lid van de LIW worden bij de ruilverkaveling de beperkte rechten, die met betrekking tot de onroerende zaken bestaan, geregeld of opgeheven on der regeling van de geldelijke gevolgen daarvan. Het tweede lid van artikel 160 bepaalt, dat in het belang der herverkaveling beperkte rechten kunnen worden gevestigd. In de richtlijnen, die ten grondslag liggen aan het plan van toedeling voor de ruilverkaveling &amp;lsquo;Salland-West&amp;rsquo;, is onder punt 3.4 met betrekking tot artikel 160 opgenomen dat erfdienstbaarheden (met name rechten van uitweg) door uitvoering van werken of ruiling zoveel mogelijk zullen worden opgeheven. 8. Reclamanten hebben aangevoerd dat hun bezwaar tegen het vervallen van het recht van weg ook zonder belangenafweging kan worden toegewezen. Zij stellen hiertoe dat &amp;ndash; gelet op hun inbreng &amp;ndash; sprake is van een verslechtering, hetgeen volgens reclamanten in strijd is met het uitgangspunt van ruilverkaveling, van de LIW en het uitgangspunt bij de vast stelling van een plan van toedeling dat geen verslechtering ten gunste van derden plaats vindt. Voor zover deze stelling is gebaseerd op het bepaalde in artikel 148 van de LIW, berust zij naar het oordeel van de rechtbank op een misvatting. Artikel 148 ziet immers slechts op het recht van de eigenaar. Voor de ruilverkaveling &amp;lsquo;Salland-West&amp;rsquo; heeft &amp;ndash; zoals volgt uit wat onder r.o. 7. is weergegeven &amp;ndash; integendeel als uitgangspunt te gelden dat erfdienstbaarheden zoveel mogelijk worden opgeheven. 9. Gelet op hetgeen hiervoor is overwogen komt het bezwaar van reclamanten slechts dan voor toewijzing in aanmerking, indien &amp;ndash; gegeven de door de LC reeds uitgevoerde dan wel nog uit te voeren werken &amp;ndash; het belang van reclamanten bij voortzetting van het recht van weg desalniettemin heeft te prevaleren boven het belang van belanghebbenden bij opheffing van dit recht. 10. Naar het oordeel van de rechtbank doet de in r.o. 9. bedoelde situatie zich in dit geval niet voor. Uitvoering door de LC van het landinrichtingsplan en het begrenzingenplan voorziet reclamanten van een &amp;ndash; ten opzichte van het verleden verbeterde &amp;ndash; uitweg over verharde, openbare wegen. Er is dus geen sprake van dat in de toedelingsituatie voor de eigendommen van reclamanten geen uitweg meer bestaat. Dat de in de inbrengsituatie bestaande &amp;ndash; extra &amp;ndash; uitweg in noordelijke richting in de toedelingsituatie feitelijk kan worden afgesloten door de eigenares van het noordelijke deel van de Den Alerdinckweg, maakt dit niet anders. Met name het belang van belanghebbende Den Alerdinck II BV om over haar eigendom te beschikken zoals zij dit wil, doet minst genomen niet onder voor het belang van reclamanten om &amp;ndash; gaande in &amp;eacute;&amp;eacute;n bepaalde richting &amp;ndash; niet te hoeven omrijden. In geval als gevolg van omrijden sprake is van schade, met name aan de zijde van Klink, is dat een kwestie voor de lijst der geldelijke regelingen. Omrijschade van een dergelijke omvang dat ter voorkoming daarvan het recht van weg moet worden gehand haafd, is niet aannemelijk gemaakt. Dat en of de eigenares van de weg bereid is om &amp;eacute;&amp;eacute;n of meer belanghebbenden bij wijze van persoonlijk recht doorgang te verlenen over de weg in kwestie, leidt niet tot het oordeel dat het belang van de ruilverkaveling ermee is gediend om het recht van weg te handhaven. 11. De rechtbank komt tot de slotsom dat het bezwaar van reclamanten ongegrond is en dat het niet leidt tot wijziging van het plan van toedeling. Gelet op de uitkomst van het ge ding is het aan reclamanten te wijten dat geen overeenstemming is bereikt. Zij zullen dan ook worden verwezen in de kosten van het geding. Beslissing De rechtbank: verklaart het bezwaar van reclamanten ongegrond; veroordeelt reclamanten in de kosten van het geding en bepaalt deze kosten, voor zover gevallen aan de zijde van de LC en belanghebbende Heeger, op nihil en, voor zover gevallen aan de zijde van Den Alerdinck II BV, op &amp;euro; 904,-.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-07-01 00:00:00</published><modified>2017-06-12 12:37:10</modified><editiondate>2007-07-01</editiondate><htmlpath>https://denhollander.info/artikel/3951</htmlpath></article>
</articles></edition>
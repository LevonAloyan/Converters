<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6831</id><udhid>UDH:TvAR/6831</udhid><titel>'W.N.M, van kaken / Burgemeester en Wethouders van Oost-, West- en Middelbeers' (TvAR 1991/4475)</titel><searchwords><searchword>TvAR 4/1991</searchword><searchword>TvAR 1991/4475</searchword><searchword>UDH:TvAR/6831</searchword></searchwords><attachments><attachment><name>1991_nr 4_Rechtspraak_4475.pdf</name><extention>pdf</extention><url>https://denhollander.info/download/6550/ci</url></attachment></attachments><inleiding>Hinderwet, art. 28 jo. Wet op de&#13;
Raad van State, art. 107&#13;
Sluitingsbevel terecht vanwege ontbreken&#13;
hinderwetvergunning; bedrijfsmatig houden&#13;
van vee is afhankelijk van de veevoedersamenstelling;&#13;
startkalveren vallen ook onder&#13;
het Hinderbesluit. </inleiding><content>Yz. Afdeling geschillen van bestuur, 28 februari&#13;
1989&#13;
(dr. Veringa)&#13;
Beschikking van de Voorzitter van de Afdeling&#13;
voor de geschillen van bestuur van de&#13;
Raad van State op het verzoek om toepassing&#13;
van art. 107 van de Wet op de Raad van State&#13;
in het geschil tussen: W.N.M, van kaken te&#13;
Middelbeers, verzoeker&#13;
en&#13;
Burgemeester en Wethouders van Oost-,&#13;
West- en Middelbeers, verweerders.&#13;
Verweerders hebben bij beschikking van&#13;
12 september 1988, nummer 14/10/1511,&#13;
verzoeker bevolen zijn inrichting (kalverfokkerij)&#13;
gelegen aan de Kuikseindseweg 17&#13;
te Middelbeers te sluiten. De beschikking&#13;
van verweerders is aan deze uitspraak gehecht.&#13;
Tegen deze beschikking heeft verzoeker&#13;
bij schrijven van 11 oktober 1988 beroep&#13;
ingesteld.&#13;
Daarnaast heeft hij bij schrijven van gelijke&#13;
datum verzocht de beschikking van verweerders&#13;
van 12 september 1988 te schorsen.&#13;
Het verzoekschrift is aan deze uitspraak gehecht.&#13;
Ter zitting van 16 december 1988 hebben&#13;
verzoeker en verweerders, vertegenwoordigd&#13;
door S.P. Grem en M.T.C.A. Smets, hun&#13;
standpunten toegelicht.&#13;
In rechte:&#13;
Het voorliggende verzoek is ingediend op&#13;
grond van art. 60a van de Wet op de Raad van&#13;
State, doch op 1 januari 1988 is in werking&#13;
getreden de Tijdelijke wet Kroongeschillen.&#13;
Ingevolge de art. 1 en 7 van laatstgenoemde&#13;
wet is de Afdeling voor de geschillen&#13;
van bestuur belast met de beslissing op het&#13;
beroep ten gronde. In verband hiermede en&#13;
gelet op art. 4 van de Tijdelijke wet Kroongeschillen&#13;
dient behandeling in het kader van&#13;
de onderwerpelijke procedure overeenkomstig&#13;
de art. 107 en volgende van de Wet op de&#13;
Raad van State plaats te vinden.&#13;
Ingevolge art. 107 van de Wet op de Raad&#13;
van State dient te worden nagegaan of de&#13;
uitvoering van het besluit van verweerders&#13;
voor verzoeker een onevenredig nadeel met&#13;
zich zou brengen in verhouding tot het door&#13;
een onmiddellijke uitvoering van bedoeld&#13;
besluit te dienen belang.&#13;
Voor zover deze toetsing meebrengt, dat&#13;
het geschil in de bodemprocedure wordt beoordeeld,&#13;
heeft Ons oordeel daaromtrent een&#13;
voorlopig karakter en is dat niet bindend in&#13;
die procedure.&#13;
Ten aanzien van het verzoek van verweerders&#13;
met betrekking tot dit geschil toepassing&#13;
te geven aan art. 116 van de Wet op de Raad&#13;
van State overwegen Wij als volgt:&#13;
Verweerders beogen met hun verzoek snel&#13;
duidelijkheid te verkrijgen in dit geschil,&#13;
aangezien door het in werking hebben van de&#13;
inrichting door verzoeker, de uitvoering van&#13;
het bestemmingsplan 'De Hille' dat voorziet&#13;
in woningbouw, in gevaar komt.&#13;
Een zodanige spoedeisendheid vormt echter&#13;
niet een der in art. 116 der Wet op de Raad&#13;
van State genoemde omstandigheden die&#13;
toepassing van dit wetsartikel zouden kunnen&#13;
rechtvaardigen.&#13;
Wij zijn overigens van oordeel dat dergelijke&#13;
omstandigheden zich te dezen niet voordoen.&#13;
Wel zal dezerzijds een spoedige behandeling&#13;
van de hoofdzaak worden bevorderd.&#13;
Verweerders hebben hun beschikking,&#13;
waarop het verzoek betrekking heeft, verzoeker&#13;
met toepassing van art. 28, eerste lid,&#13;
van de Hinderwet bevolen zijn inrichting op&#13;
het perceel Kuikseindseweg 17 te Middelbeers&#13;
te sluiten, aangezien deze inrichting ten&#13;
tijde van deze beschikking zonder de daarvoor&#13;
benodigde vergunning ingevolge de&#13;
Hinderwet in werking was.&#13;
Zij hebben hun beslissing mede doen steunen&#13;
op de overweging dat de inrichting een&#13;
inrichting is welke naar buiten gevaar,&#13;
schade of hinder kan veroorzaken als bedoeld&#13;
in art. 1, onder Ia, V en XXIV, van het&#13;
Hinderbesluit.&#13;
Zij hebben zich daarbij gebaseerd op een&#13;
door de Technische Dienst in de Zuid-West&#13;
Kempen ingesteld onderzoek.&#13;
Uit het naar aanleiding van dit onderzoek opgestelde rapport blijkt dat ten tijde van de&#13;
bestreden beschikking in de inrichting een&#13;
aantal ventilatoren aanwezig was, waarvan&#13;
één een groter elektromotorisch vermogen&#13;
bezat van meer dan 0,25 kW, alsmede een&#13;
beregeningsinstallatie met een elektromotorisch&#13;
vermogen van 11 kW. Derhalve was&#13;
sprake van een inrichting waar een of meer&#13;
elektromotoren werden gebezigd met een&#13;
vermogen of een gezamenlijk vermogen groter&#13;
dan 1,5 kW, als bedoeld in art. 1, onder la,&#13;
van het Hinderbesluit.&#13;
De ondergrondse opslagtank waarvan in&#13;
de beschikking sprake is, was bedoeld voor&#13;
de opslag van dieselolie.&#13;
Blijkens het in deze zaak ingewonnen&#13;
ambtsbericht van de Adviseur Beroepen Milieubeheer&#13;
behoort dieselolie niet tot de&#13;
brandbare vloeistoffen, waarvan het ontvlammingspunt,&#13;
bepaald met het toestel van&#13;
Abel-Pensky bij een druk van 101325Pa, lager&#13;
is gelegen dan 55°C. Van een&#13;
inrichting als bedoeld in art. 1, onder V, van&#13;
het Hinderbesluit is naar Ons oordeel dan&#13;
ook geen sprake.&#13;
Verder spitst het geschil zich toe op de&#13;
vraag, of ten tijde van de beschikking van&#13;
verweerders sprake was van het bedrijfsmatig&#13;
houden van mestkalveren, in welk&#13;
geval de inrichting zou zijn aan te merken als&#13;
een inrichting als bedoeld in art. 1, onder&#13;
XXIV, van het Hinderbesluit.&#13;
Verweerders zijn de mening toegedaan dat&#13;
in de inrichting zogenaamde startkalveren, in&#13;
feite jonge mestkalveren, worden gehouden&#13;
op nagenoeg identieke wijze als mestkalveren.&#13;
Volgens verzoeker is sprake van het houden&#13;
van opfokkalveren waarvoor zijns inziens&#13;
geen vergunning ingevolge de Hinderwet&#13;
is vereist.&#13;
Blijkens het in deze zaak door de Adviseur&#13;
Beroepen Milieubeheer uitgebrachte ambtsbericht&#13;
is voor de beantwoording van de&#13;
vraag of sprake is van mestkalveren niet de&#13;
wijze van huisvesting, doch de voedersamenstelling&#13;
van doorslaggevende betekenis.&#13;
In de in geding zijnde inrichting worden&#13;
kalveren opgefokt van nul tot ongeveer&#13;
15 weken, waarna deze naar melkveebedrijven,&#13;
fokbedrijven of stierenmesterijen&#13;
worden afgevoerd.&#13;
Tijdens het verblijf van deze kalveren in de&#13;
inrichting wordt van de voedering met melk&#13;
omgeschakeld naar de voedering met ruwvoer&#13;
en krachtvoer.' s Zomers lopen de kalveren&#13;
vanaf een leeftijd van ongeveer tien weken&#13;
in de wei, 's winters staan zij op stal en&#13;
worden dan gevoerd met gras.&#13;
Door deze wijze van voedering zijn de in&#13;
de inrichting gehouden kalveren niet meer&#13;
geschikt voor de witvleesproduktie en zullen&#13;
zij na het verlaten van de inrichting dan ook&#13;
nimmer als zodanig kunnen worden ingezet.&#13;
In verband hiermee is hier naar Ons oordeel&#13;
geen sprake van het bedrijfsmatig houden&#13;
van mestkalveren.&#13;
In de inrichting worden zowel vaarskal&#13;
veren als stierkalveren op dezelfde wijze&#13;
gehouden als meststieren, terwijl het aan&#13;
deze dieren toegediende kracht- en ruwvoer&#13;
niet wezenlijk afwijkt van het voer dat aan&#13;
meststieren wordt toegediend.&#13;
Wij zijn van oordeel dat onder deze omstandigheden,&#13;
voor zover in de inrichting&#13;
stierkalveren worden gehouden, sprake is&#13;
van het bedrijfsmatig houden van meststieren.&#13;
De inrichting is dan ook aan te merken als&#13;
een inrichting als bedoeld in art. 1, onder&#13;
XXIV, van het Hinderbesluit.&#13;
Aan het begrip opfokkalveren komt naar&#13;
Ons oordeel geen onderscheidend vermogen&#13;
toe. Dit begrip heeft noch betrekking op de&#13;
wijze van houden van dieren noch op de&#13;
wijze van voedering die te dezen doorslaggevend&#13;
zijn, doch houdt slechts verband met de&#13;
levensfase van deze dieren.&#13;
Uit het vorenoverwogene vloeit voort dat&#13;
voor het in werking hebben van de inrichting&#13;
door verzoeker een vergunning ingevolge de&#13;
Hinderwet is vereist.&#13;
Nu verzoeker ten tijde van de bestreden&#13;
beschikking niet beschikte over een zodanige&#13;
vergunning, hebben verweerders naar&#13;
Ons oordeel niet onjuist gehandeld door met&#13;
betrekking tot deze inrichting toepassing te&#13;
geven aan art. 28, eerste lid, der Hinderwet.&#13;
Ten aanzien van verzoeker is reeds hierom&#13;
geen sprake van een onevenredig nadeel als&#13;
bedoeld in art. 107 van de Wet op de Raad van&#13;
State.&#13;
Het verzoek komt mitsdien niet voor inwilliging&#13;
in aanmerking.</content><legacyfootnotes/><footnotes><footnote/></footnotes><auteurs>dr. Veringa</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6831</htmlpath></article>
</articles></edition>
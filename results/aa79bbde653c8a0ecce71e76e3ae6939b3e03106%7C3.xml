<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2001</searchword><id>4724</id><udhid>UDH:TvAR/4724</udhid><titel>Van Alem / Hooymans (TvAR 2001/5072)</titel><searchwords><searchword>TvAR 7/8/2001</searchword><searchword>TvAR 2001/5072</searchword><searchword>UDH:TvAR/4724</searchword></searchwords><attachments><attachment><name>2001_nr 78_Rechtspraak_5072.pdf</name><extention>pdf</extention><url>https://denhollander.info/download/4666/ci</url></attachment></attachments><inleiding>[Pachtwet art. 41]&#13;
&#13;
Pachtovereenkomst verlengen? Voornemen&#13;
van verpachter tot eigen gebruik gepachte&#13;
(voor fruitteelt) serieus en uitvoerbaar&#13;
geacht. Hoewel pachter door einde pacht&#13;
ca. 20% van zijn areaal verliest, in dit geval&#13;
geen ernstige aantasting grondslag van zijn&#13;
maatschappelijk bestaan: pachter heeft&#13;
genoeg eigen grond om met veebezetting&#13;
van 2 melkkoeien per ha zijn melkquotum&#13;
vol te kunnen melken, en verlies mestproductierechten&#13;
leidt ook niet tot ernstige&#13;
aantasting. Dus geen plaats voor verlenging&#13;
pachtovereenkomst.</inleiding><content>BESCHIKKING VAN 7 SEPTEMBER 1999&#13;
IN DE ZAAK VAN:&#13;
Adrianus Katharinus van Alem, wonende te&#13;
Kerkdriel,&#13;
appellant,&#13;
procureur mr. G. Jansen,&#13;
tegen&#13;
Johannes Wilhelmus Nicolaas Hooymans,&#13;
wonende te Velddriel,&#13;
geïntimeerde,&#13;
procureur: mr. P.C. Plochg.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Tiel heeft op 25 februari 1999 tussen partijen&#13;
een beschikking gegeven, waarbij het verzoek&#13;
van appellant – verder: Van Alem – de tussen&#13;
hem als pachter en geïntimeerde – verder:&#13;
Hooymans – als verpachter bestaande pachtovereenkomst&#13;
betrekking hebbende op enkele&#13;
percelen grasland, kadastraal bekend gemeente&#13;
Maasdriel, sectie N, nummers 675 en 676, tezamen&#13;
ongeveer 1.80.25 ha voor de wettelijke&#13;
duur van zes jaren te verlengen, is afgewezen.&#13;
1.2 De oorspronkelijke mondelinge pachtovereenkomst,&#13;
aangegaan tussen Van Alem als&#13;
Van Alem en mevrouw M.E.F. van Alem-de&#13;
Groot, rechtsvoorgangster van geïntimeerde,&#13;
als verpachtster, is op 15 november 1991 bij&#13;
uitspraak van de pachtkamer van het kantongerecht&#13;
te ’s-Hertogenbosch, op 28 juni 1993&#13;
door dit gerechtshof bekrachtigd, schriftelijk&#13;
vastgelegd. De overeenkomst is ter goedkeuring&#13;
ingekomen bij de grondkamer voor Gelderland&#13;
op 6 juli 1993 en door deze grondkamer&#13;
goedgekeurd op 7 oktober 1993.&#13;
In 1991 heeft mevrouw Van Alem het gepachte,&#13;
na verkoop, in eigendom overgedragen aan&#13;
geïntimeerde.&#13;
1.3 Een afschrift van de beschikking van de&#13;
pachtkamer van het kantongerecht, naar de&#13;
inhoud waarvan wordt verwezen, is aan deze&#13;
beschikking gehecht.&#13;
2 Het geding in hoger beroep&#13;
2.1 Van Alem is bij een op 8 april 1999 ter&#13;
griffie van het hof ingekomen beroepschrift in&#13;
hoger beroep gekomen van voormelde beschikking,&#13;
met het verzoek dat het Hof de&#13;
beschikking, waarvan beroep, zal vernietigen&#13;
en de verlenging van de pachtovereenkomst&#13;
zal toewijzen, met veroordeling van Hooymans&#13;
in de kosten van de procedure in beide&#13;
instanties.&#13;
2.2 Hooymans heeft bij een op 6 mei 1999 ter&#13;
griffie van het hof ingekomen verweerschrift&#13;
verweer gevoerd met verzoek dat het hof Van&#13;
Alem niet-ontvankelijk zal verklaren, althans&#13;
het beroep ongegrond zal verklaren en de&#13;
beschikking, waarvan beroep, zal bevestigen,&#13;
met veroordeling van Van Alem in de proceskosten&#13;
van beide instanties.&#13;
2.3 Van Alem heeft op verzoek van het hof&#13;
nog jaarstukken overgelegd bij brief van&#13;
12 augustus 1999, waarop Hooymans bij brief&#13;
van 23 augustus 1999 heeft gereageerd.&#13;
3 De grief&#13;
De door Van Alem aangevoerde grief tegen de&#13;
beschikking, waarvan beroep, luidt als volgt:&#13;
Grief:&#13;
Ten onrechte heeft de pachtkamer in haar&#13;
beschikking, waarvan beroep, het verlengingsverzoek&#13;
van Van Alem afgewezen en hem veroordeeld&#13;
in de proceskosten, overwegende dat&#13;
het belang van Van Alem bij het gebruik van&#13;
het gepachte relatief klein is, alsmede in aanmerking&#13;
nemende de staat van het onderhoud&#13;
van het gepachte waarop de pachtkamer blijkens&#13;
het proces-verbaal van de plaatsopneming&#13;
het nodige aan te merken had dat er&#13;
onvoldoende billijkheidsgronden aanwezig&#13;
zijn om de pachtovereenkomst met Hooymans&#13;
te verlengen. Hooymans behoort als&#13;
eigenaar vrije beschikking te krijgen over de&#13;
grond in kwestie.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – verklaard (zakelijk weergegeven):&#13;
door Van Alem:&#13;
dat hij 57 jaar oud is en voor 70% arbeidsongeschikt&#13;
is, waarvoor hij krachtens de Algemene&#13;
Arbeidsongeschiktheidswet een uitkering&#13;
van ƒ 1400,00 netto per maand geniet; dat&#13;
het bedrijf bestaat uit 9,5 ha weiland, waarvan&#13;
5 ha eigendom en 3,5 ha pacht, de grond in&#13;
geding inbegrepen; dat hij daarnaast nog&#13;
2,5 ha weiland, gelegen in de uiterwaarden, in&#13;
pacht heeft van een steenfabriek zonder&#13;
schriftelijke pachtovereenkomst; dat de bedrijfsgebouwen&#13;
en de woning op de grond,&#13;
die in eigendom is, staan; dat de bedrijfsgebouwen&#13;
bestaan uit schuren, waarvan er één&#13;
14 standplaatsen bevat, één 18 standplaatsen&#13;
en één nog een aantal standplaatsen voor&#13;
jongvee en melkvee; dat hij in totaal 60 runderen&#13;
op zijn bedrijf houdt, waarvan 20 melkkoeien;&#13;
dat hij lid is van Campina/Melkunie;&#13;
dat hij sedert 1 april 1999 geen melk meer&#13;
levert aan Campina/Melkunie en de melk vervoedert&#13;
aan de kalveren; dat hij beschikt over&#13;
een melkquotum van 48.000 kg inclusief de&#13;
20.000 kg welke hij drie jaar geleden heeft bijgekocht;&#13;
dat hij sedertdien ook meer melkkoeien&#13;
is gaan aanhouden; dat de reden waarom&#13;
hij sinds 1 april 1999 geen melk meer&#13;
levert, is gelegen in de onzekerheid met&#13;
betrekking tot het voortgezet gebruik van de&#13;
grond in geschil; dat hij in februari 1999 een&#13;
korting opgelegd heeft gekregen van de melkfabriek&#13;
wegens een te hoog kiemgetal; dat hij&#13;
niet door Campina/Melkunie is geconfronteerd&#13;
met een verbod tot het leveren van&#13;
melk; dat de bedrijfswinst over 1997 ongeveer&#13;
ƒ 8.000,00 heeft bedragen; dat 1998 ook beter&#13;
was dan 1996; dat hij bereid is op verzoek van&#13;
het hof de jaarstukken over 1997 en 1998 alsnog&#13;
te overleggen; dat hij de laatste jaren heeft&#13;
geïnvesteerd in een trekker en machines,&#13;
waaronder een mestinjecteur; dat hij zijn volledige&#13;
melkquotum nog ter beschikking heeft,&#13;
zodanig dat, indien hij dat wenst, het quotum&#13;
in het huidige melkprijsjaar nog geheel door&#13;
hemzelf kan worden volgemolken; dat hij&#13;
geen melkquotum heeft verleased, noch toezeggingen&#13;
heeft gedaan het melkquotum te&#13;
gaan verleasen; dat het gepachte in geschil op&#13;
1,5 km is gelegen van zijn bedrijfsgebouwen.&#13;
Voorts verklaarde appellant dat zijn zoon&#13;
29 jaar oud is en als magazijnmedewerker&#13;
35 uur per week bij een supermarkt werkt; dat&#13;
zijn zoon in appellant’s bedrijf alle voorkomende&#13;
werkzaamheden verricht; dat zijn&#13;
zoon mee heeft geïnvesteerd in de aankoop&#13;
van het melkquotum (ƒ 25.000,00) en in een&#13;
trekker (ƒ 10.000,00); dat er geen afspraken&#13;
zijn gemaakt ten aanzien van deze door hem&#13;
geïnvesteerde bedragen; dat er evenmin een&#13;
rentevergoeding is afgesproken; dat er geen&#13;
afspraken op schrift bestaan met betrekking&#13;
tot de bedrijfsovername door zijn zoon; dat&#13;
hij mogelijk op termijn met zijn zoon een&#13;
maatschap zal gaan vormen; dat zijn zoon&#13;
momenteel nog bij hem in huis woont en kost&#13;
en inwoning geniet.&#13;
door Hooymans:&#13;
dat hij 66 jaar oud is; dat hij in 1997 zijn&#13;
bedrijf in automaterialen en zijn taxibedrijf&#13;
heeft overgedragen aan zijn zoon en schoondochter;&#13;
dat zijn vrouw nog een winstaandeel&#13;
uit het taxibedrijf geniet voor de werkzaamheden&#13;
die zij voor dat bedrijf verricht en als&#13;
vergoeding voor de lening die zij aan het taxibedrijf&#13;
heeft verstrekt; dat hij zelf met de&#13;
automaterialen is gestopt in 1993; dat hij&#13;
momenteel 3 ha fruitboomgaard in eigendom&#13;
heeft waarop hij peren teelt; dat hij in&#13;
1983/1984 is gestart met het bedrijfsmatig&#13;
telen van peren; dat hij destijds de perenbomen&#13;
heeft gekocht bij de heer Van Rijn te&#13;
Dreumel, alsmede bij een derde waarvan hem&#13;
de naam is ontschoten; dat hij de fruitboomgaard&#13;
geheel zelfstandig exploiteert; dat hij&#13;
daarvoor over de benodigde machine-inventaris&#13;
beschikt; dat zijn bedrijf in 1995 besmet is&#13;
geweest met perenvuur, waardoor een deel&#13;
van de oogst verloren is gegaan; dat hij daarna&#13;
opnieuw heeft ingeplant; dat hij twee rassen&#13;
peren teelt te weten Giesser/Wildeman en&#13;
Doyenné de Comice; dat hij voornemens is&#13;
het perceel in geding, ingeval de pachtverlening&#13;
niet wordt toegewezen, ook met perenbomen&#13;
in te planten; dat daarvoor een investering&#13;
benodigd zal zijn van tussen de ƒ 15.000&#13;
en ƒ 25.000 per ha; dat de eerste jaren na de&#13;
inplant nagenoeg geen opbrengt van deze&#13;
bomen verwacht mag worden; dat de bedrijfswinst&#13;
in 1998 door hem wordt geschat op&#13;
ƒ 21.000,00; dat hij nooit een cursus in de&#13;
fruitteelt heeft gevolgd; dat hij zijn kennis uit&#13;
de praktijk haalt door te kijken naar wat collega’s&#13;
doen en door het bijhouden van de&#13;
radio en persberichten; dat hij in geval van&#13;
vrijkomen van het perceel dat perceel zal&#13;
inplanten met de perenrassen Comice en&#13;
Conférance; dat hij als zelfstandig ondernemer&#13;
geen pensioen heeft opgebouwd en de&#13;
fruitopbrengst beschouwt als (pensioen-)aanvulling&#13;
op zijn AOW-uitkering; dat hij nog&#13;
nooit het Van Alemsaandeel in de waterschapslasten&#13;
heeft ontvangen, hoewel hij daartoe&#13;
Van Alem wel heeft gemaand; dat de&#13;
onderhoudstoestand van het gepachte niet in&#13;
orde is; dat hij daartoe een drietal foto’s toont&#13;
aan het hof; dat hij jaarlijks bericht krijgt van&#13;
het waterschap dat het onderhoud aan de sloten&#13;
onvoldoende is; dat hij van Van Alem geen&#13;
toestemming krijgt het verpachte voor inspectie&#13;
te betreden; dat hij de laatste jaren geen&#13;
grond heeft verkocht en dat het in de jaarstukken&#13;
vermelde bedrag van ƒ 84.000 betrekking&#13;
heeft op de verkoop van zijn bedrijf aan&#13;
zijn zoon; dat als de pachtverlenging wordt&#13;
toegestaan hij (een deel van zijn) eigendommen&#13;
zal moeten verkopen; dat hij dan aan&#13;
koper recht van overpad zal moeten verlenen;&#13;
dat hij ter staving van zijn voornemen tot&#13;
eigen gebruik bereid is een boeteclausule te&#13;
accepteren; dat hij het fruitteeltbedrijf zelf&#13;
uitoefent; dat hij geen fruit op stam verkoopt&#13;
en hij over een veilingnummer beschikt bij de&#13;
veiling te Zaltbommel.&#13;
5 Beoordeling van het geschil in&#13;
hoger beroep&#13;
5.1 Door Hooymans is verzocht het beroep&#13;
niet-ontvankelijk te verklaren. Het hof overweegt&#13;
terzake het volgende. De beschikking,&#13;
waarvan beroep, is uitgesproken ter openbare&#13;
terechtzitting van de pachtkamer op donderdag&#13;
25 februari 1999. Uit het afschrift van de&#13;
overgelegde beschikking, waarvan beroep, is&#13;
af te leiden dat de beschikking op 9 maart&#13;
1999 aan partijen is verzonden. Gelet op het&#13;
bepaalde in artikel 151, lid 1 van de Pachtwet,&#13;
volgt hieruit dat het op 8 april 1999 door Van&#13;
Alem bij dit hof ingestelde hoger beroep van&#13;
bedoelde beschikking tijdig is geschied, zodat&#13;
hij daarin kan worden ontvangen.&#13;
5.2 De tegen de beschikking, waarvan beroep,&#13;
opgeworpen grief heeft de strekking het&#13;
onderhavige geschil in zijn volle omvang aan&#13;
het hof ter beoordeling voor te leggen.&#13;
5.3 Van Alem wenst verlenging van de onderhavige&#13;
pachtovereenkomst, daartoe aanvoerende&#13;
dat verlies van het onderhavige gepachte&#13;
een verlies zou betekenen van ongeveer&#13;
20% van het areaal behorende tot zijn bedrijf.&#13;
5.4 Hooymans heeft te kennen gegeven voornemens&#13;
te zijn het gepachte voor een tot de&#13;
landbouw betrekkelijk doel persoonlijk duurzaam&#13;
te gaan gebruiken, te weten fruitteelt.&#13;
5.5 Gelet op hetgeen daaromtrent uit de stukken&#13;
en uit het ter zitting van het hof verhandelde&#13;
naar voren is gekomen, acht het hof het&#13;
eigen gebruik van de grond in geschil door&#13;
Hooymans serieus en uitvoerbaar. Ten processe&#13;
is ook aannemelijk geworden dat het&#13;
voornemen van Hooymans tot dat eigen&#13;
gebruik ernstig gemeend is en dat het mogelijk&#13;
is dat de voorgenomen exploitatie over&#13;
een aantal jaren een bron van inkomsten als&#13;
aanvulling op zijn AOW-uitkering zal gaan&#13;
vormen.&#13;
5.6 Hoewel Van Alem slechts over een&#13;
beperkte oppervlakte grond kan beschikken,&#13;
acht het hof verlies van de grond in geschil&#13;
niet aan te merken als een ernstige aantasting&#13;
van de grondslag van zijn maatschappelijk&#13;
bestaan. Van Alem beschikt over een melkquotum&#13;
van 48.000 kg. Aangenomen moet&#13;
worden dat dit quotum met een achttal melkkoeien&#13;
volgemolken moet kunnen worden.&#13;
Bij een gemiddelde veebezetting van twee&#13;
melkkoeien per ha moet Van Alem minimaal 4&#13;
ha grasland ter beschikking staan. Hij beschikt&#13;
reeds over zes ha eigen grond en daarnaast&#13;
nog over enkele ha’s die hij sedert een lange&#13;
periode van jaar op jaar huurt van een steenfabriek.&#13;
Verlies van het gepachte betekent verlies&#13;
van een gedeelte van zijn mestproductierechten,&#13;
terwijl hij op de grond in geschil dan&#13;
ook geen mest meer kan afzetten, maar deze&#13;
nadelen wegen naar het oordeel van het hof&#13;
niet zo zwaar dat zij tot een ernstige aantasting&#13;
als hierboven bedoeld leiden.&#13;
5.7 Het vorenoverwogene brengt mede dat,&#13;
gelet op het bepaalde in artikel 41 van de&#13;
Pachtwet, geen plaats is voor verlenging van&#13;
de onderhavige pachtovereenkomst en dat het&#13;
hof niet kan toekomen aan beantwoording&#13;
van de vraag of het persoonlijk gebruik van&#13;
het verpachte voor Hooymans van overwegende&#13;
betekenis is.&#13;
5.8 De door Van Alem opgeworpen grief treft&#13;
geen doel.&#13;
5.9 Van Alem heeft bij mondelinge behandeling&#13;
het hof verzocht een bedrag te bepalen&#13;
hetwelke Hooymans aan Van Alem zal moeten&#13;
betalen ingeval later mocht blijken dat de&#13;
wil om het verpachte persoonlijk in gebruik te&#13;
nemen, als door hem ten processe is aangevoerd,&#13;
in werkelijkheid niet aanwezig is&#13;
geweest, onverminderd het recht van Van&#13;
Alem op verdere schadevergoeding. Het hof&#13;
ziet aanleiding om dat verzoek tegemoet te&#13;
komen en stelt dat bedrag op ƒ 75.000,–.&#13;
6 Slotsom&#13;
De beschikking, waarvan beroep, moet worden&#13;
bevestigd zij het met verbetering van&#13;
gronden. Van Alem moet, als de in hoger&#13;
beroep in het ongelijk gestelde partij, worden&#13;
veroordeeld in de proceskosten van dat&#13;
beroep.&#13;
7 Beslissing&#13;
Het hof, beschikkende in hoger beroep:&#13;
bevestigt de door de pachtkamer van het kantongerecht&#13;
te Tiel tussen partijen gegeven&#13;
beschikking van 25 februari 1999, waarvan&#13;
beroep;&#13;
bepaalt als bedrag hetwelk Hooymans aan&#13;
Van Alem moet betalen in geval later mocht&#13;
blijken dat de wil om het verpachte persoonlijk&#13;
in gebruik te nemen als door hem ten processe&#13;
aangevoerd in werkelijkheid niet aanwezig&#13;
is geweest, op de somma van ƒ 75.000,00,&#13;
onverminderd het recht van Van Alem op verdere&#13;
schadevergoeding;&#13;
veroordeelt Van Alem tot betaling van de&#13;
proceskosten in hoger beroep, aan de zijde&#13;
van Hooymans tot op heden begroot op&#13;
ƒ 3.275,00, waarin begrepen een bedrag van&#13;
ƒ 2.800,00 voor salaris procureur.</content><legacyfootnotes/><footnotes><footnote/></footnotes><auteurs/><published>2001-07-01 00:00:00</published><modified>1999-09-07 00:00:00</modified><editiondate>2001-07-01</editiondate><htmlpath>https://denhollander.info/artikel/4724</htmlpath></article>
</articles></edition>
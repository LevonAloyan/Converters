<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2009</searchword><id>8297</id><udhid>UDH:TvAR/8297</udhid><titel>Stoffel/Willemsen (TvAR 2009/5548)</titel><searchwords><searchword>TvAR 12/2009</searchword><searchword>TvAR 2009/5548</searchword><searchword>UDH:TvAR/8297</searchword></searchwords><attachments><attachment><name>TvAR2009_12_06_Rechtspraak_5548.pdf</name><extention>pdf</extention><url>https://denhollander.info/download/7486/ci</url></attachment></attachments><inleiding>Pacht&#13;
Vervolg op tussenarrest pachtkamer Hof Arnhem 19 februari&#13;
2008, Agr.r. 2008/5462 ( met noot G.M.F. Snijders). Vordering&#13;
verpachter tot (ondermeer) betaling door pachter van achterstallige&#13;
pacht en van pachtersaandeel in de waterschapslasten en&#13;
ruilverkavelingsrente alsmede tot ontbinding van de bestaande&#13;
pachtovereenkomst. Reconventionele vordering pachter tot terugbetaling van te veel betaalde pacht. Het hof heeft in het eerste&#13;
tussenarrest geoordeeld dat verpachter het door pachter teveel aan&#13;
pacht betaalde mag verrekenen met de verschuldigde lasten van&#13;
1999 tot 2005 voor respectievelijk waterschapslasten en ruilverkavelings-/&#13;
landinrichtingsrente. Uit de overgelegde stukken blijkt&#13;
dat pachter weliswaar te veel heeft betaald aan pacht, maar dat&#13;
dat wordt overtroffen door de door pachter nog verschuldigde&#13;
bedragen voor waterschapslasten en ruilverkavelings-/landinrichtingsrente.&#13;
De (reconventionele) vordering van pachter ter zake&#13;
van te veel betaalde pacht is daardoor reeds tenietgegaan; per&#13;
saldo geen sprake van een vordering uit onverschuldigde betaling&#13;
van pachter. Veroordeling pachter tot betaling van - na verrekening&#13;
- onbetaald gebleven pachtersaandeel. Afwijzing vordering&#13;
tot ontbinding; er zijn onvoldoende gronden om de ontbinding&#13;
met haar gevolgen te rechtvaardigen.</inleiding><content>Arrest inzake:&#13;
Jan Bastiaan Hendrik Stoffel,&#13;
wonende te Westernieland, gemeente Eenrum,&#13;
appellant,&#13;
advocaat: mr. P.M. Wilmink,&#13;
tegen:&#13;
Jeannet Beatrix Willemsen,&#13;
wonende te Westernieland, gemeente Eenrum,&#13;
geïntimeerde,&#13;
advocaat: mr. F.A.M. Knüppe.&#13;
1. Het verdere verloop van het geding in hoger&#13;
beroep&#13;
1.1. Voor het verloop van dit geding tot aan 19 februari&#13;
2008 verwijst het hof naar het tussenarrest van die datum.&#13;
Bij dat arrest heeft het hof Stoffel opgedragen aan&#13;
Willemsen bescheiden uit zijn administratie over te&#13;
leggen, bij voorkeur betalingsbewijzen. De zaak is voor&#13;
akteverzoek aan de zijde van Willemsen verwezen naar&#13;
de rol.&#13;
1.2. Willemsen heeft een akte ter rolle na tussenarrest tevens&#13;
strekkende tot wijziging van eis genomen. Stoffel heeft&#13;
vervolgens een antwoordakte genomen waarnaWillemsen&#13;
nog een akte ter rolle heeft genomen.&#13;
1.3. Daarna hebben partijen de stukken voor het wijzen&#13;
van arrest aan het hof overgelegd en heeft het hof arrest&#13;
bepaald.&#13;
2. De verdere motivering van de beslissing in&#13;
hoger beroep&#13;
2.1. Bij haar eerstgenoemde akte heeft Willemsen haar&#13;
oorspronkelijke eis vermeerderd in dier voege dat&#13;
Stoffel (naast hetgeen in eerste aanleg is gevorderd)&#13;
wordt veroordeeld om aan haar een bedrag van €&#13;
19.359,63 te voldoen, te vermeerderenmet de wettelijke&#13;
vertragingsrente vanaf 1 mei 2006 tot aan de dag&#13;
van betaling. Stoffel heeft zich verzet tegen deze eisvermeerdering&#13;
en heeft daartoe betoogd dat Willemsen&#13;
hoger beroep noch incidenteel appel heeft ingesteld en&#13;
dat Stoffel niet in een nadeliger positie kan geraken&#13;
dan in het geval hij geen hoger beroep zou hebben ingesteld.&#13;
Het hof volgt Stoffel hierin.De omstandigheid&#13;
dat het hof partijen in de gelegenheid heeft gesteld&#13;
herberekeningen temaken brengt nietmee datWillemsen&#13;
de bevoegdheid heeft verkregen - zonder dat zij&#13;
eerder (incidenteel) beroep heeft ingesteld - haar eis te&#13;
vermeerderen. De instructie van het hof strekte niet&#13;
verder dan dat Willemsen haar vordering in conventie&#13;
eventueel zou aanpassen vanwege de honorering van&#13;
het verjaringsverweer en de nadere stukken van Stoffel&#13;
waaruit een hoger bedrag aan betaalde pacht zou kunnen&#13;
blijken. Willemsen diende zich uit te laten of per&#13;
saldo sprake was van onverschuldigde betaling door&#13;
Stoffel. De bedoelde eventuele aanpassing van de vordering&#13;
in conventie kan daarom niet anders worden&#13;
begrepen dan een vermindering van die vordering en&#13;
geen vermeerdering. Het hof zal Willemsen niet-ontvankelijk&#13;
verklaren ten aanzien van haar eisvermeerdering.&#13;
2.2. Ook Stoffel heeft zijn eis gewijzigd naar aanleiding van&#13;
de herberekening. Deze eiswijziging acht het hof niet&#13;
in strijd met de eisen van een goede procesorde. Op&#13;
deze gewijzigde eis zal recht worden gedaan.&#13;
2.3. In het tussenarrest heeft het hof een aantal uitgangspunten&#13;
geformuleerd. Zo is onder r.o. 4.13 geoordeeld dat&#13;
Willemsen heeft gesteld dat zij in de periode van 1986&#13;
tot en met 2005 in totaal fl. 984.674,20 heeft ontvangen.&#13;
Daarbij heeft het hof overwogen dat hij er van&#13;
uitgaat dat de betalingen dieWillemsen stelt te hebben&#13;
ontvangen daadwerkelijk zijn betaald. Tot slot heeft&#13;
het hof overwogen dat, mochten de stukken van de&#13;
Stoffel niet leiden tot een cijfermatig andere uitkomst,&#13;
het door Willemsen genoemde bedrag zal worden gevolgd.&#13;
2.4. Omdat Stoffel heeft betwist dat hij fl. 984.674,20 had&#13;
betaald - in zijn opvatting was het meer - is hem opgedragen&#13;
stukken ter zake aan Willemsen te doen toekomen.&#13;
Op basis van de door Stoffel toegezonden stukken&#13;
heeft Willemsen een nieuwe berekening gemaakt&#13;
waarbij zij onderscheid heeft gemaakt in een betalingsperiode&#13;
van mei 1987 tot november 2000 en een betalingsperiode&#13;
van november 2000 tot 1 mei 2006. De&#13;
nieuwe berekening sluit op een lager bedrag dan de&#13;
berekening dieWillemsen onder 11 van haar conclusie&#13;
van repliek heeft opgenomen.&#13;
2.5. Willemsen heeft onder D de door Stoffel betaalde bedragen&#13;
opgenomen in de periode van mei 1987 tot&#13;
november 2000. Bij sommige betalingen heeft zij opmerkingen&#13;
geplaatst en stukken in het geding gebracht.&#13;
Nu zij niet (voldoende) heeft gemotiveerd waarom zij&#13;
sommige betalingen betwist, gaat het hof in zoverre&#13;
aan de opmerkingen voorbij. Bovendien hebben beide&#13;
partijen doorgerekend met het door Willemsen opgetelde&#13;
totaalbedrag van fl. 620.045,69.&#13;
2.6. Stoffel heeft naar aanleiding van deze nieuwe berekening&#13;
gesteld dat gerekend moet worden met een&#13;
pachtperiode vanaf 1 juni 1986 zodat nog een bedrag&#13;
van 5/6 van fl. 24.519,92 (= fl. 20.433,27) moet worden&#13;
bijgeteld, te weten de maanden juni tot en november&#13;
1986. Het hof volgt Stoffel hierin. De onderhavige&#13;
pachtovereenkomst is ingegaan per 4 juni 1986. Ook&#13;
al waren partijen gewoon de pacht halfjaarlijks af te&#13;
rekenen per 1 mei en per 1 november, dit brengt niet&#13;
mee dat de periode van 4 juni 1986 tot 1 november&#13;
1986 nietmeegerekendmoet worden bij de vaststelling van de per 4 juni 1986 teveel betaalde pacht. Het hof&#13;
wijst erop dat Willemsen in haar opstelling in de conclusie&#13;
van repliek kennelijk ook heeft gerekend vanaf&#13;
4 juni 1986.&#13;
2.7. Verder voert Stoffel aan dat Willemsen verzuimd heeft&#13;
de meibetaling van 1988 en de novemberbetaling van&#13;
1992 in haar nieuwe overzicht op te nemen.Weliswaar&#13;
beschikt Stoffel niet meer over de betalingsbewijzen&#13;
van deze betalingen maar zij blijken, aldus hem, uit&#13;
zijn verlies- en winstrekeningen over die jaren. Het&#13;
gaat om tweemaal een bedrag van fl. 24.519,92.&#13;
2.8. Ook op dit punt volgt het hof Stoffel. Willemsen heeft&#13;
in haar opstelling bij conclusie van repliek voor de jaren&#13;
1988 en 1992 bedragen opgenomen van telkens fl.&#13;
49.039, dat wil zeggen (afgerond) tweemaal een halfjaarbedrag&#13;
van fl. 24.519,92. In het nieuwe overzicht&#13;
heeft zij echter voor 1988 in totaal maar éénmaal een&#13;
halfjaarlijkse bijdrage opgenomen.Hetzelfde geldt voor&#13;
het jaar 1992.Willemsen heeft hiervoor geen afdoende&#13;
verklaring verschaft zodat het hof haar op deze punten&#13;
houdt aan haar eerdere opstelling die volgens haar gebaseerd&#13;
is op de bedragen die feitelijk op haar bankrekening&#13;
zijn ontvangen. Het hof verwijst naar r.o. 2.3.&#13;
2.9. Het vorenstaande brengt mee dat het door Willemsen&#13;
onderDgenoemde bedrag van fl. 620.540,69 vermeerderd&#13;
moet worden met een bedrag van fl. 69.473,11&#13;
(fl. 20.433,27 2 x fl. 24.519,92) zodat het totaal aan&#13;
betaalde pacht van 4 juni 1986 tot 1 november 2000&#13;
komt op fl. 690.013,80.&#13;
2.10. Stoffel heeft zich aangesloten bij het bedrag van fl.&#13;
611.085,60 dat hij volgensWillemsen zonder pachtverhogingen&#13;
moest betalen (akte Willemsen onder B).&#13;
Willemsen is daarbij uitgegaan van 14 jaren en heeft -&#13;
ten onrechte, zoals hiervoor is overwogen - gerekend&#13;
vanaf de betaling van 1 mei 1987. De periode van 4&#13;
juni 1986 tot 1 november 2000 is 14 jaar en vijf&#13;
maanden lang. De berekening wordt dan: 14 5/12 x&#13;
66.86.12 ha x fl. 652,83 = fl. 629.273,04. Een en ander&#13;
brengt mee dat Stoffel in deze eerste periode fl.&#13;
60.740,76 (€ 27.562,96) teveel aan pacht heeft betaald.&#13;
2.11. Stoffel heeft zich vrijwel geheel aangesloten bij de berekening&#13;
van Willemsen onder G van de betaalde pacht&#13;
per 1 mei 2001 tot 1 mei 2006. Uit de stellingen van&#13;
Willemsen volgt dat zij hiermee de betalingen voor de&#13;
pachtperiode van 1 november 2000 tot 1 mei 2006&#13;
heeft berekend. Stoffel betaalde immers achteraf de&#13;
pacht aan haar. Willemsen komt op een totaal van €&#13;
140.854,23. Stoffel heeft gesteld dat hij over 2006meer&#13;
aan pacht heeft betaald dan Willemsen heeft opgenomen.&#13;
Daarbij ziet hij over het hoofd dat Willemsen in&#13;
haar opstelling het pachtjaar 2006 slechts tot aan mei&#13;
heeft betrokken. Er hoeft dan ook geen bijtelling van&#13;
de betaling in oktober 2006 plaats te vinden. Het hof&#13;
gaat uit van een tot 1 mei 2006 betaald bedrag van €&#13;
140.854,23 (fl. 310.401,88).&#13;
2.12. In de periode van 4 juni 1986 tot 1 mei 2006 heeft&#13;
Stoffel een bedrag van fl. 1.000.415,68 (€ 453.968,84)&#13;
aan pacht voldaan (fl. 690.013,80 fl. 310.401,88).Dat&#13;
is een hoger bedrag dan Willemsen in eerste aanleg&#13;
heeft gesteld (fl. 984.674,20), ook indien in aanmerking&#13;
wordt genomen dat haar eerste berekening liep&#13;
tot en met pachtjaar 2005. In zoverre slaagt de derde&#13;
grief.&#13;
2.13. Stoffel heeft geen opmerkingen gemaakt bij de verschuldigde&#13;
pacht over de pachtperiode van 1 november 2000&#13;
tot 1 mei 2006 die Willemsen onder F gesteld heeft&#13;
op € 160.213,86. Het hof zal van dit bedrag uitgaan.&#13;
Het komt erop neer dat Stoffel in de tweede periode&#13;
een bedrag van € 19.359,63 (€ 160.213,86 - €&#13;
140.854,23) te weinig pacht heeft voldaan. Per saldo&#13;
heeft Stoffel dus een bedrag van € 8.203,33 (€&#13;
27.562,96 - € 19.359,63) aan te veel betaalde pacht&#13;
van Willemsen tegoed.&#13;
2.14. Ten aanzien van de verrekening geldt het volgende.&#13;
Het hof heeft in het tussenarrest (r.o. 4.18) geoordeeld&#13;
dat Willemsen het door Stoffel teveel aan pacht betaalde&#13;
mag verrekenen met de verschuldigde lasten van&#13;
1999 tot 2005, te weten de bedragen van € 17.667,63&#13;
en € 10.619,56 (totaal € 28.287,19) voor respectievelijk&#13;
waterschapslasten en ruilverkavelings-/landinrichtingsrente.&#13;
Daarnaast heeft het hof geoordeeld dat Willemsen&#13;
het teveel betaalde mag verrekenen met de verhogingen&#13;
van de pachtprijs vanaf 1995, ondanks het feit&#13;
dat zij ter zake geen rechtsvorderingmeer jegens Stoffel&#13;
heeft. In zoverre kan een oordeel over het beroep van&#13;
Willemsen op art. 6:131 BWachterwege blijven omdat&#13;
het hof daarop al ambtshalve had beslist.&#13;
2.15. Nu reeds de bedragen van de verschuldigde waterschapslasten&#13;
en ruilverkavelings-/landinrichtingsrente het tegoed&#13;
van Stoffel overtreffen, is zijn vordering ter zake&#13;
van te veel betaalde pacht door verrekening teniet gegaan.&#13;
Per saldo is er dus geen sprake van een vordering&#13;
uit onverschuldigde betaling van Stoffel. Grief 10, die&#13;
in r.o. 4.25 van het tussenarrest reeds grotendeels is&#13;
verworpen, faalt ook voor het overige.De reconventionele&#13;
vordering is op dit punt terecht afgewezen door&#13;
de pachtkamer in eerste aanleg. Dat brengt mee dat&#13;
Stoffel terecht is veroordeeld in de proceskosten zodat&#13;
grief 13 ook faalt.&#13;
2.16. Voor de vordering in conventie geldt dat deze toewijsbaar&#13;
is tot een bedrag van € 20.083,86 (€ 28.287,19 -&#13;
€ 8.203,33), vermeerderd met wettelijke rente vanaf 7&#13;
maart 2005. In zoverre slaagt de vierde grief. Grief 7&#13;
gaat in op de toegewezen rente over de in conventie&#13;
toegewezen bedragen. Nu die vordering deels zal worden&#13;
afgewezen, slaagt de grief in zoverre. Verder faalt&#13;
zij.&#13;
2.17. In zijn achtste grief betoogt Stoffel dat er geen gronden&#13;
voor ontbinding aanwezig zijn die de ontbinding van&#13;
de pachtovereenkomst rechtvaardigen.Het hof begrijpt&#13;
dat Stoffel zich (mede) beroept op de uitzondering van&#13;
art. 6:265 lid 1, tweede zinsdeel, BW.Uit bovenstaande&#13;
herberekening op basis van de door het hof geformuleerde&#13;
uitgangspunten blijkt dat Stoffel in de periode&#13;
na 1 november 2000 weliswaar is tekortgeschoten in&#13;
de nakoming van zijn betalingsverplichting maar dat&#13;
hij daartegenover een vordering op Willemsen had&#13;
vanwege te veel betaalde pacht die de vordering van&#13;
Willemsen overtrof. In zoverre schoot Stoffel niet te&#13;
kort. Verder geldt datWillemsen bij brief van 27 februari&#13;
2004 aanspraak heeft gemaakt op de betaling van&#13;
het pachtersdeel van de waterschapslasten en ruilverkavelings/&#13;
landinrichtingsrente vanaf 1999. Bewijzen van een daarvoor gemaakte aanspraak bevinden zich niet&#13;
in het dossier. Dat Stoffel deze lasten niet eerder heeft&#13;
(mee)betaald kan hem daarom niet verweten worden.&#13;
Willemsen heeft vervolgens vastlegging van de pachtovereenkomst&#13;
gevorderd en na afloop van die procedure&#13;
eind oktober 2005 onderhavige procedure aangevangen.&#13;
In die procedures speelde mede een rol of, en zo ja, in&#13;
hoeverre Stoffel gehouden was voornoemde lasten te&#13;
voldoen. Pas nu is komen vast te staan dat Stoffel van&#13;
die lasten per saldo nog een gedeelte (€20.083,86) aan&#13;
Willemsen moet voldoen.&#13;
2.18. Ontbinding van een pachtverhouding die sedert 1977&#13;
bestaat en betrekking heeft op gronden van ruim 66&#13;
ha is zeer ingrijpend. In eerste aanleg heeft Stoffel onweersproken&#13;
aangevoerd dat hij voor zijn bedrijfsvoering&#13;
afhankelijk is van het gepachte en dat het (voorheen)&#13;
de bedoeling was dat hij het bedrijf op enig moment&#13;
zou overnemen. Daarnaast zijn partijen familie&#13;
van elkaar en wonen zij naast elkaar. Gelet op de belangen&#13;
van Stoffel en de familierechtelijke verhoudingen,&#13;
afgezet tegen de nalatigheid van Stoffel eerder zijn&#13;
pachtersdeel tot he t bedrag van € 20.083,86 te voldoen,&#13;
is het hof van oordeel dat er onvoldoende gronden&#13;
zijn om de ontbinding met haar gevolgen te&#13;
rechtvaardigen.Het beroep van Stoffel op de uitzondering&#13;
van art. 6:265 lid 1, tweede zinsdeel, BW gaat dus&#13;
op. Grief 8 slaagt.&#13;
Slotsom&#13;
2.19. Grieven 10 en 13 falen. Grief 3 en 8 slagen en grief 4&#13;
- gelet op het tussenarrest - gedeeltelijk. Ook grief 7&#13;
slaagt gedeeltelijk en faalt voor het overige. In het tussenarrest&#13;
heeft het hof - voor zover nog van belang -&#13;
geoordeeld dat de grieven 1, 5, 6, 11 en 12 falen en&#13;
dat grief 2 gedeeltelijk faalt en slaagt.&#13;
2.20. Een en ander leidt ertoe dat het bestreden vonnis in&#13;
conventie grotendeels vernietigd moet worden. Het&#13;
hof zal het bestreden vonnis in reconventie bekrachtigen.&#13;
Omdat partijen in hoger beroep over en weer gedeeltelijk&#13;
in het (on)gelijk zijn gesteld, zal het hof de&#13;
proceskosten in hoger beroep compenseren. Het hof&#13;
ziet onvoldoende aanleiding de proceskostenveroordeling&#13;
in eerste aanleg te wijzigen. Grief 9 faalt dus.&#13;
3. De beslissing&#13;
Het hof, recht doende in hoger beroep:&#13;
verklaart Willemsen niet-ontvankelijk ten aanzien van haar&#13;
eisvermeerdering;&#13;
vernietigt het vonnis van de pachtkamer van de rechtbank&#13;
Groningen, sector kanton, locatie Groningen van 10 januari&#13;
2007 in conventie, behoudens voor zover Stoffel daarin is&#13;
veroordeeld tot betaling van de proceskosten en tot betaling&#13;
van een bedrag van € 2.504,76 vermeerderd met wettelijke&#13;
rente daarover vanaf 5 juli 2006 tot de dag der voldoening,&#13;
dit vonnis in zoverre bekrachtigend en doet voor het overige&#13;
opnieuw recht:&#13;
veroordeelt Stoffel om aan Willemsen te betalen een bedrag&#13;
van € 20.083,86, vermeerderd met wettelijke rente vanaf 7&#13;
maart 2005;&#13;
wijst het meer of anders gevorderde af;&#13;
bekrachtigt voormeld vonnis in reconventie;&#13;
compenseert de kosten van het hoger beroep aldus dat iedere&#13;
partij haar eigen kosten draagt;&#13;
verklaart dit arrest uitvoerbaar bij voorraad.</content><legacyfootnotes/><footnotes><footnote/></footnotes><auteurs>mrs. W.L. Valk, M.F.J.N. van Osch en Th.C.M. Willemse&#13;
en de leden mr. ing. J.A. Jansens van Gellicum en ir.&#13;
H. Rogaar</auteurs><published>2009-12-01 00:00:00</published><modified>2009-12-01 00:00:00</modified><editiondate>2009-12-01</editiondate><htmlpath>https://denhollander.info/artikel/8297</htmlpath></article>
</articles></edition>
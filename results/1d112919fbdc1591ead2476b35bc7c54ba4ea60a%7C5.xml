<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2018</searchword><id>15133</id><udhid>UDH:TvAR/15133</udhid><titel>Verander het stelsel met forfaitaire normen in een meer duurzaam oplossingsgericht stelsel﻿ - ‘Past het stelsel KringloopWijzer in de wet?’</titel><searchwords><searchword>TvAR 9/2018</searchword><searchword>UDH:TvAR/15133</searchword></searchwords><attachments><attachment><name>19970.pdf</name><extention>pdf</extention><url>https://denhollander.info/download/19970/ci</url></attachment></attachments><inleiding>&lt;p&gt;‘We kunnen de melkveestapel inkrimpen, maar dat biedt geen enkele garantie voor een schoon milieu. (…) Het grote verschil tussen bedrijven die wel en bedrijven die niet aan de milieunormen voldoen is: kwaliteit. Concreet: het beter benutten van fosfaat en stikstof in de kringloop van het boerenbedrijf. Hoe beter de benutting, ofwel hoe meer de kringloop wordt gesloten, des te schoner het milieu.’[2]&lt;/p&gt;</inleiding><content>&lt;p&gt;Bovenstaande quote raakt (m.i.) de kern van de bedrijfsvoering in de agrarische sector om een duurzaam en toekomstbestendig gezonde sector te blijven met de huidige (en toekomstige) maatschappelijke opvattingen in Nederland (en in de Europese Unie). In de eerste paragraaf wordt beschreven hoe de melkveesector tot (hernieuwde) productiebeperkingen is gekomen. Gekozen is voor een vermindering (en daarmee beperking) van de fosfaatproductie gekoppeld aan dieraantallen op basis van forfaitaire normen voor fosfaat en melkproductie. Paragraaf 3 beschrijft een alternatieve methode (de KringloopWijzer) om productierechten toe te kennen op basis van de mineralenkringloop van het bedrijf. De mogelijkheden die de wetgever heeft geboden in de Meststoffenwet en de beoordeling van de KringloopWijzer om deze daarin op te nemen komen hierin aan bod. De opvattingen van de landbouwsector hierover worden slechts en beperkt door enkele quotes weergegeven in paragraaf 4. In de laatste paragraaf is een voorlopige conclusie getrokken. &lt;/p&gt;&lt;h3&gt;1. Instellen van productiebeperkingen&lt;/h3&gt;&lt;p&gt;Het decennialange stelsel van melkquotering voor de melkveehouderij uit 1984 is op 1 april 2015 ten einde gekomen. De staatssecretaris van Economische zaken (Dijksma) diende op 7 juli 2014 een wetsvoorstel[3] in dat gebaseerd is op de overweging, dat het wenselijk is regels te stellen aan de productie van meststoffen door melkvee in verband met het vervallen van de Europese melkquota, teneinde een verantwoorde groei van de melkveehouderij mogelijk te maken. &lt;/p&gt;&lt;p&gt;Per 1 januari 2015 is het stelsel Verantwoorde groei melkveehouderij in werking getreden. Kort gezegd mogen melkveehouderijbedrijven alleen groeien wanneer de extra fosfaatproductie wordt verwerkt of volledig op eigen grond kan worden geplaatst. Vanaf 1 januari 2016 is het niet meer mogelijk om de extra fosfaatproductie alleen te verwerken. Plaatsen op eigen grond is het devies bij productie-uitbreiding[4]. En per 1 januari 2018 is deze maatregel als Grondgebonden groei melkveehouderij opgenomen in de Meststoffenwet in art. 21.[5]&lt;/p&gt;&lt;p&gt;Maar nog tijdens de parlementaire behandeling van het wetsvoorstel Wet verantwoorde groei melkveehouderij is er gedebatteerd over nut en noodzaak van een aanvullend stelsel dat direct op de productie stuurt en waarmee dus paal en perk zou moeten worden gesteld aan groei. Bij brief van 12 december 2013 heeft de staatssecretaris de Kamer toegezegd dat de mogelijke neveneffecten van het stelsel van verantwoorde groei van de melkveehouderij extern zouden worden doorgerekend. Mocht echter uit monitoringgegevens blijken dat door de groei van de melkveehouderij het nationale fosfaatproductieplafond wordt overschreden waardoor Nederland niet langer voldoet aan de derogatievoorwaarden zijn productie begrenzende maatregelen aan de orde. Daarbij ligt de introductie van een stelsel van dierrechten voor de melkveehouderij het meest voor de hand.[6]&lt;/p&gt;&lt;p&gt;Direct na de afschaffing van het melkquotum bleek vrij snel dat alleen het stelsel Verantwoorde groei melkveehouderij niet afdoende was waardoor in 2015 het nationaal productieplafond fosfaat al werd overschreden. &lt;span class="italic"&gt;‘Een wettelijk instrumentarium ter beheersing van de mestproductie door melkvee is noodzakelijk gebleken (…). Om te borgen dat de Nederlandse veehouderij op een zo kort mogelijke termijn, alsmede voor de toekomst, onder het productieplafond produceert, zijn productie begrenzende maatregelen in de melkveehouderij noodzakelijk. Zonder dit instrumentarium loopt Nederland het risico dat de Europese Commissie de huidige derogatie intrekt, dat een aanvraag voor een derogatie voor de periode van het aankomende zesde actieprogramma Nitraatrichtlijn geen kans van slagen heeft en dat de Europese Commissie Nederland in gebreke stelt vanwege het niet ten uitvoer brengen van de verplichtingen die volgen uit de Nitraatrichtlijn.’&lt;/span&gt; Echter stelt de Nederlandse regering in een volgende passage dat niet alleen het verlagen van het productieplafond een doelstelling op zich is maar ook dat: &lt;span class="italic"&gt;‘Productie begrenzende maatregelen tevens een bijdrage moeten leveren aan de realisatie van milieudoelen voor het grond- en oppervlaktewater en daarmee aan een verbetering van de kwaliteit van ons drinkwater, lucht en bodem, aan een verbetering van de ecologie in het landelijk gebied en aan een duurzame ontwikkeling van de melkveehouderij.’ [7]&lt;/span&gt;&lt;/p&gt;&lt;h3&gt;2. Huidig stelsel van fosfaatrechten[8]&lt;/h3&gt;&lt;p&gt;Met een wijziging van de Meststoffenwet is op 1 januari 2018 een stelsel van fosfaatrechten in werking&lt;/p&gt;&lt;p&gt;getreden.[9] De omvang van het fosfaatrecht[10] van een bedrijf komt overeen met de forfaitaire productie van dierlijke meststoffen door melkvee dat op 2 juli 2015 op het bedrijf werd gehouden én krachtens de zogenoemde I&amp;R-regelgeving bij RVO is geregistreerd.[11] De forfaitaire productie wordt bepaald aan de hand van de dier gebonden forfaitaire gehalten zoals deze in 2015 golden.[12] Op het ‘berekende’ fosfaatrecht wordt een generieke afroming toegepast. Deze generieke korting bedraagt in beginsel 8,3%.[13] Aspecten als buitengewone omstandigheden en knelgevallen worden in deze paper buiten beschouwing gelaten. Evenals de afroom korting bij bedrijfsoverdrachten en andere opgenomen regelingen.&lt;/p&gt;&lt;p&gt;Verbakel en Snijders concluderen[14] over het stelsel: ‘Bestuursrechtelijk is de toekenning van fosfaatrechten niet ingewikkeld. De Minister van Landbouw, Natuur en Voedselkwaliteit stelt het op een bedrijf rustend fosfaatrecht vast. Het initiële besluit tot toekenning van het recht staat op naam van de landbouwer die het desbetreffende bedrijf exploiteert en die de betrokken dieren heeft gehouden en als zodanig is geregistreerd in het register van de Rijksdienst voor Ondernemend Nederland (RVO).’&lt;/p&gt;&lt;h3&gt;3. Toekomstig stelsel met de KringloopWijzer&lt;/h3&gt;&lt;p&gt;De KringloopWijzer brengt de mineralenefficiëntie in beeld waardoor op bedrijfsniveau kan worden gestuurd op de benutting van mineralen. De KringloopWijzer berekent de mineralenstromen en eventuele verliezen. Een melkveehouder kan in de KringloopWijzer gegevens invoeren en aan de hand van rekenregels kan bijvoorbeeld de fosfaatexcretie worden berekend. De zuivelketen heeft de KringloopWijzer per 1 januari 2015 verplicht gesteld voor alle melkveehouders die een bedrijfsoverschot hebben en per 1 januari 2016 voor alle melkveehouders die melk leveren en heeft toegezegd zorg te willen dragen voor borging van de KringloopWijzer.&lt;/p&gt;&lt;p&gt;De huidige systematiek van fosfaatrechten die wordt gehanteerd is bekend. Het begint met een verbodsbepaling, waarna de nodige uitzonderingssituaties daarop opgesomd worden. In art. 21b lid 1 Meststoffenwet treffen we het zogenoemde uitbreidingsverbod aan: ‘&lt;span class="italic"&gt;Het is een landbouwer verboden op zijn bedrijf in een kalenderjaar meer dierlijke meststoffen met melkvee, uitgedrukt in kilogrammen fosfaat, te produceren dan het op het bedrijf rustende fosfaatrecht De productie van dierlijke meststoffen door melkvee wordt forfaitair vastgesteld overeenkomstig de regels bedoeld in artikel 35.&lt;/span&gt;’ De productie van fosfaat door melkvee wordt forfaitair vastgesteld op basis van het gemiddeld aantal gehouden stuks melkvee en de voor het betreffende bedrijf geldende excretieforfaits, waarbij het excretieforfait voor melkkoeien afhankelijk is van de gemiddelde melkproductie per koe.[15]&lt;/p&gt;&lt;p&gt;Het tweede lid bevat een uitzondering voor het bepalen van de productie conform de forfaitaire normen van de Uitvoeringsregeling Meststoffenwet. Hierdoor kan de Minister methode en voorwaarden aanwijzen om anders dan op basis van forfaitaire normen de maximale productie vast te stellen: &lt;span class="italic"&gt;‘In afwijking van het eerste lid kan de productie van dierlijke meststoffen door melkvee worden bepaald met gebruikmaking van een door Onze Minister aangewezen methode onder bij ministeriële regeling te stellen voorwaarden (…).’&lt;/span&gt;&lt;/p&gt;&lt;p&gt;Er is overwogen om in plaats van de verantwoording via de forfaits een bedrijfsspecifieke verantwoording in te voeren, doch aangezien hiermee op dit moment nog niet op bedrijfsniveau een sluitende mineralenkringloop kan worden vastgesteld, is hier vooralsnog vanaf gezien.[16] De regering overweegt als volgt: ‘&lt;span class="italic"&gt;De regering acht het, gezien het grote belang voor de melkveehouderij en de rest van de veehouderij om de derogatie te behouden, onverantwoord om bij de inwerkingtreding van het wetsvoorstel landbouwers de ruimte te bieden om zich bedrijfsspecifiek te verantwoorden, zonder dat er zekerheid bestaat over de borging van de gehanteerde systematiek die de gehele mineralenkringloop op een bedrijf in beeld brengt&lt;/span&gt;.”[17] Door het opnemen van het tweede lid is de mogelijkheid dus wel opengehouden om hier in de toekomst wel in te voorzien.[18] &lt;/p&gt;&lt;p&gt;Voorwaarde voor aanwijzing door de Minister is dat de systematiek en rekenregels van de KringloopWijzer onafhankelijk en wetenschappelijk worden getoetst, dat de KringloopWijzer privaat geborgd wordt en dat er duidelijke criteria zijn op basis waarvan vastgesteld kan worden welke bedrijven wel en welke bedrijven niet op een verantwoorde wijze hun mineralenkringloop kunnen verantwoorden met de KringloopWijzer. Over de wijze waarop invulling gegeven gaat worden aan deze voorwaarden vindt intensief overleg plaats tussen het ministerie en de zuivelketen. De geschiktheid van de KringloopWijzer als beleidsinstrument is in 2016 onderzocht door het Louis Bolk Instituut.[19] De conclusie van het onderzoek luidt als volgt: &lt;span class="italic"&gt;‘’Ondanks het feit dat het instrument betrouwbaarder wordt gevonden dan de bestaande BEX (Bedrijfsspecifieke Excretie van stikstof en fosfaat) methode, is de KringloopWijzer nog niet geschikt voor gebruik als beleidsinstrument. Verdere uitwerking en verbetering op een aantal punten is nog nodig, zowel wat betreft de wetenschappelijke verantwoording als de validatie. Daarnaast is de KringloopWijzer gevoelig voor onbewuste invulfouten en fraude. Zwakke punten zijn daarbij met name de grootte van voer- en mestvoorraden, het ‘informeel’ aankopen van voer en de onnauwkeurigheid van metingen met betrekking tot de hoeveelheid stikstof en fosfaat in mest. Mogelijkheden voor en omvang van invulfouten en fraude moeten in het algemeen nader onderzocht worden.”&lt;/span&gt;&lt;/p&gt;&lt;p&gt;In augustus 2017 heeft het NVWA de KringloopWijzer beoordeeld op een 5-tal criteria.[20]&lt;/p&gt;&lt;ol&gt;&lt;li class="nummers"&gt;De systematiek van de bedrijfsspecifieke rekenregels of norm zijn wetenschappelijk gevalideerd;&lt;/li&gt;&lt;li class="nummers"&gt;Milieu neutraal; het gebruik leidt niet tot negatieve consequenties voor het milieu zowel voor de individuele ondernemer als de sector als geheel;&lt;/li&gt;&lt;li class="nummers"&gt;Gegevens die zijn gebruikt zijn volledig en juist en dit is achteraf controleerbaar en handhaafbaar;&lt;/li&gt;&lt;li class="nummers"&gt;De controle gebeurt zo veel mogelijk op basis van zelfregulering (private borging);&lt;/li&gt;&lt;li class="nummers"&gt;Er is geen of minimale toename van de uitvoerings- en handhavingslasten voor NVWA en RVO.nl.&lt;/li&gt;&lt;/ol&gt;&lt;p&gt;Conclusie van de 5-tal criteria:&lt;/p&gt;&lt;ol&gt;&lt;li class="nummers"&gt;De Commissie van Deskundigen Meststoffenwet (CDM) heeft de rekenregels van KringloopWijzer gecontroleerd en als voldoende bestempeld, maar wel een aantal aandachtspunten meegegeven. De wetenschappelijke validatie van de rekenregels is daarmee in orde.&lt;/li&gt;&lt;li class="nummers"&gt;Milieuneutraliteit: het verdient aanbeveling om een audit naar het milieueffect te laten doen als besloten wordt om KringloopWijzer als methode aan te wijzen, zodat het duidelijk is hoe de berekening van bedrijfsspecifieke ruimte via de KringloopWijzer plaats vindt en welke maatregelen worden getroffen om te voorkomen dat het fosfaatplafond wordt overschreden ten gevolge van het toestaan van bedrijfsspecifieke afrekening.&lt;/li&gt;&lt;li class="nummers"&gt;Er is bij de handhavers van NVWA en RVO.nl onvoldoende vertrouwen dat de cijfers in alle gevallen de werkelijke situatie zullen weergeven. Met name de invoergegevens over dieraantallen (diercategorieën); aan- en verkoop van ruwvoer en bijproducten; voorraden ruwvoer (…); mate van beweiding (veel beweiden is ongunstig) en percentage klaver zijn niet of tegen hoge kosten te borgen onderdelen met grote invloed op de uitkomst van de KringloopWijzer. &lt;/li&gt;&lt;li class="nummers"&gt;Alhoewel de sector zich inspant, is de borging nog onvoldoende om de KringloopWijzer te gebruiken voor bedrijfsspecifiek verantwoording in het fosfaatrechtenstelsel. &lt;/li&gt;&lt;li class="nummers"&gt;In eerste aanleg wordt voorzien dat als de KringloopWijzer als verantwoordingssysteem voor het fosfaatrechtenstelsel wordt toegestaan de handhavingslast voor de NVWA zal toenemen&lt;/li&gt;&lt;/ol&gt;&lt;p&gt;Tot het moment waarop de Minister een methode aanwijst op basis waarvan bedrijven met melkvee bedrijfsspecifiek verantwoording af kunnen leggen dienen bedrijven met melkvee op basis van de forfaitaire excretiewaarden uit de Meststoffenwet verantwoording af te leggen binnen het stelsel van fosfaatrechten.[21]&lt;/p&gt;&lt;h3&gt;4. Opvattingen van de landbouwsector&lt;/h3&gt;&lt;p&gt;Het LTO Nederland lijkt positief te staan in meer duurzaam oplossingsgericht stelsel voor fosfaatrechten. Het huidige generieke mestbeleid voldoet niet aan de praktijk waar boeren willen sturen op doelen over kwaliteit van bodem, water, lucht, landschap en natuur. Iedere regio en ieder boerenbedrijf is anders opgebouwd. Generieke regels werken hier niet langer. Voorbeelden die genoemd worden zijn programma’s met als doel minder kunstmest te gebruiken en het werken aan een circulaire landbouw door het sluiten van kringlopen. Enkele quotes uit recente media onderschrijven dit beeld.&lt;/p&gt;&lt;blockquote&gt;‘Niet het naleven van generieke maatregelen maakt het verschil. Het is de kwaliteit van de uitvoering van die maatregel die bepalend is voor het effect. En daar kan alleen de boer voor zorgen. ‘Er is een intelligente en effectievere route: het sturen, monitoren, borgen en waarderen van (milieu-) kwaliteitsdoelen op bedrijfsniveau.’[22]&lt;/blockquote&gt;&lt;p&gt;‘Overtollige mest afvoeren en tegelijkertijd kunstmest invoeren. Dat klinkt wat onlogisch. Kan het anders? Niet binnen bestaande wetten en regels. Wel als experiment met Europese toestemming. (...) Dierlijke mest bestaat vooral uit fosfaat, stikstof, kalium, organische stof en water. Hergebruik van de organische stoffen heeft veel voordelen. Minder invoer van kunstmest, minder mesttransport, betere benutting van mineralen en meer opwekking van duurzame energie. Ook de biodiversiteit van de bodem verbetert: de grond houdt voedingsstoffen en water langer vast.’[23]&lt;/p&gt;&lt;p&gt;'Bij de wens om te komen tot een bedrijfsspecifieke derogatie moet je in je achterhoofd houden dat, als je zelf minder presteert dan je collega, je collega meer ruimte kan krijgen dan jezelf. Hetzij in bemestingsruimte of eventueel inverdienen van de korting van fosfaatrechten. Dus, verdiep je in de Kringloopwijzer, kijk eens kritisch naar waar het bedrijf staat en vergelijk dit met een bedrijf in de omgeving. Dan weet je waar je staat.'[24]&lt;/p&gt;&lt;h3&gt;5. Conclusie&lt;/h3&gt;&lt;p&gt;De hernieuwde invoering van productiebeperkende rechten in de melkveehouderij door middel van fosfaatrechten lijkt een effectief en eenvoudig middel om onder het vastgestelde Europese fosfaatplafond te geraken. Het stelsel op zichzelf is duidelijk door forfaitaire normen die in grote mate voldoen op gebied het van de rechtszekerheid door deze vastgestelde gemiddelde normen.&lt;/p&gt;&lt;p&gt;In sector zijn toch andere geluiden hoorbaar om te komen tot een duurzaam en verantwoord stelsel. Het mestbeleid dient een aanpak voor te staan die gebaseerd is op een gebiedsgerichte en sectorgerichte analyse. En ook vanuit wetenschappelijke hoek is de volgende quote passend in dit licht: ‘De geschiedenis van de Meststoffenwet is er een van vallen en opstaan, reageren op incidenten en daarvoor kortetermijnoplossingen bedenken. (..) Het is de hoogste tijd om tot een lange termijnvisie over de veehouderij in Nederland te komen, inclusief de duurzaamheidseisen die daaraan gesteld moeten worden’[25]&lt;/p&gt;&lt;p&gt;Het instellen van een alternatieve methode voor forfaitaire normen door middel van KringloopWijzer is door de wetgever gefaciliteerd. Echter de beoogde KringloopWijzer voldoet nu nog niet aan de voorwaarden, hier wordt met de zuivelketen hard aan gewerkt. Volgens het NVWA voldoet op dit moment de KringloopWijzer alleen aan de voorwaarde voor validatie van de rekenregels. Een aantal posten voor milieuneutraliteit zijn niet of alleen tegen zeer hoge kosten te borgen. Er is geen garantie of de in de KringloopWijzer ingevoerde gegevens juist en volledig zijn. Wat betreft de handhaafbaarheid is sluitend wettig en overtuigend bewijs vrijwel niet te leveren. Ook de opzet van de privaat controlerende instantie moet nog verder worden uitgewerkt. Opgemerkt hierbij dat wanneer gekozen wordt voor dit stelsel dat geen sprake kan zijn van facultatieve oplossing zodat niet terug gevallen kan worden op forfaitaire normen. Dit laatste vergt een kwalitatief goede borging van het alternatief. De aanbevelingen van het NVWA moeten verder worden opgepakt en uitgewerkt om een tot een verantwoord stelsel te komen.&lt;/p&gt;&lt;p&gt;Tot slot een quote die in een notendop hetgeen hier uiteengezet beschrijft:&lt;/p&gt;&lt;p&gt; ‘Het is om allerlei redenen goed om het totale diervolume te begrenzen. Als we hierbinnen niet sturen en waarderen op kwaliteit op bedrijfsniveau, dan lossen we de problemen niet op. En als dat niet gebeurd dan slopen we met ineffectieve regelgeving het imago en het perspectief van een Nederlandse topsector.’[26]&lt;/p&gt;</content><legacyfootnotes/><footnotes><footnote>1 Rob Weverink is werkzaam bij Bilanx Accountants en Adviseurs in Almelo.</footnote><footnote>2 Opinie stuk in &lt;span class="italic"&gt;De Gelderlander&lt;/span&gt;, 13 maart 2018: ‘Liever kwaliteit dan regels in de melkveehouderij’ door Carel de Vries, projectmanager Vruchtbare Kringloop Achterhoek en Henk Jolink, melkveehouder en deelnemer VKA en bestuurder LTO Noord regio Oost.</footnote><footnote>3 &lt;span class="italic"&gt;Kamerstukken II&lt;/span&gt; 2013/14, 33 979 nr. 2, Regels ten behoeve van een verantwoorde groei van de melkveehouderij (Wet verantwoorde groei melkveehouderij).</footnote><footnote>4 Dit staat beschreven in de Algemene Maatregel van Bestuur verantwoorde groei melkveehouderij (AMvB grondgebondenheid).</footnote><footnote>5 &lt;span class="italic"&gt;Kamerstukken II&lt;/span&gt; 201/16, 34 295 nr. 2, Wet van 29 mei 2017, houdende additionele regels ten behoeve van een verantwoorde groei van de melkveehouderij (Wet grondgebonden groei melkveehouderij).</footnote><footnote>6 Zie &lt;span class="italic"&gt;Kamerstukken II&lt;/span&gt; 2013/14, 33 037, nr. 80 en artikel in&lt;span class="italic"&gt; TvAR&lt;/span&gt; 2015, nr. 11, mr. dr. De Rooij, ‘Van verantwoorde groei naar een nieuw plafond’, Pag. 505 en &lt;span class="italic"&gt;Kamerstukken II&lt;/span&gt; 2014/15, 33 979, nr. 6.</footnote><footnote>7 &lt;span class="italic"&gt;Kamerstukken II&lt;/span&gt; 2015/16, 34 532, nr. 3, p. 1 en 2. Zie ook heel uitdrukkelijk paragraaf 4.71, p. 22.</footnote><footnote>8 De periode om na 2015 te komen tot het huidige stelsel van fosfaatrechten wordt in deze paper verder buiten beschouwing gelaten.</footnote><footnote>9 Wet van 29 mei 2017 tot wijziging van de Meststoffenwet in verband met de invoering van een stelsel van fosfaatrechten, &lt;span class="italic"&gt;Stb&lt;/span&gt;. 2017, 229.</footnote><footnote>10 Het begrip fosfaatrecht is in art. 1 lid 1 onder za Meststoffenwet gedefinieerd.</footnote><footnote>11 Art. 23 lid 3 Meststoffenwet.</footnote><footnote>12 Diercategorieën 100, 101 en 102 van Bijlage D van de Uitvoeringsregeling Meststoffenwet.</footnote><footnote>13 Art. 33Ab Meststoffenwet juncto art. 712b Uitvoeringsbesluit Meststoffenwet. NB volledig grondgebonden bedrijven zijn vrijgesteld van de generieke korting.</footnote><footnote>14 &lt;span class="italic"&gt;TvAR&lt;/span&gt; 2018, nr. 1, mr. H.A. Verbakel – van Bommel en mr. G.M.F. Snijders, ‘Fosfaatrechten en pacht; een eerste verkenning’, p. 5-14.</footnote><footnote>15 &lt;span class="italic"&gt;Kamerstukken II&lt;/span&gt; 2015/16, 34 532, nr. 3, p. 17 en 18.</footnote><footnote>16 &lt;span class="italic"&gt;TvAR&lt;/span&gt; 2016, nr. 10, mr. M.I.J. Toonders en mr. dr. J.J.J. de Rooij, ‘Het stelsel van fosfaatrechten’, p. 445-451.</footnote><footnote>17 &lt;span class="italic"&gt;Kamerstukken II&lt;/span&gt; 2015/16, 34 532, nr. 3, p. 17 en 18.</footnote><footnote>18 &lt;span class="italic"&gt;Kamerstukken II&lt;/span&gt; 2015/16, 34 532, nr. 3, p. 18: Zoals door de Staatssecretaris van Economische Zaken per brief van 2 juli 2015 aangegeven ligt voor een dergelijke bedrijfsspecifieke verantwoording het gebruik van de KringloopWijzer het meest voor de hand.</footnote><footnote>19 Bestman, M. &amp; J.W. Erisman (2016), Geschiktheid van de Kringloopwijzer als beleidsinstrument – Expert judgement. Louis Bolk Instituut.</footnote><footnote>20 Beoordeling van de KringloopWijzer in het kader van mogelijke aanwijzing als bedrijfsspecifieke methode voor de verantwoording van het fosfaatrechtenstelsel augustus 2017.</footnote><footnote>21 &lt;span class="italic"&gt;Kamerstukken II&lt;/span&gt; 2015/16, 34 532, nr. 3, p. 17 en 18.</footnote><footnote>22 Opinie stuk in De Gelderlander, 13 maart 2018: ‘Liever kwaliteit dan regels in de melkveehouderij’ door Carel de Vries, projectmanager Vruchtbare Kringloop Achterhoek en Henk Jolink, melkveehouder en deelnemer VKA en bestuurder LTO Noord regio Oost.</footnote><footnote>23 24-01-2018: ‘Meer doen met mest: Europese primeur in de Achterhoek’ uit nieuwsbrief ‘Gelderland leeft’ uitgave van de Provincie Gelderland.</footnote><footnote>24 Nieuwe Oogst, online versie d.d. 01-02-2018, Mike Schellart, ‘Extensief is niet vanzelfsprekend schoon’.</footnote><footnote>25 Tijdschrift voor Agrarisch Recht, nr. 3 maart 2017, prof. mr. D.W. Bruil, ‘Onder het fosfaatplafond!’, p. 106.</footnote><footnote>26 Opinie stuk in De Gelderlander, 13 maart 2018: ‘Liever kwaliteit dan regels in de melkveehouderij’ door Carel de Vries, projectmanager Vruchtbare Kringloop Achterhoek en Henk Jolink, melkveehouder en deelnemer VKA en bestuurder LTO Noord regio Oost.</footnote></footnotes><auteurs>mr. B.T. Weverink</auteurs><published>2018-09-05 16:40:13</published><modified>2018-09-06 11:29:35</modified><editiondate>2018-09-05</editiondate><htmlpath>https://denhollander.info/artikel/15133</htmlpath></article>
</articles></edition>
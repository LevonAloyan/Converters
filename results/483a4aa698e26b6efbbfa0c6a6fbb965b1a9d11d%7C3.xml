<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1997</searchword><id>4873</id><udhid>UDH:TvAR/4873</udhid><titel>Nijhuis / Fluttert c.s. / Baak (TvAR 1997/4849)</titel><searchwords><searchword>TvAR 1/1997</searchword><searchword>TvAR 1997/4849</searchword><searchword>UDH:TvAR/4873</searchword></searchwords><attachments><attachment><name>1997_nr 1_Rechtspraak_4849.pdf</name><extention>pdf</extention><url>https://denhollander.info/download/4815/ci</url></attachment></attachments><inleiding>Pachtwet art. 38, 41, 147 lid 3, 149 lid 1&#13;
&#13;
Tussen het tijdstip van de mondelinge behandeling en van de beschikking is aan de kanton-rechter-voorzitter functioneel leeftijdsontslag verleend. De processtukken in eerste aanleg verschaffen voldoende duidelijkheid over al hetgeen partijen naar voren hebben gebracht. Daarom kan er niet worden gesproken van strijd met goede procesorde en zijn partijen ook niet in hun belangen geschaad doordat de beschikking waarvan beroep is gegeven door de pachtkamer van het kantongerecht met een ander als kantonrechter-voorzitter in plaats van degene die tijdens de mondelinge behandeling voorzitter was.&#13;
Drekkersjr, een bloedverwant in de rechte lijn van verpachters, oud 19 jaar, wil de boerderij in geschil persoonlijk in gebruik nemen. Diverse berekeningen resulteren in dat geval in een negatief bedrijfsresultaat. Vermeld voornemen is al daarom niet uitvoerbaar. Daar komt nog bij dat Drekkers jr nog in opleiding is waardoor zijn ondernemerskwaliteiten nog niet beoordeeld kunnen worden. Hieruit volgt dat niet aannemelijk is gemaakt dat het persoon-ijk gebruik - zo al uitvoerbaar - van overwe-gende betekenis is. Door het verlies van het gepachte zou de grondslag van het maatschappelijk bestaan van pachter ernstig worden aangetast nu dit ongeveer 80% van zijn bedrijfs-areaal uitmaakt. Er moet naar billijkheid worden beslist. Het belang van pachter bij verlenging van de pachtovereenkomst weegt zwaarder dan dat van de verpachters bij beëindiging daarvan.</inleiding><content>Beschikking in de zaak van:&#13;
1. Hendrika Nijhuis-Fluttert&#13;
2. Annie Marie Drekkers-Westendorp&#13;
3. Maria Henrica Drekkers&#13;
4. Hendrikus Bernardus Johannes Drekkers, allen wonende te Bentelo, gemeente Ambt- Delden, appellanten, procureur: mr. D.M.H.M. van Dijk, te Arnhem,&#13;
tegen&#13;
Gerhardus Johannus Baak, wonende te Bentelo, gemeente Ambt-Delden, geïntimeerde, procureur: mr. B. Peek te Arnhem.&#13;
Het geding in eerste aanleg&#13;
De pachtkamer van het kantongerecht te Almelo heeft op 10 januari 1996 een beschik-king gegeven, waarvan op 11 januari 1996 een afschrift aan partijen is verzonden en waarbij de tussen appellanten als verpachters en geïn-timeerde als pachter bestaande en behoudens verlenging op 31 oktober 1997 eindigende pachtovereenkomst met betrekking tot een boerderij te Bentelo, kadastraal bekend ge-meente Ambt Delden, sectie D, nrs 216, 221, 264, 269, 278, 294, 1364, 1365, 1366, 1367, 1367A, 1982, 2088, 2612A, 2634, 2739, 2744 en 2782, totaal groot 20.67.15 ha, is verlengd met een periode van zes jaar, eindigend 31 oktober 2003.&#13;
Voormelde beschikking is gegeven uit over-weging in hoofdzaak dat de wil van verpach-ters om (door Drekkers junior) het verpachte persoonlijk te gaan gebruiken vooralsnog redelijkerwijs niet uitvoerbaar en niet aanne-melijk is, terwijl pachter door verlies van het gepachte ernstig zou worden aangetast in de grondslag van zijn maatschappelijk bestaan.&#13;
Het geding in hoger beroep Appellanten - verder ook te noemen: verpach-ters - zijn bij beroepschrift, op 12 februari 1996 ter griffie van het hof binnengekomen, in hoger beroep gekomen van voormelde beschik-&#13;
king, met verzoek de beschikking waarvan beroep te vernietigen en, opnieuw beschik-kende, primair de zaak terug te verwijzen naar de pachtkamer van het kantongerecht te Almelo, subsidiair het verlengingsverzoek af te wijzen, en meer subsidiair de pachtovereen-komst te verlengen met de duur van één jaar, met veroordeling van geïntimeerde in de kos-ten van beide instanties.&#13;
Geïntimeerde - verder ook te noemen: Baak of pachter - heeft bij verweerschrift, op 11 maart 1996 ter griffie van het hof binnengekomen, verweer gevoerd, met verzoek de beschikking waarvan beroep te bekrachtigen, met veroor-deling van appellanten in de kosten van deze procedure, zowel in eerste instantie als in hoger beroep.&#13;
Mondelinge behandeling van de zaak ter raad-kamer van het hof heeft plaatsgevonden op 6 mei 1996, waar aanwezig waren appellanten sub 2. en sub 4. vergezeld van de heer A.S. Benschop, en bijgestaan door mr. D.M.H.M. van Dijk voornoemd en, geïntimeerde, verge-zeld van de heer J.R.G. Morsink, boekhouder te Goor, bijgestaan door mr. G.M.F. Snijders, advocaat te Utrecht.&#13;
Ter mondelinge behandeling hebben partijen en hun raadslieden (de raadsman van appel-lanten onder overlegging van getuigschriften betreffende appellant sub 4.) hun standpunten toegelicht.&#13;
De grieven&#13;
Appellanten hebben de volgende grieven tegen de beschikking waarvan beroep aan-gevoerd:&#13;
Grief I&#13;
Ten onrechte is de beschikking gegeven door de pachtkamer met als kantonrechter-voorzit-ter mr. J.H. Olthof, terwijl tijdens de monde-linge behandeling de pachtkamer werd voor-gezeten door Jhr. mr. CL. van Beijma thoe Kingma.&#13;
Grief II&#13;
Ten onrechte is de pachtkamer van oordeel, dat "de wil van zoon Drekkers om het gepachte persoonlijk te gaan gebruiken rede-lijkerwijs op korte termijn niet uitvoerbaar te achten is".&#13;
De mondelinge behandeling&#13;
Ter mondelinge behandeling is aan het hof verklaard:&#13;
Door appellant sub 4: H.B.]. Drekkers:&#13;
Ik ben 19 jaar oud. Ik bezoek de Middelbare Agrarische School en ik zal naar verwachting in 1997 eindexamen doen. Mijn moeder, die 46 jaar is, exploiteert een bedrijf van 25.62.00 ha; zij houdt mestvarkens en vleesstieren. Zij doet het werk zelf, samen met een derde die 15 uur per week voor haar werkzaam is. Voorts help ik haar nog wat in mijn vrije tijd. Haar bedrijf is verliesgevend. In 1995 bedroeg het verlies ƒ 31.033,-. Ik wil de boerderij die nu verpacht is aan Baak overnemen; ik wil deze pachten van mijn grootmoeder. Ik ga ervan uit dat ik de helft van de melk krijg die nu aan het land verbonden is. Ik moet dan nog 75.000 kg melk aankopen om met 325.000 kg melkquotum te kunnen starten. De door Baak aangebrachte verbeteringen hoef ik niet te betalen, dat doet de verpachter. Ik moet melk, machines e.d. aankopen. Ik ga ƒ 17.000,- pacht per jaar betalen.&#13;
Door Baak:&#13;
Ik ben gehuwd en 38 jaar oud; mijn vrouw en ik hebben 4 kinderen. Mijn bedrijf bestaat in totaal uit ca. 25.60 ha, waarvan ca. 20.50 ha is gepacht. Ik verwijs voor de ligging van de grond naar de zich bij de stukken bevindende kaart; 2.57 ha ligt op ca. 10 kilometer afstand in Diepenheim. Ik koop jaarlijks ca. 15 ha snijmais aan. Mijn veestapel bestaat thans uit 94 stuks melkvee en 85 stuks jongvee. Ik heb een ligboxenstal, een werktuigenloods en een jongveestal op het gepachte gebouwd. Ik heb 505.933 kg melkquotum. Daarvan heb ik in 1994 ongeveer 104.000 kg aangekocht. Het mestquotum is 4.749 kg groot. Ik heb een lage winst gehad in verband met de afschrijving op het aangekochte melkquotum. Mijn ouders zijn 40 jaar geleden op dit bedrijf begonnen. In 1977 kwam ik in het bedrijf. Ik heb alles op een hoog niveau gebracht: de egalisatie van de grond, het bouwen van de ligboxenstal, het aankopen van melk, etc. Door al deze inspan-ningen is het nu een groot melkveebedrijf. Door de aankoop van melkquotum is de con-tinuïteit zeker gesteld. Ik heb er nog niet over&#13;
nagedacht wat ik ga doen als de pacht niet wordt verlengd.&#13;
Beoordeling van het hoger beroep&#13;
1. Nu, zoals onbetwist door appellanten is gesteld, de beschikking waarvan beroep niet aangetekend aan hen is verzonden op 11 janu- ari 1996, moet worden aangenomen dat appel- lanten hun beroep in ieder geval hebben inge- steld vóór de laatste dag waarop zij dit nog konden doen, en zij zijn daarin dus ontvanke- lijk.&#13;
2. Tussen de mondelinge behandeling van de onderhavige zaak door de pachtkamer van het kantongerecht en het tijdstip waarop door haar de beschikking waarvan beroep is gege- ven, is aan de kantonrechter-voorzitter func- tioneel leeftijdsontslag verleend. Gelet op de omstandigheid dat kennisneming van de pro- cesstukken in eerste aanleg, waaronder de pleitaantekeningen zijdens, thans, geïntimeer- de, alsmede het proces-verbaal van de monde linge behandeling, voldoende duidelijkheid verschaffen over al hetgeen partijen in eerste aanleg, ondermeer ter gelegenheid van de mondelinge behandeling, naar voren hebben gebracht, kan niet gesproken worden van strijd met de goede procesorde en zijn de par- tijen naar het oordeel van het hof ook niet in hun belangen geschaad doordat de beschik- king waarvan beroep is gegeven door de pachtkamer van het kantongerecht te Almelo met mr. J.H. Olthof als kantonrechter-voor- zitter in plaats van degene die tijdens de mon- delinge behandeling voorzitter was. De grief I kan derhalve niet slagen.&#13;
3. Ten aanzien van grief II overweegt het hof het volgende. Blijkens het gestelde door H.B.J. Drekkers ter gelegenheid van de mon- delinge behandeling, alsook volgend uit het door appellanten overgelegde rapport van 31 juli 1995 van de Adviesgroep Bedrijfskunde van de Gibo-groep te Almelo, (verder: het rapport) is H.B.J. Drekkers voornemens om de hoeve in geschil met een melkquotum ter grootte van 325.000 kg te gaan exploiteren. De verpachters gaan er daarbij vanuit dat Baak bij zijn eventuele vertrek van het gepachte de helft van het daarmee samenhan- gende melkquotum zal achterlaten. Deze hoe veelheid zal echter in ieder geval niet meer&#13;
bedragen dan 200.966,5 kg, zijnde de helft van het totale aan Baak ter beschikking staande melkquotum van 505.933 kg, verminderd met 104.000 kg later door Baak aangekocht melk-quotum.&#13;
Anders dan verpachters stellen zal ter realise-ring van het voorgenomen eigen gebruik zoals door hem aangegeven voor de investering in melkquotum niet een bedrag van ƒ 300.000,-, gebaseerd op de aankoop van 75.000 kg melk-quotum a ƒ 4,- per kg, zijn vereist, maar een bedrag van ca. ƒ 496.000,- (124.000 kg a ƒ 4,-per kg). Daardoor wordt het totaal te investe-ren bedrag met ca. ƒ 196.000,- verhoogd tot circa ƒ 766.000,-. Het hof gaat daarbij uit van de in het rapport gehanteerde melkquotum-prijs van ƒ 4,- per kg, nu thans nog niet bekend is welke prijs voor melkquotum zal gelden ten tijde van het expireren van de pachtovereenkomst.&#13;
4. Tengevolge van dat hogere bedrag aan in- vesteringen zullen de rente-/bankkosten circa ƒ 14.000,- hoger zijn dan de in het rapport genoemde rente-/bankkosten van ƒ 41.000,-. Het bedrijfsresultaat exclusief afschrijving melkquotum is dan niet ƒ 59.000,- maar circa ƒ 45.000,-.&#13;
Voorts dient voor het hogere bedrag voor aan te kopen melkquotum het bedrag verband houdende met de afschrijving daarvan van ƒ 37.000,- verhoogd te worden met ca. ƒ 15.000,-tot ƒ 62.000,-.&#13;
5. Een en ander resulteert - afgezien nog van een eventuele verdere bijstelling van de begro- ting voor het geval H.B.J. Drekkers een entreeheffing als nieuwe melkleverancier aan de melkfabriek verschuldigd mocht zijn - in een negatief bedrijfsresultaat van ca. ƒ 17.000,-, in plaats van het in het rapport aangegeven positief resultaat van ƒ 22.000,-. De conclusie moet derhalve zijn dat de voor genomen exploitatie van de hoeve in geschil door H.B.J. Drekkers alleen al hierom niet uitvoerbaar is. Daar komt nog bij dat H.B.J. Drekkers thans nog in opleiding is, waardoor zijn ondernemerskwaliteiten nog niet beoor- deeld kunnen worden.&#13;
6. Uit het vorenoverwogene volgt ook dat door verpachters in ieder geval niet aanneme- lijk is gemaakt dat het persoonlijk gebruik van het verpachte door H.B.J. Drekkers - zo al&#13;
uitvoerbaar - voor hem van overwegende be-tekenis is. De grief II, zoals toegelicht, is ongegrond.&#13;
7. Naar het oordeel van het hof zou door het verlies van het gepachte de grondslag van het maatschappelijk bestaan van Baak ernstig worden aangetast, nu het gepachte ongeveer 80% van zijn bedrijfsareaal uitmaakt.&#13;
8. Het vorenoverwogene brengt mede, dat op grond van artikel 41, tweede lid van de Pacht wet over de gevraagde verlenging naar billijk- heid moet worden beslist. De wederzijdse belangen van partijen - zoals in voorgaande rechtsoverwegingen al besproken - tegen elkaar afwegend, komt het hof tot de slotsom dat het belang van de pachter bij verlenging van de pachtovereenkomst zwaarder weegt dan dat van de verpachters bij beëindiging daarvan.&#13;
Slotsom&#13;
De grieven worden verworpen. De beschikking waarvan beroep moet, met wijziging van gronden, worden vernietigd. Als de in het ongelijk gestelde partij zullen appellanten in de proceskosten worden ver-oordeeld.&#13;
Beslissing&#13;
Het hof, beschikkende in hoger beroep: bevestigt de beschikking waarvan beroep, veroordeelt appellanten in de kosten van de procedure in hoger beroep, tot op heden aan de zijde van Baak bepaald op ƒ 420,- voor verschotten en op ƒ 2.800,- wegens salaris van de procureur.</content><legacyfootnotes/><footnotes><footnote/></footnotes><auteurs/><published>1997-01-01 00:00:00</published><modified>1996-05-28 00:00:00</modified><editiondate>1997-01-01</editiondate><htmlpath>https://denhollander.info/artikel/4873</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1996</searchword><id>4944</id><udhid>UDH:TvAR/4944</udhid><titel>Janssen / Gooren c.s. (TvAR 1996/4804)</titel><searchwords><searchword>TvAR 2/1996</searchword><searchword>TvAR 1996/4804</searchword><searchword>UDH:TvAR/4944</searchword></searchwords><attachments><attachment><name>1996_nr 2_Rechtspraak_4804.pdf</name><extention>pdf</extention><url>https://denhollander.info/download/4885/ci</url></attachment></attachments><inleiding>Pachtwet, art. 25&#13;
BS 1993, art. 23&#13;
Rv, art. 336, 337&#13;
&#13;
Beroep tegen onbevoegdheidverklaring ontvankelijk niettegenstaande het bepaalde dat hoger beroep slechts tegelijk met eindvonnis kan worden ingesteld. Niet-ontvankelijkheid voor zover hoger beroep tegen aanhouding voor onbepaalde tijd is gericht. Pachtrechter niet bevoegd inzake vordering tot oplevering melkquotum voor zover ingesteld tegen derden die weliswaar samen met pachter op het gepachte de melkveehouderij hebben uitgeoefend, doch - naar ook uit de vordering volgt -geen partij zijn bij de pachtovereenkomst.</inleiding><content>Arrest in de zaak van:&#13;
Alphonsus Theodorus Hermanus Janssen, wonende te Groeningen, gemeente Vierlings-beek, appellant, procureur: mr. H.M.G. van Lotringen,&#13;
tegen&#13;
1. Jacobus Johannes Theodorus Gooren,&#13;
2. Johanna Gertruda Antonetta Gooren,&#13;
3. Johannes Petrus Henricus Gooren,&#13;
allen wonende te Groeningen, gemeente Vier-lingsbeek, geïntimeerden, procureur: mr. H. van der Linden.&#13;
Het geding in eerste aanleg De pachtkamer van het kantongerecht te Boxmeer heeft op 4 januari 1994 tussen partijen een vonnis gewezen, dat in fotocopie aan&#13;
dit arrest wordt gehecht en naar de inhoud waarvan hier wordt verwezen. Het geding in hoger beroep Appellant - verder ook aan te duiden als Janssen - is bij exploit van 3 februari 1994 met gelijktijdige dagvaarding van geïntimeerden -verder ook aan te duiden als Gooren c.s. - in hoger beroep gekomen van genoemd vonnis.&#13;
Bij memorie van grieven heeft Janssen te-gen vorenbedoeld vonnis zeven grieven aan-gevoerd, bewijs aangeboden en geconcludeerd - zakelijk weergegeven - dat het hof voormeld vonnis zal vernietigen en opnieuw rechtdoende alsnog de vorderingen van Gooren c.s. voor zover van toepassing ook in hoofdzaak zal afwijzen, althans Gooren c.s. in die vorderingen niet-ontvanke-lijk zal verklaren, met veroordeling van Gooren c.s. in de kosten van de procedure in beide instanties.&#13;
Bij memorie van antwoord hebben Gooren c.s. verweer gevoerd met conclusie - zakelijk weergegeven - dat het hof Janssen niet-ont-vankelijk zal verklaren in zijn hoger beroep, althans het incidenteel vonnis van de pachtka-mer van het kantongerecht zal bekrachtigen met veroordeling van Janssen in de kosten van het hoger beroep.&#13;
Janssen heeft akte gevraagd van een twee-tal produkties, waarop Gooren c.s. bij ant-woordakte hebben gereageerd.&#13;
Tenslotte hebben partijen de stukken over-gelegd voor het wijzen van arrest.&#13;
De grieven&#13;
Janssen heeft als grieven aangevoerd:&#13;
Grief 1&#13;
Ten onrechte heeft de pachtkamer van het kantongerecht overwogen: 'Gooren c.s. heb-ben onweersproken gesteld dat slechts Jaco-bus Johannes Theodorus Gooren, hierna te noemen Jacobus partij is in de tussen partijen gesloten pachtovereenkomst. Vast staat der-halve dat Johanna en Johannes daarin geen partij zijn.'&#13;
Grief 2&#13;
Ten onrechte heeft de pachtkamer van het kantongerecht overwogen: 'Janssen heeft ge-steld dat volgens vaste jurisprudentie van het hof Arnhem - bedoeld is kennelijk de pacht-kamer van voornoemd hof - de verplichting tot het ter beschikking stellen aan de verpach-ter van het op het gepachte (destijds) rustende melkquotum samenhangt met het bepaalde bij art. 25 lid 2 van de Pachtwet. Op grond daar-&#13;
van zou de pachtkamer wel bevoegd zijn van de vorderingen tegen Johanna en Johannes kennis te nemen.' en verder: 'De pachtkamer acht deze redenering van Janssen onjuist. De jurisprudentie waarnaar Janssen verwijst heeft betrekking op de verplichtingen tussen pach-ter en verpachter met betrekking tot het melkquotum. Grondslag van deze verplich-ting is de tussen partijen bestaande contractu-ele relatie: bedoelde verplichtingen zijn uitvloeisel van deze relatie, aldus de jurispru-dentie.'&#13;
Grief3&#13;
Ten onrecht heeft de pachtkamer van het kan-tongerecht overwogen: 'Het voorgaande brengt met zich mee dat het incident terecht is opgeworpen.'&#13;
Grief 4&#13;
Ten onrechte heeft de pachtkamer van het kantongerecht zich onbevoegd verklaard ken-nis te nemen van de door Janssen ingestelde vorderingen voor zover ingesteld tegen Jo-hanna Gertruda Antonetta Gooren en Johan-nes Petrus Henricus Gooren en Janssen veroordeeld in de kosten van het incident.&#13;
Grief5&#13;
Ten onrechte heeft de pachtkamer van het kantongerecht verder nog in het vonnis be-paald dat tegen de uitspraken slechts beroep openstaat tegelijk met het eindvonnis in de procedure in de hoofdzaak.&#13;
Grief 6&#13;
Ten onrechte heeft de pachtkamer van het kantongerecht in de uitspraak verder bepaald het van belang te achten dat eerst in de proce-dure in hoofdzaak wordt doorgeprocedeerd wanneer (lees:) in de lopende beroepsproce-dures aanhangig bij de pachtkamer van het Gerechtshof eindarrest zal zijn gewezen of (lees:) deze anderszins zullen zijn geëindigd (...) en voorts de zaak voor onbepaalde tijd aan te houden met bepaling dat wanneer beide eindarresten zijn gewezen dan wel de proce-dures anderszins zijn geëindigd de meest ge-rede partij de zaak op de rol kan brengen teneinde verder te procederen.&#13;
Grief 7&#13;
Partij Janssen is van mening dat de hiervoor geformuleerde grieven doel treffen en derhal-ve het vonnis in het incident van de pachtka-mer van het kantongerecht dient te worden vernietigd. Mogelijk kan het hof in deze zaak overigens uitspraak doen tegelijk met de an-dere zaken hiervoor genoemd waarmee de ge-hele onderhavige problematiek mogelijk in een keer kan worden beslist.&#13;
De vaststaande feiten&#13;
In dit hoger beroep staan - voor zover hier van belang - de volgende feiten als enerzijds gesteld en anderzijds erkend dan wel niet of onvoldoende betwist vast:&#13;
a. indertijd zijn drie pachtovereenkomsten aangegaan tussen de vader van Janssen als verpachter en de vader van de drie geïnti- meerden Gooren als pachter, welke pachto-vereenkomsten niet op schrift zijn gesteld;&#13;
b. Janssen is uiteindelijk als enig verpach-ter in die pachtverhouding opgevolgd;&#13;
c. enige tijd na het overlijden van vader Gooren, in 1984, heeft Jacobus Johannes The- odorus Gooren (verder te noemen: Jacobus) vastlegging gevorderd van de pachtovereen-komsten tussen (alleen) hemzelf als pachter en Janssen als verpachter, welke vordering is toegewezen;&#13;
d. in die procedure heeft Janssen in recon-entie vastlegging gevorderd van een beëindi-gingsovereenkomst ten aanzien van die pachtovereenkomsten tussen hemzelf en (al leen) Jacobus;&#13;
e. bij beschikking van dit hof van 22 okto-ber 1992 is het verzoek van (alleen) Jacobus tot verlenging van de pachtovereenkomsten van de hand gewezen;&#13;
ƒ. het landbouwbedrijf waartoe ook het ge-pachte heeft behoord werd feitelijk geëxploi-teerd door de geïntimeerden Gooren gedrieën.&#13;
Beoordeling van het hoger beroep in het inci-dent&#13;
1. Het hof zal de vijfde grief, die de ontvanke-lijkheid van het hoger beroep betreft, als eer-ste behandelen. In de toelichting op die grief stelt Janssen dat de in de grief bestreden be-slissing van de pachtkamer van het kantonge-recht onjuist is, daar hier sprake is van een eindvonnis in het incident. Het hof overweegt dienaangaande, dat de in het dictum van het vonnis uitgesproken onbevoegdverklaring een einde maakt aan het geschil tussen Janssen enerzijds en Johanna Gertruda Antonetta Gooren en Johannes Petrus Henricus Gooren (verder te noemen: Johanna respectievelijk Johannes) anderzijds en er dus in zoverre sprake is van een eindvonnis waartegen de uitspraak van de pachtkamer, dat slechts ho-ger beroep openstaat tegelijk met dat tegen het eindvonnis, niet werkt. Janssen kan dus in zijn hoger beroep tegen de onbevoegdheid-verklaring worden ontvangen. In zoverre is de vijfde grief terecht voorgesteld.&#13;
2. De pachtkamer heeft voorts beslist dat de zaak voor onbepaalde tijd zal worden aan gehouden totdat twee procedures bij dit hof zijn geëindigd. Niet gesteld of gebleken is dat de beslissingen in laatstgenoemde procedures volledig de uitkomst van het onderhavige ge ding bepalen. Ook overigens maakt de beslis sing tot aanhouding niet een einde aan enig onderwerp van geschil. Gelet hierop dient het vonnis waarvan beroep voor wat betreft de beslissing tot aanhouding naar het oordeel van het hof niet te worden beschouwd als een eindvonnis, maar als een interlocutoir vonnis ten aanzien waarvan krachtens het tweede lid van art. 337 van het Wetboek van Burgerlijke Rechtsvordering kan worden bepaald dat ho-ger beroep daartegen slechts tegelijk met het eindvonnis kan worden ingesteld. Voor zover dit laatste is geschied is het vonnis waarvan beroep te beschouwen als een praeparatoir-vonnis, waartegen geen zelfstandig hoger be-roep openstaat vanwege art. 336 van het Wet boek van Burgerlijke Rechtsvordering. In zoverre dient Janssen in zijn hoger beroep niet-ontvankelijk te worden verklaard. De klacht dat de beslissing tot uitstel van hoger beroep 'volstrekt niet gemotiveerd of gefun-deerd' is kan derhalve in dit stadium van de procedure niet worden onderzocht. In zoverre faalt de vijfde grief.&#13;
3. Nu op grond van het vorenoverwogene-(thans) geen hoger beroep mogelijk is van de beslissing tot aanhouding, dient Janssen in zo verre in zijn hoger beroep niet-ontvankelijk te worden verklaard. Zijn zesde grief is mitsdien tevergeefs voorgesteld.&#13;
4. De eerste grief strekt ten betoge dat niet alleen Jacobus maar ook Johanna en Johannes pachter zijn bij de pachtovereenkomst met Janssen als verpachter.&#13;
5. Gooren c.s. voeren hiertegen onder meer aan, dat de positie van Jacobus als enig pach ter berust op een overeenkomst die zij met va der Gooren vóór diens overlijden hebben gesloten. Het hof begrijpt zulks althans uit hun stelling, dat Jacobus de rechten en ver plichtingen uit de pachtovereenkomst toen heeft 'overgenomen'. Zij hebben echter niet gesteld dat ook de verpachter bij die overeen komst partij was. Een geheel aan pachterszij de gesloten overeenkomst als door Gooren c.s. gesteld heeft slechts werking tussen de partijen bij die overeenkomst en kan niet te gen de verpachter worden ingeroepen.&#13;
6. Het hof overweegt omtrent de stellingen van Janssen als volgt. Janssen heeft zijn vor-&#13;
dering in dit geding gegrond op de verplich-ting van de pachter, aan het einde van de pachtovereenkomst de verpachter in de gele-genheid te stellen het met het gepachte sa-menhangende melkquotum te verwerven. Als grondslag van het einde van de pachtovereen-komsten heeft hij zich beroepen op de be-schikking van dit hof van 22 oktober 1992 (rek. nr. P. 27/92). Deze beschikking is gewe-zen ten aanzien van drie tussen Janssen als verpachter en Jacobus als pachter bestaande pachtovereenkomsten. Uit de inleidende dag-vaarding kan worden afgeleid dat het betreft de pachtovereenkomsten tussen Janssen en Ja-cobus welke zijn vastgelegd bij vonnissen van de pachtkamer van het kantongerecht te Boxmeer d.d. 12 maart 1985.&#13;
7. Johanna en Johannes zijn bij de over-eenkomsten waarop Janssen zijn vordering heeft gebaseerd geen partij geweest en even min als partij bij de beëindiging daarvan be-trokken geweest. Zij kunnen dan ook niet op verplichtingen voortvloeiende uit die overeen komsten of uit het einde daarvan worden aan gesproken. De vorderingen van Janssen zijn, mede gezien de in dit geding vaststaande fei ten, er ook niet op gebaseerd dat Johanna en Johannes (mede)pachters van de gronden in geschil zijn. Noch het in prima, noch het in hoger beroep door Janssen aangevoerde kan, gezien de context daarvan, naar het oordeel van het hof als zodanig worden opgevat. Het door Janssen gestelde dat Johanna en Johan nes samen met hun broer het gepachte hebben geëxploiteerd - indien juist - maakt hen niet tot partij bij de (inmiddels beëindigde) pachtovereenkomsten tussen Janssen en Jaco-bus die aan deze procedure ten grondslag lig gen. Grief 1 is derhalve tevergeefs voorgesteld.&#13;
8. Ook grief 2 faalt op grond van hetgeen zojuist is overwogen. De bestreden overwe-gingen van de pachtkamer zijn juist. Johanna en Johannes staan buiten de vastgelegde pachtovereenkomst tussen Janssen en Jacobus en kunnen niet uit hoofde van verplichtingen daaruit worden aangesproken. De wijze waar op de pachtprijs is betaald doet hieraan niet af. Het bewijsaanbod van Janssen dienaan-gaande wordt als niet terzake doend gepas-seerd.&#13;
Ook een eventuele tenaamstelling van het melkquotum op naam van de drie geïntimeer-den Gooren brengt in het bovenstaande geen verandering. In dit verband overweegt het hof nog onder verwijzing naar zijn arresten van&#13;
17 april 1989, Agr R 1990, 4313, en 21 maart 1994, Agr R 4716, dat de eventuele aanspra-ken van de verpachter op met het verpachte samenhangend melkquotum niet noodzakelij-kerwijze worden verminderd door het enkele feit dat de pachter de melkveehouderij in sa-menwerking met anderen (niet zijnde mede-pachters) uitoefent en het quotum niet op naam van alleen de pachter is geregistreerd c.q. het enkele feit dat de pachter het melkquotum door een derde laat gebruiken. Het hof verwijst voorts naar het op 22 novem-ber 1994 onder rolnr. P 92/061 door het hof tussen Janssen en Jacobus gewezen arrest, waarbij is overwogen dat het de pachter ook als hij zijn bedrijf uitoefent samen met derden niet vrijstaat bij het einde van de pachtover-eenkomst de grond aan de verpachter op te le-veren zonder deze in de gelegenheid te stellen tevens het daarmee samenhangende melkquo-tum te verwerven.&#13;
9. De grieven 3 en 4 bouwen voort op de twee eerste grieven en falen derhalve even eens.&#13;
10. De zevende grief behelst geen zelfstan-dige klacht en behoeft na het voorgaande geen bespreking meer.&#13;
Slotsom&#13;
Geen der grieven kan leiden tot vernietiging van het vonnis waarvan beroep. Janssen zal niet-ontvankelijk worden verklaard in zijn ho-ger beroep voor zover dit is gericht tegen de beslissing tot aanhouding van de zaak. In ver-band met het onder 1 overwogene zal het von-nis waarvan beroep gedeeltelijk worden vernietigd. Voor het overige zal dat vonnis worden bekrachtigd. Janssen zal als de in het ongelijk gestelde partij in de kosten worden veroordeeld.&#13;
Beslissing&#13;
Het hof, rechtdoende in hoger beroep,&#13;
verklaart Janssen niet-ontvankelijk in zijn hoger beroep tegen het vonnis waarvan be-roep voor zover dit is gericht tegen de beslis-sing tot aanhouding van de zaak voor onbepaalde tijd;&#13;
vernietigt dat vonnis voor zover daarbij is bepaald dat ook ten aanzien van de daarin op-genomen beslissing tot onbevoegd verklaring slechts beroep openstaat tegelijk met het eind-vonnis in de procedure in de hoofdzaak;&#13;
bekrachtigt voormeld vonnis voor het ove-rige;&#13;
veroordeelt Janssen in de kosten van het hoger beroep, aan de zijde van Gooren c.s. tot op heden begroot op f 1820, zijnde f420 voor verschotten en f 1400 voor salaris van de pro-cureur.</content><legacyfootnotes/><footnotes><footnote/></footnotes><auteurs/><published>1996-02-01 00:00:00</published><modified>1995-12-12 00:00:00</modified><editiondate>1996-02-01</editiondate><htmlpath>https://denhollander.info/artikel/4944</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1989</searchword><id>7212</id><udhid>UDH:TvAR/7212</udhid><titel>'J. v.d. V. / 'Gebroeders B.'' (TvAR 1989/4202)</titel><searchwords><searchword>TvAR 1/1989</searchword><searchword>TvAR 1989/4202</searchword><searchword>UDH:TvAR/7212</searchword></searchwords><attachments><attachment><name>1989_nr 1_Rechtspraak_4202.pdf</name><extention>pdf</extention><url>https://denhollander.info/download/6795/ci</url></attachment></attachments><inleiding>Pachtwet, art. 56&#13;
De pachters zijn gedurende meerdere jaren met&#13;
betrekking tot een gedeelte van het onderhoud van het&#13;
gepachte tekortgeschoten. Zij hebben ondanks de ter&#13;
zake tegen hen aanhangig gemaakte procedure in de&#13;
nakoming van hun desbetreffende verplichtingen&#13;
geen, althans nauwelijks verbetering gebracht en met&#13;
een - naar aanleiding van een grondonderzoek&#13;
gegeven -advies om bepaalde teelten enige tijd uit te&#13;
stellen geen rekening gehouden. Deze handelwijze&#13;
geeft blijk van een zo geringe bereidheid om de uit de&#13;
pachtovereenkomst voortvloeiende verplichtingen na&#13;
te komen dat, alles bijeen genomen, in casu sprake is&#13;
van een zo ernstige wanprestatie dat van de verpachter&#13;
niet kan worden gevergd de pachtovereenkomst te&#13;
continueren. Het feit dat het verpachte er uiteindelijk&#13;
netjes bij ligt, doet daaraan niet af. De vordering tot&#13;
ontbinding van de pachtovereenkomst wordt&#13;
toegewezen en de vordering tot vergoeding van de&#13;
door de wanprestatie veroorzaakte schade wordt&#13;
gedeeltelijk toegewezen.</inleiding><content>Pacht kamer Gerechtshof te Arnhem, arrest d.d. 27&#13;
juni 1988&#13;
In de zaak van:&#13;
J. v.d. V.,&#13;
wonende te H.I.A.,&#13;
appellant,&#13;
procureur: mr. D.C. de K.,&#13;
tegen&#13;
de vennootschap onder firma:&#13;
'Gebroeders B.',&#13;
gevestigd en kantoorhoudende te H.I.A.,&#13;
geïntimeerde,&#13;
procureur: mr. M.P.H. W.&#13;
Het Gerechtshof te Arnhem, pachtkamer; Gezien de&#13;
stukken van het geding, waaronder de tussen partijen&#13;
door de pachtkamer van het kantongerecht te&#13;
Dordrecht gewezen vonnissen van 24 maart 1987 (tussenvonnis)&#13;
en 14 juli 1987 (eindvonnis), welke&#13;
vonnissen beide in fotocopie aan dit arrest zijn&#13;
gehecht;&#13;
Overwegende:&#13;
Appellant, eiser in eerste aanleg, - hierna ook te&#13;
noemen: V.d. V. - is bij exploit van 12 augustus 1987&#13;
in hoger beroep gekomen van beide voormelde&#13;
vonnissen, met gelijktijdige dagvaarding van&#13;
geïntimeerden, gedaagden in eerste aanleg, - hierna&#13;
ook te noemen: gebroeders B. - voor dit hof.&#13;
Bij memorie van grieven zijn na te melden grieven&#13;
aangevoerd en is geconcludeerd de vonnissen,&#13;
waarvan beroep, te vernietigen en, opnieuw&#13;
rechtdoende, alsnog de pachtovereenkomst tussen&#13;
partijen te ontbinden met veroordeling van de gebroeders&#13;
B. tot betaling aan V. d. V. van een&#13;
schadevergoeding van ƒ 8200,-, subsidiair de&#13;
gebroeders B. zodanige aanwijzingen omtrent het&#13;
uitvoeren van de verplichting tot onderhoud te&#13;
verstrekken als omschreven in het schrijven van de heer&#13;
V. N. d.d. 6 januari 1987, althans als door de&#13;
omstandigheden geboden mochten zijn, en tevens een&#13;
termijn te stellen binnen welke de gebroeders B. de&#13;
aanwijzingen moeten hebben opgevolgd, met voorts&#13;
veroordeling van de gebroeders B. in de kosten van&#13;
beide instanties.&#13;
Bij conclusie van antwoord in hoger beroep is&#13;
verweer gevoerd met conclusie de vonnissen, waarvan&#13;
beroep, te bevestigen al of niet na verbetering van de&#13;
gronden en V. d. V. te veroordelen in de proceskosten&#13;
van beide instanties.&#13;
Ter zitting van dit hof van 16 mei 1988 hebben&#13;
beide partijen bij akte nog stukken in het geding&#13;
gebracht en is de zaak vervolgens bepleit, voor V. d.&#13;
V. door mr. P.M. F., advocaat te G., en voor de&#13;
gebroeders B. door mr. P.J.L.J. D., advocaat te 's-G.Daarna hebben partijen de stukken -waaronder de&#13;
pleitnotities - aan het hof overgelegd voor het wijzen&#13;
van arrest.&#13;
De grieven.&#13;
De grieven luiden als volgt:&#13;
Grief I.&#13;
Ten onrechte overweegt de pachtkamer zowel in&#13;
het vonnis van 24 maart 1987 als in het vonnis van 14&#13;
juli 1987, dat zij vooralsnog respectievelijk niet&#13;
overtuigd is dat geïntimeerde zich zou hebben schuldig&#13;
gemaakt aan zodanig grove verwaarlozing van het&#13;
gepachte dat voortzetting van de pachtverhouding&#13;
niet van appellant gevergd kan worden.&#13;
Grief II.&#13;
Ten onrechte overweegt de pachtkamer in het&#13;
vonnis van 24 maart 1987 dat zij de noodzaak van&#13;
grondontsmetting (nog) niet inziet.&#13;
Grief III.&#13;
Ten onrechte overweegt de pachtkamer in het&#13;
vonnis van 14 juli 1987 dat het gepachte niet&#13;
gemakkelijk toegankelijk lijkt voor landbouwmachines.&#13;
Grief IV.&#13;
Ten onrechte overweegt de pachtkamer in het&#13;
vonnis van 14 juli 1987 dat appellant niet heeft&#13;
bestreden dat geïntimeerde regelmatig wisseling van&#13;
teelt toepast met het oog op het optreden van aaltjes.&#13;
Grief V.&#13;
Ten onrechte heeft de pachtkamer de primaire&#13;
vordering van appellant afgewezen.&#13;
Grief VI.&#13;
Ten onrechte heeft de pachtkamer vervolgens&#13;
eveneens - ongemotiveerd - de subsidiaire vordering&#13;
van appellant afgewezen.&#13;
De vaststaande feiten.&#13;
Als enerzijds gesteld en anderzijds niet dan wel&#13;
onvoldoende weersproken staat tussen partijen het&#13;
navolgende vast:&#13;
- bij pachtovereenkomst van 29 januari 1986 heeft&#13;
V.d. V. aan de gebroeders B. verpacht een&#13;
oppervlakte tuingrond nabij de V. te H.I.A.,&#13;
kadastraal bekend in die gemeente sectie E, nrs. 3253&#13;
ged. en 6332 ged., in totaal groot 0.85.00 ha, zulks&#13;
voor de duur van zes jaar, ingaande 1 januari 1984;&#13;
- de gebroeders B. gebruikten gemelde oppervlakte&#13;
tuingrond al sinds omstreeks 1970; de grond was&#13;
eerst eigendom van ene T. en is in 1984 door V.d. V.&#13;
in eigendom verworven;&#13;
- de (drie) gebroeders B. exploiteren&#13;
een tuinbouwbedrijf van ongeveer 3 ha, bestaande uit&#13;
ongeveer 1 ha licht verwarmd warenhuis en voor het&#13;
overige (waaronder de litigieuze grond) uit open&#13;
grond.&#13;
Behandeling van het geschil in hoger beroep&#13;
(1) De vorderingen van V. d. V. zijn gebaseerd op de&#13;
stelling dat de gebroeders B. ernstig tekortschieten in&#13;
de nakoming van de ingevolge de onderhavige&#13;
pachtovereenkomst op hen rustende verplichtingen. Al&#13;
gedurende meerdere jaren, aldus V. d. V.,&#13;
onderhouden zij het gepachte niet, althans&#13;
onvoldoende: het land staat vol met distels, riet en&#13;
andere onkruiden, is voorts zwaar besmet met diverse&#13;
schadelijke aaltjessoorten en wordt onvoldoende c.q.&#13;
op onjuiste wijze bemest, terwijl ook de drainage niet&#13;
goed wordt onderhouden.&#13;
(2) De gebroeders B. betwisten dat er&#13;
sprake is van een structurele verwaarlozing&#13;
van het gepachte gedurende vele jaren. Zij&#13;
erkennen overigens, dat de bestrijding van&#13;
het onkruid een aantal keren te wensen&#13;
heeft overgelaten, maar voeren aan dat dit&#13;
te maken had met een tijdelijke arbeidspiek&#13;
elders in hun bedrijf, alsmede - in juli&#13;
1986 - met het feit dat het gepachte tijde&#13;
lijk onbereikbaar was doordat V. d. V. in&#13;
het kader van de reconstructie van zijn erfverharding&#13;
de toegang tot het gepachte&#13;
voor machines onmogelijk had gemaakt;&#13;
die toegang is volgens hen bovendien te&#13;
smal. De pachters zijn het voorts met V.d.&#13;
V. eens dat de grond met aaltjes is besmet,&#13;
maar zij stellen dat zulks met alle gronden&#13;
in de omgeving ook het geval is en dat zij&#13;
door een zinvolle teeltwisseling die besmetting&#13;
bestrijden. Op de bemesting van-het&#13;
gepachte, aldus de gebroeders B., valt niets&#13;
aan te merken en de aanwezige drainage&#13;
functioneert niet goed doordat deze plaatselijk&#13;
verzakt is.&#13;
(3) Uit het door partijen ten processe&#13;
aangevoerde en uit de daarbij geproduceerde&#13;
stukken blijkt naar het oordeel van het&#13;
hof, dat de gebroeders B. in het jaar 1986 en daarvoor in een aantal opzichten zijn tekortgeschoten&#13;
in de nakoming van althans enkele&#13;
op hen rustende verplichtingen met betrekking&#13;
tot het onderhoud van het litigieuze pachtobject.&#13;
Zo blijkt uit de door V.d. V. in eerste aanleg bij&#13;
conclusie van repliek overgelegde rapporten van&#13;
grondonderzoek opgemaakt eind 1986 door het&#13;
Bedrijfslaboratorium voor Grond- en Gewasonderzoek&#13;
te Oosterbeek, dat de bemestingstoestand&#13;
van het gepachte op enkele&#13;
punten te wensen overlaat, alsmede dat sprake&#13;
is van een - zware - besmetting van de grond&#13;
met diverse schadelijke aartjessoorten. Voorts&#13;
blijkt uit door V. d. V. bij memorie van grieven&#13;
geproduceerde foto's van 15 augustus 1986 - met&#13;
betrekking waartoe ter gelegenheid van de gehouden&#13;
pleidooien van de zijde van de gebroeders B.&#13;
is erkend dat deze van het gepachte zijn genomen&#13;
en voorts de juistheid van de datum van deze&#13;
foto's niet is bestreden -, dat de&#13;
onkruidbestrijding toen zowel in het gewas kool&#13;
als in het gewas aardappelen zeer te wensen&#13;
heeft overgelaten.&#13;
(4) Het hof rekent de gebroeders B. zwaar&#13;
aan, dat zij vervolgens ondanks de onderhavige&#13;
tegen hen aanhangige procedure en de daarin aan&#13;
hun adres te dezer zake gemaakte verwijten geen,&#13;
althans nauwelijks enige verbetering in de&#13;
nakoming van hun desbetreffende verplichtingen&#13;
hebben gebracht. Immers, uit de eveneens bij&#13;
memorie van grieven geproduceerde foto's van 8&#13;
juli 1987 (ook ten aanzien van deze foto's is ter&#13;
gelegenheid van de gehouden pleidooien van de&#13;
zijde van de gebroeders B. erkend dat deze van&#13;
het gepachte zijn genomen en is de juistheid van&#13;
genoemde datum niet bestreden) blijkt, dat de onkruidbestrijding&#13;
in 1987 opnieuw zeer te wensen&#13;
heeft overgelaten. Zulks volgt ook uit het door V.&#13;
d. V. op 16 mei 1988 in het geding gebrachte&#13;
schrijven van de gemeente H.I.A. van 22 oktober&#13;
1987, onder meer inhoudende dat op 8 juli 1987&#13;
van politiezijde is geconstateerd dat op de&#13;
litigieuze grond zich distels bevonden.&#13;
Voorts hebben de gebroeders B., hoewel zij&#13;
door het in eerste aanleg bij conclusie van&#13;
dupliek gestelde sinds 12 januari 1987 bekend&#13;
waren met (de strekking van) de hierboven&#13;
bedoelde rapporten van het Bedrijfslaboratorium&#13;
voor Grond- en Gewasonderzoek&#13;
te Oosterbeek, met het daarin gegeven&#13;
advies om koolteelten drie a vijf jaar uit te stellen&#13;
geen rekening gehouden en in 1987 weer kool op&#13;
het gepachte geteeld.&#13;
(5) Vorengenoemde handelwijze van de&#13;
gebroeders B. doet naar het oordeel van het&#13;
hof blijken van een zo geringe bereidheid&#13;
van betrokkenen om hun uit de onderhavige&#13;
pachtovereenkomst voortvloeiende ver&#13;
plichtingen na te komen, dat, mede in aanmerking&#13;
genomen hun in gebreke blijven in&#13;
1986 en eerdere jaren - wat van de ter zake&#13;
door de pachters gegeven verklaring&#13;
over de oorzaken van dat in gebreke blijven&#13;
ook zij - in casu sprake is van een dusdanig&#13;
ernstige wanprestatie van de gebroeders&#13;
B. dat een continuering van de onderhavige&#13;
pachtovereenkomst niet van V. d. V. kan&#13;
worden gevergd, waaraan niet af kan doen&#13;
dat de grond er op dit moment netjes bij&#13;
ligt, zoals de zoon van V. d. V. ter zitting&#13;
heeft erkend.&#13;
De grieven I en IV zijn derhalve gegrond en de&#13;
overige grieven behoeven geen bespreking meer.&#13;
(6) Met betrekking tot de door V. d. V.&#13;
gevorderde schadevergoeding overweegt&#13;
het hof, dat deze voor wat betreft de eerste&#13;
drie onderdelen daarvan onvoldoende aan&#13;
nemelijk is gemaakt. De posten ter zake&#13;
van onkruid- en grondziektebestrijding ad&#13;
ƒ 1200,- en ƒ 2100,-, waarvan de hoogte&#13;
niet door de gebroeders B. is bestreden,&#13;
zijn, gelet op het hiervoor overwogene,&#13;
voor toewijzing vatbaar. De post 'extra bemesting'&#13;
tenslotte zal het hof ex aequo et&#13;
bono vaststellen op ƒ 700,-. Totaal komt&#13;
derhalve een bedrag van ƒ 4000,- voor toe&#13;
wijzing in aanmerking.&#13;
Slotsom&#13;
De vonnissen, waarvan beroep, moeten worden&#13;
vernietigd en de primaire vordering moet alsnog&#13;
worden toegewezen, met dien verstande dat het&#13;
hof termen aanwezig acht de datum, met ingang&#13;
waarvan de onderhavige pachtovereenkomst zal&#13;
worden ontbonden, te bepalen op 1 november&#13;
1988, alsmede dat (zoals hiervoor overwogen) de&#13;
gevorderde schadevergoeding zal worden&#13;
toegewezen tot een bedrag van ƒ 4000,-.&#13;
De gebroeders B. zullen als de in het ongelijk&#13;
gestelde partij worden veroordeeld in de&#13;
proceskosten van beide instanties. Rechtdoende in hoger beroep:&#13;
Vernietigt de tussen partijen door de pachtkamer&#13;
van het kantongerecht te Dordrecht gewezen&#13;
vonnissen van 24 maart 1987 en 14 juli 1987,&#13;
waarvan beroep,&#13;
en opnieuw rechtdoende:&#13;
Ontbindt de tussen partijen bestaande&#13;
pachtovereenkomst met betrekking tot een&#13;
oppervlakte tuingrond nabij de V. te H.I.A.,&#13;
kadastraal bekend in die gemeente sectie E, nrs.&#13;
3253 ged. en 6332 ged., in totaal groot 0.85.00 ha,&#13;
met ingang van 1 november 1988.&#13;
Veroordeelt de gebroeders B. om aan V. d. V.&#13;
als vergoeding van de door laatstgenoemde ter&#13;
zake van de door de gebroeders B. met&#13;
betrekking tot voornoemd pachtobject gepleegde&#13;
wanprestatie geleden schade tegen behoorlijk&#13;
bewijs van kwijting te betalen een bedrag van ƒ&#13;
4000,-(vierduizend gulden).&#13;
Wijst af hetgeen meer of anders is gevorderd.&#13;
Veroordeelt de gebroeders B. in de kosten van&#13;
de procedure in beide instanties, aan de zijde&#13;
van V. d. V. gevallen en tot heden begroot voor&#13;
de eerste aanleg op ƒ 900,- (negenhonderd&#13;
gulden) voor verschotten en salaris van de&#13;
gemachtigde en voor het hoger beroep op ƒ&#13;
397,05 (driehonderd zevenennegentig gulden en&#13;
vijf cent) voor verschotten en ƒ 3600,- (drieduizend&#13;
en zeshonderd gulden) voor salaris van de&#13;
procureur.</content><legacyfootnotes/><footnotes><footnote/></footnotes><auteurs/><published>1989-01-01 00:00:00</published><modified>1989-01-01 00:00:00</modified><editiondate>1989-01-01</editiondate><htmlpath>https://denhollander.info/artikel/7212</htmlpath></article>
</articles></edition>
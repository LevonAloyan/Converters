<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2021</searchword><id>16928</id><udhid>UDH:TvAR/16928</udhid><titel>Pacht - Hof Arnhem-Leeuwarden, 14 mei 2019 en 28 april 2020, ﻿﻿ ECLI:NL:GHARL:2019:4172  en  ECLI:NL:GHARL:2020:3415  (Knolcyperus) (TvAR 2021/8069)</titel><searchwords><searchword>TvAR 10/2021</searchword><searchword>TvAR 2021/8069</searchword><searchword>UDH:TvAR/16928</searchword></searchwords><attachments><attachment><name>21889.pdf</name><extention>pdf</extention><url>https://denhollander.info/download/21889/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, D.H. de Witte en S.B. Boorsma en de deskundige leden W.G. Nijlant en C.R.M. van Wijk-Francissen)&lt;/p&gt;&lt;p class="annotator"&gt;Met noot B. Nijman&lt;/p&gt;&lt;h4&gt;Pachtovereenkomst.&lt;/h4&gt;&lt;p&gt;[Burgerlijk Wetboek, art.7:321 lid 1, art. 7:322 lid 1, art.7:337 art. 7:356, art.7:396, art. 7:399; Wetboek van Burgerlijke Rechtsvordering, art. 131, art.164 lid 2, art. 170]&lt;/p&gt;&lt;p&gt;Gepacht land besmet door knolcyperus. Gebrek bij aanvang pacht? Na getuigenverhoor is gebrek niet vast komen te staan.&lt;/p&gt;&lt;h4&gt;arrest van de pachtkamer van 14 mei 2019&lt;/h4&gt;&lt;p&gt;in de zaak van&lt;/p&gt;&lt;p&gt;1. de besloten vennootschap met beperkte aansprakelijkheid&lt;/p&gt;&lt;p&gt;Steclan Bloembollen B.V.,&lt;/p&gt;&lt;p&gt;2. de besloten vennootschap met beperkte aansprakelijkheid&lt;/p&gt;&lt;p&gt;[appellant 2] B.V.,&lt;/p&gt;&lt;p&gt;beide gevestigd te [woonplaats] , gemeente [gemeente] ,&lt;/p&gt;&lt;p&gt;appellanten in het principaal hoger beroep en geïntimeerden in het incidenteel hoger beroep,&lt;/p&gt;&lt;p&gt;in eerste aanleg: eiseressen in conventie en verweersters in reconventie,&lt;/p&gt;&lt;p&gt;hierna: samen Steclan, afzonderlijk Steclan Bloembollen en [appellant 2] ,&lt;/p&gt;&lt;p&gt;advocaat: mr. A.C. Teeuw,&lt;/p&gt;&lt;p&gt;tegen:&lt;/p&gt;&lt;p&gt;de besloten vennootschap met beperkte aansprakelijkheid&lt;/p&gt;&lt;p&gt;[geïntimeerde] B.V.,&lt;/p&gt;&lt;p&gt;gevestigd te [woonplaats] , gemeente [gemeente] ,&lt;/p&gt;&lt;p&gt;geïntimeerde in het principaal hoger beroep en appellante in het incidenteel hoger beroep,&lt;/p&gt;&lt;p&gt;in eerste aanleg: gedaagde in conventie en eiseres in reconventie,&lt;/p&gt;&lt;p&gt;hierna: [geïntimeerde] ,&lt;/p&gt;&lt;p&gt;advocaat: mr. E.H. Verweij.&lt;/p&gt;&lt;h4&gt;1 Het verdere verloop van het geding in hoger beroep&lt;/h4&gt;&lt;p&gt;Het hof neemt de inhoud van het tussenarrest van 21 augustus 2018 hier over.&lt;/p&gt;&lt;p&gt;1.1 Het verdere verloop blijkt uit:&lt;/p&gt;&lt;p&gt;- het proces-verbaal van comparitie van 20 december 2018.&lt;/p&gt;&lt;p&gt;1.2 Vervolgens heeft het hof arrest bepaald.&lt;/p&gt;&lt;p&gt;1.3 Steclan vordert in het principaal hoger beroep - kort samengevat - de vonnissen van 22 oktober 2014, 18 februari 2015 en 1 februari 2017 te vernietigen en&lt;/p&gt;&lt;p&gt;I. te verklaren voor recht dat [geïntimeerde] aansprakelijk is voor de schade die Steclan heeft geleden als gevolg van de door [geïntimeerde] aan Steclan met knolcyperus besmette verpachte percelen land;&lt;/p&gt;&lt;p&gt;II. [geïntimeerde] te veroordelen om aan Steclan een bedrag van € 1.275.000 aan schadevergoeding te betalen, te vermeerderen met wettelijke rente;&lt;/p&gt;&lt;p&gt;III. [geïntimeerde] te veroordelen tot vergoeding aan Steclan van de schade die zij nog zal lijden, nader op te maken bij staat en te vereffenen volgens de wet en te vermeerderen met wettelijke rente;&lt;/p&gt;&lt;p&gt;IV-VIII: [geïntimeerde] te veroordelen om aan Steclan een bedrag van € 1.210 te betalen voor deskundigenkosten, een bedrag van € 8.150 aan buitengerechtelijke kosten, een bedrag van&lt;/p&gt;&lt;p&gt;€ 326,18 aan beslagkosten en in de proceskosten, waaronder de nakosten, alles te vermeerderen met wettelijke rente.&lt;/p&gt;&lt;p&gt;1.4 [geïntimeerde] vordert in het incidenteel hoger beroep - kort samengevat - vernietiging van het vonnis en gehele toewijzing van de vordering in reconventie met veroordeling van Steclan in de kosten van beide instanties.&lt;/p&gt;&lt;h4&gt;2 De vaststaande feiten&lt;/h4&gt;&lt;p&gt;Het hof gaat in hoger beroep uit van de volgende feiten:&lt;/p&gt;&lt;p&gt;2.1 Bij pachtovereenkomst van 6 november 2012 heeft [geïntimeerde] aan Steclan Bloembollen een perceel verpacht (hierna: perceel 2), bestemd voor de bollenteelt. Op 30 mei 2013 heeft [geïntimeerde] aan [appellant 2] een perceel grond verpacht (hierna: perceel 3), eveneens bestemd voor de bollenteelt. Het naast perceel 2 gelegen perceel (perceel 1) heeft [geïntimeerde] verpacht aan een derde.&lt;/p&gt;&lt;p&gt;2.2 Op perceel 2 zijn tulpen, narcissen en irissen geteeld, die vanaf juli tot begin augustus 2013 zijn gerooid. Op perceel 3 zijn in juni 2013 dahlia’s gezaaid en geplant.&lt;/p&gt;&lt;p&gt;2.3 Steclan vermarkt de leverbare bollen aan het buitenland. De zogenoemde bollenkraam, de ontstane bolletjes die voor herplant bedoeld zijn, wordt jaarlijks gekeurd door de Bloembollen Keurings Dienst (hierna: BKD). In oktober 2013 is in de door Steclan gerooide bollen knolcyperus aangetroffen, zowel in de bolletjes en de uitlopers als in de plantenresten in het plantafval.&lt;/p&gt;&lt;p&gt;2.4 Op 25 oktober 2013 heeft agrarisch expert [C] van EMN Expertises bij toeval een knolcyperusplant aangetroffen in perceel 3, dat toen nog vol stond met dahlia’s.&lt;/p&gt;&lt;p&gt;2.5 In oktober 2013 heeft Productschap Tuinbouw en Productschap Akkerbouw (hierna: het Productschap) een teeltverbod onder correspondentienummer KC-13-092 uitgevaardigd voor een deel van perceel 2 waarop voornamelijk narcissen stonden. Het perceelsgedeelte waarop knolcyperus is aangeduid, betreft een strook langs de sloot van 4 m breed en 214 m lang, aan een uiteinde iets breder uitlopend tot 20 m breed, en één stukje met een oppervlak van 10 m² aan de overzijde van dat perceelsgedeelte, in totaal 1.496 m². Op 28 november 2013 heeft het Productschap voor perceel 2 een uitgebreider teeltverbod opgelegd (KC-13-106). Naast de strook aan de sloot, is een bredere strook dwars over het perceel en de verbindingslijn tussen de strook langs de sloot en die dwarse strook aangeduid. Het oppervlak is dan 4.816 m².&lt;/p&gt;&lt;p&gt;2.6 Op 1 november 2013 heeft het Productschap onder correspondentienummer KC-13-097 een teeltverbod uitgevaardigd voor perceel 3. Het aangeduide perceelsgedeelte betreft een hoekje van het perceel aan de wegzijde met een lengte van 40 m en groot ca. 292 m² en twee stukjes in het perceel van 4 × 4 m, alles te samen 324 m². Dit teeltverbod is in januari 2014 opgeheven.&lt;/p&gt;&lt;p&gt;2.7 Op de kaartjes hieronder is in rood de aangeduide knolcyperus weergegeven. De middelste afbeelding betreft KC-13-106.&lt;/p&gt;&lt;p&gt;2.8 Bij brief van 21 januari 2014 heeft Steclan [geïntimeerde] aansprakelijk gesteld voor schade wegens knolcyperusbesmetting en de pachtovereenkomsten ontbonden. De verzekeraar van [geïntimeerde] heeft de aansprakelijkheid van de hand gewezen.&lt;/p&gt;&lt;h4&gt;3 Het geschil en de beslissing in eerste aanleg&lt;/h4&gt;&lt;p&gt;3.1 Steclan heeft in eerste aanleg in conventie overeenkomstig de vordering in hoger beroep gevorderd. In reconventie heeft [geïntimeerde] betaling van de pacht gevorderd - een bedrag van &lt;br/&gt;€ 45.500 door Steclan Bloembollen en een bedrag van &lt;br/&gt;€ 16.987,50 door [appellant 2] - te vermeerderen met wettelijke handelsrente, buitengerechtelijke kosten en proceskosten.&lt;/p&gt;&lt;p&gt;3.2 De pachtkamer heeft bij vonnis van 18 februari 2015 Steclan toegelaten tot het bewijs dat het door haar gepachte land reeds besmet was met knolcyperus voordat zij de bollen had geplant en dat de gestelde schade aan de bollen is veroorzaakt door het besmette land van [geïntimeerde] . Steclan heeft vervolgens hoger beroep ingesteld tegen het tussenvonnis. Het hoger beroep is door dit hof verworpen.&lt;/p&gt;&lt;p&gt;3.3 In eerste aanleg heeft Steclan toen een akte uitlating bewijs en overlegging producties genomen. Bij vonnis van 1 februari 2017 heeft de pachtkamer geoordeeld dat Steclan niet is geslaagd in de bewijsopdracht en dat daarom niet is komen vast te staan dat het gepachte land reeds besmet was met knolcyperus voordat Steclan de bollen had geplant en evenmin dat de gestelde schade is veroorzaakt door die besmetting. De pachtkamer heeft de vorderingen in conventie afgewezen en Steclan veroordeeld in de proceskosten. De vorderingen in reconventie heeft de pachtkamer toegewezen en Steclan is veroordeeld in de proceskosten, die begroot zijn op nihil.&lt;/p&gt;&lt;h4&gt;4 De omvang van het hoger beroep&lt;/h4&gt;&lt;p&gt;4.1 Tegen het tussenvonnis van 22 oktober 2014 staat op grond van artikel 131 van het Wetboek van Burgerlijke Rechtsvordering geen hogere voorziening open, zodat het hof Steclan in haar hoger beroep in zoverre niet-ontvankelijk zal verklaren.&lt;/p&gt;&lt;p&gt;4.2 Steclan heeft eerder hoger beroep ingesteld van het tussenvonnis van 18 februari 2015. In dat hoger beroep heeft Steclan niet van grieven gediend en het hoger beroep is daarom verworpen. Anders dan in een geval een appellant in het hoger beroep niet-ontvankelijk is van een tussenvonnis omdat hoger beroep daartegen niet is opengesteld dan wel het hoger beroep niet-ontvankelijk is wegens termijnoverschrijding, was Steclan wel ontvankelijk in dat eerdere hoger beroep maar heeft zij nagelaten een memorie van grieven te nemen. Dat komt voor haar rekening. De conclusie is dat Steclan in dit hoger beroep tegen het tussenvonnis van 18 februari 2015 niet-ontvankelijk is. Het hof behandelt de grieven I tot en met III daarom niet.&lt;/p&gt;&lt;p&gt;4.3 Ter zitting heeft [geïntimeerde] bezwaar gemaakt tegen de nadere stellingen en onderbouwingen die Steclan in de memorie van antwoord in het incidenteel hoger beroep heeft ingenomen ten aanzien van het principaal hoger beroep en de daarmee samenhangende door Steclan overgelegde producties. Het hof zal deze memorie voor zover dat het geval is buiten beschouwing laten, nu het innemen van deze nadere stellingen en onderbouwingen in strijd is met de eisen van een goede procesorde, waaronder de in hoger beroep geldende twee-conclusieregel. [geïntimeerde] heeft zich ook gekeerd tegen de reactie van Steclan in die memorie op haar betoog in de memorie van antwoord in het principaal appel dat Steclan niet ontvankelijk is in het hoger beroep tegen het tussenvonnis van 18 februari 2018. Bij dat bezwaar heeft zij thans geen belang meer, nog daargelaten dat het Steclan wel was toegestaan om nog op dat verweer te reageren, hetzij, zoals zij heeft gedaan, in de memorie van antwoord in incidenteel hoger beroep, hetzij ter zitting.&lt;/p&gt;&lt;p&gt;4.4 Ter zitting heeft Steclan haar vordering vermeerderd. Zij vordert terugbetaling van de door [appellant 2] inmiddels aan [geïntimeerde] betaalde pachtsommen. De eisvermeerdering is in strijd met de twee-conclusieregel en op deze eisvermeerdering heeft [geïntimeerde] ter zitting niet gereageerd. Het hof laat de eisvermeerdering buiten beschouwing.&lt;/p&gt;&lt;h4&gt;5 De beoordeling van het hoger beroep&lt;/h4&gt;&lt;p&gt;5.1 Op basis van wat hiervoor is overwogen, gaat het hof uit van de door de pachtkamer in eerste aanleg gegeven bewijsopdracht aan Steclan, namelijk dat zij haar stellingen moet bewijzen 1. dat het gepachte land al besmet was met knolcyperus voordat Steclan de bollen had geplant en 2. dat de gestelde schade aan de bollen door het besmette land van [geïntimeerde] is veroorzaakt.&lt;/p&gt;&lt;p&gt;5.2 Uit de door partijen niet weersproken informatiefolder over knolcyperus ontleent het hof het volgende. Knolcyperus is een zeer hardnekkig onkruid dat een gevaar vormt voor plant- en pootgoed en voor cultuurgrond. Knolcyperus kan zich snel verspreiden, reden om al het mogelijke te doen om besmetting en verdere verspreiding te voorkomen. Knolcyperus loopt uit vanaf begin mei. In juni vindt scheutvorming plaats en is de plant boven de grond. In juli vormen zich wortelstokken met nieuwe planten die ook boven de grond komen. In juli begint de bloei die tot oktober duurt. Na de vorst sterft de plant bovengronds af. Een enkele plant kan zich in één seizoen naar alle zijden meters ver uitbreiden. Knolcyperus verspreidt zich via besmette partijen plant- en pootgoed, besmette machines en werktuigen, besmette grond of besmet afval of uitbreiding van besmet land.&lt;/p&gt;&lt;p&gt;5.3 In onderhavig geval staat vast dat [C] op 25 oktober 2013 één knolcyperusplant in perceel 3 heeft gezien. Ter zitting hebben de broers [A] , directeur/ grootaandeel-houders van Steclan, verklaard dat zij langs de sloot op perceel 2 wel zeebies hebben gezien maar op de percelen geen knolcyperus hebben gezien. Zij hebben het gewas wekelijks geïnspecteerd. Zeebies en knolcyperus kunnen op basis van uiterlijke kenmerken worden verward. [geïntimeerde] is in november 2013 op het land geweest met een medewerker van de Nederlandse Algemene Keuringsdienst (hierna: NAK) maar heeft toen zelf geen knolcyperus aangetroffen. Desgevraagd hebben partijen niet toegelicht hoe NAK de omvang bepaalt van perceelsgedeelten waarvoor een teeltverbod geldt. Namens Steclan is ter zitting verklaard dat NAK in oktober een paar dode planten heeft gezien. Hoe de aanwijzing eind november/begin december 2013 van de dwarse strook op perceel 2 tot stand is gekomen is ongewis; volgens [geïntimeerde] heeft die aanwijzing op voorspraak van [B] sr. plaatsgevonden (zie ook rapport Interpolis van 22 april 2014, productie16 bij dagvaarding eerste aanleg) wat Steclan heeft betwist. De advocaat van Steclan heeft tot slot verklaard in eerste aanleg geen getuigenbewijs te hebben aangeboden, omdat er behalve [C] geen getuigen zijn die knolcyperus op het land hebben gezien. In hoger beroep heeft Steclan bewijs door de door haar ingeschakelde deskundigen aangeboden.&lt;/p&gt;&lt;p&gt;5.4 De door Steclan in het geding gebrachte verklaringen en deskundigenrapporten van [C] , [D] en [E], zijn voornamelijk uitgegaan van de uitgebreidere besmetting van perceel 2 binnen de contouren van de stroken op KC-13-106 een jaar later en de nog latere besmetting in 2016 van perceel 1, een perceel van [geïntimeerde] dat grenst aan perceel 2 maar daarvan is gescheiden door een sloot. Het hof begrijpt die deskundigenrapporten aldus dat op grond van de kenmerken van knolcyperus en de later aangetroffen hoeveelheden op perceel 2, het wel zo moet zijn dat ten tijde van het aangaan van de pacht (al dan niet via besmetting door perceel 1) op het perceel knolcyperus aanwezig was. [geïntimeerde] heeft de rapporten echter gemotiveerd betwist. Het hof zal Steclan overeenkomstig haar bewijsaanbod toelaten tot bewijslevering door middel van deskundigen.&lt;/p&gt;&lt;p&gt;5.5 [geïntimeerde] heeft ook de stellingen van Steclan gemotiveerd betwist dat Steclan schade heeft geleden. Zij heeft erop gewezen dat bewijs dat de bollenkraam van Steclan is vernietigd door vergisting, ontbreekt. Ook heeft [geïntimeerde] (subsidiair) betwist dat de gestelde schade aan de bollen door het besmette land van [geïntimeerde] is veroorzaakt. Steclan zal daarom tevens overeenkomstig haar bewijsaanbod nader bewijs moeten bijbrengen van haar stellingen over de oorzaak en omvang van de door haar gestelde schade aan haar bollenkraam en van de overige schadeposten. In dit kader kan het dienstig zijn dat Steclan de plantenpaspoorten van de betrokken bollenpartijen en stukken over welke bollen waar stonden, de omvang van die partijen en hoe groot de bollen na de oogst waren in het geding brengt. Ook nadere stukken/verklaringen over de vergisting die van februari tot in april 2014 zou hebben plaatsgevonden (zie nr. 83 memorie van grieven), kunnen in dit verband dienstig zijn.&lt;/p&gt;&lt;p&gt;5.6 In het geval Steclan slaagt in haar bewijslevering, komt aan de orde of het beroep op de klachtplicht van [geïntimeerde] slaagt. Zij stelt dat zij pas in oktober 2013 van NAK over de knolcyperusbesmetting vernam en in januari 2014 pas van Steclan. Daardoor heeft zij in het veld niet kunnen constateren dat en zo ja, waar knolcyperus aanwezig was en ook geen maatregelen kunnen treffen voordat het perceel na de oogst bewerkt werd, althans voordat de planten niet meer zichtbaar zouden zijn.&lt;/p&gt;&lt;p&gt;5.7 Het pachtrecht kent een klachtregeling in artikel 7:356 BW. De regeling wijkt af van de algemene regel uit 6:89 BW in twee opzichten. Artikel 7:356 BW rept alleen van bekendheid van het gebrek bij de pachter en niet van een behoren te kennen. Daarnaast leidt het niet voldoen aan de klachtplicht door de pachter alleen tot schadeloosstelling van de schade die de verpachter lijdt door het te laat klagen en niet tot verval van rechten. Op grond van de vaststaande feiten is er niet lang voordat [geïntimeerde] daarvan op de hoogte kwam (medio oktober 2013), sprake geweest van bekendheid van de besmetting bij Steclan (oktober 2013). [geïntimeerde] stelt dat Steclan eerder bekend was met de besmetting, namelijk al op 3 augustus 2013, en heeft dit onderbouwd met verklaringen van [F] en [G] (producties 18 en 21 bij conclusie van antwoord in conventie). In deze verklaringen staat dat na het spoelen van bollen van Steclan op 3 augustus 2013 een hele plant knolcyperus is ontdekt en dat nadien in het bezinksel groeiende knolcyperusplanten zijn geconstateerd. Steclan heeft deze verklaringen bestreden. Na bewijslevering door Steclan (en contra-enquête) zal [geïntimeerde] afhankelijk van de uitkomst van die bewijslevering worden toegelaten tot bewijslevering van haar stelling dat Steclan eerder dan oktober 2013 op de hoogte was van de knolcyperusbesmetting. Tevens zal zij de schade die zij heeft geleden doordat zij niet in augustus maar pas in oktober 2013 op de hoogte is gesteld van de besmetting dan dienen toe te lichten.&lt;/p&gt;&lt;p&gt;5.8 Het hof ziet aanleiding nu ook al in te gaan op grief VIII. Steclan keert zich in deze grief tegen de toewijzing van de vordering in reconventie. De grief slaagt. Voor zover er van moet worden uitgegaan dat partijen teeltpachtovereenkomsten hebben gesloten, zoals de pachtkamer in eerste aanleg heeft aangenomen, is niet voldaan aan de eis tot registratie van artikel 7:396 lid 2 BW. De vereisten gelden op grond van de wet en zijn van dwingend recht (artikel 7:399 BW) in de zin dat daarvan niet ten nadele van de pachter mag worden afgeweken. De vereisten hebben verder een bewijsfunctie: een onderhandse akte levert ten aanzien van de verklaring van een partij omtrent hetgeen de akte bestemd is ten behoeve van de wederpartij te bewijzen, tussen partijen dwingend bewijs op van de waarheid van die verklaring. Dat de grondkamer teeltpachtovereenkomsten niet toetst, maar alleen registreert, doet aan het voorgaande niet af. Ook overigens heeft het hof onvoldoende aanknopingspunten gevonden om voorbij te gaan aan voormelde vereisten.&lt;/p&gt;&lt;p&gt;5.9 Nu de teeltpachtovereenkomst niet (tijdig) is ingezonden ter registratie, geldt dat partijen pachtovereenkomsten hebben gesloten waarvoor het normale pachtregime geldt (Hof Arnhem, 2 maart 2004, Pr juni 2004/4, [X] / [IJ] ). De uitzondering van artikel 7:396 lid 1 geldt daarom niet en de artikelen 7:321 lid 1 en 7:322 lid 1 BW gelden onverkort. Indien overigens aangenomen moet worden dat partijen geen teeltpachtovereenkomst hebben gesloten, geldt de sanctie van artikel 7:322 lid 1 BW ook. [geïntimeerde] komt daarom geen rechtsvordering tot nakoming toe. Het hof zal de betreffende vordering in reconventie bij eindarrest alsnog afwijzen. Een verdere bespreking van de stellingen en verweren in reconventie, inclusief het incidenteel hoger beroep dat strekt tot toewijzing van de nevenvorderingen in reconventie (rente, buitengerechtelijke kosten en proceskostenveroordeling), kan bij deze stand van zaken achterwege blijven.&lt;/p&gt;&lt;p&gt;Slotsom&lt;/p&gt;&lt;p&gt;5.10 Steclan zal bij eindarrest niet-ontvankelijk worden verklaard in haar hoger beroep tegen de vonnissen van 22 oktober 2014 en 18 februari 2015. Het hoger beroep slaagt met betrekking tot de vordering in reconventie. Het hof zal het vonnis in reconventie bij eindarrest vernietigen en de vordering alsnog afwijzen. Met betrekking tot de vordering in conventie zal bewijslevering plaatsvinden.&lt;/p&gt;&lt;h4&gt;6 De beslissing&lt;/h4&gt;&lt;p&gt;Het hof, recht doende in hoger beroep:&lt;/p&gt;&lt;p&gt;laat Steclan toe tot het bewijs door deskundigen van feiten en omstandigheden waaruit blijkt:&lt;/p&gt;&lt;p&gt;1. dat ten tijde van het aangaan van de pachtovereenkomst al een besmetting met knolcyperus aanwezig was in het pachtperceel;&lt;/p&gt;&lt;p&gt;2. dat de op het pachtperceel geplante bollen van Steclan besmet zijn geraakt door knolcyperus;&lt;/p&gt;&lt;p&gt;en laat Steclan toe tot het bewijs door alle mogelijke middelen van&lt;/p&gt;&lt;p&gt;3. de schade die zij heeft geleden omdat zij de bollen heeft laten vernietigen;&lt;/p&gt;&lt;p&gt;4. de omvang van die schade en de overige schadeposten;&lt;/p&gt;&lt;p&gt;bepaalt dat het verhoor van de deskundigen en eventuele getuigen voor bewijsopdracht 3 en 4 zal geschieden ten overstaan van het hierbij tot raadsheer-commissaris benoemde lid van het hof mr. Th.C.M. Willemse, in aanwezigheid van het deskundig lid C.R.M. van Wijk-Francissen, die daartoe zitting zal houden in het paleis van justitie aan de Walburgstraat 2-4 te Arnhem en wel op een nader door deze vast te stellen dag en tijdstip;&lt;/p&gt;&lt;p&gt;bepaalt dat partijen vertegenwoordigd door iemand die van de zaak op de hoogte en tot het beantwoorden van vragen in staat is bij het getuigenverhoor aanwezig dienen te zijn opdat hen naar aanleiding van de getuigenverklaringen vragen kunnen worden gesteld;&lt;/p&gt;&lt;p&gt;bepaalt dat Steclan het aantal voor te brengen deskundigen alsmede de verhinderdagen van&amp;nbsp;beide&amp;nbsp;partijen, van hun advocaten en van de deskundigen zal opgeven op de&amp;nbsp;roldatum 28 mei 2019, waarna dag en uur van het verhoor (ook indien voormelde opgave van een of meer van partijen ontbreekt) door de raadsheer-commissaris zullen worden vastgesteld;&lt;/p&gt;&lt;p&gt;bepaalt dat Steclan overeenkomstig artikel 170 van het Wetboek van Burgerlijke Rechtsvordering de namen en woonplaatsen van de deskundigen tenminste een week voor het verhoor aan de wederpartij en de griffier van het hof dient op te geven;&lt;/p&gt;&lt;p&gt;bepaalt dat Steclan de stukken als bedoeld in rov. 5.5 in het geding dient te brengen en dat zij ervoor dient te zorgen dat het hof en de wederpartij uiterlijk twee weken voor de dag van de zitting een afschrift van die stukken hebben ontvangen, wat betreft het hof&amp;nbsp;in tweevoud;&lt;/p&gt;&lt;p&gt;bepaalt dat indien een partij bij gelegenheid van het getuigenverhoor nog een proceshandeling wenst te verrichten of (andere) producties in het geding wenst te brengen, deze partij ervoor dient te zorgen dat het hof en de wederpartij uiterlijk twee weken voor de dag van de zitting een afschrift van de te verrichten proceshandeling of de in het geding te brengen producties hebben ontvangen, wat betreft het hof&amp;nbsp;in tweevoud;&lt;/p&gt;&lt;p&gt;houdt verder iedere beslissing aan.&lt;/p&gt;&lt;h4&gt;arrest van de pachtkamer van 28 april 2020&lt;/h4&gt;&lt;h4&gt;1 Het verdere verloop van het geding in hoger beroep&lt;/h4&gt;&lt;p&gt;Het hof neemt de inhoud van het tussenarrest van 14 mei 2019 hier over. Daarin is Steclan toegelaten tot bewijslevering.&lt;/p&gt;&lt;p&gt;1.1 Op 22 november 2019 heeft het getuigenverhoor plaatsgevonden en is akte verleend van producties 52 tot en met 61 van Steclan. [geïntimeerde] heeft afgezien van contra-enquête.&lt;/p&gt;&lt;p&gt;1.2 Vervolgens hebben partijen memories na getuigenverhoor ingediend. Daarna heeft het hof arrest bepaald.&lt;/p&gt;&lt;h4&gt;2 De verdere beoordeling van het hoger beroep&lt;/h4&gt;&lt;p&gt;2.1 Het gaat er in dit geding om of [geïntimeerde] aansprakelijk is voor schade van Steclan. Steclan stelt dat in de door haar gepachte percelen knolcyperus aanwezig was die haar bollen heeft aangetast. Zij lijdt daardoor schade, (tenminste) begroot op 1,275 miljoen euro.&lt;/p&gt;&lt;p&gt;2.2 Over de aanwezigheid van knolcyperus heeft het hof in het tussenarrest – samengevat – geoordeeld dat [C/agrarisch expert] op 25 oktober 2013 één knolcyperusplant in perceel 3 heeft gezien. De broers [broers A] hebben verklaard dat zij langs de sloot op perceel 2 wel zeebies hebben gezien maar op de percelen geen knolcyperus hebben gezien. Zij hebben het gewas wekelijks geïnspecteerd. NAK zou in oktober een paar dode planten hebben gezien. Toen is een teeltverbod opgelegd (KC-13-092). Hoe NAK de omvang bepaalt van perceelsgedeelten waarvoor een teeltverbod geldt was verder onduidelijk. [geïntimeerde] is in november 2013 op het land geweest met een medewerker van NAK, maar heeft toen zelf geen knolcyperus aangetroffen. Hoe de aanwijzing KC-13-106 van eind november/begin december 2013 met de dwarse strook op perceel 2 tot stand is gekomen, was ongewis.&lt;/p&gt;&lt;p&gt;2.3 Verder heeft het hof toen overwogen dat de verklaringen en deskundigenrapporten van [C/agrarisch expert] , [D] en [E] voornamelijk zijn uitgegaan van de uitgebreidere besmetting van perceel 2 binnen de contouren van de stroken op KC-13-106 een jaar later en de nog latere besmetting in 2016 van perceel 1. Op grond van de kenmerken van knolcyperus en de later aangetroffen hoeveelheden op perceel 2 hebben de deskundigen volgens het hof blijkbaar aangenomen dat het wel zo moet zijn dat ten tijde van het aangaan van de pacht (al dan niet via besmetting door perceel 1) op het perceel knolcyperus aanwezig was. Ook omdat [geïntimeerde] een en ander gemotiveerd betwistte, heeft het hof Steclan toegelaten tot het bewijs dat ten tijde van het aangaan van de pachtovereenkomst al een besmetting met knolcyperus aanwezig was in het pachtperceel.&lt;/p&gt;&lt;p&gt;2.4 Steclan heeft [C] , zelfstandig agrarisch schade-expert, [D] , voorheen inspecteur van de NAK, en [broer A 1] , een van de twee broers [broers A] en mededirecteur van Steclan, laten horen. Voor [broer A 1] geldt de beperking van artikel 164 lid 2 Rv. Dat betekent dat er naast zijn partijgetuigenverklaring aanvullende bewijzen moeten zijn die zo sterk en overtuigend zijn wat het te bewijzen feit betreft, dat die de partijgetuigenverklaring voldoende geloofwaardig maken.&lt;/p&gt;&lt;p&gt;2.5 De afgelegde verklaringen hebben geen opheldering verschaft over de vraag hoe de aanwijzing eind november/begin december 2013 van de dwarse strook op perceel 2 tot stand is gekomen. Volgens [E] kan alleen een besmetting worden vastgesteld als er planten boven de grond staan, terwijl onweersproken is dat in november 2013, toen [geïntimeerde] met de NAK op het perceel was, [geïntimeerde] geen planten heeft gezien en de grond zwart was. [geïntimeerde] heeft verder al eerder gemotiveerd aangevoerd dat de aanwijzing van de dwarse strook door [B] senior is gebeurd.&lt;/p&gt;&lt;p&gt;2.6 De dwarse strook die in aanwijzing KC-13-106 is opgenomen, is wel het belangrijkste aangrijpingspunt voor [C] om te concluderen dat de besmetting niet door Steclan kan zijn veroorzaakt. Of die conclusie kan worden getrokken - [geïntimeerde] betwist dat - is echter de vraag, omdat er bij het hof twijfel is blijven bestaan over de aanwezigheid van knolcyperus in de dwarse strook. [C] heeft perceel 2 zelf niet gezien. [E] is pas in 2017 bij de door Steclan gestelde schade betrokken en heeft toen alleen perceel 1 gezien. Partijen hebben geen knolcyperus op die plek gezien.&lt;/p&gt;&lt;p&gt;2.7 De ernst en omvang van de besmetting in teeltseizoen 2013 zijn dus onduidelijk gebleven. Waar vermoed kan worden dat NAK een pleksgewijze besmetting van één plant met inachtneming van de mogelijke verspreiding in één seizoen aanduidt als een besmetting van 4 × 4 m (in perceel 3), biedt de aanduiding van de omvang van de stroken veel minder duidelijkheid. In oktober 2013 heeft NAK blijkbaar enkele planten aangetroffen aan de slootkant, net als (mogelijk) eerder de broers [broers A] (de zeebies). De aangetroffen plant in perceel 3 en de enkele planten aan de slootkant van perceel 2 kunnen echter net zo goed uitingen zijn van een geringe besmetting, wat wijst op een eerstejaarsbesmetting. Over de dwarse strook zijn zoals gezegd onvoldoende concrete gegevens voorhanden.&lt;/p&gt;&lt;p&gt;2.8 Daar komt nog het volgende bij. Als sprake zou zijn geweest van een meer dan geringe besmetting van perceel 2, dan hadden de broers [broers A] tijdens hun wekelijkse inspectie vanaf mei 2013 als professionele telers meer planten hebben moeten aantreffen dan de enkele plant (‘zeebies’) die zij bij de sloot hebben gezien. Ook hadden zij dan daarbij bedacht moeten zijn op een knolcyperusbesmetting. Het hof verwijst op dit punt naar de verklaring van [C] :&amp;nbsp;&lt;span class="italic"&gt;“Van mei tot aan de vorst is knolcyperus boven de grond, dan kun je het dus zien (…). Elke zich zelf respecterende knollenboer kent het gevaar en zal uitkijken dat hij geen knolcyperus aantreft in zijn teelt. Of ze knolcyperus ook altijd zullen herkennen durf ik niet te zeggen. Knolcyperus lijkt erg op zeebies. Als je zeebies aantreft en je trekt het uit de gronden kun je zien of er bolletjes aanzitten en dan weet je dat het foute boel is. Ik denk wel dat telers dat zullen doen en controleren en de knolcyperus herkennen.”&amp;nbsp;&lt;/span&gt;De broers hebben in de teelt naar hun zeggen geen zeebies/knolcyperus aangetroffen.&lt;/p&gt;&lt;p&gt;2.9 Het geleverde bewijs is vanwege de twijfels, onduidelijkheden en de mogelijkheid van een eerstejaarsbesmetting onvoldoende om aan te kunnen nemen dat de percelen bij het aangaan van de pachtovereenkomsten al besmet waren met knolcyperus. Het feit dat perceel 2 in juli 2014 binnen de contouren van de stroken op KC-13-106 besmet is verklaard (er zijn toen 10-100 plantjes per are vastgesteld volgens de nadere stukken van Steclan, productie 62) maakt de conclusie van het hof niet anders. In het tussenarrest (onder 5.2) heeft het hof als onweersproken aangenomen dat knolcyperus zich zeer snel kan verspreiden; een enkele plant kan zich in één seizoen naar alle zijden meters ver uitbreiden. Alleen [E] heeft verklaard dat de verspreiding traag verloopt en knolcyperus er jaren (‘zeker vier jaar’) over doet om een volledig oppervlak te infecteren. Gevraagd naar zijn redenen van wetenschap, heeft hij verklaard dat hij dat door ervaring weet. Die ervaring heeft hij in de drie jaren na zijn pensioen voor NAK opgedaan, overigens vooral in andere teelten dan de bollenteelt. Deze verklaring geeft het hof onvoldoende reden om terug te komen van de op basis van de in het geding gebrachte informatiefolder over knolcyperus getrokken conclusie in het tussenarrest dat knolcyperus zich zeer snel kan verspreiden.&lt;/p&gt;&lt;p&gt;2.10 [geïntimeerde] kan dus niet aansprakelijk worden gehouden omdat moet worden aangenomen dat het perceel in goede staat en niet besmet aan Steclan in gebruik is gegeven. Op de vraag of Steclan geslaagd is in het bewijs van de andere bewijsopdrachten, hoeft het hof niet meer in te gaan.&lt;/p&gt;&lt;p&gt;2.11 Ten overvloede overweegt het hof nog het volgende. Voor de vernietiging van de gehele bollenkraam is geen ander bewijs voorhanden dan de verklaring van [broer A 1] . Volgens hem zijn alle bollen in containers gestort en zijn de containers door de vaste chauffeur afgevoerd naar de biovergister. Stukken hiervan zijn er niet. De brief van de productschappen akkerbouw en tuinbouw van 18 augustus 2014 biedt naast de partijgetuigenverklaring onvoldoende aanvullend en overtuigend bewijs dat die vernietiging heeft plaatsgevonden. Uit de brief kan worden afgeleid dat Steclan een paar keer bezoek heeft gekregen van BKD in de periode februari – april 2014 om te controleren of de voorgeschreven maatregelen zijn uitgevoerd. Er zijn volgens de brief geen overtredingen vastgesteld. De opgelegde maatregelen betroffen echter slechts een deel van de bollen (vgl. de brief van 13 december 2013 over KC-13-206, Gewasaanzegging, blad 2, onderdeel van productie 62 bij memorie na enquête). Het antwoord op de vraag of alle bollen zijn vernietigd, volgt niet uit de brief. De BKD is volgens [broer A 1] verder bij de daadwerkelijke vernietiging nooit betrokken geweest.&lt;/p&gt;&lt;p&gt;Slotsom&lt;/p&gt;&lt;p&gt;2.12 Het hoger beroep faalt voor zover het de vordering in conventie betreft zodat het hof het bestreden vonnis in conventie zal bekrachtigen. In het tussenarrest is al geoordeeld dat het hoger beroep slaagt met betrekking tot de vordering in reconventie. Het hof zal het vonnis in reconventie vernietigen en de vordering alsnog afwijzen. [geïntimeerde] zal worden veroordeeld in de proceskosten in reconventie in eerste aanleg. Die kosten voor Steclan zal het hof vaststellen op € 1.000 aan salaris advocaat (2 punten x tarief € 500). De restitutievordering blijft buiten beschouwing (rov. 4.4 van het tussenarrest).&lt;/p&gt;&lt;p&gt;2.13 Als de grotendeels in het ongelijk te stellen partij zal het hof Steclan in de kosten van het principaal hoger beroep veroordelen. Deze kosten aan de zijde van [geïntimeerde] zullen worden vastgesteld op € 5.200 aan griffierecht en op € 16.503 aan salaris advocaat (3 punten x tarief VIII). Het incidenteel hoger beroep behoeft geen bespreking. Het hof ziet geen aanleiding om een proceskostenveroordeling in het incidenteel hoger beroep uit te spreken.&lt;/p&gt;&lt;h4&gt;3 De beslissing&lt;/h4&gt;&lt;p&gt;Het hof, recht doende in hoger beroep:&lt;/p&gt;&lt;p&gt;verklaart Steclan niet-ontvankelijk in haar hoger beroep tegen de vonnissen van 22 oktober 2014 en 18 februari 2015;&lt;/p&gt;&lt;p&gt;bekrachtigt het vonnis in conventie van de pachtkamer te Alkmaar (rechtbank Noord-Holland) van 1 februari 2017;&lt;/p&gt;&lt;p&gt;vernietigt dat vonnis in reconventie en doet opnieuw recht:&lt;/p&gt;&lt;p&gt;wijst de vordering alsnog af;&lt;/p&gt;&lt;p&gt;veroordeelt [geïntimeerde] in de kosten in reconventie van de eerste aanleg tot aan het bestreden vonnis vastgesteld op € 1.000;&lt;/p&gt;&lt;p&gt;veroordeelt Steclan in de kosten van het hoger beroep, tot aan deze uitspraak aan de zijde van [geïntimeerde] vastgesteld op € 5.200 voor griffierecht en op € 16.503 voor salaris overeenkomstig het liquidatietarief;&lt;/p&gt;&lt;p&gt;verklaart dit arrest voor zover het de hierin vermelde proceskostenveroordelingen betreft uitvoerbaar bij voorraad.&lt;/p&gt;&lt;h4&gt;Noot&lt;/h4&gt;&lt;p&gt;In deze zaak ging het om een gebrek aan een perceel bollengrond. In het perceel werd knolcyperus aangetroffen. De discussie gaat over de vraag in hoeverre dat plantje, dat het land ongeschikt maakt voor de teelt van bollen, bij de aanvang van de pachtverhouding al in het land aanwezig was. In het eerste arrest, het arrest van 14 mei 2019, komt een aantal procesrechtelijke complicaties, de kwalificatie van de pachtovereenkomst en de klachtplicht aan de orde. Daarbij komt de bewijsverdeling aan de orde en wordt een bewijsopdracht geformuleerd. In het tweede arrest, van 28 april 2020, wordt aan de hand van de bewijslevering een beslissing op de vorderingen genomen.&lt;/p&gt;&lt;p&gt;Een keer schieten-regel&lt;/p&gt;&lt;p&gt;Na in de onderdelen 2 en 3 de feiten en de gang van zaken in de procedure bij de pachtkamer van de rechtbank te hebben geschetst, stelt het hof in onderdeel 4 van het eerste arrest vast wat de omvang is van het hoger beroep. In de procedure bij de pachtkamer van de rechtbank zijn een aantal vonnissen gewezen. Het vonnis van 22 oktober 2014 (onderdeel 4.1) is een vonnis waarbij een zitting (comparitie) is bepaald. Daartegen staat geen hoger beroep open (art. 131 Rv). Verder is op 18 februari 2015 een tussenvonnis gewezen. Tegen dat vonnis heeft de pachter, Steclan, hoger beroep ingesteld, maar dat hoger beroep is niet doorgezet. Kennelijk is er wel een dagvaarding in hoger beroep uitgebracht en is de zaak bij het gerechtshof aangebracht. Daarna is echter geen memorie van grieven, waarin wordt aangegeven wat de bezwaren zijn tegen het vonnis, genomen. Er zijn dan geen gronden op basis waarvan het vonnis kan worden getoetst, zodat het hoger beroep door het hof moet worden verworpen. Dat gebeurde ook in dit geval. &lt;/p&gt;&lt;p&gt;De ongegrondverklaring van dat hoger beroep (in 2015) heeft gevolgen voor de behandeling van deze zaak. Uit onderdeel 5.1 van het arrest valt af te leiden dat het tussenvonnis waarop die procedure betrekking had, ging over de vraag wie er bewijs moest leveren. Tegen een tussenvonnis staat op grond van artikel 337 Rv geen hoger beroep open. Hoger beroep is wel mogelijk indien de rechter dat uitdrukkelijk heeft toegestaan. Dat verlof was in dit geval verleend. De beslissing welke partij bewijs moet leveren, kan voor de uitkomst van de procedure beslissend zijn. De partij die het met de beslissing over de bewijsleverring niet eens is en verlof heeft gekregen om tussentijds beroep in te stellen, kan twee dingen doen. Zij kan met haar bezwaren wachten tot er een eindvonnis is gewezen en in het hoger beroep tegen dat eindvonnis de bezwaren inzake de bewijslastverdeling aanvoeren. De andere optie, vooral in een zaak waarin uitvoerige bewijsperikelen te verwachten zijn, zou zijn om tegen de in het tussenvonnis gegeven bewijsopdracht, hoger beroep in te stellen. Dat vergt een zorgvuldige afweging, vanwege de zogenaamde ‘een keer schieten’ regel. Kort samengevat komt die regel er op neer dat beslissingen die in het tussenvonnis opgenomen zijn, maar een keer bestreden kunnen worden. Deze beslissingen kunnen niet later bij het hoger beroep tegen het eindvonnis opnieuw onder vuur genomen mogen worden. Dat geldt ook voor onderdelen van het tussenvonnis waartegen geen bezwaar is gemaakt. Zie de arresten van de Hoge Raad van 30 maart 2012 (ECLI:NL:HR:2012:BU3160) en 25 januari 2019 (ECLI:NL:HR:2019:96).&lt;/p&gt;&lt;p&gt;Het gerechtshof constateert in dit geval dat er tegen het vonnis van 18 februari 2015 hoger beroep open stond, omdat daarvoor verlof was verleend. Ook constateert het hof dat er geen sprake was van niet-ontvankelijkheid vanwege termijnoverschrijving. In dat geval zou er geen hoger beroep geweest zijn en was daarom de ‘een keer schieten’ regel niet van toepassing. Steclan was volgens het gerechtshof wel ontvankelijk in het hoger beroep, maar omdat zij geen grieven heeft geformuleerd is het hoger beroep niet behandeld. Dat komt voor rekening van Steclan en dat leidt er toe dat het hoger beroep, voor zover dat zich richt tegen het tussenvonnis van 18 februari 2015, niet wordt behandeld. Op dat vonnis had Steclan immers al eens ‘geschoten’. De grieven tegen de verdeling van de bewijslast kwamen daardoor in het hoger beroep niet aan de orde.&lt;/p&gt;&lt;p&gt;Twee-conclusieregel&lt;/p&gt;&lt;p&gt;Daarmee is de procesrechtelijke discussie nog niet afgelopen. Kennelijk deed Steclan een poging om via een omweg haar bezwaren tegen het vonnis waarop zij niet twee keer mocht schieten alsnog kenbaar te maken. Uit onderdeel 4.3 valt op te maken dat Steclan bij haar antwoord op de tegenvordering, het incidenteel beroep van de verpachter, haar eigen hoger beroep nog eens heeft gemotiveerd en onderbouwd. Mogelijk gebeurde dat in reactie op het verweer van de verpachter, toen deze aanvoerde dat Steclan op de beslissingen uit het tussenvonnis al een keer had ‘geschoten’. Het hof verwijst daarbij naar de in het hoger beroep geldende twee-conclusieregel. Artikel 347 Rv bepaalt dat in het hoger beroep van beide zijden één conclusie mag worden genomen, een conclusie van eis, die in de praktijk een memorie van grieven wordt genoemd en een (memorie van) antwoord. Wordt er incidenteel hoger beroep ingesteld, dan geldt die regel ook daarvoor. Steclan had tegen dat voorschrift gezondigd, door in haar antwoord in het incidenteel hoger beroep, de stellingen tegen het tussenvonnis nog eens uit te werken. Dat mocht niet. Steclan mocht wel reageren op het beroep van de andere partij op de ‘een keer schieten’ regel. &lt;/p&gt;&lt;p&gt;De twee conclusieregel komt opnieuw aan de orde in onderdeel 4.4. Steclan vermeerdert haar vordering en eist terugbetaling van al betaalde pachtsommen. Dat wordt niet toegestaan. Steclan had die vordering wel in haar hoger beroep kunnen opnemen, maar dan had dat in de memorie van grieven moeten gebeuren. Niet pas tijdens de zitting. &lt;/p&gt;&lt;p&gt;Vereisten teeltpacht&lt;/p&gt;&lt;p&gt;De pachtkamer van de rechtbank had geoordeeld dat tussen partijen een overeenkomst van teeltpacht gold. De pachter komt in hoger beroep met succes op tegen dit oordeel. De pachtovereenkomst werd niet tijdig, dat wil zeggen binnen twee maanden na het aangaan daarvan, ter registratie aan de grondkamer gezonden. Gebeurt dat niet, dan is het teeltpachtregime (art. 7:396 BW) niet van toepassing. Het gegeven dat er door de grondkamer niet wordt getoetst, maar uitsluitend geregistreerd, is daarbij volgens het pachthof in onderdeel 5.8 van het arrest van 14 mei 2019 niet van belang. Dit houdt in dat in de rechtsverhouding tussen partijen artikel 7:322 BW van toepassing is. De pachtovereenkomst is immers niet goedgekeurd door de grondkamer. Dit houdt in dat de verpachter niet een vordering tot nakoming kan instellen, hetgeen de verpachter in dit geval had gedaan. Dat oordeel van het pachthof is niet nieuw. In onderdeel 5.9 van het arrest wordt verwezen naar het arrest van 2 maart 2004. Ik verwijs ook naar Asser/Valk 7-III 2020/559 met verwijzingen naar de rechtspraak en een toelichting op de toetsing en registratie van de teeltpachtovereenkomst door de grondkamer. Op 16 oktober 2020 de Hoge Raad beslist in een kwestie waarin een teeltpachtovereenkomst in de zin van art. 70f lid 1 Pachtwet (oud) aan de orde was. Deze was niet goedgekeurd door de grondkamer. De verpachter stelde in cassatie dat onder de omstandigheden die zich in die zaak voordeden, aan het formele vereiste van inzending ter registratie voorbij gegaan kon worden. De Hoge Raad heeft het beroep met toepassing van art. 81 lid 1 RO verworpen. Daaruit kan afgeleid worden dat de uitleg van het pachthof door de Hoge Raad wordt onderschreven. Het arrest is te vinden onder ECLI:NL:HR:2020:1633, waarbij een link is opgenomen naar zowel de conclusie van de P-G als naar het arrest van het pachthof waartegen het cassatieberoep zich richtte.&lt;/p&gt;&lt;p&gt;Bewijsproblemen&lt;/p&gt;&lt;p&gt;De aanwezigheid van knolcyperus in een bollenperceel maakt dat perceel voor de bollenteelt ongeschikt. Uit het arrest (onderdeel 2.1) blijkt dat Steclan het perceel uitsluitend voor de bollenteelt had gepacht. Dat wist ook de verpachter. Knolcyperus is aan te merken als een gebrek in de zin van art. 7:337 BW. Voor de schade die als gevolg van het gebrek ontstaat is de verpachter aansprakelijk. Dat geldt echter alleen indien het gebrek bij het aangaan van de overeenkomst aanwezig was, de verpachter het toen kende of behoorde te kennen of indien hij aan de pachter heeft aangegeven dat de zaak het gebrek niet had (art. 7:341 BW). Steclan moet dan ook bewijzen dat er op het perceel al een besmetting aanwezig was en dat haar bollen daardoor besmet zijn geraakt. Dat blijkt een lastige opgave.&lt;/p&gt;&lt;p&gt;De pachtovereenkomst werd aangegaan op 6 november 2012. In het najaar van 2013 werden bij het rooien van de bollen sporen van knolcyperus aangetroffen. Voor delen van het verpachte perceel en voor delen van aangrenzende percelen werden door de betrokken productschappen teeltverboden opgelegd. Uit de onderdelen 2.2 tot en met 2.7, van het eindarrest blijkt dat niet duidelijk is geworden hoe de NAK (Nederlandse Agrarische Keuringsdienst) tot de verschillende teeltverboden is gekomen. Ook over de waargenomen besmettingen ontstaat geen duidelijkheid. In onderdeel 2.9 oordeelt het hof dat er zoveel twijfels en onduidelijkheden zijn dat het bewijs dat de besmetting al aanwezig was niet is geleverd.&lt;/p&gt;&lt;p&gt;Gezien de situatie wekken met name de onduidelijkheden waarop het pachthof doelt enige verbazing. Steclan spreekt over een schade van &lt;br/&gt;€ 1.275.000. Ondanks dat grote belang, verloopt de presentatie van de feiten door Steclan bijzonder moeizaam. Hoe dat komt wordt niet duidelijk. Uit het arrest van 28 april 2020 kan de indruk ontstaan dat de dienst die de teeltverboden voorbereidde, de Nederlandse Agrarische Keuringsdienst, niet een zorgvuldige vastlegging van haar bevindingen verzorgde. In hoeverre dat het probleem was, wordt niet duidelijk. Duidelijk wordt wel dat die vastlegging in de procedure niet op tafel kwam. Dat was echter niet het enige punt waarover onduidelijkheid bestond. Ook over de vernietiging van de hele bollenkraam, als gevolg van de besmetting, bestaat geen duidelijkheid. In onderdeel 2.11 van het arrest wijdt het gerechtshof daaraan een overweging ten overvloede. Ten overvloede, omdat duidelijk was dat Steclan niet geslaagd was in de aan haar verstrekte bewijsopdracht.&lt;/p&gt;&lt;p&gt;Klachtplicht&lt;/p&gt;&lt;p&gt;Enigszins tussen neus en lippen door merkt het pachthof nog op dat in het pachtrecht de klachtplicht van artikel 6:89 BW niet geldt, maar dat de regeling van artikel 7:356 BW van toepassing is (onderdeel 5.7 arrest 14 mei 2019). Volgens het pachthof zou de regeling van artikel 7:356 BW op twee punten afwijken van die van artikel 6:89 BW. Een behoren te weten zou niet voldoende zijn en het gevolg van een te late klacht zou alleen tot het ontstaan van een vordering tot vergoeding van de daardoor bij de verpachter ontstane leiden. &lt;/p&gt;&lt;p&gt;Dat verval van de vordering van de pachter te ver zou gaan, leidt Heisterkamp af uit het voortdurende karakter van de verplichting van de verpachter om het gepachte zonder gebreken ter beschikking te stellen (Heisterkamp in T &amp; C Pachtrecht, art. 7:356 BW, aant. 1). Valk onderschrijft die zienswijze (Asser/Valk 7-III 2020/220), maar is het met de opvatting van het pachthof niet eens. Hij wijst er op dat artikel 7:356 BW een verplichting voor de pachter bevat om problemen met het gepachte aan de verpachter te melden. De pachter heeft een informatieplicht, omdat hij degene is die het gepachte onder zich heeft. Artikel 7:356 BW zou dan ook niet bedoeld zijn als verweermogelijkheid van de verpachter tegenover aanspraken van de pachter. Voor de beschouwing van Valk op dit punt verwijs ik naar Asser/Valk 7-III 2020/299.&lt;/p&gt;&lt;p&gt;Zo kan een klein plantje tot uitvoerige juridische discussies voeren.&lt;/p&gt;&lt;p&gt;B. Nijman&lt;/p&gt;&lt;p&gt;&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2021-11-02 11:43:40</published><modified>2021-11-02 12:24:57</modified><editiondate>2021-11-02</editiondate><htmlpath>https://denhollander.info/artikel/16928</htmlpath></article>
</articles></edition>
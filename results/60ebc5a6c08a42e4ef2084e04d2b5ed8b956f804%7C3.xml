<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1996</searchword><id>4962</id><udhid>UDH:TvAR/4962</udhid><titel>Natuurmonumenten / Van den Belt (TvAR 1996/4821)</titel><searchwords><searchword>TvAR 5/1996</searchword><searchword>TvAR 1996/4821</searchword><searchword>UDH:TvAR/4962</searchword></searchwords><attachments><attachment><name>1996_nr 5_Rechtspraak_4821.pdf</name><extention>pdf</extention><url>https://denhollander.info/download/4903/ci</url></attachment></attachments><inleiding>Pachtwet, art 55&#13;
&#13;
Pachter heeft een gedeelte van het rietland, dat hij van Natuurmonumenten heeft gepacht, behandeld met het chemische bestrijdingsmiddel 'Roundup' tegen brandnetels en roggeriet terdege beseffende dat dit niet was toegestaan. Daardoor zijn er ter plaatse ook andere plantensoorten vernietigd. Aldus heeft hij zich aan wanprestatie jegens verpachtster, die zich het belang van het natuurgebied 'De Wieden' heeft aangetrokken, schuldig gemaakt. Omstandigheden waaronder moet worden besloten tot ontbinding van de pachtovereenkomst, niet voor wat betreft het gehele pachtobject maar voor een gedeelte, bestaande uit de kavels waarop de bespuiting heeft plaatsgevonden. Veroordeling van pachter in de kosten van beide instanties.</inleiding><content>Arrest in de zaak van:&#13;
Vereniging tot Behoud van Natuurmonumen-ten,&#13;
gevestigd te 's-Graveland, appellante, procu-reur: mr. B. Peek,&#13;
tegen&#13;
R. van den Belt,&#13;
wonende te Belt-Schutsloot, gemeente Bre-derwiede, geïntimeerde, procureur: mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te Zwolle heeft op 14 maart 1994 en op 19 sep-tember 1994 tussen appellante als eiseres en geïntimeerde als gedaagde vonnissen gewe-zen, die in fotocopie aan dit arrest zijn ge-hecht en naar de inhoud waarvan wordt verwezen.&#13;
Het geding in hoger beroep&#13;
Appellante - hierna ook te noemen: verpacht-ster - is bij exploit van 14 oktober 1994, met gelijktijdige dagvaarding van geïntimeerde voor dit hof, in hoger beroep gekomen van genoemd vonnis van 19 september 1994, waarbij haar vorderingen, strekkende tot ont-binding van de met geïntimeerde - hierna ook te noemen: pachter - bestaande pachtovereen-komst en ontruiming van het gepachte door pachter, werden afgewezen.&#13;
Bij memorie van grieven heeft verpachtster haar eis voorwaardelijk vermeerderd met een vordering tot verklaring voor recht dat pachter een ernstige wanprestatie als door verpacht-ster gesteld jegens haar heeft begaan en heeft verpachtster na te melden grieven aange-voerd, met conclusie dat het hof het vonnis waarvan beroep zal vernietigen en, opnieuw rechtdoende, haar vorderingen alsnog zal toe-wijzen met veroordeling van de pachter in de kosten van beide instanties.&#13;
Pachter heeft bij memorie van antwoord de aangevoerde grieven bestreden en geconclu-deerd tot bekrachtiging van het vonnis van de pachtkamer van het kantongerecht d.d. 19 september 1994, met veroordeling van ver-pachtster in de kosten van het hoger beroep. Partijen hebben de zaak doen bepleiten, ver-pachtster door mr. H.J. Schaatsbergen, advo-caat te Zwolle, en pachter door zijn gemachtigde, mr. drs. P.J.M. Veuger, juri-disch adviseur te Genemuiden. Bij die gele-genheid hebben O. Overdijk, opzichter van verpachtster, en pachter inlichtingen aan het hof verstrekt.&#13;
Ten slotte hebben partijen de stukken, waar-onder de pleitnotities, aan het hof doen over-leggen voor het wijzen van arrest.&#13;
De grieven&#13;
De grieven van verpachtster tegen het vonnis&#13;
van 19 september 1994 luiden als volgt:&#13;
Grief I&#13;
Ten onrechte heeft de pachtkamer van het kantongerecht - althans onvoldoende - de ernst van de geconstateerde wanprestatie zij-dens pachter vastgesteld en in aanmerking ge-nomen;&#13;
Grief II&#13;
Ten onrechte overweegt de pachtkamer van het kantongerecht dat het pachter duidelijk moet zijn dat herhaling van zijn ongeoorloof-de gedrag verregaande gevolgen kan hebben voor zijn pachtverhouding met verpachtster;&#13;
Grief III&#13;
Ten onrechte overweegt de pachtkamer van het kantongerecht dat zij ervan uitgaat dat het laakbare gedrag van pachter eenmalig zal blij-ken te zijn geweest;&#13;
Grief IV&#13;
Ten onrechte overweegt de pachtkamer van het kantongerecht vervolgens dat voor dat ge-val (de eenmalige wanprestatie) ontbinding van de gehele pachtovereenkomst een te zwa-re sanctie op de gepleegde wanprestatie moet worden geacht;&#13;
Grief V&#13;
Ten onrechte heeft de pachtkamer van het kantongerecht ook overigens de vordering van verpachtster afgewezen;&#13;
Grief VI&#13;
Ten onrechte heeft de pachtkamer van het kantongerecht slechts volstaan met compensa-tie van de proceskosten.&#13;
De vaststaande feiten&#13;
Als enerzijds gesteld mede aan de hand van bescheiden en anderzijds erkend dan wel niet of onvoldoende weersproken, staat in hoger beroep het navolgende vast:&#13;
a. - Bij door de grondkamer voor Overijs sel goedgekeurde pachtovereenkomst d.d. 8 januari 1987 heeft appellante aan geïntimeer de verpacht rietland, thans ter grootte van 9.45 ha, gelegen in het natuurgebied 'De Wie den' onder Wanneperveen.&#13;
b. - In dit natuurgebied verpacht appellan te jaarlijks ongeveer 1.100 ha rietland aan derden.&#13;
c. - Artikel 10 van het pachtcontract luidt ondermeer als volgt: 'Het is de huurder be kend dat het gehuurde deel uitmaakt van een natuurreservaat, en de huurder verplicht zich naar beste weten hiermee rekening te houden en in het bijzonder de hierna volgende bepa-&#13;
lingen alsmede de daarop gebaseerde aanwij-zingen van de vereniging nauwkeurig na te le-ven:&#13;
- Het gebruik van zogenaamde groeistof-fen en kunstmest is alleen toegestaan na voor-afgaande schriftelijke toestemming van de vereniging'.&#13;
d. - Verpachtster heeft voor het seizoen 1992 een ontheffing aan pachter verleend voor het pleksgewijze bestrijden van haag winde in het aan hem verpachte rietland onder de voorwaarde dat als bestrijdingsmiddel uit sluitend MCPA wordt gebruikt.&#13;
e. - Pachter heeft begin 1993 een gedeelte van het pachtobject behandeld (bespoten) met het niet of nauwelijks selectieve chemische bestrijdingsmiddel 'Roundup'.&#13;
ƒ - Aan pachter is door de Consulent Na-tuur, Bos, Landschap en Fauna in Overijssel van het Ministerie van L.N.V. een subsidie verleend voor het maaien op en afvoeren van rietgewas van 9.37 ha pachtland in geschil ten bedrag van f 2378,78. In het aanvraagformu-lier d.d. 11 maart 1993 heeft pachter in strijd met de waarheid verklaard dat hij geen che-misch onkruidbestrijdingsmiddel heeft ge-bruikt zonder (schriftelijke) toestemming van verpachtster.&#13;
g. - In het proces-verbaal van de pachtka-mer van het kantongerecht, opgemaakt naar aanleiding van de gerechtelijke plaatsopne-ming van het pachtland in geschil op 27 mei 1994, is onder andere gerelateerd dat zij heeft geconstateerd dat het door pachter met 'Roun-dup' behandelde rietland ongeveer 35 are groot is.&#13;
Voorts staat ten processe vast hetgeen par-tijen bij gelegenheid van de pleidooien als volgt zakelijk voor het hof onweersproken hebben verklaard bij monde van:&#13;
pachter&#13;
- Ik ben 73 jaar oud en beschouw als mijn op-volger mijn 17-jarige kleinzoon die een tech-nische opleiding volgt. Ik pacht van verpachtster ook nog ongeveer 3 ha grasland. Daarop en op ongeveer 8V2 ha grasland van mijzelf lopen circa 35 pinken. Het houden van pinken is mijn hobby. Daaruit heb ik niet veel inkomsten naast mijn AOW. Met de 'Roun-dup' heb ik brandnetels en roggeriet in het rietland willen bestrijden. Door dit zonder toestemming van verpachtster te doen heb ik een fout gemaakt.&#13;
O. Overdijk&#13;
Namens verpachtster&#13;
- Ik heb persoonlijk de schade in het rietland als gevolg van het gebruik door pachter van 'Roundup' opgenomen. Er was in het bespo-ten gedeelte geen varen, moerasviool of mel-keppe meer te zien. Onzeker is of die ter plaatse weer zullen terugkomen, in ieder ge-val niet binnen tien jaren. Verpachtster is lid van de riettelersvereniging ter plaatse. Pachter is daar ook lid van. Afgesproken is dat alleen van het gebruik van MCPA door verpachtster ten behoeve van de rietteelt toestemming kan worden verleend. Indien de pacht wordt ont-bonden zal Natuurmonumenten de percelen in eigen beheer gaan nemen vooral ten behoeve van de vogelstand.&#13;
Beoordeling van het geschil in hoger beroep 1. In rechtsoverweging 3 van het vonnis, waarvan beroep, in samenhang met de rechts-overweging 1 van dat vonnis en de rechts-overweging 4 van het tussenvonnis van 14 maart 1994, heeft de pachtkamer van het kan-tongerecht vastgesteld dat pachter door een gedeelte van het pachtland in geschil met het chemisch bestrijdingsmiddel 'Roundup' te be-handelen, zich jegens verpachtster aan wan-prestatie heeft schuldig gemaakt.&#13;
Dit oordeel heeft pachter in appèl niet be-streden en hiervan moet dus ook in hoger be-roep worden uitgegaan.&#13;
2. Door de grieven I tot en met V, zoals toegelicht, wordt in volle omvang aan het hof het geschilpunt voorgelegd of bedoelde wan prestatie van zo ernstige aard is dat deze een ontbinding van de gehele pachtovereenkomst of een gedeelte daarvan rechtvaardigt.&#13;
3. Op grond van de onder d en ƒ vastgestel de feiten moet worden aangenomen dat pach ter terdege heeft beseft dat hij zonder 'schriftelijke' toestemming van verpachtster geen chemische bestrijdingsmiddelen op het pachtland in geschil in het bijzondere natuur gebied 'De Wieden' mocht aanwenden. Hier in past ook dat hij zijn 'fout' in hoger beroep zonder voorbehoud heeft erkend. Door op een oppervlakte van minstens 35 are, zoals door de pachtkamer van het kantongerecht vastge steld, toch een niet of nauwelijks specifiek chemisch bestrijdingsmiddel als 'Roundup' aan te wenden waardoor bepaalde plan tensoorten ter plaatse zijn vernietigd, heeft hij zich aan een ernstige wanprestatie jegens ver pachtster, die zich als Vereniging tot Behoud van Natuurmonumenten het belang van het&#13;
natuurgebied 'De Wieden' had aangetrokken, schuldig gemaakt. Ingevolge de aanhef van vermeld art. 10 had hij met dit belang reke-ning moeten houden.&#13;
4. De vraag of deze ernstige wanprestatie een ontbinding van de gehele pachtovereen-komst rechtvaardigt, beantwoordt het hof ont-kennend. Bedoelde wanprestatie rechtvaardigt wel ontbinding van de pachtovereenkomst voor een gedeelte namelijk voor wat betreft de ingebruikgeving van de kavels 28 en 30 ter grootte van ruim 1 ha, waarop pachter met 'Roundup' heeft gespoten. Het hof heeft hier-bij enerzijds overwogen dat met betrekking tot de wijze van exploitatie van het gepachte geen eerdere tekortkomingen zijn komen vast te staan. Integendeel is op 1 mei 1991 nog een perceel rietland aan pachter in gebruik afge-staan. Voorts heeft het hof ter terechtzitting de indruk gekregen dat het pachter ernst is het gebruik van chemische bestrijdingsmiddelen als 'Roundup' zonder (schriftelijke) toestem-ming van verpachtster achterwege te laten. Anderzijds zal verpachtster na de ontbinding van de pachtovereenkomst voor wat betreft het betreffende gedeelte van ruim 1 ha in de gelegenheid zijn daarop zonodig conserveren-de maatregelen te treffen.&#13;
De grief IV, zoals toegelicht, is gegrond. De grieven I, II, III zoals toegelicht, en V tref-fen geen doel voor zover daarmee wordt be-oogd ontbinding van de gehele pachtovereen-komst te verkrijgen.&#13;
5. Slotsom&#13;
Het vonnis, waarvan beroep, kan niet in stand blijven. De pachtovereenkomst zal met in-gang van 1 september 1995 worden ontbon-den voor wat betreft de kavels 28 en 30 ter grootte van ruim 1 ha. De ontruiming daarvan zal worden bevolen. Door zich aan de vermel-de wanprestatie schuldig te maken, heeft pachter nodeloos aanleiding gegeven tot de rechtsmaatregelen van verpachtster. Het hof vindt hierin aanleiding pachter in de kosten van beide instanties te veroordelen. De grief VI is gegrond. In verband hiermee kan de voorwaardelijk gevorderde verklaring voor recht achterwege blijven.&#13;
Beslissing&#13;
Het hof, rechtdoende in hoger beroep:&#13;
Ontbindt de tussen partijen bestaande pachtovereenkomst met betrekking tot 9.45 ha rietland ten dele namelijk voor wat betreft de&#13;
kavels 28 en 30 ter grootte van ruim 1 ha, zulks met ingang van 1 september 1995;&#13;
Veroordeelt geïntimeerde de door hem van appellante gepachte kavels 28 en 30 geheel te ontruimen en ter vrije beschikking van appel-lante te stellen uiterlijk op 1 september 1995 met bevel aan geïntimeerde om deze gronden niet meer te betreden op straffe van een dwangsom van f 500 voor iedere dag of ge-deelte daarvan dat hij in gebreke blijft hieraan te voldoen, met machtiging op appellante om de ontruiming desnoods met behulp van de sterke arm van politie en justitie te bewerk-stelligen;&#13;
Veroordeelt geïntimeerde in de proceskos-ten, aan de zijde van appellante gevallen en tot heden begroot op, in eerste aanleg, f 1150 en in hoger beroep op f 4721,93;&#13;
Ontzegt het meer of anders gevorderde.</content><legacyfootnotes/><footnotes><footnote/></footnotes><auteurs/><published>1996-05-01 00:00:00</published><modified>1995-08-09 00:00:00</modified><editiondate>1996-05-01</editiondate><htmlpath>https://denhollander.info/artikel/4962</htmlpath></article>
</articles></edition>
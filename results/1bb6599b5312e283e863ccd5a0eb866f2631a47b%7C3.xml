<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1994</searchword><id>5189</id><udhid>UDH:TvAR/5189</udhid><titel>Bos / Schrauwen-Bos (TvAR 1994/4689)</titel><searchwords><searchword>TvAR 4/1994</searchword><searchword>TvAR 1994/4689</searchword><searchword>UDH:TvAR/5189</searchword></searchwords><attachments><attachment><name>1994_nr 4_Rechtspraak_4689.pdf</name><extention>pdf</extention><url>https://denhollander.info/download/5124/ci</url></attachment></attachments><inleiding>Pachtwet, art. 36, 38a, 45-3, 49a, 146 e.v. Wetboek van Burgerlijke Rechts-vordering, art. 56, 429a, 429k-2, 429m-l en 2, 429q-5&#13;
&#13;
Voor inwilliging van het verzoek om wegens verknochtheid van deze pachtverlengingsprocedure met de procedure inzake het aanmerken als medepachter is geen plaats omdat het enerzijds een procedure buiten eigenlijk rechtsgeding betreft en anderzijds een dagvaardingsprocedure. In de pachtverlengingsprocedure is voorts geen plaats voor een oordeel over de vordering in de dagvaardingsprocedure. In hoger beroep gaat het bovendien ook niet meer over bij dezelfde rechter aanhangige zaken. Het vorenstaande staat ook in de weg aan een verwijzing ex art. 429m-l Rv.&#13;
Een verzoek om aanhouding van de behandeling van de onderhavige zaak totdat op de vordering tot het aanmerken van zijn echtgenote als medepachter onherroepelijk is beslist, wordt door het hof afgewezen; er resteert immers ruim voldoende tijd voor het eventueel indienen van een nieuw pachtverlengingsverzoek Op grond van de instemming van de verpachter met een verlenging tot het einde van het pachtjaar waarin de pachter 65 jaar wordt, moet het verzoek om verlenging van de pachtovereenkomst met zes jaar worden afgewezen.&#13;
Het hof vindt in HR 13 maart 1992, NJ 1993, 96, aanleiding zijn vaste rechtspraak dat in pachtverlengingsprocedures geen plaats is voor een kostenveroordeling, te verlaten en de rechtsontwikkeling te volgen. In dat arrest wordt geoordeeld dat de rechter ook in een verzoekschriftenprocedure, waarop de regeling van art. 429a Rv niet van toepassing is, in aansluiting op art. 429k-2, jo. 429q-5 Rv een beslissing over de proceskosten kan geven tenzij uit de wet het tegendeel volgt. Dit laatste is wat betreft de Pachtwet niet het geval.</inleiding><content>Beschikking in de zaak van:&#13;
Dirk Bos, wonende te Nieuw-Vennep, ge-meente Haarlemmermeer, appellant, procu-reur: mr. J.M. Bosnak,&#13;
tegen&#13;
Cornelia Schrauwen-Bos, wonende te Nieuw-Vennep, gemeente Haarlemmermeer, geïnti-méerde, procureur: B. Peek.&#13;
Het geding in eerste aanleg&#13;
De pachtkamer van het kantongerecht te Haarlem heeft op 12 februari 1993 tussen par-tijen een beschikking gegeven, waarbij tot 31 december 1998 is verlengd de tussen appel-lant, - hierna ook te noemen: de pachter - als pachter en geïntimeerde, - hierna ook te noe-men: de verpachtster - als verpachtster be-staande pachtovereenkomst met betrekking tot gebouwen en los land, oorspronkelijk groot ca. 40.27 ha en na verwerving in eigen-dom door de pachter van een stuk grond van 00.27.50 ha omstreeks mei 1983, thans nog groot ca. 40 ha.&#13;
Deze beschikking is gegeven uit overwe-ging in hoofdzaak dat in het tijdvak volgende op het einde van de lopende pachttermijn de pachter de leeftijd van vijfenzestig jaren zal bereiken en, nu verpachtster zich deswege verzet tegen verdere verlenging, in verband daarmee de overeenkomst niet met zes jaar wordt verlengd, maar deze verlenging wordt beperkt tot het einde van het pachtjaar waarin de pachter die leeftijd bereikt.&#13;
Het geding in hoger beroep&#13;
De pachter is bij op 11 maart 1993 ter griffie van het hof ingekomen beroepschrift in hoger beroep gekomen van voormelde beschikking met verzoek te vernietigen de impliciter door de pachtkamer van het kantongerecht te Haar-lem genomen beschikking op 12 februari 1993 tot de afwijzing van het mondeling ver-zoek door appellant, alstoen verzoeker, tot voeging van de onderhavige zaak met de dag-vaardingsprocedure met rolnummer 92/7925 van vorengenoemde pachtkamer betreffende een verordening ex artikel 49a Pachtwet we-gens verknochtheid van de onderwerpen van de beide meergenoemde procedures alsmede te vernietigen de beschikking waarbij de litigieuze pachtovereenkomst niet werd verlengd met de wettelijke termijn van zes jaar als pri-mair verzocht en, opnieuw (lees:) beschikken-de:&#13;
A. Met betrekking tot de impliciter gedane afwijzing tot het mondeling verzoek tot voe ging wegens verknochtheid:&#13;
a. primair:&#13;
alsnog de voeging van de onderhavige procedure tot de verlenging van de pacht (rol-nummer: 1/1992) te bevelen met de dagvaar-dingsprocedure met rolnummer: 92/7925 van de pachtkamer van het kantongerecht te Haar-lem onder de terugverwijzing van deze proce-dure ter verdere afdoening en gevoegde afdoening met meergenoemde dagvaardings-procedure;&#13;
b. subsidiair:&#13;
alsnog de voeging van de onderhavige pro-cedure tot de verlenging van de pacht (rol-nummer 1/1992) te bevelen met de dagvaar-dingsprocedure met rolnummer: 92/7925 van de pachtkamer van het kantongerecht te Haar-lem onder de aanhouding van de behandeling van de onderhavige procedure, totdat tussen partijen in de dagvaardingsprocedure in prima de beslissing omtrent de vordering tot het aan-merken van de echtgenote van appellant als medepachter in kracht van gewijsde is gegaan dan wel hierop - nadat deze vordering op-nieuw aan het hof zal zijn onderworpen - te-gelijk met het verzoek waarvan beroep te beslissen;&#13;
B. Met betrekking tot het verzoek tot de verlenging van de pachtovereenkomst:&#13;
primair:&#13;
alsnog deze pachtovereenkomst te verlen-gen met de wettelijke termijn van zes jaar;&#13;
subsidiair:&#13;
de pachtovereenkomst te verlengen tot blootschoofs 1998 voor het land en tot één mei 1999 voor de gebouwen, met de veroor-deling van geïntimeerde in de kosten van bei-de instanties.&#13;
De verpachtster heeft bij op 21 april 1993 ter griffie van het hof ingekomen verweer-schrift verweer gevoerd met verzoek de pach-ter niet-ontvankelijk in zijn verzoek te verklaren dan wel dat verzoek af te wijzen en hetzelfde te doen met het subsidiaire verzoek van de pachter, met veroordeling van laatstge-noemde in de kosten van het geding.&#13;
Vervolgens heeft op 28 juni 1993 in raad-kamer van het hof een mondelinge behande-ling van het hoger beroep plaats gehad, waarbij aanwezig waren de pachter in persoon, bijgestaan door mr. R.T.M. Borsjé, ad-vocaat te Haarlem, alsmede de verpachtster in persoon, vergezeld van de heer Schrauwen, haar echtgenoot, en bijgestaan door mr. R.E. Gerritsen, advocaat te Haarlem.&#13;
De raadslieden van partijen hebben daarbij de wederzijdse standpunten nader toegelicht en van de zijde van partijen zijn inlichtingen aan het hof verstrekt.&#13;
De grieven&#13;
I. De pachtkamer van het kantongerecht heeft ten onrechte onder meer geoordeeld dat in de verlengingsprocedure geen plaats is voor een oordeel over de vordering van de pachter in de dagvaardingsprocedure met rolnr. 92/7925 om zijn echtgenote aan te merken als mede-pachter, maar dat deze vordering in een af-zonderlijke dagvaardingsprocedure dient te worden afgehandeld.&#13;
II. De pachtkamer van het kantongerecht heeft ten onrechte beslist dat de pachtovereen komst wordt verlengd tot 31 december 1989 en niet overeenkomstig het primaire verzoek met de wettelijke termijn van zes jaar.&#13;
III. De pachtkamer van het kantongerecht heeft ten onrechte evenmin voor de opstallen de pacht verlengd tot het tijdstip overeenkom stig het subsidiaire verzoek.&#13;
IV. De pachtkamer van het kantongerecht heeft ten onrechte het mondeling verzoek van de pachter tot weging van deze zaak met de procedure met rolnr. 92/7925 afgewezen.&#13;
De vaststaande feiten&#13;
- Tussen pachter en verpachtster bestaat een pachtverhouding, krachtens de tussen hen ge-sloten pachtovereenkomst, zoals vastgelegd bij onderhandse akte van 31 december 1969, betreffende akkerbouwland, erf en gebouwen, thans groot ongeveer 40 ha, aan partijen wel bekend, gelegen aan de Uweg te Nieuw-Ven-nep, gemeente Haarlemmermeer, voor de tijd van twaalf jaren, ingaande 31 december 1969 en eindigende, behoudens verlenging, voor het land blootschoofs 1993 en voor de gebou-wen en het erf 1 mei 1994.&#13;
- Deze pachtovereenkomst is door de grondkamer voor Noord-Holland op 10 maart 1970 goedgekeurd.&#13;
- Verpachtster heeft bij deurwaardersex- ploit d.d. 22 mei 1992 aan de pachter kennis gegeven dat zij geen verlenging van de pachtovereenkomst wenst.&#13;
- De pachter bereikt op 12 augustus 1998 de leeftijd van vijfenzestig jaren.&#13;
Pachter heeft verpachtster bij deurwaar-dersexploit d.d. 9 december 1992 voor de pachtkamer van het kantongerecht te Haarlem gedagvaard terzake van de vordering om zijn echtgenote mevrouw H.L.A. Schmitz Peiffer aan te merken als medepachter in de onderha-vige pachtovereenkomst.&#13;
Beoordeling van het hoger beroep&#13;
1. Bij de mondelinge behandeling van de on-derhavige pachtverlengingszaak ter zitting van de pachtkamer van het kantongerecht heeft de pachter op grond van het bepaalde in artikel 429m, lid 2, van het Wetboek van Bur-gerlijke Rechtsvordering verzocht om wegens verknochtheid van deze zaak met de eveneens voor genoemde pachtkamer aanhangige pro-cedure inzake zijn vordering tot het aanmer-ken van zijn echtgenote als medepachter in de onderhavige pachtovereenkomst die beide za-ken te voegen. Hij ziet er daarbij evenwel ten onrechte aan voorbij dat voor inwilliging van zulk een verzoek geen plaats is indien het enerzijds een dagvaardingsprocedure (de vor-dering tot het aanmerken als medepachter) en anderzijds een procedure buiten eigenlijk rechtsgeding (de pachtverlengingsprocedure) betreft. De pachtkamer van het kantongerecht heeft het verzoek van de pachter dan ook te-recht niet gehonoreerd en eveneens terecht geoordeeld dat in de pachtverlengingsproce-dure geen plaats is voor een oordeel over de vordering van de pachter in de dagvaardings-procedure.&#13;
De grieven I en IV zijn ongegrond.&#13;
2. Op dezelfde gronden als hiervoor over wogen is ook in hoger beroep geen plaats voor inwilliging van het verzoek van de pach ter tot voeging van de beide zaken, er nog van afgezien dat het thans ook niet meer gaat over bij dezelfde rechter aanhangige zaken en der halve niet langer wordt voldaan aan de in arti kel 429m, lid 2, van het Wetboek van Burgerlijke Rechtsvordering voor voeging ge stelde voorwaarde. Bedoelde gronden staan ook in de weg aan een verwijzing ex artikel 429m, lid 1, van genoemd wetboek.&#13;
De ter zake in hoger beroep door de pach-ter gedane verzoeken moeten dan ook worden afgewezen.&#13;
3. Indien de pachter in hoger beroep tevens bedoelt te verzoeken om aanhouding van de behandeling van de onderhavige zaak totdat op zijn vordering tot het aanmerken van zijn echtgenote als medepachter onherroepelijk is beslist, dan wijst het hof dat verzoek van de hand. Na de hierna te bepalen verlenging van de pachtovereenkomst in geschil resteert im-mers ruim voldoende tijd voor het eventueel door een medepachter of opvolgende pachter indienen van een nieuw pachtverlengingsver-zoek.&#13;
4. De verpachtster heeft ermee ingestemd dat de onderhavige pachtovereenkomst wordt verlengd tot het einde van het pachtjaar waar in de pachter 65 jaar wordt, doch zich verzet tegen verlenging tot een latere datum. Op grond hiervan moet, gelet op het bepaalde in artikel 45, lid 3, der Pachtwet, het verzoek van de pachter om verlenging van de pachto vereenkomst met zes jaar worden afgewezen.&#13;
Ook grief II faalt.&#13;
5. Zoals hiervoor onder de vaststaande fei ten reeds aangegeven, is de onderhavige pachtovereenkomst laatstelijk - van rechts wege - verlengd voor het land tot bloot- schoofs 1993 en voor de gebouwen en het erf tot 1 mei 1994. Deze tijdstippen moeten ook bij een eventuele verdere verlenging worden aangehouden. Toewijzing van het verlen- gingsverzoek van de pachter in dier voege dat de pachtovereenkomst wordt verlengd tot het einde van het pachtjaar waarin hij de leeftijd van 65 jaar bereikt, houdt derhalve in verlen ging tot blootschoofs 1998 voor het land en tot 1 mei 1999 voor het erf en de gebouwen.&#13;
Grief III treft derhalve doel.&#13;
6. Het hof heeft in eerdere zaken bij herha ling geoordeeld dat, nu art. 56 Rv in verzoek schriftprocedures - zoals in pachtverlengings- procedures - ex art. 146 e.v. Pachtwet niet toepasselijk is en art. 429k Rv niet geldt voor het pachtproces, in pachtverlengingsprocedu- res geen plaats is voor een kostenveroorde- ling.&#13;
7. Het hof vindt in het arrest van de Hoge Raad van 13 maart 1992, NJ 1993, 96, aanlei ding zijn vaste rechtspraak terzake te verlaten en de rechtsontwikkeling te volgen. In dat ar rest wordt geoordeeld dat de rechter ook in een verzoekschriftprocedure, waarop de rege ling van art. 429a Rv niet van toepassing is, in aansluiting op art. 429k, lid 2, jo. 429q, lid 5, Rv een beslissing over de proceskosten kan geven tenzij uit de wet het tegendeel volgt. Dit laatste is voor wat betreft de Pachtwet niet het geval.&#13;
8. Dit betekent dat thans een beslissing over de proceskosten zal worden gegeven om dat partijen daarom hebben gevraagd.&#13;
Slotsom&#13;
De beschikking, waarvan beroep, moet wor-den vernietigd, behoudens voorzover daarbij de proceskosten tussen partijen zijn gecom-penseerd. De in hoger beroep door de pachter gedane verzoeken om voeging c.q. verwijzing ex artikel 429m Wetboek van Burgerlijke Rechtsvordering alsmede zijn verzoek om aanhouding moeten worden afgewezen en de onderhavige pachtovereenkomst moet worden verlengd tot blootschoofs 1998 voor het land en tot 1 mei 1999 voor het erf en de gebou-wen, met afwijzing van het meer of anders verzochte en met bepaling wanneer verdere verlenging van de pachtovereenkomst kan worden gevraagd.&#13;
Nu partijen voormalige echtgenoten zijn, zal het hof ook de kosten van het hoger be-roep tussen hen compenseren.&#13;
Beslissing&#13;
Het hof, beschikkende in hoger beroep:&#13;
Wijst de door de pachter in hoger beroep gedane verzoeken om voeging c.q. verwijzing ex artikel 429m Wetboek van Burgerlijke Rechtvordering, alsmede zijn verzoek om aanhouding van de behandeling van de zaak van de hand.&#13;
Vernietigt de door de pachtkamer van het kantongerecht te Haarlem tussen partijen ge-geven beschikking van 12 februari 1993, waarvan beroep, behoudens voorzover daarbij de in eerste aanleg gevallen proceskosten tus-sen partijen zijn gecompenseerd, en in zoverre opnieuw beschikkende:&#13;
Verlengt de onderhavige pachtovereen-komst met een periode van vijf jaar, eindi-gend blootschoofs 1998 voor het land en 30 april 1999 voor het erf en de gebouwen.&#13;
Bepaalt dat in het voorkomende geval tus-sen 1 januari 1997 en 1 januari 1998 door een eventuele medepachter of opvolgend pachter alsmede in geval van artikel 38a, lid 2, der Pachtwet, bij de bevoegde pachtkamer op-nieuw om verlenging van deze pachtovereen-komst kan worden verzocht.&#13;
Wijst af het meer of anders verzochte.&#13;
Compenseert de in hoger beroep tussen partijen gevallen proceskosten des dat iedere partij haar eigen kosten draagt.</content><legacyfootnotes/><footnotes><footnote/></footnotes><auteurs/><published>1994-04-01 00:00:00</published><modified>1993-07-12 00:00:00</modified><editiondate>1994-04-01</editiondate><htmlpath>https://denhollander.info/artikel/5189</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2004</searchword><id>3656</id><udhid>UDH:TvAR/3656</udhid><titel>Wetgeving en Literatuur</titel><searchwords><searchword>TvAR 9/2004</searchword><searchword>UDH:TvAR/3656</searchword></searchwords><attachments><attachment><name>2004_nr 9_Wetgeving_Bezemer.pdf</name><extention>pdf</extention><url>https://denhollander.info/download/3653/ci</url></attachment></attachments><inleiding>Landinrichting&#13;
&#13;
Regeling herverkaveling&#13;
Op 11 februari 2003 heeft de rechtbank Groningen&#13;
uitspraak gedaan in het kader van een&#13;
bezwaarprocedure op grond van de Landinrichtingswet&#13;
inzake het plan van toedeling&#13;
van de ruilverkaveling Sauwerd. Volgens de&#13;
uitspraak is het mandaatbesluit van de Centrale&#13;
Landinrichtingscommissie (CLC) aan haar&#13;
secretaris onbevoegd genomen wat betreft het&#13;
vaststellen van algemeen verbindende voorschriften,&#13;
waaronder de richtlijnen voor het&#13;
plan van toedeling. Aangezien de besluitvorming&#13;
in landinrichtingsprojecten sinds 22 maart&#13;
1996 (de datum van het desbetreffende mandaatbesluit)&#13;
tot stand is gekomen in mandaat,&#13;
heeft de uitspraak gevolgen voor een groot&#13;
aantal lopende herverkavelingsprocedures op&#13;
grond van de Landinrichtingswet, de Herinrichtingswet&#13;
Oost-Groningen en de Gronings-&#13;
Drentse Veenkoloniën en de Reconstructiewet&#13;
Midden-Delfland. Met de Wet van 22 april&#13;
2004 tot wijziging van de Landinrichtingswet&#13;
en enige andere inrichtingswetten (positie van&#13;
de CLC), Stb. 223, wordt beoogd voor die&#13;
gevolgen een voorziening te treffen teneinde&#13;
de voortgang in de landinrichting te behouden.&#13;
Ingevolge die wet krijgt in plaats van de&#13;
CLC de minister van LNV de bevoegdheid&#13;
om regels te stellen voor de vaststelling van&#13;
het stelsel van classificatie, het plan van toedeling&#13;
en de tweede schatting. Met de nieuwe&#13;
Regeling herverkaveling wordt invulling gegeven&#13;
aan de art. I, onderdelen WW, BBB en III,&#13;
II, onderdeel F, en III, onderdelen D en K,&#13;
van die wet. De Regeling herverkaveling bevat&#13;
regels per blok m.b.t. het stelsel van classificatie,&#13;
het plan van toedeling en de tweede schatting&#13;
op grond van de Landinrichtingswet, de&#13;
tweede schatting op grond van de Reconstructiewet&#13;
Midden-Delfland alsmede het stelsel&#13;
van classificatie en de tweede schatting op&#13;
grond van de Herinrichtingswet Oost-Groningen&#13;
en de Gronings-Drentse Veenkoloniën.&#13;
&#13;
Taskforce landelijk gebied&#13;
In een brief van 1 juli 2004 informeert de&#13;
minister de Tweede Kamer over de resultaten&#13;
van de taskforce landelijk gebied tot op heden&#13;
en de beoogde vervolgaanpak (TK 2003-2004,&#13;
29 200 XIV, nr. 89). Bij landinrichting wordt&#13;
onderscheid gemaakt tussen twee soorten&#13;
projecten. Enerzijds de klassieke landinrichtingsprojecten&#13;
die voor 1/1/1999 zijn gestart,&#13;
waarbij de financiële verplichtingen voor de&#13;
hele projectduur zijn aangegaan. Anderzijds&#13;
de modulaire landinrichtingsprojecten vanaf&#13;
1/1/1999, waarbij verplichtingen worden aangegaan&#13;
voor periodes van telkens vier jaar. Er&#13;
is beperkt zicht op het vrijspelen van gelden,&#13;
doordat veel klassieke landinrichtingsprojecten&#13;
al te ver in de uitvoering zijn en doordat&#13;
nieuwere projecten al goed aansluiten op de&#13;
huidige doelstellingen. Met de provincies is&#13;
afgesproken om waar mogelijk in nieuwere&#13;
lopende klassieke projecten een modulaire&#13;
vormgeving te realiseren. Het streven is om te&#13;
komen tot een versnelde afronding van de&#13;
klassieke projecten, waar mogelijk nog vóór&#13;
de start van het Investeringsbudget voor het&#13;
Landelijk Gebied (ILG) op 1 januari 2007.&#13;
Versnelde afronding leidt bovendien tot een&#13;
efficiëntere inzet van het inrichtingsinstrument&#13;
en daarbij behorende middelen.&#13;
&#13;
Parlementaria&#13;
– Wijziging van de Reconstructiewet concentratiegebieden&#13;
(opdragen van de rechtsbescherming&#13;
bij de lijst der geldelijke regelingen&#13;
aan de burgerlijke rechter) (28 688), Hand.&#13;
EK 8 juni 2004, nr. 31, p. 1670-1672 (behandeling&#13;
wetsvoorstel)&#13;
&#13;
Literatuur&#13;
– A.C. Bragt, ‘Reconstructieplannen, de stand&#13;
van zaken in Noord-Brabant’, Land- en Tuinbouw&#13;
Bulletin juni/juli 2004, nr. 6/7, p. 18-20&#13;
&#13;
Jurisprudentie&#13;
– ABRvS 17 december 2003 (Herinrichting&#13;
gebied ‘Swette-De Burd’. Raamplan en uitvoeringsmodule&#13;
geen besluit.), Milieu &amp; Recht&#13;
2004/nr. 6, nr. 57 (m.nt. H.A.M. van Geest)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-09-01 00:00:00</published><modified>2004-09-01 00:00:00</modified><editiondate>2004-09-01</editiondate><htmlpath>https://denhollander.info/artikel/3656</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>7157</id><udhid>UDH:TvAR/7157</udhid><titel>'AMEV Levensverzekering N.V. / ruilverkaveling 'Velden'' (TvAR 1990/4408)</titel><searchwords><searchword>TvAR 10/1990</searchword><searchword>TvAR 1990/4408</searchword><searchword>UDH:TvAR/7157</searchword></searchwords><attachments><attachment><name>1990_nr 10_Rechtspraak_4408.pdf</name><extention>pdf</extention><url>https://denhollander.info/download/6752/ci</url></attachment></attachments><inleiding>Landinrichtingswet, art. 195 en&#13;
196&#13;
De rechtbank constateert dat in de door de&#13;
commissie gehanteerde richtlijnen geen regels&#13;
zijn gesteld met betrekking tot de uitruilbaarheid&#13;
van overstromingsgevoelige&#13;
Maasgronden, waarbij zij opmerkt dat dat&#13;
achteraf gezien niet ondenkbeeldig geweest&#13;
zou zijn. De rechtbank acht uitruil van&#13;
dergelijke gronden niet in strijd met enige&#13;
door de commissie in acht te nemen richtlijn,&#13;
voor zover het gronden betreft die overigens&#13;
qua aard en hoedanigheid vergelijkbaar&#13;
zijn.&#13;
Nu overigens toedeling plaats heeft binnen&#13;
de in de richtlijnen opgenomen normen en&#13;
door ruiling versnippering voor belanghebbende&#13;
en ontsluitingsproblemen ontstaan&#13;
wijst de rechtbank het bezwaar af. </inleiding><content>Rechtbank Roermond, 21 december 1989&#13;
(Mr. H.J. te Strake, H.A.M.J. Paulussen en&#13;
N. Kronig)&#13;
AMEV Levensverzekering N.V., reclamante tegen het plan van toedeling in de ruilverkaveling&#13;
'Velden'; enz.&#13;
Het bezwaar van reclamante&#13;
Dit kan als volgt worden samengevat:&#13;
Volgens reclamante zijn in het plan van&#13;
toedeling de hogere en gunstig gelegen percelen&#13;
verlegd naar de meest ongunstige percelen&#13;
langs de Maas.&#13;
Derhalve neemt de oppervlakte die regelmatig&#13;
door Maaswater wordt overstroomd&#13;
met 2,2 ha toe.&#13;
Naast het feit dat minder gunstig gelegen&#13;
gronden toebedeeld worden bestaat zijdens&#13;
reclamante bezwaar tegen het feit dat de&#13;
pachter, de heer van Melick, als eigenaar van&#13;
verder weg gelegen gronden in Schandelo&#13;
deze gronden nu direct achter de gebouwen&#13;
krijgt, terwijl dicht de bij de gebouwen gelegen&#13;
gronden van reclamante verder van de&#13;
gebouwen toebedeeld worden.&#13;
Reclamante is de mening toegedaan dat het&#13;
billijk is wanneer zij de dicht bij de gebouwen&#13;
gelegen gronden krijgt toegewezen en Van&#13;
Melick de verder weg gelegen gronden.&#13;
Deze andere verdeling van eigendommen&#13;
binnen het totale blok maakt voor Van&#13;
Melick als gebruiker geen enkel verschil.&#13;
Resumerend geeft reclamante de voorkeur&#13;
aan een ongewijzigde toedeling van de inbrengpercelen.&#13;
Het standpunt van de bij het bezwaar betrokken&#13;
belanghebbende P.J.A. van Melick&#13;
Dit kan als volgt worden samengevat:&#13;
Belanghebbende had zelf bezwaar gemaakt&#13;
tegen de toedeling omdat hij voor de&#13;
door hem ingebrachte hoge percelen (zowel&#13;
pacht als eigendom) grond in de Maasbedding&#13;
toebedeeld krijgt. Gronden in de Maasbedding&#13;
hebben als nadeel dat ze vaak overstromen&#13;
met als gevolg cadmiumvervuiling&#13;
en het achterblijven van rommel die opgeruimd&#13;
dient te worden. Daarbij maakt het&#13;
volgens belanghebbende niet uit of het om&#13;
pacht- danwei eigendomsgrond gaat.&#13;
Belanghebbende is van mening dat hij qua&#13;
eigendom een goede toedeling heeft, doch in&#13;
het geheel is, gelet op de inbreng, teveel lage&#13;
grond toebedeeld.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie. Dit kan als volgt&#13;
worden samengevat:&#13;
De commissie stelt zich op het standpunt&#13;
dat zij voldaan heeft aan de richtlijnen van het&#13;
plan van toedeling. Niet alleen is de pachter&#13;
van reclamante geconcentreerd toegedeeld&#13;
bij huis, maar ook is het verschil in waarden&#13;
van de inbreng en de toedeling van reclamante&#13;
gering (overbedeling is ƒ 65,-). Ook voor&#13;
wat betreft de oppervlakte (onderbedeling is&#13;
0.31.59 ha) blijft de commissie onderde in de&#13;
richtlijnen opgenomen norm.&#13;
De commissie erkent dat reclamante ca.&#13;
2,2 ha meer grond krijgt toebedeeld met een&#13;
overstromingskans van eenmaal in de twee&#13;
jaar. Uitruil van aan belanghebbende toegedeelde&#13;
hoger gelegen gronden met vorenbedoelde&#13;
gronden acht de commissie niet reëel.&#13;
Dit zou niet alleen tot gevolg hebben dat de&#13;
toedeling in eigendom aan belanghebbende&#13;
weer versnipperd zou worden, maar bovendien&#13;
dat ten behoeve van de alsdan in de&#13;
Maasbedding toe te delen kavel(s) een erfdienstbaarheid&#13;
van weg gevestigd zou moeten&#13;
worden; beide gevolgen staan op gespannen&#13;
voet met de richtlijnen van het plan van&#13;
toedeling. Overigens zou een uitruil - gezien&#13;
de inbreng van belanghebbende - volgens de&#13;
commissie alleen reëel zijn met betrekking&#13;
tot de gronden die belanghebbende ter plaatse&#13;
heeft ingebracht.&#13;
Belanghebbende Van Melick brengt namelijk&#13;
ook in Schandelo grond in, die van&#13;
dien aard is dat deze volgens de commissie,&#13;
in rede niet kan worden toegedeeld in de&#13;
Maasbedding.&#13;
Ter zake van de door reclamante gevraagde&#13;
toedeling van het door haar ingebrachte&#13;
perceel aan de noordzijde van de Rijksweg is&#13;
de commissie van mening dat deze grond&#13;
minder ruime teeltmogelijkheden heeft dan&#13;
de thans toegedeelde gronden (inbreng C&#13;
9076 is 'weinig tot ongeschikt' en 'geschikt&#13;
tot weinig geschikt voor akkerbouw'; de toegedeelde&#13;
kavel 1202 ged. is daarvoor 'zeer&#13;
geschikt tot geschikt').&#13;
De eventuele nadelen die reclamante zal&#13;
ondervinden als gevolg van een vergroting&#13;
van de toedeling in de Maasbedding, kunnen&#13;
naar de mening van de commissie aan de orde&#13;
gesteld worden bij de lijst der geldelijke&#13;
regelingen. Gelet op het vorenstaande is de commissie&#13;
van oordeel dat het bezwaar van reclamante&#13;
ongegrond is.&#13;
Het oordeel van de rechtbank&#13;
Ter terechtzitting is vast komen te staan dat&#13;
aan reclamante 2,2 ha meer grond in het&#13;
overstromingsgevoelige gebied van de Maas&#13;
is toebedeeld dan door haar was ingebracht.&#13;
De rechtbank heeft geconstateerd dat in de&#13;
door de commissie gehanteerde richtlijnen&#13;
geen regels zijn gesteld met betrekking tot de&#13;
uitruilbaarheid van overstromingsgevoelige&#13;
Maasgronden, waarbij zij opgemerkt dat&#13;
zulks, achteraf gezien, in verband met gevallen&#13;
als het onderhavige, niet ondenkbeeldig&#13;
zou zijn geweest. Hoewel de rechtbank de&#13;
problematiek die grond in dat gebied met zich&#13;
mee brengt onderkent, acht zij uitruil van dergelijke&#13;
gronden niet in strijd met enige door&#13;
de commissie in acht te nemen richtlijn, voor&#13;
zover het gronden betreft die overigens qua&#13;
aard en hoedanigheid vergelijkbaar zijn.&#13;
Door de commissie is onweersproken gesteld&#13;
dat bij vergelijking van inbreng en toedeling&#13;
van reclamante zowel de waarden, de&#13;
oppervlakte als de teeltmogelijkheden binnen&#13;
de in de richtlijnen opgenomen normen&#13;
blijven.&#13;
Een ruiling binnen de gehele toedeling&#13;
(eigendom én pacht) van de belanghebbende&#13;
acht de rechtbank in strijd met de doelstelling&#13;
van de ruilverkaveling. Zulk een ruiling&#13;
impliceert immers dat de eigendom van de&#13;
belanghebbende versnipperd raakt, terwijl er&#13;
daarnaast ontsluitingsproblemen ontstaan.&#13;
Op grond van het bovenstaande is de rechtbank&#13;
van oordeel dat het bezwaar van reclamante&#13;
afgewezen dient te worden, waarbij zij&#13;
aantekent dat, voorzover zowel reclamante&#13;
als belanghebbende als gebruiker van de&#13;
grond nadeel ondervinden van het feit dat&#13;
thans meer grond is toebedeeld in het overstromingsgevoelige&#13;
gebied, zij zulks aan de&#13;
orde kunnen stellen bij de lijst der geldelijke&#13;
regelingen.&#13;
De kosten van het geding&#13;
In de omstandigheden van het geding&#13;
vindt de rechtbank termen om de kosten&#13;
geheel te compenseren zo dat iedere&#13;
partij de hare draagt. Enzovoorts.</content><legacyfootnotes/><footnotes><footnote/></footnotes><auteurs>Mr. H.J. te Strake, H.A.M.J. Paulussen en&#13;
N. Kronig</auteurs><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/7157</htmlpath></article>
</articles></edition>
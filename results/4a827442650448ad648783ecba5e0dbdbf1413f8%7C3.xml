<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1987</searchword><id>6317</id><udhid>UDH:TvAR/6317</udhid><titel>Recht in ontwikkeling</titel><searchwords><searchword>TvAR 3/1987</searchword><searchword>UDH:TvAR/6317</searchword></searchwords><attachments><attachment><name>1987_nr 3_Artikel_Heida.pdf</name><extention>pdf</extention><url>https://denhollander.info/download/6101/ci</url></attachment></attachments><inleiding>INLEIDING&#13;
De vakgroep agrarisch recht van de Landbouwuniversiteit te Wageningen heeft in&#13;
het feit dat zij vijfjaar bestaat, aanleiding gevonden om behalve een feestje te vieren&#13;
ook een studiedag te organiseren en een bundel opstellen uit te geven. Vanaf deze&#13;
plaats wil ik haar graag feliciteren. Niet alleen met het behalen van het eerste&#13;
lustrum, maar vooral ook met de gehouden studiedag en de bundel opstellen. De&#13;
bundel opstellen, uitgegeven onder de titel 'Recht in ontwikkeling', vormt een bijzonder&#13;
lezenswaardig boek.&#13;
Voorafgegaan door een voorwoord van W. Brussaard en gevolgd door een nabeschouwing&#13;
van J.M. Polak, bieden de tien schrijvers, allen verbonden aan de vakgroep&#13;
agrarisch recht, een interessante blik op allerlei ontwikkelingen in eigen land&#13;
en ver daar buiten. Of men met de keuze van de ondertitel - tien agrarisch rechtelijke&#13;
opstellen - wel zo gelukkig is geweest, waag ik te betwijfelen.. Men doet daarmee&#13;
zichzelf en de potentiële lezer wat tekort. Enkele opstellen, met name die van&#13;
Brussaard en Snijders, zijn ook van belang voor juristen, die met een boog om het&#13;
agrarisch recht heenlopen, maar die wel belangstelling hebben voor ruimtelijk&#13;
bestuursrecht (Brussaard) of de aansprakelijkheidsvraagstukken (Snijders). Het is&#13;
toch wel van belang dat het etiket informatie verschaft over de inhoud. Het enkele&#13;
feit dat een vak in Wageningen onderwezen wordt is nog geen reden het als agrarisch&#13;
recht te bestempelen. In het navolgende beperk ik mij tot de zes opstellen, die zich&#13;
bezig houden met het recht in de westerse gebieden. Ik behoef mij dus niet suf te&#13;
prakkizeren over de vraag wat vreemde gasten (H.L. J. Spiertz) in leegstaande luchtkastelen&#13;
(Von Benda-Beckmann) hebben te zoeken.</inleiding><content>INHOUD EN BETEKENIS VAN HET 'VAK' AGRARISCH RECHT AAN DE LANDBOUW&#13;
HOGESCHOOL&#13;
P. de Visser laat in zijn bijdrage de lotgevallen van het vak agrarisch recht aan de&#13;
Landbouw Hogeschool, thans Landbouwuniversiteit, vanaf de oprichting de revue&#13;
passeren. Hij doet dat, voornamelijk aan de hand van de omschrijving van leeropdrachten,&#13;
studieprogramma's en oraties. Hij komt tot de conclusie, dat de naamgeving&#13;
van het vak en de behandelde stof varieerden met de docent en in de tijd. De&#13;
Visser merkt op dat, om het agrarisch recht in engere zin te kunnen bestuderen, de&#13;
algemene grondslagen van de rechtswetenschap bekend moeten zijn.&#13;
Overigens blijkt uit zijn overzicht ook, dat men wel heeft onderkend, dat het voor&#13;
landbouwkundige ingenieurs heel nuttig kan zijn iets van het bestuursrecht af te weten&#13;
- velen komen in overheidsfuncties terecht - of bijvoorbeeld van arbeidsrecht. Het overzicht van De Visser wekt de indruk, dat men het zich soms moeilijker&#13;
heeft gemaakt met de omschrijving van de leeropdracht dan nodig. Er hoeft toch&#13;
niets op tegen te zijn, om bijvoorbeeld het recht betreffende de ruimtelijke ordening&#13;
te doceren zonder het vak, zoals in de leeropdracht van Brussaard is geschied, als&#13;
species van het genus agrarisch recht te betitelen?&#13;
HET DOEL VAN DE RUILVERKAVELING&#13;
B. Dam schetst in zijn opstel hoe het doel van de ruilverkaveling is verschoven.&#13;
Hij doet dat door de Ruilverkavelingswet 1924, de Ruilverkavelingswet 1938, de&#13;
Ruilverkavelingswet 1954 en de Landinrichtingswet uit een oogpunt van doelstelling&#13;
van de ruilverkaveling te vergelijken.&#13;
Was de ruilverkaveling aanvankelijk praktisch uitsluitend een zaak die alleen de&#13;
landbouw aanging, thans worden in toenemende mate ook de belangen van andere&#13;
sectoren in aanmerking genomen. Uit zijn bijdrage blijkt, dat de wetgever door de&#13;
Ruilverkavelingswet 1954 te vervangen door de Landinrichtingswet, de landbouw&#13;
zijn eerstgeboorterecht heeft ontnomen. De landbouwbelangen moeten afgewogen&#13;
worden tegen andere belangen.&#13;
Wel blijft een vrij sterke affinïteit bestaan, aldus Dam, tussen ruilverkaveling&#13;
nieuwe stijl en de landbouw. Hij concludeert dat de wetgeving de maatschappelijke&#13;
ontwikkeling, zij het op enige afstand, heeft gevolgd. Door elastische toepassing van&#13;
de Ruilverkavelingswet bleek het echter mogelijk al vooruitlopend op een eventuele&#13;
nieuwe wettelijke regeling, te voldoen aan de eisen des tijds.&#13;
Polak schrijft in zijn nabeschouwing dat wat Dam voor de ruilverkaveling laat&#13;
zien, algemeen geldt. Louter agrarische belangen komen steeds meer in contact en&#13;
conflict met andere belangen en moeten dan nogal eens het loodje leggen. Ik merk&#13;
op dat in dit verband ook veelzeggend is de voorgenomen wijziging van de Pachtwet&#13;
teneinde de belangen van natuur en landschap in verband met de pachtovereenkomst&#13;
te behartigen.&#13;
PLANOLOGISCHE KERNBESLISSING&#13;
Brussaard wijdt zijn opstel aan de planologische kernbeslissing. Hij beschrijft wat&#13;
de aanleiding was tot het ontstaan van de procedure van de PKB - de besluitvorming&#13;
over de vestiging van Shell - Chemie bij de Moerdijk in 1968 - hoe de PKBprocedure&#13;
bij wijze van experiment, vooruitlopend op een wettelijke regeling, in de&#13;
praktijk werd geïntroduceerd en hoe uiteindelijk, na veel vijven en zessen, de PKBprocedure&#13;
wettelijk is geregeld.&#13;
Brussaard besteedt vooral aandacht aan de vormgeving, de procedure en de&#13;
rechtsgevolgen van de PKB. Wat de procedure betreft komen onder andere de inspraak,&#13;
het overleg met de lagere overheden en de rol van de Tweede Kamer en van&#13;
de Eerste Kamer ter sprake. Hij wijst in dit verband ook op de lange duur van de&#13;
procedure en op de omvang van de papierberg. Deze laatste wordt overigens enigszins ingeperkt in vergelijking met voorheen, aldus&#13;
Brussaard, doordat ondermeer als regel de regionaal begeleide bevolkingsinspraak&#13;
achterwege zal worden gelaten. Brussaard stelt ook de vraag wat de rechtsgevolgen&#13;
zijn van de PKB als nationale beleidsbeslissing op het gebied van de ruimtelijke&#13;
ordening.&#13;
Hij wijst onder meer op de zelfbinding van de regering aan de PKB en het gebruiken&#13;
van de PKB's als toetsingskader voor plannen van de lagere overheid. Van belang&#13;
is voorts dat de PKB alleen via de PKB-procedure kan worden herzien of ingetrokken.&#13;
Brussaard concludeert dat de buitenwettelijke experimentele fase van de PKB dan&#13;
nu voorbij is, maar dat het er naar uitziet dat nu een wettelijke experimentele fase&#13;
is aangebroken. De PKB blijft, volgens hem, een proefkonijn. Ik las ergens dat men&#13;
de PKB kan beschouwen als een aangeklede nota. Als dit juist is wordt er dan niet&#13;
erg veel energie in de totstandkoming gestoken? Het zal stellig niet de bedoeling zijn&#13;
van deze vrucht van de zestiger jaren een gezelschapsspel te maken voor ambtenaren,&#13;
vrijgestelden van belangenorganisaties en een handvol politici waarbij de ambtenaren&#13;
de sterkste troeven in handen hebben. Mocht de PKB hier wel op uitdraaien dan is&#13;
het te hopen dat no-nonsens myxomatose zich over het proefkonijn ontfermt.&#13;
TECHNISCHE NORMEN EN AANSPRAKELIJKHEID&#13;
Snijders voert de lezer van donkere onweerswolken boven de glazen stad naar transatlantische&#13;
streken. Zijn opstel zal civilisten aanspreken. Hij stelt de vraag aan de&#13;
orde of het bestaan van technische normen - in het bijzonder die van het Nederlandse&#13;
Normalisatie Instituut - van belang kan zijn bij het oplossen van juridische&#13;
vraagstukken. Hij spitst dit toe op de vraag of het al dan niet naleven van een technische&#13;
norm van belang is voor de aansprakelijkheid voor fouten.&#13;
Omdat in ons land de rechtspraak omtrent dit vraagstuk schaars is, wijdt Snijders&#13;
een beschouwing aan de rol van de technische normen in aansprakelijkheidsgeschillen&#13;
in de Verenigde Staten en West-Duitsland. Op grond van zijn bevindingen in deze&#13;
beide landen komt Snijders tot de conclusie, dat de inhoud van bestaande technische&#13;
normen niet doorslaggevend kan zijn bij het oplossen van juridische vraagstukken,&#13;
maar dat zij hoogstens een handvat kan bieden bij het formuleren van bijvoorbeeld&#13;
de zorgvuldigheidseisen, welke men aan bepaalde handelingen kan stellen. De&#13;
technicus die blind vaart op de voorschriften, loopt echter het risico dat hem in een&#13;
geval van schade onzorgvuldigheid kan worden verweten.&#13;
BELASTINGHEFFING VAN LANDBOUWONDERNEMINGEN&#13;
Ch.P.A. Geppaart geeft in zijn opstel een algemeen overzicht van de voor de landbouw&#13;
geldende fiscaalrechtelijke regelingen. Hij bespreekt onder meer de zogenaamde&#13;
landbouwvrijstelling in de inkomstenbelasting. Deze vrijstelling houdt in&#13;
dat waardeveranderingen van de grond niet tot de bedrijfswinst worden gerekend. De andere kant van de medaille is dat geen aanspraak bestaat op vermogensaftrek.&#13;
Geppaart is van mening dat hiermee een hoge prijs voor de landbouwvrijstelling&#13;
wordt betaald.&#13;
Hij stelt verder de belastingen inzake vermogen aan de orde. Van belang is dat&#13;
voor de vermogensbelasting landbouwgrond in het algemeen wordt gewaardeerd&#13;
naar de waarde in verpachte staat. Met betrekking tot de schenkings- en successierechten&#13;
geldt een soortgelijke regeling.&#13;
Ook bespreekt de schrijver de overdracht van een onderneming door de ouders aan&#13;
de kinderen met voorbehoud van vruchtgebruik of een periodieke uitkering. Waardestijging&#13;
na de overdracht en voor het overlijden mag, ingevolge aanschrijving van&#13;
de Minister, buiten beschouwing worden gelaten. Voorts behandelt Geppaart de fiscale&#13;
aspecten van overdracht van een landbouwbedrijf en van schaalvergroting in de&#13;
landbouw. In verband met de schaalvergroting merkt hij onder meer op dat de&#13;
oprichting van een besloten vennootschap pas interessant wordt bij een gemiddelde&#13;
winst - na salaris van één rechthebbende - van meer dan ƒ 100 000 per jaar.&#13;
PROBLEMEN IN OVERVLOED&#13;
M. van der Velde bespreekt rechtsvoorschriften waarmee de EEG de overschotten&#13;
probeert in te dammen.&#13;
Om maar met zijn conclusie te beginnen, de toegepaste rechtsvoorschriften waren&#13;
niet effectief, effectieve rechtsvoor schriften werden niet toegepast. Het artikel stemt&#13;
tot droefheid. Dit valt niet aan de brenger van het ongelukkige nieuws te wijten. Zo&#13;
blijkt quotering in een bepaald land tot produktieuitbreiding aanleiding te hebben&#13;
gegeven.&#13;
In het opstel komen aan de orde: De opbouw van het gemeenschappelijk landbouwbeleid,&#13;
de juridische waarborgen voor de eenheid van de markt, de beperking&#13;
van de prijs- en interventiegaranties, waaronder produktiequota en superheffing.&#13;
Van der Velde wijst met betrekking tot de superheffing op de grote verschillen in&#13;
uitwerking tussen de lidstaten. In Nederland is de heffingvrije hoeveelheid gebonden&#13;
aan de grond. Dit heeft onder meer geleid tot een sterke stijging van de grondprijzen.&#13;
In andere landen staat de bedrijfsgebondenheid daarentegen centraal. Van der&#13;
Velde stelt in verband hiermee dat de uitwerking van de superheffing niet voldoet&#13;
aan het voorschrift van artikel 40 lid 3 van het verdrag, dat de gemeenschappelijke&#13;
landbouwmarktordening elke discriminatie tussen producenten van de gemeenschap&#13;
uit moet sluiten. Uit het opstel van Van der Velde blijkt onder meer dat in elk geval&#13;
in het jongste verleden de ministeriële verordening op de superheffing prijsverhogend&#13;
heeft gewerkt wat de landbouwgrond betreft.&#13;
Waar was onze WAG?&#13;
SLOT&#13;
Ik hoop dat ik de lezer nieuwsgierig hebt gemaakt naar de inhoud van het boek. Ik&#13;
heb slechts hier en daar een krent uit de pap gehaald.</content><legacyfootnotes/><footnotes><footnote/></footnotes><auteurs>Prof. mr G. Heida</auteurs><published>1987-03-01 00:00:00</published><modified>1987-03-01 00:00:00</modified><editiondate>1987-03-01</editiondate><htmlpath>https://denhollander.info/artikel/6317</htmlpath></article>
</articles></edition>
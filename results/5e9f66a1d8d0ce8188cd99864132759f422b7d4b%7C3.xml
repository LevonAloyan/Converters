<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1990</searchword><id>7175</id><udhid>UDH:TvAR/7175</udhid><titel>'1. Eduard Bernardus Caspar Helena Peters, 2. Theodora Antonia Constance Peters. 3. Eduard Caspar Johannes Martinus Peters / Leonardus Martina Swemers' (TvAR 1990/4425)</titel><searchwords><searchword>TvAR 11/1990</searchword><searchword>TvAR 1990/4425</searchword><searchword>UDH:TvAR/7175</searchword></searchwords><attachments><attachment><name>1990_nr 11_Rechtspraak_4425.pdf</name><extention>pdf</extention><url>https://denhollander.info/download/6769/ci</url></attachment></attachments><inleiding>Pachtwet, art. 10, Ruilverkavelingswet,&#13;
art. 19, lid 1&#13;
Ingevolge art. 19, lid 1, van de Ruilverkaveling&#13;
swet 1954, die op de ruilverkaveling&#13;
'Bergen' van toepassing was, kan de pachter&#13;
slechts aanspraak maken op het recht tot&#13;
het in pacht verkrijgen van een waarde in&#13;
kavels, indien de pachtovereenkomst aan de&#13;
plaatselijke commissie ter registratie is&#13;
ingezonden.&#13;
In deze heeft de plaatselijke commissie&#13;
nagelaten ingevolge de geregistreerde&#13;
pachtovereenkomst grond in pacht aan de&#13;
pachter toe te delen.&#13;
De sanctie op het niet of niet tijdig ter&#13;
registratie inzenden van de pachtovereenkomst&#13;
is, dat de pachter geen aanspraak kan&#13;
maken op toedeling van land in pacht. Niet&#13;
registratie betekent evenwel niet dat daardoor&#13;
de pachtovereenkomst teniet gaat; zij&#13;
kan alleen bij de toedeling buiten beschouwing&#13;
worden gelaten. Dus is de pachtovereenkomst&#13;
tussen de partijen blijven bestaan,&#13;
ook al is zij bij de toedeling buiten beschouwing&#13;
gelaten.&#13;
Nu die pachtovereenkomst destijds schriftelijk&#13;
is aangegaan, kan geïntimeerde in zijn&#13;
vordering tot schriftelijke vastlegging daarvan&#13;
niet worden ontvangen. </inleiding><content>Pachtkamer Gerechtshof Arnhem, arrest&#13;
van 9 juli 1990&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink).&#13;
In de zaak van:&#13;
1. Eduard Bernardus Caspar Helena&#13;
Peters,&#13;
2. Theodora Antonia Constance Peters.&#13;
3. Eduard Caspar Johannes Martinus&#13;
Peters, allen wonende te Oirlo, gemeente&#13;
Venray, appellanten, tevens incidenteel geïntimeerden,&#13;
procureur: Mr. H.M.G. van&#13;
Lotringen,&#13;
tegen,&#13;
Leonardus Martina Swemers, wonende te&#13;
Wellerlooi, gemeente Bergen, geïntimeerde,&#13;
tevens incidenteel appellant, procureur:&#13;
Mr. D. Knottenbelt.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Venlo gewezen&#13;
vonnissen van 10 december 1987 en 23 juni&#13;
1988, die in fotocopie aan dit arrest zijn&#13;
gehecht; Overwegende:&#13;
Appellanten - Peters - zijn bij exploit van 22&#13;
juli 1988, in hoger beroep gekomen van&#13;
voormeld eindvonnis, met gelijktijdige dagvaarding&#13;
van geïntimeerde - Swemers -&#13;
voor dit hof. Bij memorie van grieven zijn na&#13;
te melden grieven aangevoerd en is geconcludeerd,&#13;
dat vonnis te vernietigen en opnieuw&#13;
rechtdoende alsnog onder verbetering&#13;
c.q. wijziging van gronden de vorderingen&#13;
van partij Swemers in de conventie af te&#13;
wijzen c.q. deze hem te ontzeggen c.q. hem&#13;
niet-ontvankelijk te verklaren daarin als&#13;
zijnde ongegrond en onbewezen en voorts&#13;
wat de reconventie betreft geheel voorwaardelijk&#13;
voor het geval in conventie enige&#13;
pachtovereenkomst terzake het litigieuze&#13;
perceel gemeente Bergen, sectie S, nr. 726&#13;
ged., zijnde in de ruilverkaveling kavelnummer&#13;
021009, ter grootte van 0.94.80 ha,&#13;
enige pachtovereenkomst tussen partijen in&#13;
rechte mocht blijken of komen vast te staan,&#13;
dat het de pachtkamer moge behagen voor&#13;
recht te verklaren dat bedoelde pachtovereenkomst&#13;
is beëindigd, althans geacht kan&#13;
worden beëindigd te zijn bij het kracht van&#13;
gewijsde gaan van de beschikking van 20&#13;
oktober 1982, nr. 86913 van de grondkamer&#13;
voor Limburg, althans dat deze is beëindigd&#13;
op enig door het gerechtshof vast te stellen&#13;
tijdstip op de wijze zoals in de conclusie van&#13;
eis in reconventie d.d. 18 december 1986 bij&#13;
de pachtkamer van het kantongerecht te&#13;
Venlo is omschreven, of op enigerlei andere&#13;
wijze door het gerechtshof te bepalen, alsmede&#13;
subsidiair te ontbinden, althans ontbonden&#13;
te verklaren deze eventuele pachtovereenkomst&#13;
(kennelijk is bedoel: op&#13;
grond) van herhaalde en zeer ernstige wanprestatie&#13;
en in gebreke blijven met het voldoen&#13;
van de pachtpenningen door partij&#13;
Swemers alsmede geïntimeerde Swemers te&#13;
veroordelen de betreffende percelen te verlaten&#13;
en ter vrije beschikking te stellen van&#13;
partij Peters, zulks op straffe en onder verbeurte&#13;
van een dwangsom van ƒ200,- per&#13;
dag elke dag te rekenen vanaf 5 dagen na betekening&#13;
van het ten deze te wijzen arrest,&#13;
dat partij Swemers in gebreke mocht blijken&#13;
te zijn aan de ten deze uit te spreken veroordeling&#13;
te voldoen zowel in conventie als in&#13;
reconventie met veroordeling van geïntimeerde&#13;
Swemers in de kosten van de procedure&#13;
in beide instantiën.&#13;
Bij memorie van antwoord is verweer gevoerd&#13;
met conclusie. Peters c.s. in het appel&#13;
niet-ontvankelijk te verklaren, althans hun&#13;
hun vordering te ontzeggen als ongegrond of&#13;
onbewezen met veroordeling van Peters in&#13;
de proceskosten.&#13;
Voorts zijn in incidenteel appel de hierna&#13;
te melden grieven aangevoerd tegen het&#13;
eindvonnis met conclusie dat het hof het&#13;
vonnis van de pachtkamer te Venlo van 23&#13;
juni 1988 zal vernietigen voor zover het&#13;
betreft de afwijzing van het gevorderde ten&#13;
aanzien van perceel gemeente Bergen, sectie&#13;
S, nr. 726 ged., kavelnummer 021010,&#13;
groot 0.59.80 ha, en alsnog de tussen partijen&#13;
geldende pachtovereenkomst met betrekking&#13;
tot dit perceel schriftelijk zal vastleggen&#13;
met bepaling dat de daarvoor door&#13;
Swemers verschuldigde pachtprijs ƒ 66,- per&#13;
jaar vanaf het pachtjaar 1982 zal bedragen,&#13;
met bekrachtiging van dit vonnis voor het&#13;
overige, alles met veroordeling van Peters&#13;
c.s. in de proceskosten van beide instanties.&#13;
Peters hebben de in het incidenteel appèl&#13;
aangevoerde grieven bestreden en geconcludeerd,&#13;
het eindvonnis waarvan beroep te&#13;
bekrachtigen en Swemers niet-ontvankelijk&#13;
te verklaren in zijn hoger beroep, althans&#13;
hem dit te ontzeggen, c.q. dit af te wijzen,&#13;
met veroordeling van Swemers in de proceskosten.&#13;
Daarna hebben partijen elk nog een akte&#13;
genomen en vervolgens de stukken aan het&#13;
hof overgelegd voor het wijzen van arrest.&#13;
De grieven&#13;
in het principaal en in het incidenteel appèl:&#13;
De grieven in het principaal appèl luiden als&#13;
volgt:&#13;
I. Ten onrechte heeft de pachtkamer in het&#13;
vonnis a quo overwogen (in rechtsoverweging&#13;
4), 'Terwijl evenmin kan worden aangenomen&#13;
dat zijdens eiser - Swemers -, al&#13;
dan niet stilzwijgend, afstand van deze&#13;
pachtrechten zou zijn gedaan; gedaagden -&#13;
Peters - hebben dit laatste wel betoogd,&#13;
maar dat betoog acht de pachtkamer volstrekt&#13;
onvoldoende geadstrueerd nu immers&#13;
het enkele niet opkomen tegen de beschikking&#13;
van de grondkamer voor Limburg van&#13;
20 oktober 1982 - in welke beschikking kort&#13;
gezegd stond dat het de grondkamer niet&#13;
mogelijk was om ander percelen in de pachtovereenkomst op te nemen dan die bedoeld&#13;
in art. 22 Ruilverkavelingswet - niet als een&#13;
dergelijke afstand van recht kan worden beschouwd,&#13;
te meer nu gedaagden niet aangeven&#13;
of een dergelijk oppositie enig resultaat&#13;
had kunnen hebben en nu vaststaat dat tussen&#13;
partijen sedertdien bijna onafgebroken&#13;
is gediscussieerd over deze en andere geschilpunten'.&#13;
II. Ten onrechte heeft de pachtkamer in&#13;
reconventie van het vonnis a quo overwogen:&#13;
(rechtsoverweging 9) 'De primair ge&#13;
vorderde verklaring voor recht kan niet&#13;
worden gegeven, nu uit het hiervoor in conventie&#13;
overwogene immers blijkt dat naar&#13;
het oordeel van de pachtkamer de pachtovereenkomst&#13;
tussen partijen met betrekking&#13;
tot het perceel 021009 juist niet is&#13;
geëindigd'.&#13;
III. Ten onrechte heeft de pachtkamer in het&#13;
vonnis a quo overwogen: 'Ook de subsidiair&#13;
gevorderde ontbinding van die pachtovereenkomst&#13;
wegens wanprestatie bestaande in&#13;
het niet betalen der pachtpenningen kan niet&#13;
worden toegewezen nu eisers ten processe&#13;
niet hebben gesteld en ook overigens niet is&#13;
gebleken dat zij gedaagde ten aanzien van&#13;
die pachtpenningen ooit in gebreke hebben&#13;
gesteld of dat zich in casu het geval zou&#13;
voordoen waarin een dergelijke ingebrekestelling&#13;
achterwege kon blijven', (rechts&#13;
overweging 10).&#13;
IV. Ten onrechte heeft de pachtkamer in het&#13;
vonnis a quo in de reconventie de vorderingen&#13;
van eisers afgewezen en eisers in de aan&#13;
de zijde van gedaagden gerezen proceskosten&#13;
veroordeeld tot aan dit vonnis totaal&#13;
begroot op/270,-.&#13;
V. Ten onrechte heeft de pachtkamer in de&#13;
conventie in het eindvonnis a quo eiser nietontvankelijk&#13;
verklaard (lees:) in een eis tot&#13;
schriftelijke vastlegging van de tussen par&#13;
tijen met betrekking tot het ten processe&#13;
nader omschreven perceel met kavelnummer&#13;
021009 gesloten pachtovereenkomst.&#13;
De grieven in het incidenteel appel luiden als&#13;
volgt:&#13;
I. Ten onrechte heeft de pachtkamer in het&#13;
vonnis van 23 juni 1988 overwogen: 'Onder&#13;
passering van het door eiser op dit perceel&#13;
gedane bewijsaanbod als niet ter zake zal de&#13;
pachtkamer dan ook dit onderdeel van eisers&#13;
vordering afwijzen'.&#13;
II. Ten onrechte heeft de pachtkamer in het&#13;
vonnis van 23 juni 1988 in conventie overwogen:&#13;
'Eiser wordt als de geheel in het&#13;
ongelijk gestelde partij beschouwd en als&#13;
zodanig in de proceskosten veroordeeld'.&#13;
De vaststaande feiten&#13;
Er zijn geen grieven aangevoerd tegen de&#13;
vaststelling van de feiten bij het eindvonnis&#13;
waarvan beroep. Het hof is daaraan dus&#13;
gebonden.&#13;
Behandeling van het geschil in hoger beroep&#13;
in het principaal appèl:&#13;
Grief I betreft een door Swemers gestelde&#13;
pachtovereenkomst met Peters betreffende&#13;
het perceel kavelnummer 021009, groot&#13;
0.94.80 ha.&#13;
Dienaangaande staat vast, dat Swemers&#13;
met Ir. L. Peters en mevrouw C. Mes-Peters&#13;
een bij beschiking van de grondkamer voor&#13;
Limburg van 17 mei 1972 goedgekeurde&#13;
pachtovereenkomst betreffende dat perceel&#13;
heeft gesloten voor de wettelijke duur;&#13;
voorts dat dit pachtcontract tijdig aan de&#13;
plaatselijke commissie van de ruilverkaveling&#13;
'Bergen' ter registratie is ingezonden,&#13;
en blijkens het daarop geplaatste stempel op&#13;
25 mei 1973 door haar is geregistreerd; dat&#13;
het perceel evenwel als pachtvrije grond aan&#13;
de verpachter is toebedeeld.&#13;
De pachtkamer te Venlo heeft bij het bestreden&#13;
vonnis geoordeeld, dat het (ten onrechte)&#13;
geen rekening houden met voormelde&#13;
pachtovereenkomst door de plaatselijke&#13;
commissie die pachtovereenkomst niet&#13;
heeft doen eindigen en dat Swemers geen&#13;
afstand van zijn pachtrechten heeft gedaan;&#13;
aangezien de pachtovereenkomst schriftelijk&#13;
is aangegaan, is Swemers niet-ontvankelijk&#13;
verklaard in de eis tot schriftelijke&#13;
vastlegging.&#13;
Terzake wordt overwogen als volgt.&#13;
Ingevolge artikel 19, lid 1, van de Ruilverkavelingswet&#13;
1954, die op de ruilverkaveling&#13;
'Bergen' van toepassing was, kan de&#13;
pachter slechts aanspraak maken op het&#13;
récht tot het in pacht verkrijgen van een waarde in kavels, indien de pachtovereenkomst&#13;
aan de plaatselijke commissie ter&#13;
registratie is ingezonden. Kennelijk heeft de&#13;
wetgever geen rekening gehouden met de&#13;
mogelijkheid, dat de plaatselijke commissie&#13;
zou verzuimen om ondanks het (tijdig) ingezonden&#13;
zijn van een pachtovereenkomst&#13;
daarvoor weer grond in pacht aan de pachter&#13;
toe te delen. Wat betreft de gevolgen daarvan&#13;
voor de staat, waarin de betreffende&#13;
grond in de ruilverkaveling is toegedeeld,&#13;
moet dit geval worden behandeld als dat&#13;
waarin de inzending van de pachtovereenkomst&#13;
ter registratie achterwege is gebleven.&#13;
De sanctie op het niet of niet tijdig ter registratie&#13;
inzenden van de pachtovereenkomst&#13;
is, dat de pachter geen aanspraak kan&#13;
maken op toedeling van land in pacht. Niet&#13;
registratie betekent evenwel niet dat daardoor&#13;
de pachtovereenkomst teniet gaat; zij&#13;
kan alleen bij de toedeling buiten beschouwing&#13;
worden gelaten.&#13;
Uit het vorenstaande volgt dat ook een&#13;
pachtovereenkomst die wel ter registratie is&#13;
ingezonden en a fortiori een pachtovereenkomst&#13;
die vervolgens ook nog is geregistreerd,&#13;
tussen de betrokken partijen blijven&#13;
bestaan indien zij bij de toedeling buiten&#13;
beschouwing zijn gelaten, in het midden gelaten&#13;
of dit laatste al dan niet terecht is geschied.&#13;
Een en ander brengt mede, dat in casu de&#13;
tussen partijen bestaande pachtovereenkomst&#13;
ook na de overschrijving van de akte&#13;
van toedeling is blijven bestaan. Nu die&#13;
pachtovereenkomst destijds schriftelijk is&#13;
aangegaan, kan Swemers in zijn vordering&#13;
tot schriftelijke vastlegging daarvan niet&#13;
worden ontvangen en de pachtkamer van het&#13;
kantongerecht heeft hem terecht in die vordering&#13;
niet-ontvankelijk verklaard.&#13;
De stelling, dat Swemers geen 'pachtvergoeding'&#13;
heeft betaald, is in dit verband niet&#13;
terzake. Hetzelfde geldt voor de stelling dat&#13;
Swemers geen bezwaar heeft gemaakt tegen&#13;
het plan van toedeling.&#13;
Grief I faalt.&#13;
Grief II betreft de uitspraak op de reconventionele&#13;
vordering tot een verklaring voor&#13;
recht (samengevat), dat de pachtovereenkomst&#13;
heeft opgehouden te bestaan. Bij het&#13;
bestreden vonnis is de gevorderde verklaring&#13;
voor het recht niet gegeven op grond&#13;
van de overweging dat de pachtovereenkomst&#13;
tussen partijen met betrekking tot&#13;
perceel 021009 juist niet is geëindigd.&#13;
Hiervoor is beslist, dat die pachtovereenkomst&#13;
is blijven bestaan. De grief behoeft&#13;
dus niet te worden behandeld.&#13;
Bij grief III wordt blijkens de toelichting&#13;
daarop door Peters aan Swemers verweten,&#13;
dat de laatste blijkt niet bereid te zijn een&#13;
redelijke pachtvergoeding overeen te komen&#13;
of terzake aan te bieden een pachtvergoeding&#13;
te willen voldoen. Aangezien bij het&#13;
bestaan van een pachtverhouding een bereidheid&#13;
als in de toelichting gesteld in het&#13;
geheel niet aan de orde is, kan de grief niet&#13;
slagen.&#13;
Voorzover bij deze grief blijkens de toelichting&#13;
daarop de pachtkamer van het kantongerecht&#13;
wordt verweten, de pachtovereenkomst&#13;
niet te hebben ontbonden wegens&#13;
het niet-betalen van de pachtpenningen,&#13;
wordt overwogen, dat een duidelijke ingebrekestelling&#13;
niet is gesteld of gebleken,&#13;
zoals bij het bestreden vonnis terecht gesteld.&#13;
Grief IV heeft geen zelfstandige betekenis&#13;
en behoeft dus niet te worden behandeld.&#13;
Aangezien de vordering van Peters bij het&#13;
vonnis waarvan beroep met juistheid is afgewezen,&#13;
zijn zij ook terecht in de proceskosten&#13;
veroordeeld.&#13;
Grief V bevat naast de grieven I en II geen&#13;
nieuwe klacht, zodat bespreking van die&#13;
grief ook achterwege kan blijven.&#13;
in het incidenteel appel:&#13;
Grief I betreft de stelling van Swemers, dat&#13;
hij pachter is van het perceel nr. 21010, groot&#13;
0.59.80 ha. Bij het vonnis waarvan beroep&#13;
heeft de pachtkamer te Venlo die stelling&#13;
verworpen. Swemers heeft in appel niets,&#13;
althans onvoldoende toegevoegd aan zijn&#13;
stelling. Evenmin heeft hij de feitelijke gronden&#13;
voor de voormelde verwerping - verg.&#13;
de laatste alinea van rechtsoverweging 5 -&#13;
weersproken. Aangezien de pachtkamer te&#13;
Venlo de vordering op juiste gronden heeft&#13;
afgewezen, faalt de grief.&#13;
Grief II heeft geen zelfstandige betekenis en&#13;
behoeft dus geen bespreking. Slotsom&#13;
De grieven, zowel in het pricipaal als in het&#13;
incidenteel appel falen. Het vonnis waarvan&#13;
beroep zal worden bekrachtigd, zij het met&#13;
wijziging van gronden. Peters zullen de&#13;
kosten van Swemers in het principaal appel&#13;
moeten dragen, Swemers die van Peters in&#13;
het incidenteel appel.&#13;
Rechtdoende in hoger beroep:&#13;
Bekrachtigt het vonnis waarvan beroep, zij&#13;
het met wijziging van gronden als hiervoor&#13;
overwogen.&#13;
Veroordeelt Peters tot betaling van de kosten&#13;
van Swemers gevallen in het principaal&#13;
appel, en tot deze uitspraak begroot op&#13;
ƒ 1 500,-.&#13;
Veroordeel Swemers tot betaling van de&#13;
kosten van Peters, gevallen in het incidenteel&#13;
appel, en tot deze uitspraak begroot op&#13;
ƒ900,-.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-11-01 00:00:00</published><modified>1990-11-01 00:00:00</modified><editiondate>1990-11-01</editiondate><htmlpath>https://denhollander.info/artikel/7175</htmlpath></article>
</articles></edition>
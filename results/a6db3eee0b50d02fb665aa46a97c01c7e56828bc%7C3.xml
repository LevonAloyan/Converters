<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2002</searchword><id>4633</id><udhid>UDH:TvAR/4633</udhid><titel>Amev / Bartels (TvAR 2002/5097)</titel><searchwords><searchword>TvAR 3/2002</searchword><searchword>TvAR 2002/5097</searchword><searchword>UDH:TvAR/4633</searchword></searchwords><attachments><attachment><name>2002_nr 3_Rechtspraak_5097.pdf</name><extention>pdf</extention><url>https://denhollander.info/download/4578/ci</url></attachment></attachments><inleiding>[Pachtwet art. 41]&#13;
&#13;
Verzoek verlenging pachtovereenkomst. De&#13;
matige onderhoudstoestand van de gebouwen,&#13;
ook al kan die worden verklaard door&#13;
de plannen met betrekking tot de aanleg&#13;
van een golfbaan, is aan verpachtster zelf te&#13;
wijten en staat niet in de weg aan de&#13;
honorering van het verlengingsverzoek. De&#13;
wens van verpachtster de gebouwen van&#13;
het gepachte te vervreemden en het land in&#13;
erfpacht uit te geven acht het Hof niet een&#13;
voldoende zwaarwegend belang tegenover&#13;
het belang van de voorgestelde pachter tot&#13;
behoud van het gepachte.</inleiding><content>BESCHIKKING IN DE ZAAK VAN:&#13;
Amev levensverzekering N.V., gevestigd te&#13;
Utrecht,&#13;
appellante,&#13;
procureur: mr J.M. Bosnak,&#13;
tegen&#13;
Antoon Peter Bartels, wonende te Afferden,&#13;
gemeente Bergen,&#13;
geïntimeerde,&#13;
procureur: mr J.B.R. Daniels.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Venlo heeft op 26 augustus 1999 tussen partijen&#13;
een beschikking gegeven, waarbij het verzoek&#13;
tot verlenging van de tussen geïntimeerde&#13;
– verder ook te noemen: pachter – en appellante&#13;
– verder ook te noemen: verpachtster –&#13;
bestaande en behoudens verlenging op 1 mei&#13;
2000 eindigende pachtovereenkomst met betrekking&#13;
tot een hofstede bestaande uit een woning,&#13;
bedrijfsgebouwen alsmede landbouwgronden,&#13;
genaamd Bulshezerhof te Afferden, thans kadastraal&#13;
bekend gemeente Bergen, sectie R, nummers&#13;
544, 589 en 591 en sectie T, nummers&#13;
1807, 725 en 726, tezamen groot 18.28.10 ha,&#13;
is toegewezen en de bestaande pachtovereenkomst&#13;
is verlengd met de duur van zes jaren,&#13;
ingaande 1 mei 2000.&#13;
1.2 Voormelde beschikking is in hoofdzaak&#13;
gegeven uit overweging dat opzegging van de&#13;
pachtovereenkomst door verpachtster op de&#13;
grond dat de pachter de leeftijd van 65 jaar heeft&#13;
bereikt, na de pachtovername door Bartels jr.&#13;
niet meer aan de orde is. Vervolgens heeft de&#13;
pachtkamer van het kantongerecht een beslissing&#13;
gegeven op grond van artikel 41 van de&#13;
Pachtwet en overwogen dat het verlengingsverzoek&#13;
moet worden toegewezen.&#13;
2 Het geding in hoger beroep&#13;
2.1 Verpachtster is bij een op 29 september&#13;
1999 ter griffie van het hof ingekomen beroepschrift&#13;
in hoger beroep gekomen van voormelde&#13;
beschikking met het verzoek dat het&#13;
hof de beschikking, waarvan beroep, zal vernietigen&#13;
en opnieuw beschikkende het verlengingsverzoek&#13;
alsnog zal afwijzen met veroordeling&#13;
van de pachter in de kosten van beide&#13;
procedures.&#13;
2.2 Pachter heeft bij een op 30 november 1999&#13;
ter griffie van het hof ingekomen verweerschrift&#13;
verweer gevoerd met conclusie dat het hof de&#13;
beschikking, waarvan beroep, zal bekrachtigen&#13;
met veroordeling van verpachtster in de&#13;
kosten van het geding in beide instanties.&#13;
2.3 Op 24 januari 2000 heeft een mondelinge&#13;
behandeling van het hoger beroep plaats gehad,&#13;
waarbij zijn verschenen verpachtster bij gemachtigde&#13;
de heer T.J. Bor, bijgestaan door&#13;
mr E.IJ. le Blanc, advocaat te Utrecht, alsmede&#13;
de pachter in persoon, bijgestaan door mr&#13;
A.M.H.C. Coppens, advocaat te Roermond.&#13;
Voorts is verschenen de heer A.C.M. Bartels,&#13;
zoon van de pachter.&#13;
2.4 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten, wat&#13;
mr Coppens betreft mede aan de hand van&#13;
– aan het hof overgelegde – pleitaantekeningen,&#13;
nader hebben toegelicht.&#13;
3 De grieven&#13;
De door appellante aangevoerde grieven tegen&#13;
de beschikking, waarvan beroep, luiden (zakelijk&#13;
weergegeven):&#13;
Grief 1&#13;
Ten onrechte heeft de pachtkamer van het&#13;
kantongerecht de onderhavige pachtovereenkomst&#13;
voor de duur van zes jaren verlengd.&#13;
Het is nooit de bedoeling van Bartels jr.&#13;
geweest het bedrijf van zijn vader over te&#13;
nemen, daar hij een carrière had die gericht&#13;
was op een baan buiten de landbouw.&#13;
Grief 2&#13;
Ten onrechte heeft de pachtkamer van het&#13;
kantongerecht het belang van pachter laten&#13;
prevaleren boven de belangen van verpachtster&#13;
die het gepachte pachtvrij wenst te verkrijgen&#13;
ten einde het pachtobject te vervreemden&#13;
ten behoeve van de aanleg van een golfbaan.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – onder meer verklaard (zakelijk&#13;
weergegeven):&#13;
door Bartels jr.:&#13;
dat hij is geboren op 23 november 1970 en dat&#13;
hij derhalve 29 jaar oud is; dat hij sinds&#13;
1 januari 1989 met zijn vader in maatschapsverband&#13;
samenwerkt; dat hij in 1988 de Lagere&#13;
Landbouwschool heeft afgerond; dat hij nadien&#13;
de cursussen: volle grondsgroententeelt,&#13;
spuiten, automatisering en een cursus bedrijfsovername&#13;
in de tuinbouw heeft gevolgd; nadat&#13;
hij aanvankelijk parttime in het bedrijf werkte&#13;
hij sedert 1997 full-time in het bedrijf is gaan&#13;
werken; dat hij in 1998 is gehuwd en dat hij&#13;
samen met zijn vrouw een dochter heeft van&#13;
een paar maanden; dat hij in de middag- en&#13;
avonduren van 17.00 uur tot 22.00 à 23.00 uur&#13;
op het bedrijf werkt; dat hij met zijn vader&#13;
geen taakverdeling heeft afgesproken en dat&#13;
de planning van de werkzaamheden en de&#13;
teeltplanning in onderling overleg geschiedt;&#13;
dat zijn vader de eigen gronden in de maatschap&#13;
heeft ingebracht; dat hij zijn betaalde&#13;
baan ziet als aanvulling en dat zodra de indeplaatsstelling&#13;
is geregeld hij in het bedrijf zal&#13;
gaan investeren en zijn betaalde baan zal opzeggen;&#13;
dat de intensivering van het teeltplan&#13;
voornamelijk zal plaatsvinden door middel&#13;
van de teelt van gin-seng ten behoeve van de&#13;
bereiding van geneesmiddelen; dat hij op ca.&#13;
3,5 km afstand van het gepachte woont; dat de&#13;
bedrijfsresultaten over de jaren 1998 en 1999&#13;
in tegenstelling tot 1997 weer positief zullen&#13;
zijn en dat hij verwacht dat de winst over&#13;
98/99 ca. ƒ 45.000,– zal bedragen; dat als hij&#13;
het bedrijf overneemt, hij ook de grond waarvan&#13;
vader eigenaar is, zal overnemen; dat op&#13;
het gepachte een woonhuis staat, alsmede een&#13;
schuur en een veldschuur; dat zijn vader en&#13;
hijzelf de veldschuur vorig jaar hebben&#13;
gebouwd; dat de gebouwen in zeer slechte&#13;
staat van onderhoud verkeren; dat de pannen&#13;
zijn verdwenen, waardoor de gebouwen nauwelijks&#13;
bruikbaar zijn; dat hij twee jaar geleden&#13;
het plan had op de eigen grond gebouwen&#13;
te stichten, maar dat die plannen niet konden&#13;
worden gerealiseerd vanwege onduidelijkheid&#13;
met betrekking tot de komst van de golfbaan;&#13;
dat die onduidelijkheid wat hem betreft nog&#13;
immer bestaat.&#13;
door T.J. Bor (namens verpachtster)&#13;
Planologisch staat niets de komst van de golfbaan&#13;
meer in de weg; door de wijziging van&#13;
het bestemmingsplan kunnen thans de vereiste&#13;
vergunningen worden aangevraagd; dat evenwel&#13;
de projectontwikkelaar het project financieel&#13;
niet rond kan krijgen; dat deze situatie&#13;
inmiddels al drie jaren bestaat; dat verpachtster&#13;
ervan uitgaat dat de golfbaan van de baan&#13;
is; dat verpachtster thans in de eerste plaats&#13;
beziet welke mogelijkheden er uit recreatief&#13;
oogpunt zijn; dat, indien aan het object geen&#13;
recreatieve bestemming kan worden gegeven,&#13;
de agrarische bestemming mogelijk kan blijven&#13;
bestaan; dat verpachtster in dat geval de&#13;
gebouwen zal afstoten en het land in erfpacht&#13;
zal uitgeven aan andere landbouwbedrijven&#13;
die pachten van verpachtster; dat pachter een&#13;
zeer marginaal bedrijfje exploiteert, bovendien&#13;
de vijfenzestigjarige leeftijd is gepasseerd&#13;
en dat op grond daarvan de pachtovereenkomst&#13;
moet eindigen.&#13;
5 Beoordeling van het geschil in&#13;
hoger beroep&#13;
5.1 Verpachtster heeft beroep ingesteld tegen&#13;
een beschikking van de pachtkamer van het&#13;
kantongerecht, waarbij de onderhavige pachtovereenkomst&#13;
met zes jaren is verlengd. De&#13;
pachtkamer van het kantongerecht heeft de&#13;
beschikking tot pachtverlenging gegeven op de&#13;
grond dat zij, in een gelijktijdig bij haar aanhangige&#13;
indeplaatstellingszaak, A.C.M. Bartels&#13;
bij vonnis van 19 augustus 1999 in de plaats&#13;
heeft gesteld van de pachter A.P. Bartels.&#13;
5.2 De tegen de beschikking, waarvan beroep,&#13;
ingebrachte grieven hebben mede betrekking&#13;
op de persoon van A.C.M. Bartels. Tegen het&#13;
vonnis waarbij A.C.M. Bartels als pachter in&#13;
de plaats is gesteld van zijn vader A.P. Bartels&#13;
heeft verpachtster afzonderlijk beroep ingesteld.&#13;
In de beoordeling van het tegen dat&#13;
vonnis ingestelde beroep dient het hof zich&#13;
een oordeel te vormen omtrent de vraag of de&#13;
beoogde pachter voldoende waarborgen biedt&#13;
voor een behoorlijke bedrijfsvoering. De vraagtekens&#13;
die verpachtster zet bij het voornemen&#13;
van A.C.M. Bartels om het bedrijf van zijn&#13;
vader over te nemen, geven, mede gelet op het&#13;
feit dat verpachtster niet heeft gesteld dat de&#13;
beoogde pachter een slecht ondernemer is en&#13;
het gegeven dat de beoogde pachter een landbouwkundige&#13;
opleiding heeft genoten, alsmede&#13;
dat met de exploitatie van het gepachte&#13;
redelijke bedrijfsresultaten worden behaald,&#13;
daarvoor vooralsnog geen aanleiding. Het hof&#13;
passeert derhalve deze opmerkingen van verpachtster;&#13;
zij kunnen in het hoger beroep van&#13;
de indeplaatsstellingskwestie nog aan de orde&#13;
komen.&#13;
5.3 Verpachtster verzet zich tenslotte tegen&#13;
verdere verlenging van de onderhavige pachtovereenkomst&#13;
met het argument dat het gepachte&#13;
deel uitmaakt van een marginaal bedrijf,&#13;
waarbij in ogenschouw genomen moet worden&#13;
dat de gebouwen in slechte staat van&#13;
onderhoud verkeren. Verpachtster zal zich,&#13;
naar zij stelt, geconfronteerd zien met het&#13;
maken van hoge kosten indien de pachtovereenkomst&#13;
wordt verlengd. Het hof heeft in dit&#13;
verband kennis genomen van hetgeen door de&#13;
gemachtigde van verpachtster ter zitting van&#13;
het hof is gesteld, te weten dat verpachtster&#13;
ervan uitgaat dat de golfbaan niet zal worden&#13;
gerealiseerd en dat verpachtster, indien aan het&#13;
gepachte geen recreatieve bestemming kan&#13;
worden gegeven, zal trachten de agrarische&#13;
bestemming van het gepachte te laten voortduren.&#13;
In dat geval wenst verpachtster de&#13;
gebouwen van het gepachte te vervreemden&#13;
en de gronden in erfpacht aan haar andere&#13;
pachters uit te geven. Het hof overweegt hieromtrent&#13;
dat deze argumenten niet aan honorering&#13;
van het verlengingsverzoek in de weg&#13;
staan. Immers de matige onderhoudstoestand&#13;
van de gebouwen is een situatie die aan verpachtster&#13;
zelf is te wijten, ook indien deze kan&#13;
worden verklaard door de plannen met betrekking&#13;
tot de aanleg van de golfbaan. Het feit&#13;
dat voor die gebouwen mogelijk hoge kosten&#13;
moeten worden gemaakt kan dan ook niet in&#13;
deze procedure als omstandigheid ten nadele&#13;
van de pachter in aanmerking worden genomen.&#13;
De verwezenlijking van een golfbaan op&#13;
afzienbare termijn is – blijkens de stellingen&#13;
van verpachtster zelf – dermate twijfelachtig&#13;
geworden, dat ook dit element geen rol kan&#13;
spelen. Dat verpachtster de gebouwen wenst&#13;
te vervreemden en het land in erfpacht wenst&#13;
uit te geven, acht het hof tenslotte niet een&#13;
voldoende zwaarwegend belang tegenover het&#13;
belang van de voorgestelde pachter tot behoud&#13;
van het gepachte. Daarbij is het hof niet&#13;
gebleken dat de voorgestelde pachter een dusdanig&#13;
marginaal bedrijf zal voeren, dat hij&#13;
reeds om die reden geen of onvoldoende&#13;
belang bij het pachtobject zou hebben. Het&#13;
hof verwijst in dit verband mede naar hetgeen&#13;
onder 5.2 is overwogen.&#13;
5.4 Het vorenstaande brengt mee dat de grieven&#13;
falen.&#13;
6 Slotsom&#13;
6.1 De beschikking, waarvan beroep, moet&#13;
worden bevestigd. Het hof zal echter, nu beroep&#13;
van het indeplaatsstellingsvonnis is ingesteld,&#13;
het dictum aanpassen in dier voege, dat rekening&#13;
wordt gehouden met de mogelijkheid dat&#13;
in die procedure de vordering alsnog wordt&#13;
afgewezen.&#13;
6.2 Indien het indeplaatsstellingsvonnis wordt&#13;
bekrachtigd dient verpachtster, als de in hoger&#13;
beroep in het ongelijk gestelde partij, te worden&#13;
veroordeeld in de kosten van dat beroep.&#13;
Indien de vordering tot indeplaatsstelling alsnog&#13;
wordt afgewezen dient de pachter in de&#13;
kosten van beide instanties te worden veroordeeld.&#13;
Beslissing&#13;
Het hof, beschikkende in hoger beroep:&#13;
voor het geval de vordering van de pachter tot&#13;
indeplaatsstelling van zijn zoon A.C.M. Bartels&#13;
als pachter in de onderhavige pachtovereenkomst&#13;
bij onherroepelijk vonnis c.q. arrest&#13;
mocht zijn of worden toegewezen:&#13;
bevestigt de beschikking van de pachtkamer&#13;
van het kantongerecht te Venlo van 26 augustus&#13;
1999, waarvan beroep;&#13;
veroordeelt verpachtster in de in hoger beroep&#13;
tussen partijen gevallen proceskosten, aan de&#13;
zijde van Bartels tot op heden op ƒ 1.675,–,&#13;
waarin begrepen een bedrag van ƒ 1.200,–&#13;
voor salaris procureur;&#13;
voor het geval de vordering van de pachter tot&#13;
indeplaatsstelling van zijn zoon A.C.M. Bartels&#13;
als pachter in de onderhavige pachtovereenkomst&#13;
bij arrest mocht worden afgewezen:&#13;
vernietigt genoemde beschikking en wijst het&#13;
verzoek tot verlenging van de onderhavige&#13;
pachtovereenkomst alsnog af;&#13;
veroordeelt Bartels in de tussen partijen gevallen&#13;
proceskosten van beide instanties, aan de&#13;
zijnde van verpachtster begroot op:&#13;
– voor de eerste aanleg ƒ 500,– voor salaris&#13;
gemachtigde&#13;
– voor het hoger beroep tot op heden ƒ 1.675,–,&#13;
waarin begrepen een bedrag van ƒ 1.200,– voor&#13;
salaris procureur.</content><legacyfootnotes/><footnotes><footnote/></footnotes><auteurs/><published>2002-03-01 00:00:00</published><modified>2000-02-22 00:00:00</modified><editiondate>2002-03-01</editiondate><htmlpath>https://denhollander.info/artikel/4633</htmlpath></article>
</articles></edition>
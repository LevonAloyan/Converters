<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2022</searchword><id>17446</id><udhid>UDH:TvAR/17446</udhid><titel>Wetgeving, literatuur en rechtspraak</titel><searchwords><searchword>TvAR 10/2022</searchword><searchword>UDH:TvAR/17446</searchword></searchwords><attachments><attachment><name>22472.pdf</name><extention>pdf</extention><url>https://denhollander.info/download/22472/ci</url></attachment></attachments><inleiding/><content>&lt;h2&gt;Pacht&lt;/h2&gt;&#13;
&lt;h5&gt;&lt;strong&gt;Pacht en fosfaatrechten&lt;/strong&gt;&lt;/h5&gt;&#13;
&lt;p&gt;In LTB 2022/38 is de bijdrage van L.P.J. Mertens, getiteld 'Fosfaatrechten en pacht, standaardjurisprudentie en het vervolg daarop' opgenomen. Auteur bespreekt de principi&amp;euml;le uitspraak gedaan van het Pachthof van 26 maart 2019 (ECLI:NL:GHARL:2019:2544) over de situatie waarin pachter bij pachtbe&amp;euml;indiging zijn fosfaatrechten, geheel of gedeeltelijk, aan verpachter&lt;/p&gt;&#13;
&lt;p&gt;moet overdragen en wat verpachter pachter dan daarvoor moet betalen. Vervolgens worden vier recente arresten besproken, waaruit blijkt dat het Pachthof niet afwijkt van de in het standaardarrest uit 2019 gestelde voorwaarden voor overdracht van fosfaatrechten.&lt;/p&gt;&#13;
&lt;h2&gt;Zakelijke rechten&lt;/h2&gt;&#13;
&lt;h5&gt;&lt;strong&gt;Didam-arrest&lt;/strong&gt;&lt;/h5&gt;&#13;
&lt;p&gt;In BR 2022/64 schrijft M.A. Terlien onder de titel 'Overzicht civiele rechtspraak na het Didam-arrest:&lt;/p&gt;&#13;
&lt;p&gt;tekenen de eerste contouren zich af?' over de kern van het Didamarrest en de uitzondering op de hoofdregel, waarna vervolgens de laatste stand uit de civiele jurisprudentie uiteen wordt gezet. De belangrijkste conclusie: &lt;em&gt;'In de verschillende uitspraken lijkt in ieder geval steeds een belangenafweging plaats te vinden. Enerzijds wordt hierbij waarde toegekend aan bestaande &amp;ndash; reeds voor het Didam-arrest verkregen &amp;ndash; (eigendoms)rechten en invulling van beleids(doeleinden). Deze kunnen van invloed zijn op de omvang van de kring van (potenti&amp;euml;le) gegadigden en de verplichting tot het bieden van mededingingsruimte. Echter, indien de overheid op de hoogte is van kenbare interesse van andere (serieus) gegadigden, dan kan hier niet zomaar aan voorbij worden gegaan. In dat geval lijken het gelijkheids- en transparantiebeginsel doorgaans meer gewicht in de schaal te leggen. D&amp;aacute;t er nadere duiding en invulling zal (moeten) komen, staat vast.'&lt;/em&gt;&lt;/p&gt;&#13;
&lt;h5&gt;&lt;strong&gt;Didam-arrest en grondruil&lt;/strong&gt;&lt;/h5&gt;&#13;
&lt;p&gt;Kernvraag is of de provincie met een grondruiltransactie in strijd heeft gehandeld met het gelijkheidsbeginsel. In het bijzonder gaat het om de vraag of de provincie heeft voldaan aan de eisen die de Hoge Raad in het zogenaamde Didam-arrest heeft gesteld aan een (privaatrechtelijke) verkoop van grond door een overheidslichaam. De voorzieningenrechter beantwoordt dit laatste bevestigend. Rechtbank Overijssel 14-09-2022, &lt;a href="https://deeplink.rechtspraak.nl/uitspraak?id=ECLI:NL:RBOVE:2022:2584"&gt;ECLI:NL:RBOVE:2022:2584&lt;/a&gt;.&lt;/p&gt;&#13;
&lt;h5&gt;Oude zakelijke rechten&lt;/h5&gt;&#13;
&lt;p&gt;Onder de titel 'Heerlijke visrechten' beschrijft L.P.J. Mertens in LTB 2022/36 de uitspraak van Hof Arnhem Leeuwarden van 12 mei 2020 (ECLI:NL:GHARL:2020:3728) inzake de vraag of oude heerlijke visrechten 'watervast' zijn, waardoor deze rechten 'meeverhuizen' bij een verlegging van de bedding van het water waar deze rechten op zien. Op 15 juli 2022 (ECLI:NL:HR:2022:1111) wees de Hoge Raad arrest en volgde de conclusie van het Hof dat de betreffende visrechten inderdaad een watervast karakter hebben.&lt;/p&gt;&#13;
&lt;h2&gt;Ruimtelijke Ordening&lt;/h2&gt;&#13;
&lt;h5&gt;Omgevingswet&lt;/h5&gt;&#13;
&lt;p&gt;In BR 2022/61 geeft J.H.G. van den Broek in zijn bijdrage 'Omgevingswet op 1 januari 2023 is en blijft&lt;/p&gt;&#13;
&lt;p&gt;uitgangspunt' de actuele stand van zaken omtrent de invoeringsdatum van de Omgevingswet weer. 1 januari 2023 is en blijft daarbij het uitgangspunt, zodat bestuursorganen hun voorbereidingen daarop kunnen inrichten en de uitvoering geen vertraging oploopt. Voor alle zekerheid wordt het wel wenselijk geacht dat het Adviescollege ICT-toetsing (AcICT) in oktober 2022 een geactualiseerd advies uitbrengt met het oog op inwerkingtreding per 1 januari 2023.&lt;/p&gt;&#13;
&lt;h5&gt;Nationale Omgevingsvisie&lt;/h5&gt;&#13;
&lt;p&gt;Op 16 september j.l. is de Monitor Nationale Omgevingsvisie (NOVI) van het PBL aangeboden aan de Eerste Kamer. De belangrijkste conclusie luidt als volgt: &lt;em&gt;'Deze Monitor NOVI laat al met al zien dat veel zaken in Nederland goed gaan, maar ook dat er met de kwaliteit van de leefomgeving hardnekkige problemen zijn. De doelen van de NOVI worden hier niet gehaald. Zo voldoet de luchtkwaliteit in Nederland nog niet aan de WHO-advieswaarden voor fijnstof, en voldoet de waterkwaliteit niet aan de Europese normen van de Kaderrichtlijn Water. En circa 90 procent van de habitattypen van de Habitatrichtlijn heeft een matige tot zeer ongunstige staat van instandhouding.'&lt;/em&gt; Zie &lt;a href="https://zoek.officielebekendmakingen.nl/blg-1049272"&gt;&lt;em&gt;Kamerstukken I&lt;/em&gt; 2021/22, 34682, nr. P&lt;/a&gt;.&lt;/p&gt;&#13;
&lt;h5&gt;Omgevingsbesluit&lt;/h5&gt;&#13;
&lt;p&gt;Op 16 september j.l. is het Besluit tot wijziging van het Omgevingsbesluit vanwege het aanwijzen van categorie&amp;euml;n ontwikkelingen waarvoor financi&amp;euml;le bijdragen kunnen worden verhaald (&lt;a href="https://zoek.officielebekendmakingen.nl/stb-2022-361.html"&gt;Stb 2022, nr. 361&lt;/a&gt;) gepubliceerd. Het besluit wijst de categorie&amp;euml;n ontwikkelingen aan waarvoor een financi&amp;euml;le bijdrage kan worden verlangd en voorziet in regels voor de eindafrekening van die bijdragen. Een dag eerder is het Besluit tot wijziging van het Omgevingsbesluit in verband met het verplicht stellen van financi&amp;euml;le zekerheid voor bepaalde gevallen van activiteiten (&lt;a href="https://zoek.officielebekendmakingen.nl/stb-2022-359.html"&gt;Stb 2022, nr. 359&lt;/a&gt;) gepubliceerd. Dit besluit strekt tot wijziging van het Omgevingsbesluit op het terrein van financi&amp;euml;le zekerheidsstelling.&lt;/p&gt;&#13;
&lt;h5&gt;Zonnepark&lt;/h5&gt;&#13;
&lt;p&gt;Bij besluit van 9 september 2021 heeft de raad van de gemeente Echt-Susteren het bestemmingsplan "Zonnepark Dominicusweg Maria Hoop" vastgesteld. Het plan en de omgevingsvergunning maken een zonnepark met bijbehorende voorzieningen, zoals transformators en een inkoopstation, mogelijk op twee percelen aan de Dominicusweg te Maria Hoop. De Afdeling oordeelt dat de gemeente andere locaties voldoende heeft overwogen bij de vaststelling van het plan, ook andere bezwaren slagen niet. Beroep ongegrond, het zonnepark kan worden gerealiseerd. ABRS 28-09-2022, &lt;a href="https://deeplink.rechtspraak.nl/uitspraak?id=ECLI:NL:RVS:2022:2812"&gt;ECLI:NL:RVS:2022:2812&lt;/a&gt;.&lt;/p&gt;&#13;
&lt;h2&gt;Beheer landelijk gebied&lt;/h2&gt;&#13;
&lt;h5&gt;Stikstof&lt;/h5&gt;&#13;
&lt;p&gt;Bij regeling van 2 september 2022 wordt de Regeling provinciale aankoop veehouderijen nabij natuurgebieden gewijzigd betreffende de datum waarbinnen koopovereenkomsten moeten worden gesloten. In de regeling was hiervoor als uiterste datum 4 september 2022 bepaald. Gebleken is dat meer tijd nodig is voor het afwikkelen van beoogde aankopen waarover provincies met veehouders in gesprek zijn. Met een wijziging van deze termijn wordt bewerkstelligd dat lopende onderhandelingen alsnog kunnen resulteren in koopovereenkomsten en daarmee in de beoogde reductie van stikstofdepositie. Met een verlenging van de termijn tot het einde van de geldigheidsduur van de regeling (de regeling vervalt op 1 december 2022) wordt voldoende tijd geboden om lopende, kansrijke trajecten alsnog af te ronden. Omdat onzeker is of deze regeling tijdig bekend kan worden gemaakt, is voorzien in terugwerkende kracht in het geval de regeling niet voor 4 september 2022 bekend kan worden gemaakt. &lt;a href="https://zoek.officielebekendmakingen.nl/stcrt-2022-23984.html"&gt;Stcrt. 2022, nr. 23984&lt;/a&gt;.&lt;/p&gt;&#13;
&lt;p&gt;Het College van Rijksadviseurs heeft op 6 september j.l. zijn visie op de stikstofopgave onder de aandacht gebracht van de heer Remkes. Zie &lt;a href="https://www.collegevanrijksadviseurs.nl/adviezen-publicaties/brieven/2022/09/08/brief-aan-de-heer-remkes"&gt;https://www.collegevanrijksadviseurs.nl/adviezen-publicaties/brieven/2022/09/08/brief-aan-de-heer-remkes&lt;/a&gt;.&lt;/p&gt;&#13;
&lt;h5&gt;Droogte&lt;/h5&gt;&#13;
&lt;p&gt;Op 30 augustus heeft de (toen nog) Minister van LNV een reactie gestuurd naar de Nederlandse Melkveehouder Vakbond op haar verzoek d.d. 24 augustus 2022 om, n.a.v. de aanhoudende droogte, de uitrijperiode voor drijfmest op grasland in 2022 te verlengen, coulant te zijn in de handhaving om per 1 oktober een vanggewas in te zaaien op zand- en l&amp;ouml;ssgronden na de teelt van mais en het scheurverbod op te heffen. De minister heeft alle verzoeken afgewezen, &lt;a href="https://zoek.officielebekendmakingen.nl/blg-1048250.pdf"&gt;&lt;em&gt;Kamerstukken II&lt;/em&gt;, 2021/22, 33037, nr. 451&lt;/a&gt;. De reactie van de minister is gebaseerd op de uitkomsten van een onderzoek van de Commissie Deskundigen Meststoffenwet (CDM).&lt;/p&gt;&#13;
&lt;h5&gt;Handhaving&lt;/h5&gt;&#13;
&lt;p&gt;De rechtbank vernietigt de afwijzing om handhavend op te treden tegen het bemesten van gronden bij een melkveebedrijf. Toepassing van de eerder door de rechtbank uitgezette lijn over het bemesten van gronden. Onvoldoende onderzoek naar uitzonderingssituaties op het uitgangspunt dat de emissies van het bemesten sinds de referentiedatum over het algemeen lager zijn geworden. Rechtbank Midden-Nederland, &lt;a href="https://deeplink.rechtspraak.nl/uitspraak?id=ECLI:NL:RBMNE:2022:3407"&gt;ECLI:NL:RBMNE:2022:3407&lt;/a&gt;.&lt;/p&gt;&#13;
&lt;h5&gt;Rangschikking&lt;/h5&gt;&#13;
&lt;p&gt;Bij besluit van 6 juni 2018 heeft de staatssecretaris de aanvraag om rangschikking van het landgoed De Wittenburg te Wassenaar onder de Natuurschoonwet 1928 afgewezen. De staatssecretaris heeft dat verzoek afgewezen. De aanvrager is het daar niet mee eens, maar heeft in bezwaar en beroep geen gelijk gekregen en is daarom in hoger beroep gekomen. Remfly - die als partij in het geschil is betrokken - is het om dezelfde redenen ook niet eens met de afwijzing. Het geschil spitst zich toe op de vraag of bij De Wittenburg sprake is van een buitenplaats in de zin van artikel 1, aanhef en onder c, van het Rangschikkingsbesluit Natuurschoonwet 1928. Beroep ongegrond, de staatssecretaris mocht de aanvraag afwijzen. ABRS 07-09-2022, &lt;a href="https://deeplink.rechtspraak.nl/uitspraak?id=ECLI:NL:RVS:2022:2616"&gt;ECLI:NL:RVS:2022:2616&lt;/a&gt;.&lt;/p&gt;&#13;
&lt;h5&gt;PAS melders&lt;/h5&gt;&#13;
&lt;p&gt;Stikstofemissie en -depositie op Natura 2000-gebieden. Legalisatieprogramma van het Rijk. Geen concreet zicht op legalisatie vanwege het ontbreken van een aanvraag om natuurvergunning. Onvoldoende in kaart brengen van de natuurbelangen. Stikstofruimte en bronmaatregelen. Motivering dat handhaving onevenredig is ondeugdelijk. Geen aanleiding om een maatregel op te leggen. Rechtbank Noord-Nederland 14-09-2022, &lt;a href="https://deeplink.rechtspraak.nl/uitspraak?id=ECLI:NL:RBNNE:2022:3344"&gt;ECLI:NL:RBNNE:2022:3344&lt;/a&gt;.&lt;/p&gt;&#13;
&lt;h5&gt;Ecologische Autoriteit&lt;/h5&gt;&#13;
&lt;p&gt;Op 15 september 2022 is het Besluit van de Minister voor Natuur en Stikstof tot instelling van de Ecologische Autoriteit (Instellingsbesluit Ecologische Autoriteit) gepubliceerd, &lt;a href="https://zoek.officielebekendmakingen.nl/blg-1049088"&gt;&lt;em&gt;Kamerstukken II&lt;/em&gt; 2021/22, 33576, nr. 323. &lt;/a&gt;&amp;nbsp;De Ecologische Autoriteit geeft het Rijk en provincies onafhankelijk advies over brede ecologische vraagstukken en beoordeelt of er voldoende maatregelen worden genomen om de doelen te realiseren. Een goede staat van de natuur staat hierbij centraal. De komende tijd toetst de autoriteit de onderbouwing van natuurdoelanalyses en gebiedsprogramma's en of alle benodigde wetenschappelijke informatie gebruikt is bij het opstellen daarvan. De natuurdoelanalyses beschrijven hoe het gaat met de natuur. In de gebiedsprogramma's geven provincies aan hoe er gewerkt wordt aan het halen van de doelen voor natuur, stikstof, klimaat en water. De Ecologische Autoriteit betrekt in haar advies alle informatie die een rol speelt bij het cre&amp;euml;ren van een gezonde natuur. Zo wordt naast stikstof ook gekeken naar andere factoren zoals droogte.&lt;/p&gt;&#13;
&lt;h5&gt;Derogatie&lt;/h5&gt;&#13;
&lt;p&gt;Het Nitraatcomit&amp;eacute; van de Europese commissie heeft op 15 september j.l. ingestemd met de nieuwe derogatiebeschikking voor Nederland. Dat betekent dat de derogatie in drie jaar wordt afgebouwd en in 2026 definitief verleden tijd is. In de conceptbeschikking waarover werd gestemd geldt een afbouwregeling, waarbij er telkens minder kilo's mest per hectare mogen worden uitgereden. Vanaf 2026 geldt het maximum van 170 kilo stikstof uit dierlijke mest per hectare dat ook voor andere landen in de Europese Unie geldt. Zie hierover de brief van Schouten: &lt;a href="https://zoek.officielebekendmakingen.nl/kst-1049509.pdf"&gt;&lt;em&gt;Kamerstukken II&lt;/em&gt; 2021/22, 33037, nr. 453&lt;/a&gt;.&lt;/p&gt;&#13;
&lt;p&gt;Om de pijn voor derogatieboeren enigszins te verzachten, heeft het kabinet een bedrag van 130 miljoen euro gereserveerd voor financi&amp;euml;le compensatie tijdens de transitieperiode. Dat komt volgens het ministerie omgerekend neer op ongeveer 10.000 euro per bedrijf.&lt;/p&gt;&#13;
&lt;p&gt;Over de exacte invulling van de van de transitievergoeding wordt momenteel onderhandeld met de sector. Daarvoor heeft de minister tot 1 januari 2023 de tijd. Vanaf dat moment kunnen boeren zich aanmelden voor de compensatieregeling. Vervangend landbouwminister Carola Schouten liet deze week weten dat zij de hoogte van de transitievergoeding mogelijk laat afhangen van het aantal hectares grasland. Op die manier wil ze voorkomen dat boeren dit omzetten naar bouwland.&lt;/p&gt;&#13;
&lt;h2&gt;Marktordening&lt;/h2&gt;&#13;
&lt;h5&gt;GLB&lt;/h5&gt;&#13;
&lt;p&gt;Nederland heeft met de Europese Commissie overeenstemming bereikt over het Nationaal Strategisch Plan (NSP). Dit NSP beschrijft hoe Nederland vanaf volgend jaar invulling geeft aan het nieuwe Gemeenschappelijk Landbouwbeleid (GLB). De komende jaren krijgen boeren gerichter steun voor activiteiten die bijdragen aan een toekomstbestendige en innovatieve landbouw die in balans is met natuur, milieu en klimaat. Tussen 2023 en 2027 is hiervoor zo'n &amp;euro; 4,7 miljard beschikbaar voor Nederlandse boeren.&lt;/p&gt;&#13;
&lt;p&gt;De meest in het oog springende verandering is de nieuwe eco-regeling. Agrari&amp;euml;rs kunnen uit ruim 20 eco-activiteiten kiezen om toe te passen op hun bedrijf. Deze vari&amp;euml;ren van het beheren van houtwallen en het toepassen van kruidenrijke akkerranden tot het telen van eitwitgewassen. Hiervoor kunnen zij een vergoeding ontvangen van ca &amp;euro; 60, &amp;euro; 100 of &amp;euro; 200 per hectare. Per jaar wordt er &amp;euro; 152 miljoen aan besteed, &amp;euro; 762 miljoen in totaal.&lt;/p&gt;&#13;
&lt;p&gt;Daarnaast kunnen meer boeren meedoen aan het agrarisch natuur- en landschapsbeheer (ANLb), waar &amp;euro; 560 miljoen in totaal voor is vrijgemaakt.&amp;nbsp; Via het ANLb beheren boeren specifieke leefgebieden voor planten- en diersoorten, zoals boerenlandsvogels, en kunnen zij een bijdrage leveren aan klimaat en water.&lt;/p&gt;&#13;
&lt;p&gt;Om als boer een beroep te kunnen doen op deze subsidies, moeten zij eerst aan bepaalde duurzaamheidsvoorwaarden voldoen. Voorbeeld is de verplichte bufferstroken langs akkers en weilanden. Voor de verplichte gewasrotatie en de regel dat 4% van het areaal niet-productief moet zijn, is vanwege de oorlog in Oekra&amp;iuml;ne &amp;eacute;&amp;eacute;n jaar uitstel van toepassing.&lt;/p&gt;&#13;
&lt;p&gt;Zie voor nadere details de &lt;a href="https://www.rijksoverheid.nl/documenten/kamerstukken/2022/10/03/gemeenschappelijk-landbouwbeleid-2023-2027"&gt;Kamerbrief van 3 oktober 2022, kenmerk DGA EIA / 22491447&lt;/a&gt;.&lt;/p&gt;&#13;
&lt;h2&gt;Dieren&lt;/h2&gt;&#13;
&lt;h5&gt;Grote grazers en Koninkpaarden&lt;/h5&gt;&#13;
&lt;p&gt;Verzoek om handhaving grote grazers Oostvaardersplassen. Omdat deze dieren niet zijn te beschouwen als gehouden dieren in de zin van de Wet dieren is het verbod om dieren de nodige verzorging (zoals bijvoeren) te onthouden, niet van toepassing. Het verbod op dierenmishandeling geldt wel, maar appellante heeft niet aangetoond dat dat verbod is overtreden.&lt;/p&gt;&#13;
&lt;p&gt;CBB 20-09-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:622"&gt;ECLI:NL:CBB:2022:622&lt;/a&gt;.Verzoek om handhaving konikpaarden Oostvaardersveld vanwege aanwezigheid grote klis. Deze dieren zijn gehouden dieren in de zin van de Wet dieren. Verweerder heeft onvoldoende diepgaand onderzoek gedaan naar de gevolgen van de aanwezigheid van de grote klis voor de gezondheid en het welzijn van de konikpaarden. De minister krijgt zes maanden de tijd om dit alsnog te doen en een nieuw besluit te nemen op dit handhavingsverzoek. CBB 20-09-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:621"&gt;ECLI:NL:CBB:2022:621&lt;/a&gt;.&lt;/p&gt;&#13;
&lt;h5&gt;Diergezondheidsheffing&lt;/h5&gt;&#13;
&lt;p&gt;Op 30 september jl. is het Besluit van 23 september 2022 tot wijziging van het Besluit diergezondheid en de vaststelling van de tarieven van de diergezondheidsheffing voor 2023 gepubliceerd. Met dit besluit worden de tarieven voor de diergezondheidsheffing voor het jaar 2023 vastgesteld. Hiermee wordt invulling gegeven aan artikel 9.25, eerste lid, van de Wet dieren, dat bepaalt dat de tarieven voor de diergezondheidsheffing bij algemene maatregel van bestuur worden vastgesteld. &lt;a href="https://zoek.officielebekendmakingen.nl/stb-2022-373.html"&gt;Stb 2002, nr. 373&lt;/a&gt;.&lt;/p&gt;&#13;
&lt;h2&gt;Milieurecht&lt;/h2&gt;&#13;
&lt;h5&gt;Emissiearme stallen&lt;/h5&gt;&#13;
&lt;p&gt;De Raad van State heeft een streep gehaald door natuurvergunningen van drie melkveehouders in de provincie Utrecht met een emissiearme stal.&amp;nbsp;Het betreft twee typen emissiearme stallen in de melkveesector en geen andere emissiearme stalsystemen in deze sector of de pluimvee- en varkenssector. Uit twee wetenschappelijke onderzoeken blijkt dat de stikstofuitstoot uit emissiearme stallen waarschijnlijk hoger is dan waarvan in de regelgeving wordt uitgegaan. Dat betekent dat melkveehouderijen met dit type stal (A1.13 en A1.28, zoals ze officieel heten) alleen een natuurvergunning kunnen krijgen als uit een zogenoemde passende beoordeling blijkt dat de natuur geen schade oploopt. ABRS 07-09-2022, &lt;a href="https://deeplink.rechtspraak.nl/uitspraak?id=ECLI:NL:RVS:2022:2557"&gt;ECLI:NL:RVS:2022:2557&lt;/a&gt;,&amp;nbsp; &lt;a href="https://deeplink.rechtspraak.nl/uitspraak?id=ECLI:NL:RVS:2022:2624"&gt;ECLI:NL:RVS:2022:2624&lt;/a&gt;,&amp;nbsp; &lt;a href="https://deeplink.rechtspraak.nl/uitspraak?id=ECLI:NL:RVS:2022:2622"&gt;ECLI:NL:RVS:2022:2622&lt;/a&gt;.&lt;/p&gt;&#13;
&lt;h5&gt;Emissiearme stallen&lt;/h5&gt;&#13;
&lt;p&gt;Minister Van der Wal-Zeggelink (Natuur en Stikstof) en minister Schouten (LNV) reageren op het verzoek om een brief over de gevolgen van de uitspraak van de Raad van State over emissiearme melkveestallen van 7 september 2022. De vaste commissie voor Landbouw, Natuur en Voedselkwaliteit in de Tweede Kamer heeft dit verzoek gedaan. &lt;a href="https://zoek.officielebekendmakingen.nl/kst-1049514.pdf"&gt;&lt;em&gt;Kamerstukken II&lt;/em&gt; 2021/22, 29383, nr. 368&lt;/a&gt;.&lt;/p&gt;&#13;
&lt;h5&gt;Fosfaatrechten&lt;/h5&gt;&#13;
&lt;p&gt;Verzoek om schadevergoeding wegens aanvankelijk te lage vaststelling fosfaatrecht. Verzoekster heeft onvoldoende aangetoond dat een causaal verband bestaat tussen het onrechtmatige besluit tot vaststelling van het fosfaatrecht en de afvoer van vier runderen. Voorts heeft verweerder de inkomensschade van verzoekster juist vastgesteld. Het College wijst het schadevergoedingsverzoek af. CBB 06-09-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:590"&gt;ECLI:NL:CBB:2022:590&lt;/a&gt;.&lt;/p&gt;&#13;
&lt;p&gt;Verzoek tot herziening, wegens evidente onredelijkheid, van de vastgestelde hoeveelheid fosfaatrecht en van afwijzing aanvraag ontheffing op grond van artikel 38, tweede lid, Meststoffenwet. De afwijzing van het verzoek tot herziening is niet evident onredelijk nu appellante de door haar aangevoerde argumenten had kunnen aanvoeren in haar beroep tegen het besluit over de vaststelling van de hoeveelheid fosfaatrecht en de aangevraagde ontheffing. Appellante heeft dit beroep echter ingetrokken. Van andere individuele bijzondere feiten of omstandigheden is niet gebleken. CBB 06-09-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:591"&gt;ECLI:NL:CBB:2022:591&lt;/a&gt;.&lt;/p&gt;&#13;
&lt;p&gt;Het fosfaatrechtenstelsel legt een individuele en buitensporige last op de melkveehouder. Het College gaat ervan uit dat de melkveehouder al sinds 2002 haar bedrijf wilde verplaatsen en/of uitbreiden, maar dat dit op de oude locatie niet mogelijk was vanwege natuurontwikkeling en het niet meewerken van de verpachter. De melkveehouder heeft voldoende aangetoond dat hij uiteindelijk geen andere keuze had dan zijn melkveebedrijf te verplaatsen. Hij heeft ook voldoende aannemelijk gemaakt dat (enige) uitbreiding ten opzichte van de oude bedrijfslocatie noodzakelijk was. Het College ziet aanleiding om af te wijken van het uitgangspunt dat de individuele melkveehouder zelf de gevolgen van zijn ondernemersbeslissingen draagt, omdat de melkveehouder al sinds 2002 haar bedrijf wilde verplaatsen en/of uitbreiden en zij in 2006 al een plan had om een uitbreiding van haar melkveebedrijf te realiseren. De invoering van het fosfaatrechtenstelsel was toen nog niet voorzienbaar. Om de verplaatsing van het melkveebedrijf mogelijk te maken, heeft de melkveehouder vanaf begin 2012 grote investeringen moeten doen, maar de invoering van het fosfaatrechtenstelsel per 2 juli 2015 heeft het alternatieve plan van melkveehouder doorkruist waardoor het voor haar moeilijk is om een rendabel melkveebedrijf op te bouwen. De melkveehouder kon in haar situatie niet anticiperen op de keuze van de peildatum 2 juli 2015. De minister van LNV dient aan de melkveehouder ter compensatie van de last een ontheffing van het fosfaatrechtenstelsel te verlenen. CBB 27-09-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:649"&gt;ECLI:NL:CBB:2022:649&lt;/a&gt;.&lt;/p&gt;&#13;
&lt;p&gt;De Minister van LNV heeft terecht het verzoek tot intrekking van de eerder gegeven vrijstelling geweigerd. Niet aannemelijk dat appellant geen juiste afweging over de (vrijwillige) aanmelding voor de Vrijstellingsregeling heeft kunnen maken of dat de aanmelding op basis van onjuiste gegevens is genomen. Geen strijd met artikel 1 van het EP. Geen misbruik van bevoegdheden. Nu in dit geval geen sprake is van een schadeoorzaak als genoemd in artikel 8:88, eerste lid, van de Awb, is het College niet bevoegd om te oordelen over het schadevergoedingsverzoek. Beroep ongegrond. CBB 27-09-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:678"&gt;ECLI:NL:CBB:2022:678&lt;/a&gt;.&lt;/p&gt;&#13;
&lt;h5&gt;Fosfaatreductieplan&lt;/h5&gt;&#13;
&lt;p&gt;Regeling Fosfaatreductieplan 2017. Verweerder heeft terecht het verzoek om toepassing van de hardheidsclausule in verband met de opgelegde geldsommen afgewezen. Appellante heeft het bestaan van onevenredige financi&amp;euml;le effecten als gevolg van de Regeling Fosfaatreductieplan 2017 of van een slechte financi&amp;euml;le positie van het bedrijf of van een technisch faillissement niet voldoende aannemelijk gemaakt. Beroep ongegrond. CBB 27-09-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:672"&gt;ECLI:NL:CBB:2022:672&lt;/a&gt;.&lt;/p&gt;&#13;
&lt;p&gt;Toepassen van de hardheidsclausule terecht geweigerd. Geen onevenredige gevolgen. Er hoeft geen rekening te worden gehouden met geplande, maar niet gerealiseerde uitbreidingen omdat de Regeling Fosfaatreductieplan 2017 juist beoogt om dergelijke uitbreidingen weer in te dammen. Niet gebleken van bedrijfseconomische noodzaak tot uitbreiding. CBB 27-09-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:679"&gt;ECLI:NL:CBB:2022:679&lt;/a&gt;.&lt;/p&gt;&#13;
&lt;h5&gt;Mestboete&lt;/h5&gt;&#13;
&lt;p&gt;Beroep tegen opgelegde bestuurlijke boete vanwege overtreding van de Meststoffenwet. De rechtbank is van oordeel dat verweerder in het bestreden besluit en met het daarin genoemde NVWA-rapport, voldoende heeft aangetoond dat eiseres de gebruiksnorm voor dierlijke meststoffen met 1.454 kg en de fosfaatgebruiksnorm met 109 kg heeft overschreden. Daarbij heeft verweerder terecht de door eiseres gestelde afvoer van 185 ton mest in 2020 niet betrokken. Verweerder heeft echter ten onrechte in het bestreden besluit en in het verweerschrift niet schriftelijk gereageerd op het standpunt van eiseres dat sprake is van bijzondere omstandigheden die tot matiging van de boete moeten leiden, terwijl eiseres deze omstandigheden reeds in zijn bezwaarschrift en ook in beroep naar voren heeft gebracht. Het beroep is daarom gegrond. De rechtbank ziet echter aanleiding de rechtsgevolgen van het vernietigde besluit in stand te laten. Verweerder heeft ter zitting gesteld dat de omstandigheden die eiseres heeft aangevoerd niet tot het oordeel leiden dat de opgelegde boete in dit concrete geval wegens bijzondere omstandigheden te hoog is. De rechtbank kan dit standpunt volgen. Rechtbank Noord - Holland 09-09-2022, &lt;a href="https://deeplink.rechtspraak.nl/uitspraak?id=ECLI:NL:RBNHO:2022:8119"&gt;ECLI:NL:RBNHO:2022:8119&lt;/a&gt;.&lt;/p&gt;&#13;
&lt;h5&gt;Derogatie&lt;/h5&gt;&#13;
&lt;p&gt;Minister Staghouwer (LNV) deelt de hoofdlijnen van de conceptderogatiebeschikking van de Europese Commissie met de Tweede Kamer. Vanaf 2026 verliest Nederland derogatie. De komende drie jaar wordt de afwijkende bemestingsnorm langzaam afgebouwd naar 170 kg stikstof uit dierlijke mest. Voor dit jaar zijn er geen wijzigingen. Staghouwer schrijft de brief naar aanleiding van een concept-derogatiebeschikking die gedeeld is met de EU-lidstaten. Over de beschikking wordt 15 september gestemd. In het concept staat dat de huidige derogatie voor zandgebieden van 230 kg stikstof per hectare teruggaat naar 220 kg volgend jaar, 210 kg in 2024, 190 kg&amp;nbsp; in 2025 en uiteindelijk 170 kg in 2026. Dat is de norm die voor de meeste EU-landen wordt gehanteerd. Ook licht de minister in zijn brief toe hoe hij derogatiebedrijven de komende periode wil ondersteunen. De Eerste Kamer heeft eenzelfde brief gekregen. Zie &lt;a href="https://zoek.officielebekendmakingen.nl/kst-1048030"&gt;&lt;em&gt;Kamerstukken II&lt;/em&gt;, 2021/22, 33037, nr. AK&lt;/a&gt;.&lt;/p&gt;&#13;
&lt;p&gt;Op 19 september 2022 heeft de minister van LNV een aantal vragen van de vaste commissie voor LNV over de brief van 5 september 2022 inzake de stand van zaken derogatie van de Nitraatrichtlijn beantwoord. Een aantal belangrijke punten:&lt;br /&gt;&lt;br /&gt;&lt;br /&gt;&lt;br /&gt;&lt;br /&gt;&lt;br /&gt;&lt;em&gt;&lt;br /&gt;&lt;br /&gt;Afbouw derogatienormen vanaf 2023&lt;/em&gt;&lt;/p&gt;&#13;
&lt;p&gt;Vanaf 2023 worden de derogatienormen stapsgewijs afgebouwd. Dit ziet er als volgt uit:&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;table class="table-full-width" style="width: 90.4192%; border-collapse: collapse;" border="1" cellpadding="5"&gt;&#13;
&lt;tbody&gt;&#13;
&lt;tr&gt;&#13;
&lt;td style="width: 15.0875%;"&gt;Jaar&lt;/td&gt;&#13;
&lt;td style="width: 84.7801%;"&gt;Norm voor kg N uit dierlijke mest per hectare, afhankelijk van grondsoort&lt;/td&gt;&#13;
&lt;/tr&gt;&#13;
&lt;tr&gt;&#13;
&lt;td style="width: 15.0875%;"&gt;2023&lt;/td&gt;&#13;
&lt;td style="width: 84.7801%;"&gt;220 / 240&lt;/td&gt;&#13;
&lt;/tr&gt;&#13;
&lt;tr&gt;&#13;
&lt;td style="width: 15.0875%;"&gt;2024&lt;/td&gt;&#13;
&lt;td style="width: 84.7801%;"&gt;210 / 230&lt;/td&gt;&#13;
&lt;/tr&gt;&#13;
&lt;tr&gt;&#13;
&lt;td style="width: 15.0875%;"&gt;2025&lt;/td&gt;&#13;
&lt;td style="width: 84.7801%;"&gt;190 / 200&lt;/td&gt;&#13;
&lt;/tr&gt;&#13;
&lt;tr&gt;&#13;
&lt;td style="width: 15.0875%;"&gt;2026&lt;/td&gt;&#13;
&lt;td style="width: 84.7801%;"&gt;170 (geen derogatie)&lt;/td&gt;&#13;
&lt;/tr&gt;&#13;
&lt;/tbody&gt;&#13;
&lt;/table&gt;&#13;
&lt;h5&gt;&lt;em&gt;Transitievergoeding&lt;/em&gt;&lt;/h5&gt;&#13;
&lt;p&gt;Derogatie is volgens de ministers van LNV en Natuur en Stikstof cruciaal om het Nationaal Programma Landelijk Gebied (NPLG) te laten slagen. Het NPLG is gericht op het terugdringen van de stikstofbelasting uit landbouw, gecombineerd met de water- en klimaatopgaven. Het kabinet stelt dat derogatiebedrijven veel sneller een omslag moeten maken dan is voorzien in het NPLG. Daarom komt er een transitievergoeding voor deze bedrijven. Het kwijtraken van derogatie, afhankelijk van het type melkveebedrijf, kost tussen de 7.000 en 49.000 euro. Daarom wordt voor de transitievergoeding 130 miljoen euro gereserveerd: 2.500 per bedrijf per jaar voor een periode van drie jaar. Dit totaalbedrag is gebaseerd op het aantal derogatiebedrijven in 2021. De vergoeding wordt in overleg met de Europese Commissie opgesteld, zodat er geen discussie over ontstaat.&lt;/p&gt;&#13;
&lt;p&gt;De transitievergoeding wordt gekoppeld aan het areaal grasland van bedrijven. Bij grasland gaat de waterkwaliteit namelijk het minst of zelfs niet achteruit. Ook blijkt dat de waterkwaliteit bij derogatiebedrijven over het algemeen binnen de Europese normen blijft. Daarom wil het kabinet voorkomen dat grasland wordt omgezet. Er zijn dan ook plannen om het voor melkveehouderijen wettelijk verplicht te maken een aandeel blijvend grasland te hebben. Daalt het percentage blijvend grasland met meer dan 5 procent ten opzichte van 2012, dan voert de RVO maatregelen in. Bijvoorbeeld een omzetverbod van blijvend grasland naar andere gewassen of een herstelplicht waarbij het perceel weer ingezaaid wordt met gras.&lt;/p&gt;&#13;
&lt;h5&gt;&lt;em&gt;Kunstmestvervangers&lt;/em&gt;&lt;/h5&gt;&#13;
&lt;p&gt;Nederland probeert in Brussel een akkoord te bereiken op het gebruik van kunstmestvervangers. Tot op heden is dit nog niet gelukt. Straks minder stikstof uit dierlijke mest op het land aanwenden, maar dit wel compenseren met stikstof uit kunstmest. De mogelijke inzet van kunstmestvervangers blijft daarom voor Nederland een belangrijk aandachtspunt.&lt;/p&gt;&#13;
&lt;p&gt;Zie &lt;a href="https://zoek.officielebekendmakingen.nl/kst-1049512"&gt;&lt;em&gt;Kamerstukken II&lt;/em&gt; 2021/22, 33037, nr. 454&lt;/a&gt;.&lt;/p&gt;&#13;
&lt;p&gt;Op 28 september 2002 heeft minister Schouten een afschrift van een brief over de conceptbeschikking derogatie (zie tevens de nieuwsbrief van week 38) aan de Eerste Kamer verzonden, met als bijlage de Nederlandse tekst van de conceptbeschikking. Zie&lt;a href="https://zoek.officielebekendmakingen.nl/kst-1051045"&gt;&lt;em&gt;Kamerstukken II &lt;/em&gt;2022/23, 33037, nr. AL&lt;/a&gt;.&amp;nbsp;&lt;/p&gt;&#13;
&lt;h2&gt;Rechtspersonen&lt;/h2&gt;&#13;
&lt;h5&gt;Melkco&amp;ouml;peratie&lt;/h5&gt;&#13;
&lt;p&gt;Geschil tussen melkco&amp;ouml;peratie en uitgetreden melkveehouders. In statuten opgenomen uittreedvoorwaarde heeft na een fusie haar geldigheid behouden. Het door de melkveehouders niet in acht nemen van de statutair bepaalde opzegtermijn, leidt dan ook tot het verschuldigd worden van een uittreedvergoeding. Het door de melkco&amp;ouml;peratie niet uitkeren dan wel verrekenen van een in verband met een fusie aan de melkveehouders toegekende extra vergoeding heeft geen basis in de statuten en is niet toegestaan. Het in de laatste maand van lidmaatschap betalen van een lagere prijs voor geleverde melk is ook niet toegestaan. Matiging van de forfaitaire vergoeding van buitengerechtelijke kosten. Hof Arnhem-Leeuwarden, 27-09-2022, &lt;a href="https://deeplink.rechtspraak.nl/uitspraak?id=ECLI:NL:GHARL:2022:8349"&gt;ECLI:NL:GHARL:2022:8349&lt;/a&gt;.&lt;/p&gt;&#13;
&lt;h2&gt;Fiscaal recht&lt;/h2&gt;&#13;
&lt;h5&gt;BTW op groente en fruit&lt;/h5&gt;&#13;
&lt;p&gt;A.J.A. Overwater schrijft in LTB 2022/35 onder de titel 'Is pastasaus groente of niet?' over de parlementaire discussies en recente ontwikkelingen ten aanzien van de (on)mogelijkheden tot verlaging van het btw-tarief op groente en fruit.&lt;/p&gt;&#13;
&lt;h5&gt;WOZ&lt;/h5&gt;&#13;
&lt;p&gt;Waardevaststelling van een woning dat deel uitmaakt van een landgoed dat is gerangschikt onder de Natuurschoonwet 1928 (NSW). Verweerder heeft de waarde voldoende aannemelijk gemaakt. Verzoek vergoeding van immateri&amp;euml;le schade toegewezen. Rechtbank Midden-Nederland 05-11-2021, &lt;a href="https://deeplink.rechtspraak.nl/uitspraak?id=ECLI:NL:RBMNE:2021:5963"&gt;ECLI:NL:RBMNE:2021:5963&lt;/a&gt; .&lt;/p&gt;&#13;
&lt;h5&gt;Belastingplan 2023&lt;/h5&gt;&#13;
&lt;p&gt;Op Prinsjesdag is het wetsvoorstel Belastingplan 2023 bij de Tweede Kamer ingediend. Zie &lt;a href="https://www.rijksoverheid.nl/documenten/kamerstukken/2022/09/20/belastingplan-2023"&gt;&lt;em&gt;Kamerstukken II&lt;/em&gt; 2022/23, 36202, nr. 4&lt;/a&gt;. In de &lt;a href="https://zoek.officielebekendmakingen.nl/blg-1049694.pdf"&gt;troonrede&lt;/a&gt; is onder meer genoemd dat het belangrijk is om fiscale maatregelen zo vorm te geven dat ze een duurzame, innovatieve en concurrentiekrachtige landbouw in Nederland mogelijk maken, waarin boeren een goed verdienvermogen hebben. De landbouw is volgens het kabinet niet alleen onmisbaar doordat zij voedsel produceert, maar ook doordat zij mogelijkheden biedt om de biodiversiteit te versterken, koolstof vast te leggen, water vast te houden, de landschappelijke kwaliteit, de culturele identiteit en ons erfgoed recht te doen, en een gezonde leefomgeving voor mens en dier te bieden. Het is dan ook van groot belang dat agrari&amp;euml;rs de gelegenheid krijgen om de benodigde transities zelf mede vorm te geven. De overheid wil met de sector in overleg treden om tot regionale oplossingen te komen. Los hiervan zijn er voor agrarische ondernemers, net als voor iedere andere ondernemer, geen compenserende maatregelen voor de hogere energiekosten en andere exploitatiekosten die door de inflatie het laatste jaar sterk zijn gestegen. De maatregelen die het kabinet in fiscale zin voor ondernemers voorstelt, leiden voornamelijk tot een hogere belastingheffing. Voor de agrarische sector zijn verder de volgende fiscale maatregeling direct of indirect van belang:&lt;/p&gt;&#13;
&lt;ul type="disc"&gt;&#13;
&lt;li&gt;Een ondernemer voor de inkomstenbelasting (bijv. een vennoot in een vof) kan een deel van zijn winst reserveren om een oudedagsreserve (FOR) te vormen. Daarvan kan later een lijfrente worden aangekocht. Dit zorgt ervoor dat de ondernemer op latere leeftijd nog inkomsten heeft. De belastingheffing wordt dan uitgesteld totdat de lijfrente-uitkeringen worden ontvangen. Omdat de FOR niet altijd wordt gebruikt zoals deze bedoeld is, wordt de FOR uitgefaseerd. Dit betekent dat er vanaf 2023 geen bedragen meer aan de FOR mogen worden toegevoegd;&lt;/li&gt;&#13;
&lt;li&gt;De zelfstandigenaftrek in de inkomstenbelasting wordt versneld afgebouwd met &amp;euro; 1.280 per jaar (inclusief de reeds eerder op basis van het Belastingplan 2020 en het Belastingplan 2021 aangekondigde afbouw). De zelfstandigenaftrek wordt stapsgewijs verlaagd van &amp;euro; 6.310 in 2022 naar &amp;euro; 900 in 2027. Per 2023 bedraagt de zelfstandigenaftrek &amp;euro; 5.030;&lt;/li&gt;&#13;
&lt;li&gt;Box 2 belast inkomsten uit aanmerkelijk belang, zoals dividenden die een dga uitgekeerd krijgt van zijn bv. Hiervoor geldt nu &amp;eacute;&amp;eacute;n tarief van 26,9%. Vanaf het jaar 2024 komen er twee belastingschijven in het box 2-tarief. Het tarief wordt progressief (hoe meer inkomen, hoe hoger het tarief);&lt;/li&gt;&#13;
&lt;li&gt;Het kabinet wil het vennootschapsbelastingtarief in de eerste schijf verhogen van 15% naar 19%. Tevens wil het de schijflengte van de eerste schijf inkorten van &amp;euro; 395.000 naar &amp;euro; 200.000. Hierdoor gaat het hoge vennootschapsbelastingtarief van 25,8% al vanaf een belastbaar bedrag boven de &amp;euro; 200.000 spelen;&lt;/li&gt;&#13;
&lt;li&gt;Het algemene tarief van de overdrachtsbelasting wordt per 1 januari 2023 verhoogd van 8% naar 10,4%;&lt;/li&gt;&#13;
&lt;li&gt;Verhuurd vastgoed komt niet meer in aanmerking voor de bedrijfsopvolgingsregeling (BOR) en doorschuifregeling. Daardoor kan verhuurd vastgoed op deze manier niet meer fiscaal voordelig worden overgedragen. Dit voorstel, dat nog nader wordt uitgewerkt, is aangekondigd in de Miljoenennota 2023.&lt;/li&gt;&#13;
&lt;/ul&gt;&#13;
&lt;h2&gt;Diversen&lt;/h2&gt;&#13;
&lt;h5&gt;Ouderlijke boedelverdeling&lt;/h5&gt;&#13;
&lt;p&gt;J.F.V.N. Verploegen en M.D.E. Elsinghorst schrijven in LTB 2022/37 onder de titel 'Verjaring opeisbare vordering van kinderen bij ouderlijke boedelverdeling: pas op voor de boze stiefmoeder!' over de uitspraak van Hof Den Bosch d.d. 8 februari 2022 (ECLI:NL:GHSHE:2022:301) en de gevolgen van deze uitspraak voor de agrarische (familierecht)praktijk.&lt;/p&gt;&#13;
&lt;h5&gt;Onrechtmatige overheidsdaad&lt;/h5&gt;&#13;
&lt;p&gt;De Staat heeft ten aanzien van omwonenden van intensieve veehouderijbedrijven in strijd met artikel 8 EVRM en daarmee onrechtmatig gehandeld en moet hen de geleden schade vergoeden. Wet geurhinder en veehouderij. Rechtbank Den Haag, 14-09-2022, &lt;a href="https://deeplink.rechtspraak.nl/uitspraak?id=ECLI:NL:RBDHA:2022:9119"&gt;ECLI:NL:RBDHA:2022:9119&lt;/a&gt;&lt;span style="text-decoration: underline;"&gt;.&lt;/span&gt;&lt;/p&gt;&#13;
&lt;h5&gt;Visserij&lt;/h5&gt;&#13;
&lt;p&gt;Op 13 september j.l. heeft de NVWA het rapport 'De visketen in beeld. Visie op de risico's in de visketen en de benodigde aanpak daarvan' aangeboden aan de Tweede Kamer. In dit rapport beschrijft de NVWA de risico's voor de publieke belangen van voedselveiligheid, natuur en milieu, dierenwelzijn en diergezondheid in de visketen (vis, schaal- en schelpdieren). Het gaat daarbij om de risico's vanuit het gezichtspunt van de NVWA als toezichthouder. &lt;a href="https://zoek.officielebekendmakingen.nl/blg-1048796.pdf"&gt;&lt;em&gt;Kamerstukken II &lt;/em&gt;2021/22, 29675, nr. 218&lt;/a&gt;.&lt;/p&gt;&#13;
&lt;h5&gt;Fosfaatrechten&lt;/h5&gt;&#13;
&lt;p&gt;Prejudici&amp;euml;le vragen stellen aan de orde of voor de vraag in wiens vermogen de fosfaatrechten vallen, de vereisten van art. 3:84 lid 1 BW bepalend zijn, in het bijzonder het bestaan van een geldige titel voor overdracht, en welke betekenis in dat kader toekomt aan de registratie van de kennisgeving van overgang die is voorgeschreven in art. 27 Mw. De Hoge Raad beantwoordt de vragen als volgt:&lt;/p&gt;&#13;
&lt;p&gt;De vereisten als bedoeld in art. 3:84 lid 1 BW, in het bijzonder het vereiste van een geldige titel voor overdracht, gelden niet voor de overgang van fosfaatrechten. Voor de overgang van fosfaatrechten is uitsluitend de registratie van de kennisgeving op de voet van art. 27 Mw bepalend. Hoge Raad 30-09-2022, &lt;a href="https://deeplink.rechtspraak.nl/uitspraak?id=ECLI:NL:HR:2022:1344"&gt;ECLI:NL:HR:2022:1344&lt;/a&gt;.&lt;/p&gt;&#13;
&lt;h5&gt;Verschoning&lt;/h5&gt;&#13;
&lt;p&gt;Verschoningsverzoek toegewezen. De rechter heeft zich in een krantenartikel uitgelaten over recente uitspraken van de Afdeling bestuursrechtspraak van de Raad van State over emissievrije stallen, uitspraken die relevant zijn voor de beoordeling van beroepen die de rechter behandelt. Rechtbank Oost-Brabant 14-09-2022, &lt;a href="https://deeplink.rechtspraak.nl/uitspraak?id=ECLI:NL:RBOBR:2022:4078"&gt;ECLI:NL:RBOBR:2022:4078&lt;/a&gt;.&lt;/p&gt;&#13;
&lt;h5&gt;Verdeling maatschap&lt;/h5&gt;&#13;
&lt;p&gt;Partijen hebben uitvoering gegeven aan de (mondelinge) afspraak dat de zoon uit de maatschap zou treden. Andersluidende afspraak waarbij zoon maatschap zou voortzetten niet bewezen. Uitschrijving KvK toegewezen. Boetes afgewezen. Rechtbank Gelderland 14-09-2022, &lt;a href="https://deeplink.rechtspraak.nl/uitspraak?id=ECLI:NL:RBGEL:2022:5416"&gt;ECLI:NL:RBGEL:2022:5416&lt;/a&gt;.&lt;/p&gt;</content><legacyfootnotes/><footnotes><footnote/></footnotes><auteurs/><published>2022-11-25 09:53:02</published><modified>2022-11-25 11:14:19</modified><editiondate>2022-11-25</editiondate><htmlpath>https://denhollander.info/artikel/17446</htmlpath></article>
</articles></edition>
<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1983</searchword><id>6434</id><udhid>UDH:TvAR/6434</udhid><titel>Veterinaire wetgeving in Nederland</titel><searchwords><searchword>TvAR 2/1983</searchword><searchword>UDH:TvAR/6434</searchword></searchwords><attachments><attachment><name>1983_nr 2_Artikel_Brabers.pdf</name><extention>pdf</extention><url>https://denhollander.info/download/6216/ci</url></attachment></attachments><inleiding>Paragraaf 1. Inleiding&#13;
Wat is veterinaire wetgeving? Onder veterinaire wetgeving zou ik willen&#13;
verstaan het geheel van wettelijke regelen gericht op de gezondheid van&#13;
dieren. Waarom wordt de gezondheid van dieren via wettelijke maatregelen&#13;
nagestreefd? Bij een inventarisatie van de veterinaire wetgeving in&#13;
Nederland blijken achterliggende doeleinden van uiteenlopende aard een rol&#13;
te spelen. Vaak bestaat er een economisch motief, 'zoals de bevordering van&#13;
de produktie en afzet van dierlijke produkten. Maar ook de bescherming van&#13;
de volksgezondheid komt nogal eens als motief naar voren. Zo zijn er&#13;
bijvoorbeeld een aantal dierziekten - de zogeheten zoönosen - die niet alleen&#13;
gevaar opleveren voor dieren maar ook voor de mens, zoals bijvoorbeeld,&#13;
rabiës en miltvuur. Tenslotte spelen soms ook overwegingen van&#13;
dierenbescherming een rol.&#13;
Alhoewel het veterinair recht dus niet alleen economische doeleinden&#13;
dient, zou ik bij een plaatsbepaling van dit wetgevingsterrein het veterinair&#13;
recht toch tot het economisch recht willen rekenen. Dit niet alleen omdat de&#13;
economische welvaart van de agrarische bevolking toch het hoofdmotief lijkt&#13;
te zijn, maar ook al omdat veterinaire wetgeving voor het overgrote gedeelte&#13;
regels bevat die ingrijpen in het economisch leven. Anders gezegd veterinaire&#13;
wetgeving reguleert een bepaald soort economische activiteit.&#13;
Veterinaire wetgeving wordt ook tot het agrarisch recht gerekend.&#13;
Alhoewel ook deze typering de lading niet geheel dekt, kan ik daar toch&#13;
vrede mee hebben. Het merendeel van de veterinaire voorschriften is&#13;
namelijk specifiek gericht op het agrarisch bedrijfsleven, terwijl zoals reeds is&#13;
gebleken, de welvaart van de agrarische bevolking vaak hoofddoel is. Dit&#13;
neemt niet weg dat veterinaire wetgeving vaak niet alleen van toepassing is&#13;
op landbouwhuisdieren, maar ook op gezelschapsdieren. Men denke in dit&#13;
verband bijvoorbeeld aan voorschriften inzake de uitoefening van de&#13;
diergeneeskunde. Zelfs zijn er bepalingen die uitsluitend betrekking hebben&#13;
op gezelschapsdieren, zoals de voorschriften inzake de bestrijding van rabiës&#13;
bij honden en katten. Met laatstgenoemde bepaling wordt weliswaar op&#13;
indirecte wijze de Nederlandse veestapel tegen rabiës beschermd, maar dat&#13;
neemt niet weg dat het hoofdmotief in de bescherming van de&#13;
volksgezondheid is gelegen.&#13;
Deze plaatsbepaling verschaft echter nog geen inzicht in hetgeen veterinaire&#13;
wetgeving regelt. Daarom nu eerst een korte schets van het gebied dat onze&#13;
veterinaire wetgeving bestrijkt. Met het oog op de verpleging en genezing&#13;
van zieke dieren wordt door de eigenaren daarvan vaak de hulp ingeroepen van terzake&#13;
deskundigen. De overheid kan de gezondheid van dieren bevorderen door er&#13;
voor te waken dat niet iedereen zich zonder meer als deskundige op het&#13;
gebied van de diergeneeskunde mag uitgeven. Dat hierdoor tegelijkertijd de&#13;
beroepsbeoefenaren een zekere bescherming verkrijgen, doet niet af aan het&#13;
feit dat hoofddoel veeleer de bescherming van het dier (en zijn eigenaar) is.&#13;
Een goede behandeling van het individuele ziektegeval is intussen niet&#13;
voldoende. Gezien het besmettelijke karakter van een aantal dierziekten&#13;
kan niet worden volstaan met ziektebestrijding per veeteeltbedrijf. De&#13;
enorme slachting die dierziekten als veepest en longziekte gedurende de 18e&#13;
en 19e eeuw in ons land aanrichtten, lieten hierover geen twijfel bestaan.&#13;
Duidelijk werd dat een doeltreffende bestrijding slechts mogelijk was, indien&#13;
deze in georganiseerd verband ter hand werd genomen. Dit gebeurde zowel&#13;
op vrijwillige basis door bijvoorbeeld verenigingen van veehouders, als door&#13;
middel van dwingende wettelijke maatregelen, aanvankelijk op lokaal&#13;
niveau, maar reeds in 1799 kwam de eerste centrale regeling tot stand: de&#13;
Wet tot voorkoming en afwending van de runder pest. De hierin neergelegde&#13;
maatregelen bestonden voornamelijk uit het afsluiten van besmette&#13;
gebieden en het afzonderen en afmaken van zieke dieren. Nadien is het&#13;
arsenaal van maatregelen aanmerkelijk uitgebreid. Belangrijk argument voor&#13;
een regeling op centraal niveau was de noodzaak om naast&#13;
bestrijdingsmaatregelen in het binnenland ook maatregelen te treffen die de&#13;
insleep van dierziekten uit andere landen moesten tegengaan. Het geheel van&#13;
bestrijdingsmaatregelen in georganiseerd verband - dus zowel de wettelijke&#13;
als vrijwillige maatregelen - is men gaan aanduiden als de zogeheten&#13;
'georganiseerde dier-ziektebestrijding', zulks in tegenstelling tot de&#13;
individuele dierziektebestrijding per bedrijf. Van vrijwilligheid bij de&#13;
bestrijding is overigens steeds minder sprake, nu de door het bedrijfsleven&#13;
georganiseerde bestrijding in het kader van de publiekrechtelijke&#13;
bedrijfsorganisatie geschiedt.&#13;
Aanvankelijk werden de door een dierenarts benodigde diergeneesmiddelen&#13;
door hem zelf bereid. Deze bereiding door de dierenarts is nagenoeg tot heden&#13;
ongeregeld gelaten. Vroeger ging men ervan uit, dat de dierenarts zelf het&#13;
beste kon bereiden wat hij nodig had voor de onder zijn behandeling staande&#13;
dieren. Nog steeds wordt gesproken van 'het recht van de magistrale&#13;
bereiding' van de dierenarts, hoewel ook op dit punt de inzichten nogal zijn&#13;
gewijzigd en slechts weinigen de dierenarts nog als 'magister' beschouwen.&#13;
Van oudsher worden overigens door de dierenarts ook humane&#13;
geneesmiddelen aangewend bij dieren. Naarmate anderen dan dierenartsen hun&#13;
bedrijf gingen maken van de bereiding van, en de handel in,&#13;
dierengeneesmiddelen, kwam het steeds vaker voor dat diergeneesmiddelen&#13;
buiten de dierenarts om in handen van de houder van dieren geraakten met&#13;
onverantwoord en ondeskundig gebruik als gevolg. Reden waarom in de&#13;
zestiger jaren de handel in bepaalde diergeneesmiddelen wettelijk werd&#13;
gekanaliseerd. Wettelijke voorschriften op het gebied van de bereiding en de&#13;
kwaliteit van diergeneesmiddelen bestaan er tot nog toe maar zeer weinig, hetgeen&#13;
als de grootste leemte in ons veterinair recht mag worden beschouwd. </inleiding><content>Paragraaf II. Bestaande veterinaire wetgeving in Nederland&#13;
Wet op de Uitoefening van de Diergeneeskunst (Stb. 1954, 372)&#13;
In deze wet zijn naast een aantal bepalingen inzake de toelating tot de&#13;
diergeneeskunde (artikelen 2 t/m 7) enige voorschriften opgenomen met betrekking tot diergeneesmiddelen&#13;
(artikel 10 t/m 16). Naast de mogelijkheid om buitenlandse dierenartsen&#13;
hier te lande toe te laten (artikel 3), kunnen in het belang van de bestrijding ener&#13;
ziekte bij Koninklijk besluit ook anderen dan dierenartsen tot de uitoefening van de&#13;
diergeneeskunde in beperkte omvang worden toegelaten (artikel 4). Van deze mogelijkheid&#13;
is gebruik gemaakt om studenten in de diergeneeskunde en pluimveeselecteurs&#13;
in te schakelen bij massale en daardoor arbeidsintensieve entingsacties. Ingevolge&#13;
artikel 5 zijn leken, na een daartoe af te leggen examen, bevoegd tot het uitoefenen&#13;
van de verloskunst en het kastreren. Deze bepaling is historisch gegroeid. Tot&#13;
in de vijftiger jaren was namelijk het aantal praktizerende dierenartsen te gering om&#13;
in alle gebieden van het land in de behoefte op dit punt te kunnen voorzien. De bepalingen&#13;
inzake diergeneesmiddelen behelzen een verbod voor met name de veehouder&#13;
om sera, entstoffen of diagnostica onder zich te hebben en verder enige voorschriften&#13;
gericht tot dierenartsen inzake het bewaren en afleveren van als diergeneesmiddel&#13;
gebruikte humane geneesmiddelen en giftige zelfstandigheden.&#13;
Veewet (Stb. 1920, 153)&#13;
Hoofddoel van deze wet is de bestrijding van besmettelijke veeziekten. Onder vee&#13;
verstaat de wet: herkauwende en éénhoevige dieren en varkens. Op verschillende&#13;
plaatsen voorziet de wet echter in maatregelen ten aanzien van andere dieren, zoals&#13;
bijvoorbeeld pluimvee, honden en katten of dieren in dierentuinen, indien zulks ter&#13;
bescherming van de veestapel geboden is. De wet bevat verder een aparte titel (Titel&#13;
IV) waarin regels worden gesteld met betrekking tot de wering en bestrijding van&#13;
hondsdolheid bij honden en katten. Hiermee is de bestrijding van rabiës een doel&#13;
op zich geworden, en blijft daardoor niet beperkt tot de gevallen waarin de zieke&#13;
honden of katten gevaar opleveren voor de gezondheid van de veestapel. Achtergrond&#13;
hiervan is, zoals al aangestipt, het grote gevaar dat zieke honden en katten&#13;
opleveren voor de mens. In Titel V zijn bepalingen opgenomen met betrekking tot&#13;
de uitvoer van vee, vlees en vleesprodukten. Op grond van deze titel is onder meer&#13;
de vleeskeuring bij export geregeld. Op de vraag in hoeverre de wettelijke bepalingen&#13;
inzake de vleeskeuring (bij afzet in binnen- en buitenland) tot de veterinaire wetgeving&#13;
kunnen worden gerekend, kom ik straks nog terug.&#13;
De eigenlijke bepalingen met betrekking tot de wering en bestrijding van dierziekten&#13;
zijn ondertussen te vinden in Titel III van de wet (artikel 7-49). Artikel 7 begint&#13;
met te bepalen dat de bepalingen van deze titel, met uitzondering van die met betrekking&#13;
tot de in- en doorvoer (artikel 12-14) en enige slotbepalingen, slechts van toepassing&#13;
zijn op de 15 in dat artikel opgesomde besmettelijke dierziekten. Dit zijn&#13;
geenszins alle besmettelijke dierziekten, maar slechts die ziekten die een ernstig gevaar&#13;
opleveren voor onze veestapel en die grote economische schade kunnen aanrichten.&#13;
Bovendien heeft opneming van een ziekte in dit artikel alleen zin, indien de&#13;
desbetreffende ziekte, gezien haar aard en de dierziektesituatie in ons land, zich leent&#13;
om door middel van ingrijpende bestrijdingsmaatregelen op korte termijn te worden&#13;
uitgeroeid of tot staan gebracht. Deze titel voorziet namelijk niet alleen in een aantal preventieve maatregelen, zoals bijvoorbeeld het voorbehoedend enten van vee (artikel&#13;
9), het schorsen van veemarkten e.d. (artikel 10) en het geven van voorschriften&#13;
met betrekking tot het gebruik van entstoffen (artikel 11), maar ook in een zeer&#13;
groot aantal bestrijdingsmaatregelen voor het geval een van de in artikel 7 genoemde&#13;
ziekten de kop op steekt. Deze zogeheten politionele maatregelen, die zeer ingrijpend&#13;
kunnen zijn, hebben als doel de ziekte op zo'n kort mogelijke termijn na het&#13;
uitbreken daarvan, wederom uit te roeien. Artikel 18 geeft daartoe de burgemeester&#13;
de bevoegdheid om, wanneer hij verneemt, dat in zijn gemeente vee verschijnselen&#13;
van een van de in artikel 7 genoemde ziekten vertoont, de in een AMvB opgesomde&#13;
voorlopige maatregelen tot voorkoming van verspreiding van smetstof te treffen.&#13;
De definitieve politionele maatregelen staan opgesomd in artikel 20: het afzonderen,&#13;
opstallen of ophokken van ziek of verdacht vee, het plaatsen van waarschuwingsborden,&#13;
het door het plaatsen van kentekenen besmet of van besmetting verdacht&#13;
verklaren van gebouwen en terreinen, het merken van ziek, verdacht en hersteld&#13;
vee, het afmaken van ziek en verdacht vee, het onschadelijk maken van ziek&#13;
en verdacht vee dat is afgemaakt of gestorven, en van besmette voorwerpen, het ontsmetten&#13;
van gebouwen, terreinen, bewaarplaatsen van mest en roerende voorwerpen,&#13;
het vastleggen of opsluiten van vee, pluimvee, honden of katten en het behandelen&#13;
van dieren met serum, smetstof of entstof (de zogeheten noodentingen). Bovendien&#13;
kunnen bij AMvB andere bestrijdingsmaatregelen worden aangewezen 'welke&#13;
door wetenschap of praktijk verder als doeltreffend worden aangewezen'. Voorbeeld&#13;
hiervan is het behandelen van schapen tegen schurft door onderdompeling in&#13;
een vloeistof. Het districtshoofd van de Veterinaire Dienst deelt ingevolge artikel 19&#13;
de burgemeester mee welke van de boven opgesomde maatregelen hij noodzakelijk&#13;
acht. Ingevolge artikel 21 treft de burgemeester alsdan de nodig geachte maatregelen.&#13;
Bij verschil van mening beslist de Minister van Landbouw en Visserij. Tenslotte&#13;
kunnen ingevolge de artikelen 24 en 38 voorschriften worden gegeven met betrekking&#13;
tot het vervoeren van allerlei voorwerpen en vee. Op basis van artikel 38 kan&#13;
een vervoersverbod worden ingesteld, zowel met betrekking tot ziek of verdacht vee,&#13;
als met betrekking tot gezond vee.&#13;
Ingevolge artikel 15 wordt onder ziek vee verstaan, vee dat door een van de in&#13;
artikel 7 genoemde ziekten is aangetast en onder verdacht vee, vee dat verdacht&#13;
wordt gevaar op te leveren voor besmetting. De gevallen waarin van dit laatste sprake&#13;
is, zijn nauwkeurig in een AMvB beschreven en verschillen soms per diersoort en&#13;
ziekte. Dit onderscheid tussen ziek en verdacht vee is niet alleen van belang voor de&#13;
vraag of bepaalde bestrijdingsmaatregelen kunnen worden toegepast, maar vooral&#13;
voor de toekenning van schadeloosstellingen ingeval van afmaking van vee (artikel&#13;
39-44). Bij verdacht vee wordt namelijk de waarde in gezonde toestand vergoed, terwijl&#13;
voor ziek vee een bij AMvB vast te stellen percentage van de waarde in gezonde&#13;
toestand wordt vergoed. Voor sommige ziekten is dit percentage op 50% gesteld,&#13;
voor andere op 75%.&#13;
Naast artikel 7 noemt artikel 45 nog een aantal besmettelijke veeziekten. Op deze&#13;
ziekten kunnen de hiervoor genoemde bestrijdingsmaatregelen niet zonder meer&#13;
worden toegepast, maar slechts na een gehele of gedeeltelijke van toepassing verklaring&#13;
bij AMvB. Dit is bijvoorbeeld gebeurd ten aanzien van varkenspest. Het gaat hier om veeziekten waarvan de bestrijding in het belang van de veestapel wel&#13;
wenselijk is, doch waarop wegens hun minder gevaarlijk karakter niet alle&#13;
voorschriften betreffende de bestrijding automatisch van toepassing&#13;
behoeven te zijn. Zijn echter een aantal bestrijdingsvoorschriften eenmaal&#13;
van toepassing verklaard, dan treden de bepalingen inzake schadeloosstelling&#13;
(paragraaf 4) van rechtswege in werking (artikel 45, tweede lid).&#13;
Tenslotte moet nog artikel 48 worden genoemd, krachtens welk artikel de&#13;
mogelijkheid bestaat om bij AMvB voorschriften tot wering en bestrijding&#13;
van andere dan de in artikel 7 en 45 genoemde ziekten of van ziekten van&#13;
andere dieren dan herkauwende en éénhoevige dieren en varkens (vee) te&#13;
geven. Deze mogelijkheid beperkt zich dus niet tot veeziekten en valt&#13;
eigenlijk buiten het kader van de Veewet. Artikel 49 bepaalt echter dat&#13;
tegelijk met de afkondiging van een AMvB als bedoeld in artikel 48 een&#13;
voorstel van wet houdende regeling van het in de maatregel geregelde onderwerp&#13;
aan de Tweede Kamer moet worden gezonden. Op grond van artikel&#13;
49 zijn de Vogelziektenwet, de Wet tot wering van besmettelijke ziekte bij&#13;
knaagdieren, de Nertsen-Ziektewet en de Bijenwet tot stand gekomen. Deze&#13;
wetten worden nu eerst besproken.&#13;
Vogelziektenwet (Stb. 1949, 612)&#13;
Doel van deze wet is de wering en bestrijding van besmettelijke&#13;
pluimveeziekten. Daartoe voorziet de wet allereerst in de mogelijkheid om&#13;
maatregelen te treffen met betrekking tot de in- en doorvoer niet alleen van&#13;
pluimvee, maar van alle soorten vogels alsmede eieren, vlees en andere&#13;
produkten afkomstig van die vogels, benevens andere voorwerpen die dragers&#13;
van smetstof kunnen zijn (artikel 2). Met het oog op de binnenlandse&#13;
bestrijding worden in artikel 3 een groot aantal bepalingen van de Veewet&#13;
van overeenkomstige toepassing verklaard, waaronder die inzake schadeloosstellingen,&#13;
voor de bestrijding van door de Minister van Landbouw en&#13;
Visserij aangewezen vogelziekten. Het tweede lid bepaalt dat slechts&#13;
vogelziekten kunnen worden aangewezen waarvan ernstige aantasting van de&#13;
pluimveestapel is te duchten. Naast pseudovogelpest is als zodanig&#13;
vogelcholera aangewezen. Hoewel zulks niet uitdrukkelijk in de tekst van&#13;
artikel 3 is bepaald, is er bij de uitvoering van de wet van uitgegaan dat de&#13;
van overeenkomstige toepassing verklaarde bepalingen van de Veewet ook&#13;
kunnen worden toegepast op andere vogels dan pluimvee.&#13;
Wet tot wering van besmettelijke ziekten bij knaagdieren (Stb. 1953, 416)&#13;
Ook deze wet is langs de weg van artikel 49 Veewet tot stand gekomen. De&#13;
wet regelt uitsluitend de wering uit Nederland van besmettelijke ziekten bij&#13;
knaagdieren en kent derhalve slechts voorschriften met betrekking tot de&#13;
in- en doorvoer.&#13;
Nertsen-Ziektenwet (Stb. 1960, 102)&#13;
Ook dit is een wet als bedoeld in artikel 49 Veewet. Evenals de&#13;
Vogelziektewet bevat de wet voorschriften inzake de in- en doorvoer en worden voor de binnenlandse&#13;
bestrijding van door de Minister van Landbouw en Visserij aangewezen nertsen-ziekten een&#13;
aantal bepalingen van de Veewet van overeenkomstige toepassing verklaard, met dien&#13;
verstande dat in tegenstelling tot de Vogelziektewet, de voorschriften van de Veewet inzake&#13;
schadeloosstellingen niet van overeenkomstige toepassing zijn verklaard.&#13;
Bijenwet 1947 (Stb. H 13)&#13;
Dit is het laatste voorbeeld van een wet ter vervanging van een AMvB ex artikel 48 van de&#13;
Veewet. Naast voorschriften met betrekking tot de in- en doorvoer van bijen, raten en&#13;
gebruikte bijenwoningen voorziet de wet in de mogelijkheid om het vervoer van bijen te&#13;
verbieden. Artikel 5 somt een aantal mogelijke bestrijdingsmaatregelen op die bij&#13;
constatering van een bijenziekte kunnen worden genomen. Meest ingrijpend is de&#13;
vernietiging van een bijenvolk of raat dat besmet is of van besmetting verdacht wordt. De&#13;
artikelen 7-9 behelzen een schadeloosstellingsregeling.&#13;
Runderhorzelwet (Stb. 1953, 296)&#13;
Deze wet verplicht de houder van runderen alle larven van runderhorzelvliegen die zich&#13;
op of in het lichaam van runderen bevinden, te doden (artikel 2) en verbiedt om&#13;
runderen waarop zich larven bevinden in het weiland te brengen (artikel 3) of aan te&#13;
voeren op een markt, tentoonstelling, openbare verkoping of andere tijdelijke&#13;
verzamelplaatsen (artikel 4). Aldus kan verspreiding van de runderhorzel worden&#13;
tegengegaan en teruggedrongen. De achtergrond van de regeling is puur economisch. De&#13;
runderhorzel brengt namelijk grote schade aan de huiden aan en vermindert de vlees- en&#13;
vetproduktie alsmede de melkopbrengst van de runderen.&#13;
PBO-voorschriften inzake de dierziektebestrijding&#13;
Zoals reeds opgemerkt, vindt georganiseerde dierziektebestrijding in Nederland niet alleen&#13;
plaats door (voorschriften van) de centrale overheid, maar ook door het bedrijfsleven zelf.&#13;
Geleidelijk aan zijn ook in het kader van deze zogeheten vrijwillige dierziektebestrijding&#13;
verplichtingen ontstaan. Deze verplichtingen zijn tegenwoordig vervat in verordeningen&#13;
van p.b.o.-lichamen, met name van het Landbouwschap. Dit betekent overigens niet dat&#13;
de gezondheidsdiensten, die van meet af aan zo'n belangrijke rol hebben gespeeld bij de&#13;
door het bedrijfsleven georganiseerde bestrijding, daarbij nu niet meer zouden zijn&#13;
ingeschakeld. Integendeel, de inmiddels als organen van de Stichting Gezondheidszorg&#13;
voor dieren opererende gezondheidsdiensten nemen een centrale plaats in bij de&#13;
uitvoering van de p.b.o.-verordeningen. Het ligt voor de hand te veronderstellen dat het in het kader van de publiekrechtelijke bedrijfsorganisatie&#13;
ontstane stelsel van voorschriften betrekking heeft op de bestrijding van&#13;
ziekten die niet krachtens de hierboven behandelde wetten worden bestreden. Dit&#13;
blijkt echter niet steeds het geval. Wel is de belangrijkste verordening op dit gebied,&#13;
de Verordening bestrijding runderziekten van het Landbouwschap, gericht op de&#13;
bestrijding van een drietal niet in de Veewet genoemde ziekten te weten: rundertuberculose,&#13;
abortus Bang en enzoötische bovine leukose. Ingevolge deze verordening&#13;
en de ter uitvoering daarvan vastgestelde reglementen en besluiten, is onder meer de&#13;
identificatie en registratie van runderen geregeld. Tevens is voorzien in maatregelen&#13;
ten aanzien van besmette en verdachte runderen. Zo is de veehouder onder meer verplicht&#13;
om besmette of verdachte runderen te laten slachten. Te dien aanzien wordt&#13;
een slachtvergoeding uitgekeerd die gelijk is aan het verschil tussen de getaxeerde gebruikswaarde&#13;
en de getaxeerde slachtwaarde. Hieruit blijkt dat vlees van met deze&#13;
ziekten besmette dieren nog geschikt kan zijn voor menselijke consumptie. Zulks in&#13;
tegenstelling tot vlees van dieren besmet met de in artikel 7 Veewet genoemde ziekten,&#13;
die doorgaans vanwege hun epizotische karakter vernietiging van het dier noodzakelijk&#13;
maken om verdere uitbreiding van de ziekte tegen te gaan.&#13;
Naast de regelgeving op het gebied van runderziekte zijn door het Landbouwschap&#13;
ook voorschriften gesteld met betrekking tot de bestrijding van pseudovogelpest,&#13;
welke zijn te vinden in de Verordening N.CD.-bestrijding 1976 en de ter&#13;
uitvoering daarvan genomen besluiten. Deze regeling brengt een aantal verplichtingen&#13;
voor de pluimveehouder met zich mee waaronder ontsmettingsvoorschriften en&#13;
een entverplichting. Deze regeling is een voorbeeld van bestrijding in het kader van&#13;
de publiekrechtelijke bedrijfsorganisatie van een ziekte die tevens op basis van de&#13;
Vogelziektewet wordt bestreden. Tenslotte zijn bij verordening van het Landbouwschap,&#13;
ter aanvulling op de dienaangaande vastgestelde ministeriële beschikking,&#13;
voorschriften gegeven met betrekking tot de identificatie en registratie van varkens.&#13;
Een aantal van de voorschriften van het Landbouwschap, die zich tot de producenten&#13;
richten, zijn aangevuld met voorschriften voor de handel door het Bedrijfschap&#13;
voor de Handel in Vee. Tenslotte bestaan er nog enige voorschriften van het Produktschap&#13;
voor Pluimvee en Eieren en het Bedrijfschap voor Pluimveehandel en&#13;
Industrie.&#13;
Wet houdende regelen met betrekking tot de handel in antibiotica, hormoonpreparaten,&#13;
thyreostatica en chemotherapeutica, bestemd of mede bestemd voor aanwending&#13;
bij dieren (Stb. 1964, 363)&#13;
Doel van deze wet is te voorkomen dat bepaalde diergeneesmiddelen zonder tussenkomst&#13;
van de dierenarts in handen van de houder van dieren geraken. Aldus kan&#13;
onnodig en ondeskundig gebruik van die middelen worden tegengegaan. De wet&#13;
kanaliseert derhalve slechts de handel in bepaalde diergeneesmiddelen, maar opent&#13;
niet de mogelijkheid om de handel en het gebruik van bepaalde middelen te verbieden.&#13;
Vandaar dat het europese verbod inzake de handel in, en het gebruik van, DEShormonen&#13;
hier te lande is uitgevoerd op basis van de Wet Geneesmiddelenvoorziening en bij de Verordening toediening van stoffen met oestrogene werking 1961&#13;
van het Produktschap voor Vee en Vlees alsook de Verordening toedienen bepaalde&#13;
vreemde stoffen aan pluimvee van het Produktschap voor Pluimvee en Eieren. De&#13;
in de wet genoemde diergeneesmiddelen zijn die ten aanzien waarvan misstanden&#13;
waren gebleken, aldus de Memorie van Toelichting. Dit zijn antibiotica - vandaar&#13;
dat deze wet wel kortweg wordt aangeduid met Antibioticawet - hormoonpreparaten,&#13;
thyreostatica en bepaalde chemotherapeutica. De kanalisatie van de handel in deze&#13;
middelen is als volgt opgebouwd. Ingevolge het eerste lid van artikel 2 mogen deze&#13;
middelen behalve aan dierenartsen, slechts worden afgeleverd aan houders van een&#13;
door de Minister van Landbouw en Visserij verstrekt legitimatiebewijs. Het vierde lid&#13;
bepaalt dat aan houders van dieren slechts mag worden afgeleverd door een&#13;
dierenarts dan wel door een apotheker op voorschrift van een dierenarts of arts.&#13;
Waarom hier ook de arts wordt genoemd is niet geheel duidelijk. Wellicht omdat&#13;
de wet, gezien een aantal gekozen formuleringen, ervan uitgaat dat sommige middelen&#13;
tegelijkertijd worden aanbevolen voor mens en dier (zie bijvoorbeeld artikel 3). Een&#13;
legitimatiebewijs is overigens voor ieder op eenvoudige wijze te verkrijgen, nu het&#13;
tweede lid van artikel 2 bepaalt, dat het op zijn verzoek aan een ieder wordt verstrekt&#13;
die aantoont dat hij zijn bedrijf maakt van de groothandel in genoemde middelen of&#13;
dat hij zijn beroep of bedrijf maakt van de inkoop van deze middelen ten behoeve&#13;
van ondernemingen in het buitenland. Verder bevat de wet nog enige summiere&#13;
bepalingen inzake de verpakking van genoemde middelen (artikel 3), de invoer&#13;
(artikel 4) en een verbod om de middelen op bepaalde plaatsen, zoals voor het&#13;
publiek toegankelijke verkoopplaatsen, voorhanden of aanwezig te hebben (artikel 5).&#13;
Het mag, gezien deze opzet, geen verwondering wekken, dat al snel bleek, dat een&#13;
aanzienlijke verscherping van het kanalisatieregime onontbeerlijk was om illegaal&#13;
gebruik van de betreffende middelen daadwerkelijk te kunnen tegengaan. Daartoe&#13;
werd op 21 mei 1976 een ontwerp van een Wet kanalisatie diergeneesmiddelen (zitting&#13;
1976/1977-13929) bij de Tweede Kamer ingediend. Gezien de beperkte opzet van dit&#13;
ontwerp en met name door het ontbreken van een toelatingsregime voor&#13;
diergeneesmiddelen, stuitte dit ontwerp op forse kritiek in de Tweede Kamer. De&#13;
Ministerraad heeft onlangs tot intrekking besloten.&#13;
Tuberculinewet (Stb. 1951, 133)&#13;
Krachtens artikel 2 van deze wet bepaalt de Minister van Landbouw en Visserij welke&#13;
tuberculine bij dieren mag worden gebruikt alsook wie bevoegd zijn deze tuberculine te&#13;
bereiden. Ingevolge artikel 3 bepaalt de Directeur van de Veterinaire Dienst aan wie&#13;
degenen die tot bereiding bevoegd zijn, uitsluitend mogen afleveren en op welke wijze&#13;
de aflevering dient te geschieden. Deze bepaling is in zoverre curieus dat de wet aan&#13;
degene die door de Minister aangewezen tuberculine invoeren, geen beperkingen met&#13;
betrekking tot het afleveren in de weg legt. Verder is nog vermeldings-waardig dat&#13;
overtreding van deze wet een van de eerste economische delicten was in ons land. Paragraaf III. Randgebieden van veterinaire wetgeving&#13;
Ik meen dat er op zijn minst vier wetgevingsterreinen zijn aan te wijzen die&#13;
verwant zijn aan veterinaire wetgeving, te weten de wetgeving met betrekking&#13;
tot het welzijn van dieren, de zoötechnische wetgeving, de&#13;
vleeskeuringswetgeving en tenslotte de wetgeving met betrekking tot&#13;
diervoeders.&#13;
Hier en daar heeft de verwantschap tot een zodanige verstrengeling geleid&#13;
dat in de betrokken wetgeving ook bepalingen voorkomen die tot veterinaire&#13;
wetgeving kunnen worden gerekend.&#13;
Wetgeving met betrekking tot het welzijn van dieren&#13;
Naast de artikelen 254 en 455 Sr kunnen als specifieke wetten worden&#13;
genoemd de Wet op de dierenbescherming (Stb. 1961, 19), de Wet&#13;
dierenvervoer (Stb. 1977, 338) en de Wet op de dierproeven (Stb. 1977, 67).&#13;
Dat het hier om een aanverwant wetgevingsterrein gaat, zal niemand&#13;
betwisten. Toch bestaan er belangrijke verschillen. Welzijns wetgeving met&#13;
betrekking tot dieren streeft het zich wel bevinden van het dier na. Soms zal&#13;
deze wetgeving dientengevolge gericht zijn op de gezondheid van dieren, in&#13;
welk geval de betrokken voorschriften tevens tot de veterinaire wetgeving&#13;
kunnen worden gerekend. Vaak echter zal welzijns wetgeving op andere&#13;
aspecten zijn gericht. Het welzijn van een dier is immers niet alleen&#13;
afhankelijk van zijn gezondheid, maar ook van andere aspecten, zoals het&#13;
zich in een natuurlijke omgeving bevinden en de contactmogelijkheden met&#13;
soortgenoten. Zelfs kan hetgeen uit een welzijnsoogpunt wenselijk is juist&#13;
vanwege veterinaire overwegingen onwenselijk zijn. Ter illustratie hiervan&#13;
twee voorbeelden. Voor de komst van de legbatterijen werden kippen&#13;
gehuisvest op de 'grond' (grondsystemen). Deze systemen hadden 3 grote nadelen:&#13;
kannibalisme, grondeieren en ziekteproblemen. Mede dit laatste&#13;
nadeel is aanleiding geweest voor het ontwikkelen van het batterij systeem.&#13;
Dit systeem heeft het voordeel, dat de dieren veel minder met mest en&#13;
daarmee met ziekteverwekkende organismen in aanraking kunnen komen.&#13;
Daarentegen is het systeem uit welzijnsoogpunt bepaald niet ideaal. Een&#13;
tweede voorbeeld. Roostervloeren bevorderen, dat de mest en de urine van&#13;
de varkens uit het hok verdwijnen. Dit heeft het voordeel dat de hokken&#13;
schoner blijven. De kans op besmetting wordt hierdoor kleiner. Vanuit&#13;
welzijnsoogpunt hebben de niet-roostervloeren (bijvoorbeeld vloeren met&#13;
stro) de voorkeur.&#13;
Zoötechnische wetgeving&#13;
Voorbeelden van zoötechnische wetgeving in ons land zijn de Paardenwet&#13;
1939 (Stb. 620) en de verordeningen van het Landbouwschap inzake de&#13;
kunstmatige inseminatie en de berenhouderij. Zoötechniek is de tak van&#13;
wetenschap die zich bezig houdt met de technische aspecten van de&#13;
dierhouderij en in het bijzonder de fokkerij (kunstmatige inseminatie&#13;
daaronder begrepen). Ook aan huisvesting, verzorging en voeding van dieren wordt aandacht besteed. Achterliggend doel is het verbeteren van&#13;
de eigenschappen en prestaties van de dieren, hetgeen bij nutsdieren uiteraard uit&#13;
economische overwegingen geschiedt. Zoötechnische wetgeving is derhalve niet op&#13;
de gezondheid van dieren gericht, maar veeleer op het verbeteren van hun prestaties.&#13;
Daarbij kan het belang van het dier en zijn gezondheid zelfs in de knel komen: het&#13;
fokken met erfelijke afwijkingen. Vandaar dat in het kader van het welzijnsbeleid&#13;
dieren steeds meer aandacht wordt gevraagd voor deze negatieve aspecten van de&#13;
zoötechniek.&#13;
Vleeskeuringswetgeving&#13;
Vleeskeuringswetgeving reglementeert de wijze waarop wordt nagegaan of slachtdieren&#13;
gezond zijn en of hun vlees geschikt is voor menselijke consumptie. De binnenlandse&#13;
vleeskeuring geschiedt op basis van de Vleeskeuringswet (Stb. 1919, 524). Opzet&#13;
van deze wet is, aldus de considerans, het vaststellen van bepalingen tot wering&#13;
van vlees en vleeswaren die voor de volksgezondheid schadelijk zijn. Al snel bleek&#13;
dat de vleeskeuring echter niet alleen voor dit doel werd gebruikt. Het in 1920 op&#13;
basis van deze wet tot stand gebrachte Vleeskeuringsbesluit bepaalde namelijk dat&#13;
vlees ook werd afgekeurd, indien vernietiging daarvan op basis van een andere wet&#13;
was voorgeschreven. Gevolg hiervan was dat van het begin af aan slachtdieren werden&#13;
afgekeurd dan wel slechts voorwaardelijk goedgekeurd; indien werd vastgesteld&#13;
dat ze aan een van de in artikel 7 van de Veewet genoemde veeziekten leden, hoewel&#13;
dit uit volksgezondheidsoverwegingen meestal niet noodzakelijk was. Men denke&#13;
bijvoorbeeld aan mond- en klauwzeer, varkenspest en veepest. Alhoewel de considerans&#13;
zulks strikt genomen niet toestaat, is de Vleeskeuringswet derhalve steeds mede&#13;
gebruikt als instrument in het kader van de dier ziektebestrijding. Deze dubbele achtergrond&#13;
blijkt ook uit Titel V van de Veewet op basis waarvan de vleeskeuring bij&#13;
export is geregeld. Van deze artikelen wordt onder meer gebruik gemaakt om uitvoering&#13;
te geven aan de E.E.G.-voorschriften inzake de export van vlees en vleesprodukten.&#13;
Deze voorschriften zijn zowel gericht op de bescherming van de consument,&#13;
als op het tegengaan van verbreiding van dierziekten. Inmiddels is de Tweede Kamer&#13;
akkoord gegaan met de beleidsvoornemens van de Minister van Volksgezondheid en&#13;
Milieuhygiëne en de Minister van Landbouw en Visserij op het vlak van de vleeskeuring,&#13;
welke onder andere voorzien in het onderbrengen van de gehele vleeskeuring,&#13;
dus ook de exportkeuring, in de daartoe te wijzigen Vleeskeuringswet.&#13;
Deze beleidsvoornemens voorzien tevens in een verdere inschakeling van de vleeskeuring&#13;
bij de dierziektebestrijding. Het ligt namelijk in de bedoeling om voortaan bij&#13;
constatering van afwijkingen aan het slachtdier deze gegevens niet alleen te benutten&#13;
ten behoeve van de keuringsbeslissing, maar ook ten dienste van de veehouder. Deze&#13;
gegevens kunnen gebruikt worden om de gezondheidsbewaking van volgende generaties&#13;
slachtdieren op de boerderij te verbeteren. Terugkoppeling van gegevens van&#13;
slachtdier naar boerderij is alleen mogelijk met een sluitende slachtvee-identificatie.&#13;
Overigens biedt artikel 18 van de Vleeskeuringswet, naast artikel 9 van de Veewet,&#13;
reeds nu de mogelijkheid van identificatie en registratie van slachtdieren. Hoewel de vleeskeuringswetgeving zich primair richt op de zuiverheid van&#13;
vlees en vleesprodukten ter bescherming van de volksgezondheid en&#13;
exportbelangen, kan niet worden ontkend dat de vleeskeuring mede&#13;
functioneert als sluitstuk van de dier-ziektenbestrijding. Naarmate dit laatste&#13;
aspect meer aandacht krijgt, zullen gedeelten van de wetgeving op dit gebied&#13;
tevens tot de veterinaire wetgeving kunnen worden gerekend. De&#13;
vleeskeuringswetgeving heeft derhalve een dubbel karakter. Een dubbel&#13;
karakter dat eveneens is terug te vinden in de Destructiewet (Stb. 1957, 84),&#13;
welke het onschadelijk maken regelt van materiaal van dierlijke herkomst&#13;
dat ingevolge de Vleeskeuringswet óf de Veewet moet worden vernietigd&#13;
(artikel 2).&#13;
Diervoederwetgeving&#13;
De wetgeving met betrekking tot diervoeders geeft voorschriften inzake de&#13;
hoedanigheid van diervoeders. Achtergrond is het stimuleren van de afzet&#13;
van de voeders door het verbeteren van hun kwaliteit, welke laatste in het&#13;
bijzonder wordt bepaald door het groeibevorderend vermogen en de&#13;
afwezigheid van schadelijke stoffen. Dit soort voorschriften wordt in&#13;
Nederland vastgesteld door het Produktschap voor Veevoeder. Dit neemt&#13;
niet weg dat in het kader van de veterinaire wetgeving ook voorschriften&#13;
kunnen worden gesteld met betrekking tot diervoeder. Dergelijke&#13;
voorschriften hebben uiteraard een andere achtergrond namelijk de wering&#13;
en bestrijding van besmettelijke dierziekten. Zo zijn bijvoorbeeld op basis&#13;
van artikel 12 Veewet voorschriften gesteld inzake de invoer van melk&#13;
bestemd voor diervoeding, terwijl op basis van artikel 36 Veewet bepalingen&#13;
zijn vastgesteld inzake voor vervoedering aan dieren bestemde voedsel- en&#13;
slachtafvallen.&#13;
Aparte vermelding verdient nog de wetgeving met betrekking tot&#13;
gemedicineerde voeders, dat wil zeggen voeders waarin diergeneesmiddelen&#13;
zijn verwerkt. De huidige regeling dienaangaande is gebaseerd op de&#13;
Landbouwkwaliteitswet (Stb. 1971, 371) om de eenvoudige reden dat in de&#13;
bestaande veterinaire wetgeving daarvoor geen basis bestaat. Alhoewel de in&#13;
het landbouwkwaliteitsbesluit Gemedicineerd Voeder opgenomen&#13;
voorschriften zeker ten goede komen aan de kwaliteit van het voeder en&#13;
dientengevolge de afzet van het produkt bevorderen, meen ik toch dat&#13;
voorschriften met betrekking tot het gebruik van diergeneesmiddelen, en&#13;
daar gaat het hier om, tot het veterinair recht moeten worden gerekend. Het&#13;
is dan ook m.i. juist dat deze voorschriften met betrekking tot&#13;
gemedicineerde voeders in de nieuwe Diergeneesmiddelenwet zijn&#13;
geïncorporeerd.&#13;
Paragraaf IV. Toekomstige veterinaire wetgeving in Nederland&#13;
Ontwikkelingen in de diergeneeskunde en in de wijze van bestrijding van&#13;
dierziekten in ons land maken het noodzakelijk de bestaande veterinaire&#13;
wetgeving bij te stellen en waar nodig uit te bouwen. Daartoe is een&#13;
uitgebreid pakket van wettelijke maatregelen in voorbereiding dat bestaat uit&#13;
het reeds bij de Tweede Kamer ingediende ontwerp voor een Gezondheidswet&#13;
voor dieren (zitting 1980-1981, 16447), een wetsontwerp tot herziening van de bestaande Wet op de Uitoefening van de Diergeneeskunst&#13;
dat omstreeks deze tijd wordt ingediend bij de Tweede Kamer en tenslotte het&#13;
op 12 augustus j.1. door de Ministerraad goedgekeurde ontwerp van een Diergeneesmiddelenwet.&#13;
Hieronder volgt een korte bespreking van deze drie wetsontwerpen.&#13;
Ontwerp Gezondheidswet voor dieren&#13;
Dit ontwerp beoogt ten eerste de bestaande wettelijke bepalingen inzake de dierziektebestrijding&#13;
onder te brengen - uiteraard aangepast aan de eisen des tijds - in een&#13;
en dezelfde wet. Het wetsontwerp voorziet dientengevolge in de intrekking van de&#13;
Vogelziektenwet, de Runderhorzelwet, de Bijenwet 1947, de Wet tot wering van&#13;
besmettelijke ziekten bij knaagdieren en de Nertsen-Ziektenwet. Alhoewel het ontwerp&#13;
uiteraard ook de Veewet vervangt, kan deze wet nog niet in zijn geheel worden&#13;
ingetrokken. Zolang de hiervoor aangestipte herziening van de Vleeskeuringswet&#13;
nog niet zijn beslag heeft gekregen, zal namelijk de keuring van voor uitvoer bestemd&#13;
vlees en vleesprodukten gebaseerd dienen te blijven op de Veewet.&#13;
In de tweede plaats voorziet het ontwerp in een groot aantal bij uitvoeringsmaatregelen&#13;
te stellen voorschriften op het gebied van het welzijn van dieren. Hierdoor&#13;
mag dit wetsontwerp bepaald niet alleen tot de veterinaire wetgeving worden gerekend.&#13;
De voorschriften met betrekking tot het welzijn van dieren beogen, aldus de&#13;
Memorie van Toelichting, slechts de door de bestaande wetgeving gelaten leemten&#13;
op te vullen. Op dit punt wordt dus helaas niet getracht de bestaande wetgeving te&#13;
integreren.&#13;
Voor wat betreft de inhoud van de bepalingen met betrekking tot de dierziektebestrijding&#13;
kan ik kort zijn. Nagenoeg alle hiervoor aangehaalde voorzieningen uit&#13;
de bestaande wetgeving zijn wederom opgenomen. Zelfs is men zover gegaan om wederom&#13;
een voorziening op te nemen die het mogelijk maakt om aansluiting bij een&#13;
gezondheidsdienst voor dieren voor veehouders verplicht te stellen. Een dergelijke&#13;
aansluitplicht heeft tot 1964 bestaan voor rundveehouders, maar is in de zestiger jaren&#13;
komen te vervallen met als argument dat een aansluitplicht overbodig was geworden,&#13;
omdat de door de gezondheidsdiensten voorgeschreven bestrijdingsmaatregelen&#13;
voortaan in het kader van de publiekrechtelijke bedrijfsorganisatie konden worden&#13;
verplicht gesteld en afgedwongen. De memorie van toelichting bij de Gezondheidswet&#13;
voor dieren geeft niet aan waarom dit nu niet meer geldt. Mij lijkt deze aansluitplicht&#13;
overbodig.&#13;
Hier en daar zijn de bestaande bevoegdheden enigszins verruimd. Deze verruiming&#13;
bestaat voornamelijk hieruit, dat met betrekking tot een aantal onderwerpen&#13;
niet meer alleen regelen kunnen worden gesteld ter bestrijding van dierziekten, maar&#13;
ook ter voorkoming van schadelijke stoffen in produkten van dierlijke oorsprong.&#13;
Tenslotte is de opzet van de financiering van de dierziektebestrijding enigszins gewijzigd.&#13;
Uit de memorie van toelichting blijkt dat het uitgangspunt is geweest om de&#13;
dienaangaande in de praktijk gegroeide situatie wettelijk vast te leggen. Deze komt&#13;
neer op medefinanciering door de overheid van de dierziektebestrijding door het georganiseerde bedrijfsleven - met name op het preventieve vlak - en medefinanciering&#13;
door het Landbouwschap van de kosten van de dierziektebestrijding op basis&#13;
van de Veewet en de Vogelziektenwet (uitgangspunt hierbij is om door werkzaamheden&#13;
in het preventieve vlak de kosten van de politionele maatregelen zo laag mogelijk&#13;
te houden). De financiële gevolgen voor het Rijk van de overname van besmette&#13;
dieren worden verder ingeperkt door ook bij verdachte dieren niet langer onder alle&#13;
omstandigheden een schadeloosstelling te garanderen ter hoogte van de waarde in&#13;
gezonde toestand (artikel 38).&#13;
Ontwerp Wet op de uitoefening van de diergeneeskunst&#13;
Deze herziening van de bestaande wet bevat een nieuwe regeling met betrekking tot&#13;
de bevoegdheden van dierverloskundigen en kastreurs. Er zullen in de toekomst geen&#13;
nieuwe vergunningen voor het uitoefenen van de verloskunst of het verrichten van&#13;
kastraties meer worden verleend, terwijl houders van reeds afgegeven vergunningen&#13;
hun bestaande bevoegdheden behouden. Deze beroepen zullen dus langzamerhand&#13;
verdwijnen. Verder zijn enige voorzieningen getroffen ter uitvoering van de E.E.G.-&#13;
richtlijnen met betrekking tot de vrijheid van vestiging en dienstverlening voor&#13;
dierenartsen (78/1026/EEG en 78/1027/EEG). Dat de nieuwe wet niet meer volstaat&#13;
met uitsluitend de toelating tot de diergeneeskunde te regelen, maar ook de wijze van&#13;
uitoefening reglementeert, komt niet alleen naar voren uit de introductie van wettelijk&#13;
tuchtrecht, maar ook uit een voorziening die het mogelijk maakt om bij AMvB&#13;
regels te stellen omtrent de inrichting van praktijkruimten en klinieken, technische&#13;
uitrusting en apparatuur en zelfs omtrent verplichte deelneming aan bij- of nascholing.&#13;
Tenslotte valt op dat de bepalingen inzake diergeneesmiddelen niet meer zijn&#13;
overgenomen. Deze zijn ondergebracht in het ontwerp voor een Diergeneesmiddelenwet.&#13;
Ontwerp Diergeneesmiddelenwet&#13;
Dit ontwerp regelt de bereiding, de handel en de toepassing van alle soorten diergeneesmiddelen.&#13;
In het onderwerp is zowel een kanalisatieregime als een registratieregime&#13;
opgenomen. Evenals de Antibioticawet bepaalt het ontwerp dat in beginsel&#13;
slechts dierenartsen gekanaliseerde middelen mogen afleveren aan de houder van&#13;
dieren. Niet alle diergeneesmiddelen worden overigens onder het kanalisatieregime&#13;
gebracht, maar slechts de daartoe door de Minister van Landbouw en Visserij aan&#13;
te wijzen diergeneesmiddelen die bij toepassing zonder tussenkomst van een dierenarts&#13;
gevaar voor de gezondheid van mens of dier kunnen opleveren. Dit neemt niet&#13;
weg dat het ontwerp ook de handel in de min of meer onschuldige diergeneesmiddelen,&#13;
zoals bijvoorbeeld vitamines, reglementeert. Zo is ook voor de handel in nietgekanaliseerde&#13;
diergeneesmiddelen een handelsvergunning vereist. Anders dan tot nu&#13;
toe het geval is geweest, zal in het vervolg niet aan een ieder die aantoont zijn bedrijf&#13;
te maken van de groothandel in diergeneesmiddelen, zonder meer een handelsvergunning - in de Antibioticawet legitimatiebewijs geheten - worden afgegeven. Om&#13;
in aanmerking te komen voor een dergelijke vergunning zal de aanvrager moeten&#13;
voldoen aan eisen met betrekking tot onder meer deskundigheid, bedrijfsuitrusting en&#13;
bedrijfsinrichting. Tevens kunnen bepaalde voorzieningen worden verlangd om een&#13;
doelmatige controle op de naleving van de voorschriften mogelijk te maken.&#13;
Soortgelijke eisen worden aan de bereiders van diergeneesmiddelen gesteld. De mogelijkheden&#13;
voor een doelmatige en afdoende controle zijn verder aanmerkelijk verruimd&#13;
door het invoeren van een administratieplicht voor alle vergunninghouders.&#13;
Overtredingen worden gebracht onder het regime van de Wet op de economische delicten.&#13;
Hierdoor worden de bevoegdheden van de opsporingsambtenaren uitgebreid.&#13;
Naast opsporingsambtenaren kunnen tenslotte ook ambtenaren worden belast met&#13;
het toezicht op de naleving van de voorschriften.&#13;
Door middel van het registratieregime wordt bereikt, dat de kwaliteit en de samenstelling&#13;
van ieder diergeneesmiddel aan een zorgvuldig onderzoek wordt onderworpen,&#13;
alvorens het middel wordt toegelaten tot de Nederlandse markt. Bij de registratie&#13;
kunnen (gebruiks)voorschriften worden gesteld omtrent onder meer de doeleinden&#13;
waarvoor en de doseringen waarin het diergeneesmiddel mag worden gebruikt.&#13;
Tevens kan een wachttermijn worden voorgeschreven. Dit is de termijn die in acht&#13;
moet worden genomen tussen het moment van toediening en het tijdstip van slachten.&#13;
Met deze bepalingen wordt uitvoering gegeven aan een tweetal Europese richtlijnen&#13;
inzake diergeneesmiddelen die de Lid-Staten van de E.E.G. verplichten om vóór 10&#13;
oktober 1983 registratie van diergeneesmiddelen verplicht te stellen. (Richtlijn EEG&#13;
nr. 81/851 en 852). Voor biologische diergeneesmiddelen zoals sera, entstoffen en&#13;
biologische diagnostica voorziet het ontwerp naast registratie ook in zogeheten partij&#13;
keuring, waarbij wordt nagegaan of de gefabriceerde partijen daadwerkelijk&#13;
overeenstemmen met het produkt zoals het is geregistreerd. In het wetsontwerp zijn&#13;
tevens voorschriften opgenomen inzake gemedicineerde diervoeders en smetstoffen.&#13;
Smetstoffen worden gebruikt bij de bereiding van de zogeheten biologische diergeneesmiddelen.&#13;
Aangezien het omgaan met deze micro-organismen, virussen of parasieten&#13;
grote risico's met zich mee kan brengen voor de gezondheid van mensen en&#13;
dieren, zijn aparte voorzieningen getroffen aangaande deze grondstoffen. Tenslotte&#13;
worden de Antibioticawet en de Tuberculinewet ingetrokken.&#13;
Paragraaf V. Internationale voorschriften&#13;
Onze nationale veterinaire wetgeving wordt voor een vrij belangrijk gedeelte beheerst&#13;
door internationale afspraken. Om dicht bij huis te beginnen: met België en&#13;
West-Duitsland bestaan er grensverdragen waarin respectievelijk de uitoefening van&#13;
de diergeneeskunde in grensgemeenten en de melding van dierziekten in grensstreken&#13;
is geregeld. Vervolgens zijn er in het kader van de Benelux op basis van het Protocol&#13;
van 29 april 1969 inzake de afschaffing van controles en formaliteiten aan de binnengrenzen&#13;
van Benelux en inzake de opheffing van de belemmeringen van het vrij&#13;
verkeer, een aantal beschikkingen door het Comité van Ministers genomen met betrekking&#13;
tot de coördinatie van veterinairrechtelijke voorschriften ten aanzien van de handel in dieren en vlees. Het slechten van handelsbarrières op veterinair terrein is&#13;
echter slechts mogelijk, indien tegelijkertijd met kracht wordt gestreefd naar uniformering&#13;
van de veterinaire omstandigheden, in het bijzonder de dierziektesituatie,&#13;
binnen het Benelux-gebied. Daarom zijn op basis van genoemd protocol eveneens&#13;
een aantal beschikkingen tot stand gebracht inzake samenwerking bij de wering en&#13;
bestrijding van dierziekten.&#13;
Een soortgelijk tweesporenbeleid - eenmaking van veterinaire handelsvoorwaarden&#13;
en gelijktrekking van de dierziektesituatie in de Lid-Staten - bestaat in het kader&#13;
van de E.E.G. Het wegwerken van de handelsbarrières gebeurde aanvankelijk&#13;
door harmonisatie van de in- en uitvoereisen op veterinair terrein. Inmiddels is ook&#13;
een aanvang gemaakt met harmonisatie van de binnenlandse handelsvoorwaarden&#13;
van de Lid-Staten. Het naar elkaar toegroeien van de dierziektesituatie in de Lid-&#13;
Staten wordt door een uitgebreid pakket van communautaire maatregelen bewerkstelligd.&#13;
Deze maatregelen -liggen op het vlak van gemeenschappelijke onderzoeksprogramma's&#13;
en bestrijdingsakties, de communautaire financiering daarvan&#13;
alsmede het stimuleren van nationale programma's voor versnelde uitroeiing van bepaalde&#13;
dierziekten. Hiervoor is reeds gebleken dat in het kader van de E.E.G. tevens&#13;
richtlijnen zijn tot stand gebracht op het gebied van de vrijheid van vestiging en&#13;
dienstverlening van dierenartsen en met betrekking tot diergeneesmiddelen. De nederlandse&#13;
veterinaire wetgeving dient zodanig te zijn ingericht dat hier te lande aan&#13;
al deze communautaire voorschriften op tijd en naar behoren uitvoering kan worden&#13;
gegeven.&#13;
Tenslotte kan er nog op worden gewezen dat Nederland met een aantal landen&#13;
samenwerkingsovereenkomsten op veterinair gebied heeft gesloten.&#13;
Paragraaf VI. Een drietal in bet oog springende kenmerken van de veterinaire&#13;
wetgeving in Nederland&#13;
Om te beginnen valt onze veterinaire wetgeving op door het grote aantal ge- en verbodsbepalingen.&#13;
Om een idee te geven van de omvang van het aantal ge- en verbodsbepalingen:&#13;
na totstandkoming van de Gezondheidswet voor dieren en de Diergeneesmiddelenwet&#13;
zal de Wet op de economische delicten zijn verrijkt met de aanhaling&#13;
van maar liefst 73 artikelen. Een record dat des te imposanter wordt wanneer&#13;
men bedenkt dat de betrokken wetten raamwetten zijn, waardoor het eigenlijke aantal&#13;
ge- en verbodsbepalingen veel groter zal zijn dan het aantal aangehaalde artikelen.&#13;
Om nog maar te zwijgen over het feit, dat de in de Gezondheidswet voor dieren&#13;
neergelegde materie, in het bijzonder de dierziektebestrijding, ook nog onderwerp&#13;
van regeling is in het kader van de publiekrechtelijke bedrijfsorganisatie. Aangezien&#13;
de zogeheten 'medebewindsfiguur' in de Gezondheidswet voor dieren ontbreekt,&#13;
vindt het getal van 73 ook nog langs deze weg uitbreiding.&#13;
Een tweede in het oog springend kenmerk is de mate van versnippering van onze&#13;
veterinaire wetgeving. Op dit punt kan ik kort zijn. Het aantal van de eerder opgesomde&#13;
wetten spreekt voor zich. De oorzaak hiervan is grotendeels gelegen in de&#13;
constructie van de artikelen 7, 45, 48 en 49 van de Veewet. Daar komt nog bij dat er, zoals vermeld, naast de aangehaalde wetten een uitgebreid stelsel van p.b.o.-&#13;
voorschriften op het gebied van de dierziektebestrijding bestaat, dat niet ter uitvoering&#13;
van die wetten is bedoeld, maar ter aanvulling daarop. Tenslotte zijn ook de&#13;
bestaande voorschriften met betrekking tot diergeneesmiddelen over vier verschillende&#13;
wetten verdeeld: Veewet, Antibioticawet, Tuberculinewet en de Wet op de Uitoefening&#13;
van de Diergeneeskunst.&#13;
Een laatste kenmerk dat beslist genoemd moet worden, is het grote aantal instanties&#13;
en organen, dat met regelgevende bevoegdheden op het terrein van de dierziektebestrijding&#13;
is bekleed. Te meer nu het hier gaat om voorschriften waarvan doorgaans&#13;
de overtreding strafbaar is gesteld. Naast de wetgever in formele zin moet allereerst&#13;
de Kroon worden genoemd als wetgevend orgaan. Delegatie van wetgevende&#13;
bevoegdheden aan de Kroon vindt op tweeërlei wijzen plaats in de veterinaire wetgeving.&#13;
Meestal wordt de bevoegdheid verleend om bij AMvB regelen te stellen. Men&#13;
zie bijvoorbeeld de artikelen 11 en 16 Veewet. Ook komt het echter voor dat algemene&#13;
voorschriften bij Koninklijk besluit worden vastgesteld zonder dat de Raad van State&#13;
wordt gehoord en zonder dat afkondiging in het Staatsblad plaatsvindt. In deze&#13;
gevallen wordt het ontwerp-besluit met voorbijgaan van de Ministerraad direct door&#13;
de Minister van Landbouw en Visserij voorgedragen aan de Koningin. Op deze wijze&#13;
worden bijvoorbeeld ingevolge artikel 14 Veewet de keuringsadviezen bij in-en&#13;
doorvoer vastgesteld en kunnen ingevolge artikel 4, tweede lid, van de Wet op de&#13;
Uitoefening van de Diergeneeskunst, andere categorieën van personen dan&#13;
dierenartsen tot de uitoefening van de diergeneeskunde worden toegelaten. Tenslotte&#13;
kan op deze wijze de draagwijdte van het verbod van artikel 10 van evengenoemde&#13;
wet worden ingeperkt.&#13;
Naast delegatie aan de Kroon vindt veel delegatie aan de Minister van Landbouw&#13;
en Visserij plaats. Zo bepaalt, om maar een voorbeeld te noemen, artikel 9 van de&#13;
Veewet, dat deze minister de preventieve enting van vee kan voorschrijven. Daarnaast&#13;
komt het voor dat algemeen verbindende voorschriften worden vastgesteld&#13;
door ambtenaren. Allereerst de Directeur van de Veterinaire Dienst. Ik noem weer&#13;
een voorbeeld: de Beschikking entstoffen voor dieren van 1 augustus 1963, Stcrt.&#13;
149, waarbij de directeur bepaalt met welke entstoffen mag worden gevaccineerd&#13;
(hier wordt in feite de draagwijdte van een verbodsbepaling door een ambtenaar bepaald).&#13;
Maar ook andere ambtenaren. Zo is ingevolge artikel 38, tweede lid, van de&#13;
Veewet het districtshoofd van de Veterinaire Dienst bevoegd om een vervoersverbod&#13;
in te stellen in een gebied van 8 km of minder rondom een infectiehaard en zijn ingevolge&#13;
het tweede lid van artikel 1 van de Bijenwet de Rijksbijenteeltconsulenten bevoegd&#13;
om algemene ontheffingen te verlenen van het in- en doorvoerverbod van bijen&#13;
e. d. Verder voorziet de Veewet in regelgevende bevoegdheid voor burgemeesters van&#13;
gemeenten waar bestrijdingsmaatregelen moeten worden getroffen (artikel 20 onder i&#13;
en j en artikel 60 Veewet) alsmede in zulke bevoegdheden voor de Commissarissen der&#13;
Koningin (artikel 61, tweede lid, Veewet). Artikel 5 van de Veewet laat het stellen&#13;
van voorschriften met betrekking tot de veterinaire aspecten van de veemarkten over&#13;
aan de desbetreffende gemeenteraden. Tenslotte worden in het kader van de p.b.o.&#13;
bindende voorschriften op het terrein van de dierziektebestrijding vastgesteld door&#13;
het Landbouwschap, de Hoofdafdeling Veehouderij van het Landbouwschap, de afdeling Pluimveehouderij van het Landbouwschap, het Produktschap&#13;
voor Pluimvee en Eieren, de Voorzitter van dit Produktschap, het Bedrijfschap&#13;
Pluimveehandel en Industrie, het Bedrijfschap voor de Handel in Vee, het dagelijks&#13;
bestuur van dit bedrijfschap en de Stichting Gezondheidszorg voor dieren.&#13;
Al met al als ik het wel heb zo'n 19 verschillende instanties die met regelgevende bevoegdheid&#13;
zijn bekleed. De lezer vergeve mij een eventuele omissie.&#13;
Paragraaf VII. Enkele aspecten nader bezien&#13;
Deregulering&#13;
Gebleken is dat veterinaire wetgeving zich kenmerkt door het grote aantal ge- en verbodsbepalingen.&#13;
Tegenwoordig is veel te doen om wat wel wordt genoemd 'deregulering',&#13;
daarmee wordt gedoeld op het verminderen van ge- en verbodsvoorschriften,&#13;
wegens de kosten die deze voorschriften niet alleen voor de overheid, maar ook voor&#13;
het bedrijfsleven met zich mee brengen. Ook de overbelasting van het justitiële apparaat&#13;
noopt volgens sommigen tot deregulering. Deregulering moet overigens niet&#13;
worden verward met 'privatisering', waarmee het overhevelen van overheidstaken&#13;
naar de particuliere sector wordt bedoeld. Liggen er mogelijkheden voor deregulering&#13;
binnen de veterinaire wetgeving? Ik meen van wel, zij het op beperkte schaal.&#13;
Het gunstige effect ervan moet vooral worden gezocht in een geringere belasting van&#13;
het justitiële apparaat. Hieronder volgen twee voorbeelden. De nieuwe Wet op de&#13;
uitoefening van de diergeneeskunde introduceert een modern wettelijk tuchtrecht&#13;
voor dierenartsen. Langs de weg van dit tuchtrecht zullen in de toekomst onjuiste&#13;
handelwijzen bij of in verband met de uitoefening van de diergeneeskunde, waaronder&#13;
het onzorgvuldig verstrekken van diergeneesmiddelen, moeten worden tegengegaan.&#13;
Achterliggende gedachte is namelijk dat de vele facetten die bij de uitoefening&#13;
van de diergeneeskunde in het geding zijn niet voldoende tot uitdrukking kunnen&#13;
worden gebracht in nauwkeurige delictsomschrijvingen waar het strafrecht mee&#13;
moet werken. Dit geldt in ieder geval waar het gaat om het voorschrijven en toepassen&#13;
van diergeneesmiddelen. Desalniettemin zijn in het voorontwerp Diergeneesmiddelenwet&#13;
toch weer delictsomschrijvingen op dit punt geformuleerd. Zo bepaalt bijvoorbeeld&#13;
artikel 35, vijfde lid, van het voorontwerp dat de dierenarts slechts diergeneesmiddelen&#13;
aan de houder van dieren mag verkopen, indien hij op grond van een&#13;
diergeneeskundig onderzoek omtrent de gesteldheid van de betrokken dieren de toepassing&#13;
van het diergeneesmiddel voor profylactische of therapeutische doeleinden&#13;
noodzakelijk acht en mits de verkochte hoeveelheid niet groter is dan voor de behandeling&#13;
nodig. Deze omschrijving toont door zijn vaagheid aan dat de vele facetten&#13;
die bij dit soort zaken om de hoek komen kijken inderdaad niet nauwkeurig en&#13;
vastomlijnd kunnen worden verwoord. Dit soort voorschriften is dan ook niet te&#13;
controleren en kan m.i. beter worden geschrapt.&#13;
Een tweede voorbeeld. Artikel 9 van het voor-ontwerp Diergeneesmiddelenwet&#13;
voorziet onder meer in de mogelijkheid om dwingende voorschriften te geven met&#13;
betrekking tot in acht te nemen wachttermijnen. Het niet naleven van de voorgeschreven wachttermijnen levert een strafbaar feit op. Ook dit heeft weinig zin, omdat&#13;
het moment van toediening van het diergeneesmiddel welhaast nooit zal kunnen&#13;
worden vastgesteld en dus bewezen. Bovendien voorziet artikel 54 van het voorontwerp&#13;
in de mogelijkheid om bij AMvB de hoogst toelaatbare hoeveelheid residuen&#13;
van diergeneesmiddelen in voor menselijke consumptie bestemde dierlijke produkten&#13;
vast te stellen. Overschrijding van de vastgestelde grenzen is wederom strafbaar&#13;
gesteld (artikel 76), terwijl tevens is voorzien in de mogelijkheid om bij constatering&#13;
van te hoge residuen vernietiging van het desbetreffende dierlijke produkt voor te&#13;
schrijven. Daar komt nog bij dat bij vlees te hoge residuen zullen leiden tot afkeuring&#13;
ingevolge de Vleeskeuringswet. Het ware beter om in dit soort gevallen wat minder&#13;
met strafbaarstelling te werken en wat meer te vertrouwen op de administratieve&#13;
sancties van afkeuring en vernietiging.&#13;
De afbakening tussen de Veewet en de p.b o -voorschriften inzake de dierziektebestrijding&#13;
Een van de factoren die de wetgeving met betrekking tot de dierziektebestrijding zo&#13;
ondoorzichtig maakt, is dat op basis van de Veewet en aanverwante wetten, zoals&#13;
bijvoorbeeld de Vogelziektenwet, regelgevende bevoegdheid is gedelegeerd aan de&#13;
Kroon en de Minister van Landbouw en Visserij, terwijl daarnaast en geheel los&#13;
daarvan, bij instellingsbesluit of instellingswet ook een aantal bedrijfslichamen regelgevende&#13;
bevoegdheid op dit terrein is vergund. Deze bevoegdheden overlappen elkaar&#13;
grotendeels maar niet geheel. Op basis van de Veewet kunnen regelen worden&#13;
gesteld met betrekking tot de in- en uitvoer, waartoe de bedrijfslichamen geen bevoegdheid&#13;
bezitten. Omgekeerd kunnen de op basis van de Veewet gestelde voorschriften&#13;
in beginsel slechts betrekking hebben op de in die wet genoemde veeziekten.&#13;
Daarentegen kan het Landbouwschap ter bevordering van de gezondheid van&#13;
vee en pluimvee regelen stellen ter bestrijding van iedere vee- of pluim veeziekte. In&#13;
de praktijk blijken de p.b.o.-verordeningen vaak aspecten van dierziektebestrijding&#13;
te regelen die niet door de Kroon of de Minister kunnen worden geregeld. Dit is echter&#13;
niet altijd het geval. Zo zou bijvoorbeeld een entingsverplichting als vervat in artikel&#13;
5 van de Verordening N.CD.-bestrijding 1976, evengoed bij ministeriële beschikking&#13;
ex artikel 3 Vogelziektenwet jo. artikel 9 Veewet kunnen worden opgelegd.&#13;
De afstemming van de p.b.o.-voorschriften op de voorschriften van de Kroon en&#13;
de Minister is in beginsel gewaarborgd door artikel 94 van de Wet op de Bedrijfsorganisatie,&#13;
ingevolge welk artikel p.b.o.-verordeningen als de onderhavige de goedkeuring&#13;
behoeven van de Minister van Landbouw en Visserij. Ingevolge artikel 128&#13;
van deze wet kan de goedkeuring worden geweigerd wegens strijd met de wet of het&#13;
algemeen belang.&#13;
Ondertussen is door het bedrijfsleven meermalen aangedrongen op het vastleggen&#13;
in de Gezondheidswet voor dieren van het takenpakket van de ter uitvoering van&#13;
p.b.o.-voorschriften opererende Stichting Gezondheidszorg voor Dieren, waardoor&#13;
een zekere wettelijke taakafbakening zou ontstaan. In de memorie van toelichting wordt deze gedachte van de hand gewezen, aangezien dit onvermijdelijk tot&#13;
een bevriezing van het takenpakket zou leiden. Dit neemt niet weg dat er&#13;
blijkbaar behoefte bestaat aan een competentie-afbakening. Als oplossing&#13;
zou nog kunnen worden gedacht aan het opnemen van de zogeheten&#13;
terugtredingsclausule zoals deze voorkomt in onder meer artikel twee, vijfde&#13;
lid, van de Landbouwkwaliteitswet, en de artikelen 13, vijfde lid, en 18,&#13;
vierde lid, van de Landbouwwet. Deze clausule behelst in feite een&#13;
voorrangsregeling voor goedgekeurde autonome verordeningen van bedrijfslichamen,&#13;
die in hetzelfde voorzien als is geregeld bij of krachtens enige&#13;
bepaling van de desbetreffende wet. Indien alsnog een dergelijke clausule in&#13;
de Gezondheidswet voor dieren zou worden opgenomen kan door middel&#13;
van het goedkeuringsrecht worden verzekerd, dat de verordeningen&#13;
dezelfde waarborgen bieden voor een in het algemeen belang noodzakelijk&#13;
geachte dierziektebestrijding als de regelingen van de Kroon of de minister.&#13;
Het in de artikelen 7, 45 48 en 49 Veewet neergelegde stelsel&#13;
Behalve als gevolg van het ontbreken van een duidelijke afbakening tussen&#13;
de dierziektebestrijding op basis van de Veewet en daaraan verwante&#13;
wetten enerzijds en de dierziektebestrijding in het kader van de PBO&#13;
anderzijds, wordt de ondoorzichtigheid van de veterinaire wetgeving ook in&#13;
de hand gewerkt door de reeds beschreven constructie van de artikelen 7, 45&#13;
48 en 49 van de Veewet. Alhoewel door deze constructie het democratisch&#13;
gehalte van de wettelijke regeling aan gewicht lijkt te hebben gewonnen,&#13;
vraag ik mij af of dit middel niet erger is dan de kwaal. Deze vraag is te&#13;
meer van belang nu juist de hand over hand toenemende delegatie van&#13;
wetgevende bevoegdheden aan de uitvoerende macht aanleiding is geweest&#13;
voor de Minister-President om een speciale commissie in te stellen - de&#13;
Commissie Wetgevingsvraagstukken, ook wel de Commissie Polak&#13;
genoemd - met als taak een studie te verrichten naar mogelijke verbeteringen&#13;
in het gebruik van onderscheiden vormen van regelgeving bij de centrale&#13;
overheid.&#13;
De kern van het in de artikelen 7, 45, 48 en 49 neergelegde stelsel is dat&#13;
het in de Veewet neergelegde instrumentarium slechts kan worden gebruikt&#13;
voor de bestrijding van in die wet genoemde veeziekten. Voor de bestrijding&#13;
van niet in de Veewet genoemde ziekten of van ziekten bij niet in de Veewet&#13;
genoemde dieren kunnen bij AMvB regelen worden gesteld die er vaak op&#13;
neerkomen dat de voorschriften van de Veewet van overeenkomstige&#13;
toepassing worden verklaard dan wel geheel of gedeeltelijk worden herhaald.&#13;
Ingevolge artikel 49 dient bovendien tegelijk met de afkondiging van zo'n&#13;
AMvB een wetsontwerp tot regeling van hetzelfde onderwerp te&#13;
worden ingediend, dat bij aanvaarding de AMvB vervangt. Aan een dergelijke&#13;
opzet kleeft niet alleen het formele bezwaar van versnippering van&#13;
wetgeving, maar wat nog belangrijker is, door een dergelijk stelsel worden&#13;
omissies, tegenstrijdigheden en doublures in de hand gewerkt. Drie&#13;
voorbeelden ter illustratie hiervan. Artikel 4 van de Nertsen-Ziektenwet&#13;
verklaart artikel 76 van de Veewet, dat de aanwijzing van&#13;
opsporingsambtenaren regelt, van overeenkomstige toepassing. Vergeten is&#13;
echter om eveneens de artikelen 77 en 77bis Veewet van overeenkomstige&#13;
toepassing te verklaren, waardoor deze ambtenaren voor hun werk noodzakelijke bevoegdheden, zoals&#13;
betredingsbevoegdheid, helaas moeten missen. Artikel 4 van de Vogelziektenwet&#13;
bepaalt dat overtreding van het bepaalde bij of krachtens die wet wordt gestraft met&#13;
hechtenis van ten hoogste 1 jaar of geldboete van ten hoogste ƒ 500, - als ook, dat&#13;
Titel VI van de Veewet van overeenkomstige toepassing is. In deze titel is echter onder&#13;
andere artikel 78 opgenomen dat spreekt van een boete van ten hoogste vierduizend&#13;
gulden. Een laatste voorbeeld. Artikel 2 van het Besluit maatregelen in verband&#13;
met pseudo-vogelpest (Stb. 1950, k 321), dat onder meer gebaseerd is op artikel 3&#13;
van de Vogelziektenwet en artikel 11 van de Veewet, bepaalt dat het verboden is vogels&#13;
te behandelen met levende entstoffen, welke aanleiding kunnen geven tot het&#13;
optreden of verspreiden van pseudo-vogelpest, tenzij de eigenaar een schriftelijke&#13;
vergunning heeft verkregen van de burgemeester van de gemeente, waar de behandeling&#13;
zal geschieden. Deze vergunning wordt ingevolge het tweede lid slechts verleend&#13;
indien het districtshoofd van de Veterinaire Dienst daartegen geen bezwaar heeft en&#13;
onder door deze te stellen voorwaarden. Ingevolge artikel 2 van het Besluit entstoffen&#13;
voor dieren (Stb. 1963, 287), dat eveneens gebaseerd is op artikel 3 Vogelziektenwet&#13;
en artikel 11 Veewet, is het echter andermaal verboden om vogels in te enten&#13;
met levende entstoffen tegen pseudo-vogelpest. Dit verbod geldt ingevolge het eerste&#13;
lid niet, indien men in het bezit is van alweer een vergunning, dit maal afgegeven&#13;
door de Directeur van de Veterinaire Dienst zelve. Evenmin geldt het verbod, indien&#13;
men gebruik maakt van een van de zes krachtens het derde lid door de directeur aangewezen&#13;
entstoffen tegen pseudo-vogelpest.&#13;
De nadelen van het middel zijn hiermee voldoende geïllustreerd. Interessant is nog&#13;
om na te gaan of de kwaal - dat wil zeggen de onvoldoende parlementaire controle&#13;
- door de formule van artikel 49 daadwerkelijk wordt verholpen. De parlementaire&#13;
behandeling van alle langs de weg van artikel 49 tot stand gebrachte wetten doet echter&#13;
vermoeden dat er in het geheel geen sprake is van een kwaal. Drie wetsvoorstellen&#13;
hebben zelfs geen aanleiding gegeven tot het maken van opmerkingen en zijn zonder&#13;
beraadslaging en zonder hoofdelijke stemming aangenomen. Terecht heeft het Parlement&#13;
nauwelijks interesse getoond voor deze gespecialiseerde en onderling nauw&#13;
verwante wetten. Uit een oogpunt van wetgevingstechniek acht ik het initiatief om&#13;
al deze afzonderlijke wetten in de Gezondheidswet voor dieren onder te brengen dan&#13;
ook volstrekt juist. Ook het feit dat vee- en pluimveeziekten niet langer in de wet&#13;
zelf worden genoemd, maar door de Minister kunnen worden aangewezen, is een&#13;
verbetering die herhaling en van overeenkomstige toepassingsverklaring voorkomt.&#13;
Daarentegen is het te betreuren dat het advies van de Raad van State aanleiding is&#13;
geweest om in artikel 71, tweede lid, van die ontwerp-wet wederom te bepalen dat&#13;
tegelijk met een AMvB waarbij artikelen van de Gezondheidswet van overeenkomstige&#13;
toepassing worden verklaard op besmettelijke dierziekten van anderen dan&#13;
in die wet genoemde diersoorten, een wetsontwerp tot regeling van hetzelfde onderwerp&#13;
moet worden ingediend, dat bij aanvaarding de AMvB vervangt. M.i. ware het&#13;
beter om alsnog een andere formule voor de inbreng van de Staten-Generaal op te&#13;
nemen. Daarbij zou kunnen worden gedacht aan een formule waarbij het in te dienen&#13;
wetsontwerp niet strekt tot vervanging van de AMvB, maar slechts ter goedkeuring&#13;
of bekrachtiging daarvan en bovendien indiening van een wetsontwerp slechts vereist wordt, indien het Parlement of een gedeelte daarvan, zulks uitdrukkelijk&#13;
vraagt.&#13;
E. E. G.-clausule&#13;
In het wetsontwerp met betrekking tot de uitoefening van de diergeneeskunde alsook&#13;
in het ontwerp-Diergeneesmiddelenwet is een zogeheten E.E.G.-clausule opgenomen.&#13;
Deze clausule voorziet in de mogelijkheid om ter uitvoering van besluiten genomen&#13;
krachtens het E.E.G.-Verdrag, bij AMvB regels te stellen waarbij zelfs kan&#13;
worden afgeweken van de bepalingen van de wet. Ook dit lijkt een zeer vergaande&#13;
vorm van delegatie, die overigens in meer wetten voorkomt waarin een materie is&#13;
geregeld die ook onderwerp is van E.E.G.-voorschriften. Men zie bijvoorbeeld artikel&#13;
30a van de Vleeskeuringswet. Tot opneming van een dergelijke clausule in wetten&#13;
wordt door verschillende departementen gestreefd vanwege de niet geringe achterstand&#13;
die Nederland bij uitvoering van E.E.G.-richtlijnen op uiteenlopende terreinen&#13;
vaak blijkt op te lopen. Ook tegen een dergelijke clausule maakt de Raad van&#13;
State in zijn advies met betrekking tot het wetsontwerp inzake de uitoefening van&#13;
de diergeneeskunde bezwaar. Het democratisch gehalte van de betrokken voorschriften&#13;
zou hierdoor in het geding komen. Ik meen echter dat dit laatste alleen kan&#13;
worden verbeterd door de besluitvorming in het kader van de E.E.G. verder te&#13;
democratiseren.&#13;
Delegatie&#13;
Het aantal in het kader van de dierziektebestrijding met regelgevende bevoegdheid&#13;
beklede instanties toont ondertussen aan, dat ook in de veterinaire wetgeving van&#13;
de delegatie-wildgroei sprake is. Wat zou hieraan kunnen worden gedaan? Naar&#13;
mijn mening zou de de situatie al een groot deel ten goede zijn gekeerd, indien niet&#13;
langer regelgevende bevoegdheden worden gedelegeerd aan ambtenaren. Noch aan&#13;
de Rijksbijenconsulenten, noch aan de districtsinspecteur van de Veterinaire Dienst&#13;
en evenmin aan de Directeur van die dienst. Delegatie aan ambtenaren is onwenselijk.&#13;
Zij vermeerdert het aantal regelgevende instanties, waardoor de wetgeving onoverzichtelijker&#13;
wordt en de betrokkenen er vaak moeilijker van kunnen kennis nemen.&#13;
Dit laatste is niet bevorderlijk voor de rechtszekerheid. Daar komt nog bij dat,&#13;
wanneer besluiten niet door één bepaald persoon of afzonderlijke dienst binnen een&#13;
departementsorganisatie worden genomen, maar daarentegen althans formeel door&#13;
de Minister zelve, dit er doorgaans toe leidt dat de besluitvorming over meer schijven&#13;
loopt en daardoor vaak evenwichtiger is en meer rechtswaarborgen biedt. Overigens&#13;
is het bepaald niet zo dat delegatie aan ambtenaren alleen in de lagere regelingen,&#13;
en met name de ministeriële beschikkingen, is te vinden. Ook in de verschillende wetten&#13;
zijn daarvan voorbeelden te vinden. Ook de wetgever in formele zin maakt zich&#13;
hieraan dus schuldig. Een aardig voorbeeld hiervan is te vinden in de Tuberculinewet.&#13;
Artikel 2 van deze wet bepaalt: 'Onze Minister van Landbouw, Visserij en Voedselvoorziening wijst bij in de Staatscourant te publiceren beschikking de tuberculine&#13;
aan, welke bij dieren mag worden gebruikt en bepaalt daarbij wie bevoegd zijn&#13;
deze tuberculine te bereiden'. Artikel 3 luidt: 'De Directeur van de Veterinaire Dienst&#13;
bepaalt aan wie degenen, die ingevolge artikel 2 bevoegd zijn de op grond van dat&#13;
artikel aangewezen tuberculine te bereiden, deze uitsluitend mogen afleveren en op welke&#13;
wijze de aflevering dient te geschieden'. Ook het parlement verlangt van een ministeriële&#13;
beschikking, zo te zien, meer rechtswaarborgen - bekendmaking in de Staatscourant -&#13;
dan van een beschikking van een ambtenaar. Tenslotte zij nog opgemerkt dat evengoed&#13;
het aantal organen van produkt- en bedrijfschappen dat met regelgevende bevoegdheid&#13;
is bekleed zou moeten worden teruggebracht. Zeker de door de Stichting&#13;
Gezondheidszorg voor Dieren gestelde nadere regelen op grond van de Verordening&#13;
bestrijding runderziekte zouden in die verordening zelf moeten worden vervat. De in&#13;
artikel 1, zesde lid, van deze verordening neergelegde basis voor de regelgevende&#13;
bevoegdheid van de stichting staat m.i. toch al op gespannen voet met artikel 95 van de&#13;
Wet op de Bedrijfsorganisatie, nu de stichting geen echt orgaan is van het&#13;
Landbouwschap.&#13;
Rechtsbescherming&#13;
Tenslotte nog enige woorden over de rechtsbescherming in onze veterinaire wetgeving.&#13;
In de bestaande wetten is nergens voorzien in een bijzondere voorziening ten aanzien van&#13;
beroep tegen krachtens die wetten genomen besluiten die niet van algemene strekking&#13;
zijn. Dit brengt met zich mee dat tegen op grond van deze wetten genomen beslissingen&#13;
in individuele gevallen ingevolge de Wet administratieve rechtspraak&#13;
overheidsbeschikkingen (Stb. 1975, 284) beroep open staat bij de Afdeling rechtspraak&#13;
van de Raad van State. In het ontwerp-Gezondheidswet voor dieren dat het grootste deel&#13;
van de bestaande wetgeving vervangt, is evenmin een aparte voorziening opgenomen,&#13;
met als gevolg dat wederom de Wet Arob van toepassing is. In zijn advies heeft de&#13;
Raad van State aangedrongen op het openstellen van beroep bij het College van Beroep&#13;
voor het bedrijfsleven. Deze suggestie is echter niet gevolgd. De vraag blijft echter of&#13;
een optimale administratieve rechtbedeling toch niet een gespecialiseerde&#13;
administratieve rechter, zoals het College van Beroep voor het bedrijfsleven, vereist. Het&#13;
gaat hier immers om een gespecialiseerde economische materie die een gespecialiseerde&#13;
kennis vereist. Daar komt nog bij dat bij de toepassing van veterinaire wetgeving nog al&#13;
eens het E.E.G.-recht aan de orde komt, waarin het College nu juist thuis is. Van&#13;
doorslaggevende betekenis acht ik bovendien het argument dat tegen individuele besluiten&#13;
op basis van de PBO-verordeningen inzake de dierziektebestrijding reeds beroep open&#13;
staat bij het College.&#13;
Paragraaf VIII. Conclusies&#13;
- De nederlandse veterinaire wetgeving kent een zeer groot aantal ge- en verbodsbepalingen.&#13;
Getracht zou moeten worden dit aantal te verminderen. Daarbij moet worden gedacht aan het schrappen van niet te controleren of te bewijzen voorschriften.&#13;
Ook zou moeten worden vermeden dat bepaalde handelwijzen dubbel worden gesanctioneerd,&#13;
d.w.z. dat zij zowel via het strafrecht als door middel van tuchtrecht&#13;
of administratieve sancties worden tegengegaan. Dit laatste ligt ook in de lijn van&#13;
artikel 5 WED.&#13;
- Op veterinair gebied bestaan er veel internationale voorschriften. Het is voor een&#13;
onbelemmerende export van onze dierlijke produkten van groot belang dat de nationale&#13;
wetgeving het instrumentarium biedt om op tijd en naar behoren uitvoering te&#13;
kunnen geven aan deze internationale voorschriften. De totstandkoming vóór 10 oktober&#13;
1983 van de ontwerp-Diergeneesmiddelenwet is in dit opzicht van groot belang.&#13;
Het verdient aanbeveling om in wetten die een materie behandelen welke grotendeels&#13;
door E.E.G.-voorschriften wordt beheerst een zogeheten E.E.G.-clausule&#13;
op te nemen.&#13;
- De Nederlandse wetgeving op het gebied van de dierziektebestrijding is ondoorzichtig.&#13;
Hiervoor bestaan drie oorzaken. Ten eerste is naast de specifieke wetten op&#13;
het gebied van dierziektebestrijding, de dierziektebestrijding ook onderwerp van regeling&#13;
in autonome p.b.o.-verordeningen. Om de hierui</content><legacyfootnotes/><footnotes><footnote/></footnotes><auteurs>Mr M. Brabers</auteurs><published>1983-02-01 00:00:00</published><modified>1983-02-01 00:00:00</modified><editiondate>1983-02-01</editiondate><htmlpath>https://denhollander.info/artikel/6434</htmlpath></article>
</articles></edition>
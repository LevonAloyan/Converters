<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2002</searchword><id>4671</id><udhid>UDH:TvAR/4671</udhid><titel>Noords / Everink (TvAR 2002/5146)</titel><searchwords><searchword>TvAR 12/2002</searchword><searchword>TvAR 2002/5146</searchword><searchword>UDH:TvAR/4671</searchword></searchwords><attachments><attachment><name>2002_nr 12_Rechtspraak_5146.pdf</name><extention>pdf</extention><url>https://denhollander.info/download/4616/ci</url></attachment></attachments><inleiding>[Pachtwet art. 49]&#13;
&#13;
Theoretische kennis van voorgestelde&#13;
pachter verouderd en niet (meer) toereikend&#13;
voor het zelfstandig exploiteren van een&#13;
melkveehouderij. Het enkel meehelpen in&#13;
een omvang als door de voorgestelde&#13;
pachter gesteld duidt nog niet zonder meer&#13;
op een dusdanige praktijkervaring dat deze&#13;
de verouderde scholing afdoende kan&#13;
compenseren. Naast de hieruit volgende&#13;
twijfels is echter doorslaggevend, dat de&#13;
voorgestelde pachter ter zitting onvoldoende&#13;
blijk heeft gegeven zich serieus op een overname&#13;
van het bedrijf te hebben voorbereid.&#13;
Op grond van ter zitting verkregen indruk&#13;
heeft hof ernstige twijfels aan de capaciteiten&#13;
en de belangstelling van de voorgestelde&#13;
pachter om als ondernemer leiding te geven&#13;
aan het bedrijf waartoe het gepachte&#13;
behoort. Hieraan doet onvoldoende af dat&#13;
het hier de verpachting van los land betreft&#13;
en dat over de exploitatie van het gepachte&#13;
en de betaling van de pachtprijs door de&#13;
huidige pachter geen klachten zijn geuit.</inleiding><content>ARREST IN DE ZAAK VAN:&#13;
Antonius Bernardus Noords, wonende te&#13;
Alkmaar,&#13;
appellant,&#13;
procureur: mr J.M. Bosnak,&#13;
tegen&#13;
Franciscus Johannes Everink, wonende te&#13;
Eibergen,&#13;
geïntimeerde,&#13;
procureur: mr F.P. Lomans.&#13;
1 De procedure in eerste aanleg&#13;
De pachtkamer van het kantongerecht te&#13;
Groenlo heeft op 23 september 1999 en&#13;
23 maart 2000 tussen appellant – verder te&#13;
noemen: Noords – als gedaagde en geïntimeerde&#13;
– verder te noemen: Everink – als&#13;
eiser vonnissen gewezen. In het tussenvonnis&#13;
is een comparitie van partijen gelast en in het&#13;
eindvonnis is de vordering van Everink strekkende&#13;
tot indeplaatsstelling van diens zoon&#13;
Wilfridus Theodorus Adelheid Everink als&#13;
pachter in de tussen partijen bestaande pacht-&#13;
overeenkomst toegewezen met compensatie&#13;
van de proceskosten aldus, dat iedere partij&#13;
haar eigen kosten draagt. Van beide vonnissen&#13;
is afschrift aan dit arrest gehecht. Naar die&#13;
afschriften wordt verwezen voor de procesgang&#13;
in eerste aanleg en de aan de beslissingen&#13;
ten grondslag gelegde motivering.&#13;
2 De procedure in hoger beroep&#13;
2.1 Bij exploot van 14 april 2000 is Noords in&#13;
hoger beroep gekomen van beide vonnissen&#13;
met dagvaarding van Everink voor dit hof.&#13;
2.2 Bij memorie van grieven heeft Noords&#13;
– onder intrekking van het beroep tegen het&#13;
vonnis van 23 september 1999 – tegen het&#13;
vonnis van 23 maart 2000 zeven grieven aangevoerd&#13;
en toegelicht, enkele nieuwe producties&#13;
overgelegd, bewijs aangeboden en geconcludeerd&#13;
dat het hof dat vonnis zal vernietigen,&#13;
en, opnieuw rechtdoende bij arrest, voor&#13;
zoveel mogelijk uitvoerbaar bij voorraad,&#13;
Everink alsnog in zijn vordering niet-ontvankelijk&#13;
zal verklaren, althans deze vordering&#13;
alsnog zal afwijzen, met veroordeling van&#13;
Everink in de kosten van het hoger beroep.&#13;
2.3 Everink heeft bij memorie van antwoord&#13;
verweer gevoerd, één nieuwe productie in het&#13;
geding gebracht en geconcludeerd dat het hof&#13;
Noords in zijn hoger beroep tegen het vonnis&#13;
van 23 maart 2000 niet-ontvankelijk zal verklaren&#13;
dan wel dat vonnis zal bekrachtigen,&#13;
zonodig onder wijziging of aanvulling van&#13;
gronden, met veroordeling van Noords in de&#13;
kosten van deze procedure.&#13;
2.4 Ter zitting van het hof van 20 november&#13;
2000 hebben partijen hun zaak doen bepleiten,&#13;
Noords door prof. mr G.M.F. Snijders,&#13;
advocaat te Utrecht, en Everink door mr&#13;
J.T.A.M van Mierlo, advocaat te Deventer,&#13;
zulks beiden mede aan de hand van pleitnotities.&#13;
Voorts heeft het hof op die zitting bij de&#13;
voorgestelde pachter inlichtingen ingewonnen.&#13;
2.5 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte heeft de pachtkamer van het&#13;
kantongerecht bij vonnis waarvan beroep,&#13;
overweging 2.2, overwogen dat tijdens de&#13;
comparitie van partijen en uit de daarna overgelegde&#13;
financiële stukken over de jaren 1995&#13;
tot en met 1997 is gebleken dat de zoon reeds&#13;
lange tijd meewerkt op het bedrijf van Everink,&#13;
zodat het ervoor moet worden gehouden dat&#13;
hij in de loop der jaren voldoende ervaring&#13;
heeft opgedaan binnen de agrarische sector en&#13;
hij in staat geacht moet worden voldoende&#13;
kennis van het bedrijf te hebben verworven&#13;
om het bedrijf (eventueel na nog een periode&#13;
van samenwerking met zijn vader) te kunnen&#13;
overnemen.&#13;
II Ten onrechte heeft de pachtkamer van het&#13;
kantongerecht bij vonnis waarvan beroep, in&#13;
overweging 2.3, overwogen: “Naar het oordeel&#13;
van de pachtkamer heeft Everink met het&#13;
rapport van GLTO het verweer van Noords&#13;
voldoende kunnen weerleggen. In het betreffende&#13;
rapport wordt geconcludeerd dat, hoewel&#13;
de begroting geen royale uitkomsten oplevert,&#13;
indien wordt uitgegaan van een sobere&#13;
opzet, overname van het bedrijf mogelijk is.&#13;
Het voornoemde rapport van DLV Adviesgroep&#13;
NV heeft deze conclusie niet afdoende&#13;
kunnen ontkrachten. Voor wat betreft de&#13;
geprognotiseerde resultaten valt op dat het&#13;
door DLV genoemde saldo van ƒ 130.600,–&#13;
niet wezenlijk verschilt van het saldo als&#13;
genoemd door Den Bakker van ƒ 134.000,–”.&#13;
III Ten onrechte heeft de pachtkamer van het&#13;
kantongerecht bij vonnis waarvan beroep, in&#13;
overweging 2.3, overwogen: “Voorts is van&#13;
belang dat uit de stukken blijkt dat het rapport&#13;
van DLV tot stand is gekomen zonder&#13;
overleg met Everink en zijn zoon, zodat reeds&#13;
om deze reden de in het rapport opgenomen&#13;
kosten niet meer dan schattingen zijn”.&#13;
IV Ten onrechte heeft de pachtkamer van het&#13;
kantongerecht bij vonnis waarvan beroep, in&#13;
overweging 2.3, overwogen: “Tenslotte heeft&#13;
Everink bij herhaling en gemotiveerd gesteld&#13;
dat zijn zoon met een sobere opzet goed kan&#13;
leven, hetgeen Noords niet afdoende heeft&#13;
betwist. Daarbij is mede van belang dat de&#13;
zoon een aanvullende dienstbetrekking heeft.&#13;
Weliswaar stelt Noords dat investeringen in&#13;
de nabije toekomst nodig zullen zijn, doch,&#13;
mede gezien het feit dat het hier om de pacht&#13;
van los land gaat, dient te worden geoordeeld&#13;
dat de wijze waarop en het tempo waarin de&#13;
zoon in de toekomst in het bedrijf gaat inves-&#13;
teren, in beginsel te zijner beoordeling staat”.&#13;
V Ten onrechte heeft de pachtkamer van het&#13;
kantongerecht bij vonnis waarvan beroep, in&#13;
overweging 2.3, overwogen: “Gezien hetgeen&#13;
hiervoor is overwogen, moet worden geoordeeld&#13;
dat niet is komen vast te staan dat, zoals&#13;
Noords heeft gesteld, de zoon onvoldoende&#13;
waarborgen voor een goede bedrijfsvoering&#13;
biedt”.&#13;
VI Ten onrechte heeft de pachtkamer van het&#13;
kantongerecht bij vonnis waarvan beroep, in&#13;
overweging 2.3, overwogen: “Het gaat hier&#13;
om het ouderlijk bedrijf dat door de zuster en&#13;
zwager van Noords is voortgezet. Het valt te&#13;
begrijpen dat Everink en zijn echtgenote er&#13;
aan hechten dat het bedrijf binnen de familie&#13;
wordt voortgezet. De redelijkheid brengt mee&#13;
dat de vordering moet worden toegewezen”.&#13;
VII Ten onrechte heeft de pachtkamer van het&#13;
kantongerecht bij vonnis waarvan beroep&#13;
Wilfridus Theodorus Adelheid Everink in de&#13;
plaats van geïntimeerde Everink als pachter&#13;
gesteld, in de pachtovereenkomst die tussen&#13;
Everink en Noords van kracht is.&#13;
4 De ontvankelijkheid van het hoger&#13;
beroep&#13;
Noords heeft zijn hoger beroep tegen het&#13;
vonnis van 23 september 1999 ingetrokken en&#13;
dan ook geen grieven tegen dat vonnis gericht.&#13;
Hij zal derhalve in zijn hoger beroep van dat&#13;
vonnis niet-ontvankelijk worden verklaard.&#13;
5 De vaststaande feiten&#13;
5.1 Tussen partijen staat als enerzijds gesteld&#13;
en anderzijds erkend dan wel niet of onvoldoende&#13;
betwist dan wel blijkend uit de in&#13;
zoverre niet weersproken inhoud van overlegde&#13;
producties, het navolgende vast.&#13;
5.2 Everink pacht van Noords enkele percelen&#13;
weiland, kadastraal bekend gemeente Beltrum,&#13;
sectie A, nummers 2217, 2218 en sectie F,&#13;
nummers 72, 73, 78 en 93 alsmede gemeente&#13;
Winterswijk, sectie S, nummer 93, ter gezamenlijke&#13;
grootte van 10.61.15 ha.&#13;
5.3 Everink is inmiddels de leeftijd van 65 jaren&#13;
gepasseerd. Noords heeft hem bij brief van&#13;
13 januari 1999 te kennen gegeven, de pacht&#13;
na 31 oktober 2001 niet te willen verlengen.&#13;
Everink heeft op 11 februari 1999 een verlengingsverzoek&#13;
ingediend. De verlengingsprocedure&#13;
is op verzoek van partijen aangehouden&#13;
in afwachting van de uitkomst van de onderhavige&#13;
procedure.&#13;
5.4 Everink heeft een zoon, Wilfridus Theodorus&#13;
Adelheid Everink (hierna te noemen: de&#13;
zoon). De zoon is geboren op 22 juni 1962 en&#13;
woont thans in een huurwoning te Eibergen,&#13;
op circa 10 km afstand van de boerderij van&#13;
Everink. Hij werkt voltijds buiten de landbouw&#13;
en heeft een partner met een eigen&#13;
inkomen (uit de autobranche); zij is niet van&#13;
agrarische komaf. De zoon heeft gedurende&#13;
vier jaren – tot juni 1980 – de Lagere Agrarische&#13;
School gevolgd, doch heeft geen diploma&#13;
behaald. Voorts heeft hij de praktijkschool te&#13;
Almelo gevolgd en in 1982 een diploma&#13;
machinaal melken behaald. De zoon heeft&#13;
verklaard bereid te zijn pachter te worden van&#13;
de onder 5.2 bedoelde percelen. Hij is per&#13;
1 januari 2000 een maatschap met Everink&#13;
aangegaan. In de maatschapsakte is voorzien&#13;
in een verdeling van de winst bij helfte.&#13;
6 Beoordeling van het geschil in&#13;
hoger beroep&#13;
6.1 Everink heeft indeplaatsstelling van zijn&#13;
zoon als pachter gevorderd. Bij de beoordeling&#13;
van deze vordering dient tot uitgangspunt,&#13;
dat de zoon alleen en met onmiddellijke&#13;
ingang de algehele leiding van en verantwoordelijkheid&#13;
voor de exploitatie van het gepachte&#13;
op zich zal nemen.&#13;
6.2 Tussen partijen is in geschil of de zoon&#13;
voldoende waarborgen voor een goede bedrijfsvoering&#13;
biedt. Uit de stukken en afgelegde&#13;
verklaringen blijkt dat hij twintig jaren geleden&#13;
zijn opleiding aan de Lagere Landbouwschool&#13;
heeft beëindigd zonder zijn diploma te&#13;
hebben behaald (de volgens de stukken bijbehorende&#13;
cijferlijst is niet in het geding gebracht).&#13;
Wel heeft hij nadien nog gedurende&#13;
enige jaren de praktijkschool doorlopen, maar&#13;
uit de overgelegde cijferlijsten blijkt dat de&#13;
resultaten juist wat betreft de praktische aspecten&#13;
te wensen hebben overgelaten. Afgezien&#13;
hiervan is ook deze opleiding geruime tijd&#13;
geleden gevolgd. Ook het diploma machinaal&#13;
melken is achttien jaren geleden behaald. De&#13;
zoon heeft verklaard sedertdien geen nadere&#13;
relevante scholing te hebben genoten. Al met&#13;
al acht het hof de theoretische kennis van de&#13;
zoon verouderd en in beginsel niet (meer)&#13;
toereikend voor het zelfstandig exploiteren&#13;
van een melkveehouderij. Dit manco kan echter&#13;
worden gecompenseerd door een ruime&#13;
praktijkervaring.&#13;
6.3 Volgens de verklaringen van de zoon heeft&#13;
hij na het beëindigen van zijn opleiding enige&#13;
tijd op het ouderlijk bedrijf gewerkt in verband&#13;
met de bouw van een loopstal, waarna&#13;
hij voltijds in loondienst buiten de landbouw&#13;
is gaan werken, achtereenvolgens bij een&#13;
slachterij, in een grondverzetbedrijf en – thans&#13;
– bij een houtzagerij. In die tijd heeft de zoon&#13;
naar hij heeft verklaard steeds 10 tot 18 uren&#13;
per week (in de avonduren en op zaterdagen)&#13;
op het ouderlijk bedrijf meegeholpen en&#13;
daarbij alle voorkomende werkzaamheden&#13;
verricht. In 1996 is hij gedurende zes weken&#13;
voltijds op het bedrijf geweest in verband met&#13;
een ernstige ziekte van zijn vader, in welke&#13;
periode hij ook de administratie heeft gedaan&#13;
samen met zijn moeder. Noords heeft betwist&#13;
dat de zoon heeft meegeholpen in een omvang&#13;
als door Everink gesteld en heeft te dier zake&#13;
bewijs aangeboden door het doen horen van&#13;
een buurman als getuige. Het hof overweegt&#13;
op dit punt, dat het enkele meehelpen op het&#13;
bedrijf in de door de voorgestelde pachter&#13;
gestelde omvang – ook indien dit gedurende&#13;
een lange periode zou hebben plaatsgevonden –&#13;
nog niet zonder meer duidt op een dusdanige&#13;
praktijkervaring, dat deze de gebrekkige en&#13;
verouderde scholing afdoende kan compenseren.&#13;
Daarbij is bovendien allerminst vanzelfsprekend,&#13;
dat het helpen in alleen de avonden&#13;
en op zaterdagen de zoon in voldoende mate&#13;
met alle aspecten van de bedrijfsvoering in&#13;
aanraking heeft gebracht. Wat betreft de&#13;
periode van ziekte van Everink in 1996 valt&#13;
nog op, dat diens zoon naar zijn verklaring&#13;
toen voltijds werkzaam is geweest op het&#13;
bedrijf van zijn vader en bij de comparitie in&#13;
eerste aanleg zelfs is verklaard dat hij “het&#13;
bedrijf draaiende heeft gehouden”, maar dat&#13;
hij – na te zijn geconfronteerd met de post&#13;
(van ƒ 15.207,–) wegens “bedrijfsverzorging”&#13;
in de jaarstukken van 1996 – nader heeft verklaard&#13;
dat de bedrijfsverzorging toen ook&#13;
aanwezig was, kennelijk ook toen hij voltijds&#13;
op het ouderlijk (éénmans)bedrijf werkte. Dit&#13;
roept nog de vraag op, of de zoon destijds&#13;
daadwerkelijk in staat was om – zonder hulp&#13;
– alle werkzaamheden te verrichten.&#13;
6.4 Bij de twijfels die uit het eerder overwogene&#13;
volgen is echter doorslaggevend, dat de zoon&#13;
naar het oordeel van het hof ter zitting onvoldoende&#13;
blijk heeft gegeven zich serieus op een&#13;
overname van het bedrijf te hebben voorbereid.&#13;
Zo heeft hij verklaard nog niet concreet&#13;
te hebben nagedacht over zijn toekomstplannen&#13;
met het bedrijf, is gebleken dat hij niet&#13;
intensief bij de totstandkoming van het rapport&#13;
van Den Bakker betrokken is geweest en&#13;
zelf niet of nauwelijks met de rapporteur&#13;
heeft gesproken – terwijl juist Everink in zijn&#13;
memorie van antwoord, nr. 6.1, het “grote&#13;
belang van een persoonlijk onderhoud tussen&#13;
rapporteur en ondernemer waardoor men&#13;
kennis draagt van de persoon en de persoonlijkheid&#13;
en de persoonlijke opvattingen van de&#13;
ondernemer c.q. kennis van het betreffende&#13;
bedrijf” heeft benadrukt – en heeft hij er&#13;
bovendien blijk van gegeven niet goed van de&#13;
inhoud van dat rapport op de hoogte te zijn.&#13;
Verder heeft hij verklaard nog niet met zijn&#13;
vader – of met een bank – te hebben gesproken&#13;
over zijn toekomstige financieringslasten&#13;
en heeft hij enerzijds verklaard samen met&#13;
zijn partner aan het sparen te zijn voor het&#13;
doen van investeringen in de boerderij, maar&#13;
heeft hij anderzijds verklaard niet te weten&#13;
hoeveel is gespaard. Hij heeft in het geheel&#13;
niets kunnen verklaren omtrent de resultaten&#13;
van het door hem over te nemen bedrijf in de&#13;
(meest recente) jaren 1998 en 1999. Zijn plannen&#13;
om naar de boerderij te verhuizen zijn&#13;
nauwelijks geconcretiseerd gebleken. Ook van&#13;
sommige bedrijfsgegevens – zoals de oppervlakte&#13;
van andere gepachte grond dan de&#13;
onderhavige – bleek hij niet precies op de&#13;
hoogte. Al met al heeft het hof op grond van&#13;
de ter zitting van de zoon verkregen indruk&#13;
ernstige twijfels aan de capaciteiten – en de&#13;
belangstelling – van de zoon om als ondernemer&#13;
leiding te gaan geven aan het bedrijf&#13;
waartoe het gepachte behoort. Dit klemt&#13;
temeer, nu de resultaten van dat bedrijf de&#13;
laatste jaren te wensen overlaten en niet valt&#13;
uit te sluiten – zelfs waarschijnlijk is – dat in&#13;
de nabije toekomst investeringen in de gebouwen,&#13;
de melkinstallatie en de overige machines&#13;
nodig zullen blijken, gelet op de ouderdom&#13;
van deze bedrijfsmiddelen. Van een toekomstige&#13;
ondernemer mag worden verwacht dat&#13;
hij in ieder geval énig concreet inzicht in zijn&#13;
te verwachten inkomens- en vermogenspositie&#13;
heeft en voor zichzelf tenminste een globaal&#13;
beeld heeft gevormd van zijn toekomstige&#13;
bedrijfsvoering. Zeker voor een geding met&#13;
zijn positie als inzet zou hij zich op ondervraging&#13;
inzake deze punten moeten hebben&#13;
voorbereid.&#13;
6.5 Het onder 6.2, 6.3 en 6.4 overwogene,&#13;
tezamen en in onderling verband bezien,&#13;
brengt het hof tot het oordeel dat het ervoor&#13;
moet worden gehouden dat de zoon niet voldoende&#13;
waarborgen voor een behoorlijke&#13;
bedrijfsvoering biedt. Grief V is daarmee&#13;
gegrond. Dit brengt met zich dat de vordering&#13;
van Everink reeds op grond van het bepaalde&#13;
in artikel 49, lid 5 van de Pachtwet moet worden&#13;
afgewezen. De overige grieven behoeven&#13;
dan geen bespreking.&#13;
6.6 Aan hetgeen tot nu toe is overwogen doet&#13;
niet, althans onvoldoende af dat het hier verpachting&#13;
van los land betreft en niet van de&#13;
gehele hoeve van Everink, evenmin als van&#13;
doorslaggevende betekenis is dat over de exploitatie&#13;
van het gepachte en betaling van de&#13;
pachtprijs door Everink zelf geen klachten&#13;
zijn geuit. Het hof merkt te dien aanzien nog&#13;
op, dat met het onder 6.1 verwoorde uitgangspunt&#13;
niet verenigbaar zou zijn dat de&#13;
vraag naar de waarborgen aan de zijde van de&#13;
zoon voor een behoorlijke bedrijfsvoering&#13;
alleen zou worden betrokken op de exploitatie&#13;
van ruim 10 ha los land zonder dat daarbij&#13;
mede acht zou worden geslagen op het landbouwbedrijf&#13;
nu die grond een aanzienlijk en&#13;
belangrijk deel daarvan uitmaakt.&#13;
6.7 Gelet op het bovenstaande zal het vonnis&#13;
waarvan beroep worden vernietigd. De in dat&#13;
vonnis uitgesproken compensatie van kosten&#13;
moet echter in stand blijven, nu daartegen&#13;
geen grief is gericht en van een bezwaar tegen&#13;
de uitspraak omtrent de proceskosten ook&#13;
niet uit Noords’ conclusie in hoger beroep&#13;
blijkt.&#13;
6.8 Everink zal worden veroordeeld in de&#13;
kosten van het hoger beroep, nu hij op het&#13;
hoofdpunt van geschil in het ongelijk is&#13;
gesteld. Tot een uitvoerbaar bij voorraad verklaring&#13;
van deze veroordeling zoals gevorderd&#13;
bestaat geen noodzaak, aangezien dit hof in&#13;
pachtzaken in hoogste instantie recht doet.&#13;
7 De beslissing&#13;
Het hof, rechtdoende in hoger beroep,&#13;
verklaart Noords niet-ontvankelijk in zijn&#13;
hoger beroep van het vonnis van de pachtkamer&#13;
van het kantongerecht te Groenlo van&#13;
23 september 1999;&#13;
vernietigt het vonnis van die pachtkamer van&#13;
23 maart 2000 voor zover aan het oordeel van&#13;
het hof onderworpen en, in zoverre opnieuw&#13;
rechtdoende:&#13;
wijst de vordering van Everink tot indeplaatsstelling&#13;
van diens zoon Wilfridus Theodorus&#13;
Adelheid Everink als pachter in de tussen partijen&#13;
bestaande pachtovereenkomst alsnog af;&#13;
veroordeelt Everink in de kosten van het&#13;
hoger beroep, aan de zijde van Noords tot op&#13;
heden begroot op ƒ 553,08 wegens verschotten&#13;
en ƒ 5.100,– wegens salaris.</content><legacyfootnotes/><footnotes><footnote/></footnotes><auteurs/><published>2002-12-01 00:00:00</published><modified>2000-09-05 00:00:00</modified><editiondate>2002-12-01</editiondate><htmlpath>https://denhollander.info/artikel/4671</htmlpath></article>
</articles></edition>
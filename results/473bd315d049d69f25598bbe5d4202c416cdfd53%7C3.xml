<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1981</searchword><id>6515</id><udhid>UDH:TvAR/6515</udhid><titel>AROB EN LANDBOUW</titel><searchwords><searchword>TvAR 5/1981</searchword><searchword>UDH:TvAR/6515</searchword></searchwords><attachments><attachment><name>1981_nr 5_Artikel_Schuurs.pdf</name><extention>pdf</extention><url>https://denhollander.info/download/6288/ci</url></attachment></attachments><inleiding>1. Inleiding.&#13;
De uitnodiging van het bestuur van de Vereniging voor Agrarisch recht om samen met staatsraad mr. J. M. Polak een pre-advies te schrijven over Arob en landbouw heb ik met genoegen aanvaard.&#13;
De heer Polak en ik hebben afgesproken, dat hij de rechtsbescherming, die de wet arob biedt, zal behandelen als één van de vormen van rechtsbe-scherming bij de landbouwwetgeving, terwijl ik het onderwerp vanuit de gezichtshoek van die wet zal bespreken.&#13;
De wet arob roept wat landbouw betreft geen bijzondere problemen op. De vraagstukken, waarmee men op het gebied van de landbouw in het kader van deze wet wordt geconfronteerd, zijn dezelfde als die men op andere terreinen tegenkomt. De onderwerpen, die in het pre-advies aan de orde zullen komen, zijn derhalve algemene onderwerpen, die de wet arob betreffen, voorzover zij zich op het terrein van landbouw hebben voorgedaan.&#13;
Landbouw is een veelomvattend begrip. De vele manieren, waarop dit begrip kan worden benaderd, hebben mij gedwongen een keuze te maken. De keuze, die ik heb gemaakt, is, dat ik in dit pre-advies onder landbouw versta de regelingen van het ministerie van Landbouw en Visserij, krachtens welke beslissingen kunnen worden genomen, waarvan op grond van de wet arob in beroep kan worden gegaan.&#13;
Ik heb mij voorgenomen aan de hand van de artikelen van de wet arob enige onderwerpen aan de orde te stellen. </inleiding><content>2. Artikel 1, administratief orgaan.&#13;
Ingevolge artikel 1 van de wet arob wordt onder administratief orgaan verstaan iedere persoon en ieder college, met enig openbaar gezag binnen Nederland bekleed.&#13;
Ten Berge en Stroink twijfelen in hun commentaar op de uitspraak van de Afdeling rechtspraak van 19 september 1977, nr. A-l150 (1976)1), of het bestuur van de Stichting Ontwikkelings- en Saneringsfonds voor de Landbouw een administratief orgaan is. In deze uitspraak gaat de Afdeling zonder nader op dit punt in te gaan ervan uit, dat dit zo is. Ten Berge en Stroink komen op dit punt terug in hun commentaar op de uitspraak van 13 juni 1978, nr. A-l.0682 (1977)2), in welke uitspraak de Afdeling beslist, dat het bestuur van genoemde Stichting een administratief orgaan is. In dit commentaar wordt gesteld, dat kenmerk van het zijn van administratief orgaan is het bekleed zijn met openbaar gezag oftewel er een bevoegdheid moet bestaan tot publiekrechtelijk rechtshandelen. Deze stelling doet zien, dat de twijfel van Ten Berge en Stroink bij de eerstgenoemde uitspraak niet terecht is.&#13;
In deze zaak was bij de Afdeling beroep ingesteld tegen de beslissing van het bestuur van de Stichting, waarbij de vergoeding als voorzien in het Beëindigingsvergoedingsbesluit (Stcrt 1972, 221) werd geweigerd.&#13;
Zoals het besluit doet zien, heeft het bestuur van de Stichting bij de vaststelling ervan onder meer gelet op artikel 2 van de Beschikking uitvoe-ring E.E.G.-structuurrichtlijnen (Stcrt 1972, 91). Dit artikel bepaalt, dat met het uitvoeren van de Richtlijn van de Raad van de Europese Gemeen-schappen van 17 april 1972, nr. 72/160/EEG, ter bevordering van de be-drijfsbeëindiging in de landbouw en van de aanwending van de cultuur-grond tot verbetering van de structuur (Pb EG 1972, L 96) onder andere de Stichting Ontwikkelings- en Saneringsfonds voor de Landbouw is belast.&#13;
Ingevolge artikel 189 van het Verdrag tot oprichting van de Europese Economische Gemeenschap is een richtlijn verbindend ten aanzien van het te bereiken resultaat voor elke Lid-Staat waarvoor zij is bestemd, doch wordt aan de nationale instanties de bevoegdheid gelaten vorm en middelen te kiezen.&#13;
Het meest gerede administratieve orgaan van de Lid-Staat Nederland, de minister van Landbouw en Visserij, heeft het bestuur van de Stichting op-gedragen genoemde richtlijn uit te voeren.&#13;
Mij lijkt er geen twijfel over te kunnen bestaan, dat door deze opdracht aan het bestuur van de Stichting een bevoegdheid tot publiekrechtelijk rechtshandelen is verleend. Ook de Afdeling twijfelt hier niet aan, zoals blijkt uit de bedoelde uitspraak: „Zij (d.z. de in het besluit neergelegde al-gemeen geldende regelen) moeten worden beschouwd als een bekendma-king van het beleid, dat verweerder (d.i. het bestuur van de Stichting) in op-dracht van de minister van Landbouw en Visserij voert ter uitvoering van de Richtlijn".&#13;
In de hiervoor als tweede genoemde uitspraak heeft de Afdeling - zoals gezegd - zich gebogen over de vraag, of het bestuur van de Stichting een administratief orgaan is. De reden hiertoe was, dat de bij die zaak betrok-ken regeling, bestuursbesluit nr. 42 (glasafbraak), niet door het bestuur in opdracht van de minister is vastgesteld.&#13;
De gronden, waarop de Afdeling de gestelde vraag bevestigend beant-woordt, zijn, dat het betreft de uitvoering van een taak, welke de overheid zich heeft aangetrokken, en dat de uitvoering van die taak door het bestuur van de Stichting met overheidsgelden wordt bekostigd.&#13;
Het zijn juist deze gronden, waarop het Beëindigingsvergoedingsbesluit en bestuursbesluit nr. 42 met elkaar overeenstemmen. Ten Berge en Stroink zeggen: „In casu heeft de minister van Landbouw en Visserij, waarschijnlijk geheel op eigen houtje, een stichting opgericht en deze belast met de uitvoering van subsidieregelingen." Deze zin getuigt van weinig inzicht in de landbouwwereld. Afgezien van het feit, dat de Stichting in de vijftiger jaren na overleg met en met instemming van het parlement is opgericht en derhalve in het geheel niet op eigen houtje, is de achterliggende gedachte kenmerkend voor de wijze van werken van het ministerie van Landbouw en Visserij. Deze gedachte komt onder meer tot uiting in de Nota inzake het landbouwstructuurbeleid van 17 mei 19723):&#13;
,,De ondergetekende acht het om verschillende redenen wenselijk het bestaande beleidsinstrumentarium in Nederland tevens te hanteren voor de ten uitvoerlegging van de E.E.G-structuurrichtlijnen. Dit instrumentarium wordt in de eerste plaats gekenmerkt door de ruimte die het laat voor eigen initiatieven en de verantwoordelijkheden van het bedrijfsleven, hetgeen onder meer tot uitdrukking komt in de samenstelling der organen die zijn belast met het treffen van de beleidsmaatregelen. Ondergetekende acht het van groot belang dat deze hechte samenwerking van overheid en bedrijfsleven - een historisch gegroeide verworvenheid - de pijler blijft van het toekomstige be-leid."&#13;
Dat de Stichting tot het instrumentarium van de minister behoort, is in de landbouwwereld communis opinio.&#13;
Volgens Ten Berge en Stroink kan aan de juistheid van de uitspraak, dat het bestuur van de Stichting een administratief orgaan is, worden getwijfeld, omdat uit de statuten van de Stichting niet voortvloeit, dat de minister een „bevelsmacht" heeft jegens het bestuur. Dit laatste volgt niet uit de artikelen van de statuten, die zij in hun commentaren aanhalen. Het bestuur van de Stichting is samengesteld uit zes ambtenaren en tien vertegenwoordigers van het landbouwbedrijfsleven. Volgens de statuten hebben de ambtenaren ieder twee stemmen en de landbouwvertegenwoordigers ieder één stem. Dit doet zien, dat de minister materieel een beslissende invloed kan hebben op het bestuur.&#13;
3. Artikel 2, beschikking.&#13;
Ingevolge artikel 2 van de wet arob wordt onder beschikking verstaan het schriftelijk besluit van een administratief orgaan, gericht op enig rechtsgevolg. Geen beschikkingen zijn - zo zegt dit artikel - een besluit van algemene strekking en een rechtsbehandeling naar burgerlijk recht.&#13;
De Afdeling rechtspraak acht beslissingen, die zijn genomen op grond van subsidieregelingen, die worden aangeduid als pseudo-wetgeving, beschik-kingen. De reden voor dit oordeel is ondermeer te vinden in de uitspraak van 30 november 1977, nr. A-1107(1976)"):&#13;
„Het bestreden besluit moet worden gezien als de uitoefening van een in de regeling vervatte publiekrechtelijke bevoegdheid. Een en ander klemt te meer nu blijkens de wetsgeschiedenis ook onmiskenbaar het de bedoeling van de wetgever is geweest om besluiten omtrent geldelijke uitkeringen onder de benaming subsidie, garantie, krediet of hoe dan ook, onder de werking van de wet arob te brengen. De in het oorspronkelijk wetsontwerp opgenomen bepaling, houdende uitzondering van besluiten inzake geldelijke uitkeringen van de werking van die wet, is daartoe vervallen.&#13;
Ik wil naar aanleiding van deze overwegingen ingaan op het begrip rechtshandeling naar burgerlijk recht.&#13;
De verwijzing van de Afdeling naar een in de regeling vervatte publiekrechtelijke bevoegdheid doet meteen denken aan de zinsnede in artikel 2 van de wet beroep administratieve beschikkingen, welk artikel met enige aanpassingen in het oorspronkelijk ontwerp van de wet arob was overgenomen:&#13;
„Onder beschikking verstaat deze wet de eenzijdige naar buiten gerichte schriftelijke wilsverklaring van een administratief orgaan van de centrale overheid, gegeven krachtens een in enig staats- of admi-nistratiefrechtelijk voorschrift vervatte bevoegdheid of verplichting..."&#13;
De Kroon heeft het begrip „voorschrift" eng uitgelegd en daaronder ver-staan een algemeen verbindend voorschrift.5) De parlementaire behandeling van de wet arob doet zien, dat de wetgever niet de enge interpretatie van dat begrip wenste, maar wel vasthield, dat om van een beschikking te kunnen spreken een publiekrechtelijke bevoegdheid tot het geven daarvan noodzakelijk is. Uit de wetsgeschiedenis van artikel 2 blijkt verder, dat de overige wijzigingen van dit artikel alleen voort zijn gekomen uit de wens om de leesbaarheid daarvan te bevorderen en niet zijn aangebracht om de inhoud van het beschikkingsbegrip te veranderen.&#13;
Voorzover hier van belang, gaat het bij een beschikking er om, dat de beslissing eenzijdig is en dat de bevoegdheid tot het nemen ervan steunt op een publiekrechtelijke bevoegdheid.&#13;
In de aangehaalde overwegingen in de uitspraak van 30 november 1977 zijn aanknopingspunten te vinden, die de verwachtingen konden rechtvaardigen, dat de appellant in zijn beroep tegen de beslissing op grond van het Kaderbesluit grondbank (Stcrt 1976, 101 en 120) ontvankelijk was. Krach-tens dit besluit kan het bestuur van de Stichting Beheer Landbouwgronden ter verlichting van de financieringsproblematiek van agrarische bedrijven, die voor hun produktie in belangrijke mate op het gebruik van grond zijn aangewezen, onder bepaalde voorwaarden tot het in erfpacht uitgeven van percelen grond overgegaan. De grondbank wordt door de minister van Landbouw en Visserij en het parlement gezien als een instrument van het landbouwstructuurbeleid. De beslissing tot het in erfpacht uitgeven van percelen grond is duidelijk uitoefening van een publiekrechtelijke bevoegdheid en zij is eenzijdig. Voorts geeft de doelstelling van het besluit aan, dat het strekt tot verlichting van de financieringsproblematiek van bepaalde landbouwbedrijven. Naar aard en strekking is dit besluit geheel te vergelijken met de als pseudo-wetgeving aan te merken Beschikking garantie olieaankoop glastuinbouwbedrijven 1974 (Stcrt 109), om welke regeling het ging in de aangehaalde uitspraak van 30 november 1977.&#13;
Bij de uitspraak van 5 december 1978, nr. A-l.1101 (1978) VE 895, ech-ter verklaart de voorzitter van de Afdeling die appellant niet-ontvankelijk in zijn beroep. De overwegingen hiervoor zijn:&#13;
„Hier is sprake van een weigering tot het sluiten van een privaatrechtelijke overeenkomst, waartegen op grond van artikel 2, eerste lid onder b, voornoemd, geen beroep openstaat... In de wet arob noch in de geschiedenis van haar totstandkoming is steun te vinden voor de opvatting, dat, ...., een voorziening op grond van deze wet mogelijk is tegen .... beslissingen tot het al dan niet verrichten daarvan (d.i. van rechtshandelingen naar burgerlijk recht)."&#13;
Waarom rekent de Afdeling tot rechtshandeling naar burgerlijk recht ook de beslissing tot het al dan niet verrichten van een dergelijke rechtshandeling?&#13;
Hiervoor heb ik aangegeven, dat het bij een beschikking er om gaat, dat de beslissing eenzijdig is en dat de bevoegheid tot het nemen ervan steunt op een publiekrechtelijke bevoegdheid. Wanneer de wet arob vervolgens de rechtshandeling naar burgerlijk recht niet aanmerkt als een beschikking, kan het niet anders dan dat worden uitgesloten eenzijdige beslissingen, waaraan een publiekrechtelijke bevoegdheid ten grondslag ligt en waaraan behalve het administratieve recht ook het burgerlijke recht rechtsgevolgen verbindt. Want wanneer het gaat om rechtshandelingen naar burgerlijk recht, waaraan het administratieve recht geen rechtsgevolgen verbindt, zouden, in het geval dat in artikel 2 van de wet arob die rechtshandelingen niet waren uitgesloten, die handelingen geen beschikking zijn en zou daar-tegen geen voorziening openstaan vanwege het bepaalde in de artikelen 7 en 2 van die wet.&#13;
Tot eenzijdige beslissingen, waaraan een publiekrechtelijke bevoegdheid ten grondslag ligt, kunnen ook beslissingen tot het al dan niet verrichten van een rechtshandeling naar burgerlijk recht behoren.&#13;
Dan rijst vervolgens de vraag, of het burgerlijk recht aan bedoelde beslis-singen tot het al dan niet verrichten van een rechtshandeling naar burgerlijk recht rechtsgevolgen verbindt. Dit is niet bij ieder van die beslissingen het geval. Ook de wetgever is deze mening toegedaan:&#13;
„Voorzover de voorbereiding van een civielrechtelijke rechtshandeling al zou zijn te beschouwen als een beschikking in de zin van artikel 2, eerste lid, dan zou ook hierop de uitzondering bedoeld in het tweede lid onder b van dat artikel van toepassing zijn indien en voorzover in verband hiermede reeds een vordering bij de burgerlijke rechter, bijvoorbeeld wegens wanprestatie, zou kunnen worden ingesteld."6)&#13;
In het oorspronkelijk wetsontwerp stond in artikel 5, aanhef en onder k:&#13;
„Geen voorzieningen als bedoeld in deze wet staan open tegen be-schikkingen tot het toekennen of weigeren van geldelijke uitkeringen onder de naam tegemoetkoming, subsidie, garantie, krediet of hoe dan ook, tenzij zowel de verschuldigdheid als de hoogte van het verschuldigde bedrag bij of krachtens een algemeen verbindend voorschrift zijn bepaald."&#13;
De wetgever heeft - zo doet de wetsgeschiedenis zien - met de bedoeling om voor deze beschikkingen het in de wet arob voorziene beroep mogelijk te maken deze bepaling geschrapt. Dat de beslissing tot het verlenen van een garantie (borgtocht) of krediet een beslissing is, die is gericht op het verrichten van een rechtshandeling naar burgerlijk recht, is duidelijk. Een beslissing tot het verlenen van subsidie is ook een dergelijke beslissing.&#13;
De Afdeling beschouwt als pseudo-wetgeving aan te merken subsidiere-gelingen als een bekendmaking van het beleid, dat de subsidieverlener voert ter zake van de te verlenen subsidie.7)&#13;
Deze bekendmaking is te vergelijken met de folder, die een winkelier huis aan huis laat bezorgen en waarin hij aangeeft welke waren hij in zijn winkel te koop heeft. Wanneer ik naar zijn winkel ga en naar een bepaald in de folder omschreven voorwerp vraag, komt, nadat dat voorwerp op de toon-bank is gelegd en ik na inspectie heb gezegd, dat ik dat voorwerp wil hebben, door wilsovereenstemming een overeenkomst tot stand. Het op de toon-bank leggen van het gevraagde voorwerp is de uiting van de beslissing van de winkelier, dat hij dat voorwerp aan mij wil verkopen. Deze beslissing is gericht op het verrichten van een rechtshandeling naar burgerlijk recht.&#13;
Zo ook komt, wanneer een subsidieverlener op een aanvrage beslist, dat hij aan de aanvrager onder bepaalde voorwaarden subsidie zal verlenen, op het moment, dat de aanvrager zegt, dat hij onder die voorwaarden de sub-sidie wil hebben, door wilsovereenstemming een overeenkomst tot stand. De beslissing van de subsidieverlener, dat hij aan de aanvrager de subsidie zal verlenen, is de uiting van een beslissing, die is gericht op het verrichten van een rechtshandeling naar burgerlijk recht.&#13;
Bij de uitvoering van vele subsidieregelingen gebeurt het, dat met de toe-zegging van de subsidie een formulier wordt meegezonden, waarop de aan-vrager moet verklaren, dat hij aan de gestelde voorwaarden heeft voldaan en waarop hij om uitbetaling van de subsidie vraagt. Wanneer de subsidie-verlener dit formulier ontvangt, is de overeenkomst tot stand gekomen, omdat de aanvrager met dat formulier tot uiting brengt, dat hij onder de in de toezegging van de subsidie vermelde voorwaarden de subsidie wil heb-ben. Dit formulier en de toezegging van de subsidie vormen samen het be-wijs van de overeenkomst, die tussen de aanvrager en de subsidieverlener tot stand is gekomen.&#13;
Wanneer de subsidieverlener na ontvangst van het formulier de subsidie weigert uit te betalen, omdat naar zijn oordeel de aanvrager aan één of meer van de bij de toezegging van de subsidie vermelde voorwaarden niet heeft voldaan, is tussen hem en de aanvrager een geschil gerezen, dat aan de burgerlijke rechter ter beslechting kan worden voorgelegd. Dit geschil betreft de uitvoering van de overeenkomst. Hieraan doet in mijn ogen niet af, dat in een subsidieregeling de voorwaarden zijn vermeld, die aan de toe-zegging van de subsidie zullen worden verbonden, en dat daarin is bepaald, dat de subsidie eerst zal worden uitbetaald, indien aan alle voorwaarden is voldaan.s)&#13;
Het bestuur van de Stichting Ontwikkelings- en Saneringsfonds voor de Landbouw heeft in vele van zijn subsidieregelingen bepaald, dat na toeken-ning van de bijdrage tussen de aanvrager en de Stichting een schriftelijke overeenkomst zal worden gesloten, waarbij door het bestuur nadere voor-waarden kunnen worden gesteld.9) Deze schriftelijke overeenkomst kan niet anders worden gezien dan als het bewijs van de overeenkomst, die tus-sen de aanvrager en de Stichting door wilsovereenstemming tot stand is ge-komen.&#13;
Met een aanvrager had de Stichting de bedoelde overeenkomst gesloten. Hierna had de Stichting aan de aanvrager een gedeelte van de subsidie uit-betaald. De aanvrager kwam in een later stadium een van de bij de toekenning van de subsidie gestelde voorwaarden niet na. Het bestuur heeft besloten de uitbetaalde subsidie terug te vorderen. Tegen dit besluit heeft de aanvrager beroep bij de Afdeling ingesteld. De Afdeling overwoog:&#13;
„Dit besluit betreft naar het oordeel van de Afdeling de uitvoering van de tussen appellant en de Stichting gesloten overeenkomst en is derhalve aan te merken als een rechtshandeling naar burgerlijk recht. Naar het oordeel van de Afdeling ontneemt de omstandigheid, dat appellant slechts onder de door de verweerder gestelde voorwaarden, welke deels hun grondslag vinden in het Kaderbesluit, met verweerder voornoemde overeenkomst kon aangaan, aan deze overeenkomst noch aan het ter uitvoering daarvan genomen bestreden besluit het karakter van een rechtshandeling naar burgerlijk recht.10)&#13;
Gezien het voorgaande lagen deze overwegingen in de lijn der verwachtingen. Deze overwegingen liggen ook in de lijn der verwachtingen, wanneer een aanvrager beroep instelt tegen het besluit om de subsidie niet uit te betalen, omdat de aanvrager aan een van de bij de toekenning van de subsidie vermelde voorwaarden niet heeft voldaan, in het geval dat de toekenning van de subsidie en het formulier, waarmee de uitbetaling van de subsidie wordt verzocht, tezamen het bewijs vormen van de tot stand gekomen overeenkomst. Hiervoor heb ik geconcludeerd, dat dit de uitvoering van de overeenkomst betreft. In een dergelijk geval echter overwoog de Afdeling:&#13;
,,Nu overigens niet is gebleken van bijzondere omstandigheden, op grond waarvan verweerder in het geval van appellant een uitzondering had moeten maken op het in de Beschikking (bijdragen particuliere cultuurtechnische werken 1975), die niet steunt op enig wettelijk voorschrift, neergelegde beleid, kon verweerder naar het oordeel van de Afdeling in redelijkheid weigeren om tot uitbetaling van de bijdrage over te gaan, welke weigering gezien de in de Beschikking omschreven wijze van behandeling van aanvragen dient te worden aangemerkt als een beschikking tot afwijzing van de aanvrage van appel-lant."¹¹)&#13;
De toevoeging, dat de weigering tot uitbetaling van de bijdrage dient te worden aangemerkt als een beschikking, duidt er op, dat ook de Afdeling eigenlijk van oordeel is, dat hier sprake is van een rechtshandeling naar burgerlijk recht. Het schrappen van de oorspronkelijke bepaling in artikel 5, onder k, heeft naar mijn mening gevolgen gehad voor de inhoud van het begrip rechtshan-deling naar burgerlijk recht. Indien dit niet zo is, heeft de wetgever slechts een overbodige bepaling geschrapt, omdat tegen de in die bepaling bedoelde beslissingen al vanwege artikel 2 geen voorziening openstond. Deze gevolgen zijn, dat onder het begrip rechtshandeling naar burgerlijk recht niet zonder meer kunnen worden begrepen beslissingen tot het al dan niet verrichten van een dergelijke rechtshandeling. Deze beslissingen zijn alleen dan niet vatbaar voor het in de wet arob voorziene beroep, wanneer het burgerlijke recht aan deze beslissingen rechtsgevolgen verbindt.&#13;
Omdat het burgerlijke recht niet aan alle beslissingen tot het al dan niet verrichten van een rechtshandeling naar burgerlijk recht rechtsgevolgen verbindt, houdt de uitspraak van de Afdeling, dat die beslissingen moeten worden aangemerkt als rechtshandelingen naar burgerlijk recht, in, dat er een aantal beslissingen is, waarover de burger niet het oordeel van een rechter kan vragen. Dit is volgens mij niet de bedoeling van de wet arob. Deze wet beoogt toch aanvullende rechtsbescherming te geven. De uitzondering in artikel 2, tweede lid aanhef en onder b, van die wet strekt er toe te voor-komen, dat verschillende soorten rechters zich over dezelfde soort proble-men buigen.&#13;
Ik hoop, dat de Afdeling terugkomt op haar uitspraak, dat als rechts-handeling naar burgerlijk recht ook moet worden aangemerkt de beslissing tot het al dan niet verrichten van een dergelijke rechtshandeling, en dat zij daarmee het gat, dat zij met die uitspraak in de markt van de rechtsbescher-ming heeft geslagen, weer dicht.&#13;
4. Artikel 3, weigering.&#13;
Artikel 3 van de wet arob stelt met een beschikking gelijk een weigering om een beschikking te geven. Het administratief orgaan - zo is in dat artikel te lezen - wordt geacht het geven van een beschikking te hebben geweigerd, wanneer (onder meer) de wettelijk gestelde termijn voor het nemen van een beschikking is verstreken zonder dat een beschikking is gegeven.&#13;
Wanneer beroep is ingesteld tegen een beschikking van een administratief orgaan van de centrale overheid, vraagt de voorzitter van de Afdeling rechtspraak aan de betrokken minister hem mede te delen, of het beroep-schrift als bezwaarschrift wordt aangemerkt (art. 11). Wanneer de minister die vraag bevestigend beantwoordt, moet op het bezwaarschrift binnen dertig dagen of, wanneer bij de behandeling ervan een commissie wordt in-geschakeld, binnen zestig dagen worden beslist. Deze termijnen mogen één keer met een termijn van dertig dagen worden verlengd (art. 14). Artikel 12 schrijft voor, dat de voorzitter aan appellant mededeelt, dat zijn beroepschrift als bezwaarschrift wordt behandeld en dat het betaalde recht aan hem zal worden terugbetaald, nadat dertig dagen zijn verlopen na de dag, waarop de beslissing op het bezwaarschrift is gegeven of wordt geacht te zijn geweigerd, tenzij hij voordien tegen die beslissing beroep heeft ingesteld.&#13;
Op het ministerie van Landbouw en Visserij worden veel bezwaarschriften behandeld. De hoeveelheid van de bezwaarschriften is er mede de oorzaak van, dat de in artikel 14 van de wet arob genoemde termijn wordt overschreden. Het secretariaat van de Commissie voor de Bezwaarschriften krijgt vaak telefoontjes, waarin wordt gezegd, dat van de Raad van State de ƒ 25, - is terugontvangen, en waarbij wordt gevraagd, of dit wil zeggen, dat hun bezwaarschrift niet meer wordt behandeld.&#13;
Wanneer een appellant in een dergelijk geval de ƒ 25, - terugontvangt, wil dit zeggen, dat de termijn om beroep in te stellen tegen een weigering om een beschikking te geven is verlopen.&#13;
Ik heb zelf in april 1980 een arob-bezwaarschrift ingediend bij het college van b en w van een gemeente. Deze gemeente is niet mijn woongemeente. Ik wist, dat die gemeente voor de behandeling van bezwaarschriften een commissie had ingesteld. Het college heeft geen bericht gestuurd, dat de beslissing zou worden verdaagd. Eind juli 1980 heb ik een brief ontvangen, waarin stond, dat in september een hoorzitting werd gehouden. Ik ben daar geweest. Ik heb nu nog steeds geen beslissing op het bezwaarschrift.&#13;
Ik sta in dit geval machteloos. Toen ik geen bericht van verdaging ont-ving, heb ik overwogen om in beroep te gaan tegen een weigering om een beslissing te geven. In het vertrouwen, dat het wel goed zou komen, en om het college niet tegen de haren in te strijken heb ik daarvan afgezien. Met deze beslissing blijk ik alleen mezelf te hebben gehad.&#13;
Dit heeft mij geleerd, dat het verstandig is om, wanneer niet binnen de gestelde termijn op een bezwaarschrift is beslist, ter bewaring van rechten altijd beroep in te stellen. In het beroepschrift kan worden medegedeeld, dat het beroep voor alle zekerheid is ingesteld, en worden gevraagd, of de behandeling van het beroep tot nader bericht kan worden aangehouden. Wanneer het betrokken administratieve orgaan wordt bericht, dat om die reden beroep is ingesteld, lijkt mij, dat dit de goede verhoudingen niet zal verstoren.&#13;
Hiervoor heb ik gezegd, dat op het ministerie van Landbouw en Visserij de voorgeschreven termijn om op een bezwaarschrift te beslissen wordt overschreden; zelfs komt het voor, dat de hoorzitting binnen die termijn niet kan worden gehouden. Het is echter nog niet voorgekomen, dat beroep is ingesteld tegen een weigering van het ministerie om een beschikking te ge-ven om die reden. Ik heb de indruk, dat dit mede komt, omdat deze moge-lijkheid niet algemeen bekend is.&#13;
5. Artikelen 5 en 9, derde-belanghebbende en beroepstermijn.&#13;
Artikel 21 van de Visserijwet 1963 schrijft voor, dat het verboden is in een binnenwater te vissen, voor zover een ander rechthebbende is op het visrecht van dat water. Dit verbod geldt volgens dat artikel niet voor hem, die is voorzien van een schriftelijke vergunning van de rechthebbende. De-ze vergunningverlening is overigens een rechtshandeling naar burgerlijk recht, zo heeft de Afdeling rechtspraak in haar uitspraak van 19 mei 1980, nr. A-l.1219 (1979) beslist, omdat de bevoegdheid tot het verlenen of wei-geren van de vergunning voortvloeit uit de beschikkingsmacht van de Staat als eigenaar van het betrokken water. Een dergelijke vergunning mag slechts worden verleend met toestemming van de Kamer voor Binnenvisse-rij. Indien een doelmatige bevissing van het water, waarop de aanvrage tot het verkrijgen van toestemming betrekking heeft, door de voorgenomen uitreiking van vergunningen wordt belemmerd, wijst de Kamer de aanvrage af dan wel verbindt zij aan de toestemming voorschriften. De Kamer kan aan de toestemming ook voorschriften verbinden ter verzekering van de be-langen van derden (art. 22). Van de beslissing van de Kamer kunnen zowel de vergunningverlener als de vergunningverkrijger binnen één maand be-roep instellen bij de Kroon (art. 37).&#13;
De Visserijwet 1963 kent aan derden, wier belangen bij de verlening van een vergunning zijn betrokken geen beroepsrecht toe.&#13;
Er is iemand, die graag in een binnenwater wil vissen en aan de rechtheb-bende op het visrecht van dat water een vergunning vraagt. Zij bereiken overeenstemming en de rechthebbende vraagt aan de Kamer toestemming om de vergunning uit te reiken. Er is voorts een derde, die van deze transac-tie en van de aanvrage tot het verkrijgen van toestemming op de hoogte is en die meent, dat vergunningverlening hoe dan ook zich niet met zijn be-langen verdraagt.&#13;
De Kamer kan op deze aanvrage één van de volgende beslissingen nemen:&#13;
- de toestemming wordt geweigerd;&#13;
- de toestemming wordt onder voorschriften verleend;&#13;
- de toestemming wordt zonder meer verleend.&#13;
De derder weet, wanneer de Kamer haar beslissing heeft genomen en hoe deze luidt. Bovendien kan hij bij de Kamer informeren, of tegen de beslis-sing beroep op de Kroon is ingesteld, omdat ingevolge artikel 37 van de Visserij wet 1963 de secretaris van de Raad van State de Kamer hiervan in kennis stelt.&#13;
Artikel 9 van de wet arob bepaalt, voor zover hier van belang, dat wan-neer beroep wordt ingesteld tegen een beschikking, waartegen krachtens een ander wettelijk voorschrift enige administratiefrechtelijke voorziening heeft opengestaan, het beroep kan worden ingesteld binnen dertig dagen na de dag, waarop de termijn voor die voorziening is verstreken, dan wel na de dag, waarop zodanige voorziening is gegeven. Artikel 5 van deze wet be-perkt artikel 9: geen voorziening staat open tegen een beschikking van de Kroon in beroep gegeven, omdat daarbij de Afdeling voor de geschillen van bestuur van de Raad van State is gehoord.&#13;
Houdt dit in, dat de derde, wanneer bij een weigering van de toestem-ming of bij een verlenning van de toestemming onder voorschriften de ver-gunningverlener en de vergunningverkrijger bij de Kroon beroep instellen, geen bescherming van zijn belangen kan krijgen? Neen, want de bepalingen omtrent de behandeling van Kroonberoepen schrijven voor, dat de belang-hebbenden in de gelegenheid worden gesteld om schriftelijke stukken in te dienen en om in een openbare vergadering te worden gehoord (art. 34 en 38 van de Wet op de Raad van State). Wanneer beroep bij de Kroon wordt in-gesteld, kan men zeggen, dat de derde alleen hoeft te wachten op de dingen, die komen gaan. Ik denk, dat het wel verstandig is, dat de derde voor alle zekerheid zich aanmeldt als belanghebbende bij de Afdeling voor de ge-schillen van bestuur.&#13;
Bij verlening van de toestemming zonder meer zullen de vergunningver-lener noch de vergunningverkrijger beroep instellen. Nu moet de derde in geweer komen. Hij zal de termijn goed in de gaten moeten houden, want als hij te vroeg beroep bij de Afdeling rechtspraak instelt, zal hij niet-ontvankelijk worden verklaard. Hij heeft dan nog geen beroepsrecht: dit ontstaat pas voor hem, wanneer de termijn voor beroep bij de Kroon onge-bruikt is verstreken. De Afdeling heeft geen mogelijkheid hierin soepel te zijn, omdat artikel 5 van de wet arob voorschrijft, dat geen voorziening openstaat tegen beschikkingen, waartegen krachtens wettelijk voorschrift een andere administratiefrechtelijke voorziening openstaat.&#13;
De artikelen 45 tot en met 54 van de Visserij wet 1963, die de Kamer voor de Binnenvisserij regelen, vertonen gelijkenis met de Wet op de rechterlijke organisatie. Dit roept de vraag op, of de Kamer wel een administratief or-gaan is.&#13;
Mij dunkt, dat deze vraag bevestigend moet worden beantwoord. Het kenmerk van de rechterlijke macht is, dat zij onafhankelijk is van de bestuurlijke macht. De Kamer is dit niet, omdat van haar beslissingen bij de Kroon, een administratief orgaan, in beroep kan worden gegaan.&#13;
6. Artikel 8, beroepsgronden.&#13;
In 1978 heeft de Hoge Raad een drietal arresten gewezen, dat opzien heeft gebaard. Deze arresten zijn voor het administratieve recht van groot belang, omdat de Hoge Raad daarin heeft uitgesproken, dat toepassing van de wet kan worden opzij geschoven, wanneer een of meer beginselen van behoorlijk bestuur zulks vergen:&#13;
„dat onder omstandigheden strikte toepassing van de wet in die mate in strijd kan komen met een of meer beginselen van behoorlijk bestuur, dat die toepassing achterwege dient te blijven; dat in het algemeen de vraag onder welke omstandigheden dit laatste zich voordoet van geval tot geval moet worden beoordeeld door afweging van het beginsel dat de wet moet worden toegepast tegen een of meer in aanmerking komende beginselen van behoorlijk bestuur."12)&#13;
Ik heb de indruk, dat de Afdeling rechtspraak de zienswijze van de Hoge Raad deelt. Uit de uitspraak van 7 oktober 1980, nr. A-l.0355 (1980), kan worden afgeleid, dat de Afdeling een bestreden beschikking toetst aan de wettelijke bepalingen en aan de beginselen van behoorlijk bestuur, ook wanneer die bepalingen het administratieve orgaan geen beleidsvrijheid laten:&#13;
,,Op appelants verzoek om toekenning van een premie als bedoeld in de Verordering (EEG) nr. 1078/77 van de Raad van de Europese Ge-meenschappen van 17 mei 1977 is hem door de hoofdingenieur-directeur in de provincie Friesland een premie toegekend van ƒ 85.905, - . Vaststaat dat de door de hoofdingenieur-directeur vast-gestelde premie in overeenstemming is met het bepaalde in artikel 4, eerste lid, van de Verordening. Vaststaat voorts, dat deze Verorde-ning ingevolge artikel 189, tweede lid, van het Verdrag tot oprichting van de E.E.G. als een algemeen verbindend voorschrift in de Lid-Staten geldt. Nu de Verordening niet de bevoegdheid verleent om in individuele gevallen van het bepaalde in artikel 4 af te wijken, kon de hoofdingenieur-directeur op grond van de Verordening slechts het door hem vastgestelde premiebedrag aan appellant toekennen. Appelant heeft nog aangevoerd, dat bij hem verwachtingen zijn ge-wekt dat hij een aanzienlijk hogere premie zou ontvangen... De Afdeling kan deze grief van appellant niet onderschrijven... Nu blijkens het vorenstaande de aan appellant toegekende premie in overeenstemming is met de wettelijke voorschriften en voorts niet is gebleken dat het bestreden besluit overigens tot stand is gekomen in strijd met een der beginselen van behoorlijk bestuur, dient het beroep van appellant te worden verworpen."&#13;
Hoewel ik uit het oogpunt van rechtsbescherming met deze ontwikkeling instem, vraag ik mij toch af, of deze vanuit juridisch oogpunt toelaatbaar is.&#13;
Ingevolge de Grondwet zijn wetten onschendbaar. Dit heeft onder meer zijn uitwerking gekregen in artikel 11 van de Wet algemene bepalingen: ,,De regter moet volgens de wet regt spreken: hij mag in geen geval de innerlijke waarde of billijkheid der wet beoordelen."&#13;
Wanneer de wetgever heeft bepaald, dat een voorschrift van toepassing is, en niet aangeeft dat daarvan mag worden afgeweken, heeft hij daarmee aangegeven, dat dit voorschrift op de rechtssubjecten van toepassing is ongeacht de omstandigheden, waarin zij verkeren. De rechter, die desondanks de omstandigheden van het geval in zijn beoordeling betrekt en deze omstandigheden zo bijzonder acht, dat in dat geval de wet niet behoort te worden toegepast, geeft daarmee een oordeel over de billijkheid van de wet.&#13;
Ik vind, dat, wanneer een overheidsorgaan zich zodanig heeft gedragen, dat dit gedrag rechtens gevolgen met zich behoort te brengen, dit niet mag leiden tot niet toepassing van een wettelijk voorschrift. De burger kan naar mijn mening in dat geval zijn rechtsbescherming vinden door middel van een schadevergoedingsactie. Want ook van de overheid mag worden geëist, dat zij de zorgvuldigheid in acht neemt, die in het maatschappelijk verkeer betaamt.&#13;
Een tweede onderwerp. Beslissingen, genomen op grond van en in strijd met pseudo-wetgeving, kunnen om die reden niet in strijd zijn met een algemeen verbindend voorschrift. Dit vloeit voort uit het karakter, dat de Afdeling rechtspraak een als pseudo-wetgeving aan te merken regeling toekent:&#13;
,,De in het Beëindigingsvergoedingsbesluit neergelegde algemeen geldende regelen vormen niet een algemeen verbindend voorschrift, daar zij niet - hetzij rechtstreeks, hetzij indirect - steunen op een wet in formele zin. Zij moeten worden beschouwd als een bekendmaking van het beleid. . ."13)&#13;
Op welke grond kan men bij pseudo-wetgeving zijn aanspraken tegenover de overheid geldend maken? In 1977 merkte de Afdeling dienaangaande voorzichtig op, dat in het kader van de gelding van algemene beginselen van behoorlijk bestuur aan een als pseudo-wetgeving aan te merken regeling een zekere de overheid verbindende werking niet kan worden ontzegd.14) In 1980 oordeelt de Afdeling, wanneer zij heeft geconcludeerd, dat een orgaan in strijd heeft gehandeld met de ter zake geldende richtlijnen:&#13;
„Derhalve dient het bestreden besluit wegens schending van het in het algemeen rechtbewustzijn levend beginsel van behoorlijk bestuur, dat verwachtingen, welke worden gewekt door beleidsvoorschriften als de onderwerpelijke richtlijnen, behoren te worden geëerbiedigd, te worden vernietigd.15)&#13;
Met de hiervoor aangehaalde overwegingen uit de uitspraak van 19 septem-ber 1977, nr. A-l150 (1976), heeft de Afdeling een streep gezet onder de ju-risprudentie van de Kroon aangaande het Beëindigingsvergoedingsbesluit. Tot genoemde uitspraak is er altijd van uitgegaan, dat de in dat besluit neergelegde algemeen geldende regelen wel een algemeen verbindend voor-schrift vormden.&#13;
De Kroon heeft appellanten in hun beroep krachtens de wet bab tegen een beslissing, genomen op grond van een als pseudo-wetgeving aan te mer-ken regeling niet-ontvankelijk verklaard, omdat de bevoegdheid tot het ne-men van die beslissing niet was vervat in enig staats- of administratiefrech-telijk voorschrift. In hun beroep tegen een beslissing, die was genomen op grond van het Beëindigingsvergoedingsbesluit, zijn appellanten altijd door de Kroon ontvangen zonder dat zij aan de ontvankelijkheid een overweging wijdde.'«) Hieruit moet worden afgeleid, dat de bevoegdheid tot het nemen van die beslissing was vervat in een staats- of administratiefrechtelijk (alge-meen verbindend) voorschrift. De bevoegdheid tot het toekennen of weige-ren van een beëindigingsvergoeding wordt ontleend aan de Richtlijn van 17 april 1972, nr. 72/160/EEG.17) Deze richtlijn heeft de Kroon als een alge-meen verbindend voorschrift beschouwd.&#13;
Dit brengt evenwel nog niet met zich, dat ook het Beëindigingsvergoe-dingsbesluit als een algemeen verbindend voorschrift door de Kroon werd beschouwd. Er zijn twee aanwijzingen, dat dit zo is. De eerste is te vinden in artikel 5, aanhef en onder k, van de wet bab: bij of krachtens algemeen verbindend voorschrift moeten de verschuldigdheid en de hoogte van het verschuldigde bedrag zijn bepaald. De hoogte van het verschuldigde bedrag is niet in de richtlijn bepaald: daarin is alleen voorgeschreven, dat de uitke-ring een bepaald maximumbedrag niet te boven mag gaan. De hoogte van het verschuldigde bedrag is wel nauwkeurig omschreven in het Beëindi-gingsvergoedingsbesluit. De tweede aanwijzing is te vinden in de overwe-gingen van de Kroon: „dat evenvermeld besluit niet de mogelijkheid biedt om af te wijken van de eis, dat een aanvrager zijn hoofdberoep in de landbouw dient te hebben."is)&#13;
Het niet mogen afwijken van een voorschrift, wanneer de bevoegdheid daartoe niet is gegeven, is een kenmerk van een algemeen verbindend voorschrift.&#13;
De Afdeling heeft de Kroon niet gevolgd. De gedachtengang van de Afdeling is waarschijnlijk als volgt geweest. Artikel 189 van het Verdrag tot oprichting van de Europese Economische Gemeenschap19) laat aan de Lid-Staten, wanneer het een richtlijn betreft, de vrijheid om die vorm en middelen te kiezen, die in hun ogen het meest geëigend zijn om het voorgeschreven resultaat te bereiken. Wanneer een Lid-Staat daartoe een regeling in het leven roept, moet aan de hand van het nationale recht van die Lid-Staat worden vastgesteld, of die regeling een algemeen verbindend voorschrift is. Deze gedachtengang komt mij juist voor.&#13;
De Boswet geeft in artikel 11 aan de minister van Landbouw en Visserij de bevoegdheid om ter bewaring van bossen en andere houtopstanden aan openbare lichamen en aan verenigingen en stichtingen van algemeen nut geldelijke bijdragen te verlenen; de minister mag aan de toekenning voorschriften verbinden.&#13;
Onder meer ter uitvoering van deze bepaling is de Beschikking bosbijdragen (Stcrt. 1976, 182) vastgesteld. Vormen de in deze beschikking neergelegde algemeen geldende regelen een algemeen verbindend voorschrift, voorzover het de toekenning of weigering van een bijdrage aan de in artikel 11 van de Boswet genoemde rechtssubjecten betreft?&#13;
Het antwoord op deze vraag is ontkennend, omdat artikel 11 van de Boswet aan de minister niet de bevoegheid verleent aangaande de toekenning van een bijdrage nadere regelen vast te stellen. Alleen wanneer dit het geval was geweest, had kunnen worden gezegd, dat de Beschikking bosbijdragen op een formele wet steunde.20)&#13;
Een derde onderwerp. De Afdeling heeft aan het zijn van een bekendmaking van te voeren beleid consequenties verbonden:&#13;
„Naar het oordeel van de Afdeling ontheft deze bekendmaking ver-weerder niet van de plicht, indien de redelijkheid of enig ander begin-sel van behoorlijk bestuur zulks vordert, in bijzondere gevallen af te wijken van het Beëindigingsvergoedingsbesluit.. ,"21)&#13;
Deze overweging, die ook in andere uitspraken voorkomt, is in de literatuur toegejuicht, omdat het de positie van de burger tegenover de overheid versterkt.22) Het ministerie van Landbouw en Visserij heeft zich tot deze uitspraken altijd op het standpunt gesteld, dat van regelingen niet werd afgeweken. Wanneer iemand niet aan de voorwaarden voldeed, kreeg hij de verlangde subsidie niet. Wanneer hij wel aan de voorwaarden voldeed, kreeg hij de subsidie ook in de gevallen, dat men van oordeel was, dat de regeling voor die gevallen niet was bedoeld.&#13;
De aangehaalde overweging biedt de mogelijkheid om in die gevallen de subsidie te weigeren.&#13;
Dat het standpunt van de Afdeling aangaande pseudo-wetgeving deze keerzijde heeft, is ook het oordeel van de Afdeling:&#13;
„De regeling beoogt echter niet om ook in dergelijke omstandigheden financiële bijstand te verlenen, aldus de vertegenwoordiger van verweerder. De Afdeling deelt deze zienswijze van verweerder. "23)&#13;
Ten slotte. Op 19 mei 1976 heeft de minister van Binnenlandse Zaken in een circulaire naar aanleiding van de invoering van de wet arob aan de colleges van gedeputeerde staten en van burgemeester en wethouders geschreven:&#13;
„Het moet als een beginsel van behoorlijk bestuur worden gezien, dat bij de mededeling van een beschikking duidelijk wordt aangegeven, of een beroepsmogelijkheid bestaat en, zo ja, welke. Ook voor de overheid kan het achterwege laten van deze mededeling een onaangename consequentie hebben. De kans is namelijk niet denkbeeldig, dat dan het overschrijden van de voor het instellen van beroep beschikbare termijn als te verontschuldigen wordt aangemerkt. Het kan wel eens moeilijk zijn vast te stellen, welke rechtsbeschermings-regeling van toepassing is en dus moet worden vermeld. Een foutieve vermelding kan narigheden veroorzaken voor de belanghebbende maar ook voor het orgaan."&#13;
Deze passage doet weldadig aan en lijkt op het eerste gezicht aanvaardbaar. De Afdeling heeft echter in een van haar uitspraken de minister geant-woord:&#13;
„Onbekendheid met een bestaande beroepsmogelijkheid alsmede het niet vermelden van deze beroepsmogelijkheid in of bij het bestreden besluit is evenwel op zichzelf onvoldoende reden de termijnoverschrijding verschoonbaar te achten. Niet de mededeling van het beschikkende orgaan, doch de wet is bepalend voor het beroepsrecht en de termijn, waarbinnen van dat recht gebruik kan worden gemaakt. "24) Wanneer de minister dit antwoord leest, zal hij ongetwijfeld zeggen, dat voor hem altijd heeft vastgestaan, dat de wet bepalend is voor het beroeps-recht en de beroepstermijn. De motivering van de Afdeling geeft derhalve niet aan, waarom de gevolgtrekkingen van de minister uit zijn stelling, dat vermelding van de beroepsmogelijkheid door een beschikkend orgaan mag worden verlangd, niet kunnen worden aanvaard.&#13;
Deze gevolgtrekkingen kunnen niet worden aanvaard, omdat, wanneer het beschikkend orgaan voor deze nalatigheid zou worden gestraft, dit in-houdt, dat het het orgaan is, dat op deze punten de wet uitlegt en beslist over de ontvankelijkheid van een appellant in zijn beroep bij een bepaalde rechter. Dit is in strijd met een beginsel van ons rechtsstelsel, dat er van uit-gaat, dat de rechter over zijn bevoegdheid beslist.&#13;
7. Artikelen 11 en 14, bezwaarschriftenprocedure.&#13;
Wanneer een burger zich niet kan vinden in een beslissing van een tot de centrale overheid behorend administratief orgaan, moet hij beroep instellen bij de Afdeling rechtspraak. De voorzitter van de Afdeling vraagt, be-houdens in enige uitgezonderde gevallen, de minister, wie het aangaat, hem mede te delen, of het beroepschrift als bezwaarschrift wordt aangemerkt en als zodanig zal worden behandeld (art. 11 van de wet arob). Wanneer de minister deze vraag bevestigend beantwoordt, is op de behandeling van het bezwaarschrift artikel 14 van de wet arob van toepassing.&#13;
Het tweede lid van artikel 11 bepaalt, dat bij algemene maatregel van bestuur andere administratieve organen van de centrale overheid kunnen worden aangewezen, die bevoegd zijn een beroepschrift als bezwaarschrift aan te merken en als zodanig in behandeling te nemen hetzij ten aanzien van hun eigen beschikkingen of van die der onder hen gestelde organen hetzij ten aanzien van beide.&#13;
Vanwege artikel 11, tweede lid, is de vraag aan de orde gesteld of, wan-neer een minister meedeelt, dat een beroepschrift als bezwaarschrift is aan-gemerkt, artikel 11, eerste lid, meebrengt, dat de minister zelf het bezwaar-schrift behandelt ook in die gevallen, dat een wettelijk voorschrift een ander dan de minister als beschikkend orgaan aanwijst.&#13;
Ingevolge artikel 5, eerste lid, van het Reglement voor de Binnenvisserij 1970, dat steunt op artikel 16 van de Visserijwet 1963, is het verboden in een binnenwater te vissen met gebruikmaking van een elektro-visapparaat. Het tweede lid van dat artikel bepaalt, dat de directeur van de Visserijen van dat verbod ontheffing kan verlenen.&#13;
Wanneer iemand ontheffing verlangt en de minister verleent deze, dan is deze ontheffing verleend door een onbevoegd orgaan. Wanneer iemand in het geval, dat de directeur de ontheffing heeft gewei-gerd, tegen deze weigering beroep instelt, kan dan de minister, nadat hij heeft medegedeeld, dat het beroepschrift als bezwaarschrift is aangemerkt, aan artikel 11 van de wet arob de bevoegdheid ontlenen om, indien hij daartoe termen aanwezig acht, zelf de gevraagde ontheffing te verlenen?&#13;
Ik denk, dat dit niet kan. Dit is alleen mogelijk, wanneer de wetgever dat uitdrukkelijk bepaalt. De bewoordingen van artikel 11, eerste lid, van de wet arob dwingen niet tot deze opvatting, maar laten ook een andere uitleg toe. Bovendien is deze opvatting in strijd met de bezwaarschriftenprocedure zoals deze in de wet arob is voorzien. Deze gaat ervan uit, dat het ad-ministratieve orgaan, dat de bestreden beslissing heeft gegeven, in geval van een bezwaarschrift de beslissing in heroverweging neemt.&#13;
De beroepsprocedure is naar haar aard een andere dan de bezwaarschrif-tenprocedure. Het verschil is, dat bij de beroepsprocedure een rechterlijke toetsing plaatsvindt en bij de bezwaarschriftenprocedure een bestuurlijke toetsing.&#13;
De rechter beperkt zich tot de gronden, genoemd in artikel 8 van de wet arob. Hij mag niet op de stoel gaan zitten van het administratieve orgaan en zich afvragen, welke beleid hij zou voeren en welke beslissing hij zou nemen. Hij moet zich beperken tot de vraag, of het beleid rechtmatig is en of het orgaan die beslissing heeft mogen en kunnen nemen. Deze beperking brengt met zich, dat de rechter ook alleen die feiten en omstandigheden in zijn beoordeling mag betrekken, die golden ten tijde van de bestreden be-schikking.&#13;
De bestuurlijke toetsing houdt een volledige heroverweging van het bestreden besluit in. Het administratieve orgaan moet daarbij nagaan, of het beleid, dat het voert, behalve rechtmatig ook doelmatig is, en het moet de feiten en omstandigheden, die zich na de bestreden beslissing hebben voorgedaan, ook in de beoordeling betrekken.&#13;
Het is duidelijk, dat de bezwaarschriftenprocedure ook voor de burger voordelen heeft.&#13;
Toch komt in mijn ogen de bezwaarschriftenprocedure bij de centrale overheid niet geheel uit de verf. Ik denk, dat de oorzaak hiervan is te zoeken in de omstandigheid, dat de procedure met een beroepschrift wordt ingeleid en de grieven zijn afgestemd op de beroepsgronden van artikel 8 van de wet arob en de rechterlijke toetsing.&#13;
Juist bij procedures tegen de centrale overheid is de hoorzitting belangrijk, omdat die mede moet dienen om de klager in staat te stellen zijn grieven met het oog op het veranderde karakter van de procedure aan te passen. Ook het orgaan is er bij gebaat, wanneer een klager zijn kijk op de doelmatigheid van het beleid geeft. Omdat de burger zich niet van de ver-andering van het karakter van de procedure bewust is en derhalve zich niet op de juiste wijze op de hoorzitting voorbereidt, komt hiervan helaas te weinig terecht.&#13;
Overigens is mij gebleken, dat een aantal burgers niet begrijpen, hoe het mogelijk is, dat, waar zij toch bij de Afdeling rechtspraak een beroep-schrift hebben ingediend, dit door het ministerie wordt behandeld. Bij sommigen leeft de indruk, dat de Afdeling oner één hoedje speelt met de overheid, omdat zij toestaat, dat het ministerie de zaak aan zich trekt.&#13;
Er is een mijnheer geweest, die na ontvangst van de uitnodiging voor de hoorzitting heeft geschreven, dat hij geen heil zag in de behandeling van zijn beroepschrift door het ministerie en om die reden niet zou komen. Te-gen de beslissing op het bezwaarschrift heeft hij een beroepschrift inge-diend. Daarin heeft hij alleen geschreven, dat hij het een grof schandaal vond, dat het ministerie zijn eerste beroepschrift had behandeld, dat hij zich afvroeg, of de Afdeling van deze handelwijze van het ministerie op de hoogte was, en dat de Afdeling alsnog zijn eerste beroepschrift in behande-ling moest nemen. Helaas heeft hij de procedure niet voortgezet, want ik was zeer benieuwd naar de uitspraak van de Afdeling.&#13;
Ik ervaar de hoorzitting als zeer nuttig. Het blijkt keer op keer, dat bij de hoorzitting feiten en omstandigheden op tafel komen, die bij een behande-ling op schriftelijke stukken onbekend zouden zijn gebleven. Bovendien gaan de mensen na de hoorzitting veelal - naar zij zeggen - met een tevreden gevoel naar huis, omdat zij hun zaak hebben mogen bepleiten en er naar hen is geluisterd. Zij hebben vanwege het feit, dat de overheid bereid is naar hen te luisteren, de reis naar Den Haag er graag voor over. Ten slotte wordt op het ministerie van Landbouw en Visserij bij de hoorzitting in het algemeen de achtergronden van het beleid uiteengezet in de hoop, dat men begrip kan opbrengen voor de mogelijkheden en onmogelijkheden van de overheid.&#13;
Hier staat tegenover, dat ik het jammer vind, dat het orgaan bij de be-zwaarschriftenprocedure is gebonden aan de ontvankelijkheidsvereisten van de wet arob. Dit brengt namelijk met zich, dat een appellant soms in zijn bezwaren niet-ontvankelijk moet woren verklaard, terwijl zijn zaak kansen heeft op een voor hem bevredigende oplossing.&#13;
In deze beperking is de reden te vinden, dat in de pseudo-wetgeving van het ministerie een bezwaarschriftenmogelijkheid wordt ingebouwd.25) Deze bezwaarschriften worden op dezelfde manier behandeld als artikel 14 van de wet arob voorschrijft. De praktijk heeft doen zien, dat de voorzitter van de Afdeling bij een beroep tegen een beslissing op een dergelijk bezwaar-schrift niet verzoekt, of het beroepschrift als bezwaarschrift zal worden aangemerkt.&#13;
Artikel 14 van de wet arob biedt de mogelijkheid, dat voor de behandeling van bezwaarschriften een commissie wordt ingeschakeld. De minister van Landbouw en Visserij heeft van deze mogelijkheid gebruik gemaakt en bij de Beschikking bezwaarschriftencommissie (Stcrt. 1977,230) voor zijn ministerie een Commissie voor de Bezwaarschriften ingesteld. De Commissie heeft tot taak degene, die een bezwaarschrift heeft ingediend, in de gelegenheid te stellen zich te doen horen en aan degene, die naar aanleiding van het bezwaarschrift een beslissing moet nemen, schriftelijk en gemotiveerd advies uit te brengen omtrent de op het bezwaarschrift te nemen beslissing. Voorts moet de Commissie binnen hooguit vijfenzeventig dagen advies uitbrengen.&#13;
In 1979 zijn in handen van de Commissie gesteld 200 bezwaarschriften. Bovendien had de Commissie nog 99 bezwaarschriften van het jaar tevoren in behandeling. Van deze 299 bezwaarschriften zijn er 53 ingetrokken. In 1979 heeft de Commissie over 159 van de 246 te behandelen bezwaarschriften advies uitgebracht. Van deze 159 adviezen strekten 6 tot niet-ontvankelijkverklaring en 45 tot gegrondverklaring. Bij de behandeling van de 200 genoemde bezwaarschriften zijn 189 klagers uitgenodigd voor de hoorzitting.26) Van de 189 zijn er 78 niet geweest. Van die 200 bezwaarschriften zijn er 74 op grond van de wet arob ingediend.&#13;
Op 31 maart 1980 was op het ministerie bekend, omdat was verzocht een verweerschrift in te dienen, dat tegen 26 beslissingen op bezwaarschriften, waarover in 1979 advies was uitgebracht, een beroepschrift was ingediend. Bij 109 bezwaarschriften is nagegaan, binnen welke termijn advies was uitgebracht. Gebleken is, dat maar in 4 gevallen binnen 75 dagen advies is uitgebracht.&#13;
Deze cijfers doen zien, dat:&#13;
a. een groot aantal klagers geen gebruik maakt van de gelegenheid zich te doen horen;&#13;
b. de bezwaarschriftenprocedure een duidelijke zeeffunctie vervult;&#13;
c. de wettelijke termijn, waarbinnen op een bezwaarschrift moet zijn beslist, te kort is.&#13;
Tot lid van de Commissie voor de Bezwaarschriften zijn benoemd ambtenaren. Voorzover de Commissie bezwaarschriften tegen beslissingen van het bestuur van de verschillende Stichtingen behandelt, zijn ook vertegenwoordigers van het landbouwbedrijfsleven lid van de Commissie.27) De Commissie is onderverdeeld in afdelingen. De samenstelling van een afdeling is afhankelijk van de beslissing, waar tegen bezwaar is gemaakt. In een afdeling heeft altijd zitting een vertegenwoordiger van de directie, die de bestreden beslissing heeft voorbereid.&#13;
In beroepschriften wordt dit laatste wel eens als grief aangevoerd. De grond voor deze grief is, dat dit aantoont, dat de procedure niet objectief is en de uitslag van te voren vaststaat. De Afdeling rechtspraak gaat aan een dergelijke grief veelal voorbij.&#13;
Ik ben de mening toegedaan, dat de aard van de bezwaarschriftenprocedure met zich brengt, dat een vertegenwoordiger van de betrokken directie als lid zitting heeft in de afdeling van de Commissie.&#13;
Op de eerste plaats moet zoveel mogelijk worden voorkomen, dat van adviezen van de Commissie wordt afgeweken. Dit is noodzakelijk, omdat anders de bezwaarschriftenprocedure een farce dreigt te worden.&#13;
Op de tweede plaats moet de Commissie adviseren omtrent de op het be-zwaarschrift te nemen beslissing.&#13;
Bij deze uitgangspunten kan de Commissie de advisering over heroverweging van het beleid, welke wezenlijk behoort tot de bezwaarschriftenprocedure, niet naar behoren doen, wanneer niet een vertegenwoordiger van de betrokken directie lid is van de Commissie.&#13;
De praktijk doet zien, dat de Commissie bijdraagt aan de beleidsvorming op het ministerie.&#13;
8. Slotopmerkingen.&#13;
In het voorgaande heb ik enige onderwerpen behandeld, op sommige punten kritiek geleverd en af en toe de handelwijze van het ministerie van Landbouw en Visserij toegelicht, dit alles met als uitgangspunt de wet arob. Ik wil besluiten met enige aanbevelingen.&#13;
1. Waar het de rechtshandeling naar burgerlijk recht betreft, is er een groep van overheidsbeslissingen aan te wijzen, die de burger niet door een rechter kan laten toetsen. Vanuit het oogpunt bezien, dat de wet arob aanvullende rechtsbescherming biedt, ben ik van oordeel, dat er aanleiding bestaat voor de Afdeling rechtspraak om haar strikte stand punt te dier zake te verlaten.&#13;
2. De wet arob biedt vele voetangels en klemmen. Ook de regelingen, krachtens welke beslissingen worden genomen, zijn vaak niet eenvoudig. Ik acht het zeer raadzaam, dat mensen, die zich willen verzetten te gen een overheidsbeslissing, zich door een deskundige laten voorlichten over de wijze, waarop zij de procedure moeten voeren, opdat ook voor hen het meest optimale resultaat wordt bereikt. 3. De wettelijke termijn, waarbinnen op een bezwaarschrift moet worden beslist, zou moeten vervallen.&#13;
Ik hoop, dat de pre-adviezen van mr. J. M. Polak en mij aanleiding zijn voor een vruchtbare discussie in de algemene ledenvergadering van Uw ver-eniging op 15 mei 1981.</content><legacyfootnotes/><footnotes><footnote/></footnotes><auteurs>J. N. A. Schuurs</auteurs><published>1981-05-01 00:00:00</published><modified>1981-05-01 00:00:00</modified><editiondate>1981-05-01</editiondate><htmlpath>https://denhollander.info/artikel/6515</htmlpath></article>
</articles></edition>
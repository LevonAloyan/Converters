<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2021</searchword><id>16624</id><udhid>UDH:TvAR/16624</udhid><titel>Pacht - Hof Arnhem-Leeuwarden , 11 december 2018 en 14 juli 2020,  ECLI:NL:GHARL:2018:10775   (TvAR 2021/8049)</titel><searchwords><searchword>TvAR 3/2021</searchword><searchword>TvAR 2021/8049</searchword><searchword>UDH:TvAR/16624</searchword></searchwords><attachments><attachment><name>21601.pdf</name><extention>pdf</extention><url>https://denhollander.info/download/21601/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, H.L. Wattel en D.H. de Witte, en mr. ing. E. Oostra en B.Th.W. Lamers, deskundige leden)&lt;/p&gt;&lt;p class="annotator"&gt;Met noot D.W. Bruil&lt;/p&gt;&lt;h3&gt;Dwaling, misbruik van omstandigheden&lt;br/&gt;(ECLI:NL:GHARL:2018:10775/2020:5452)&lt;/h3&gt;&lt;p&gt;[Burgerlijk Wetboek, art. 3:44]&lt;/p&gt;&lt;p&gt;Na bewijslevering oordeelt het hof dat er onvoldoende (overtuigend) bewijs is geleverd om te oordelen dat de voorganger van verpachter in augustus 2013 het pachtcontract heeft gesloten terwijl zij verkeerde in een abnormale geestestoestand, dan wel door afhankelijkheid of bijzondere omstandigheden daartoe is bewogen.&lt;/p&gt;&lt;h3&gt;﻿arrest van de pachtkamer van 11 december 2018&lt;/h3&gt;&lt;p&gt;in de zaak van&lt;/p&gt;&lt;p&gt;[appellant]&amp;nbsp;,&lt;/p&gt;&lt;p&gt;wonende te [woonplaats] ,&lt;/p&gt;&lt;p&gt;appellant in het principaal hoger beroep,&lt;/p&gt;&lt;p&gt;geïntimeerde in het incidenteel hoger beroep,&lt;/p&gt;&lt;p&gt;hierna: [appellant] ,&lt;/p&gt;&lt;p&gt;advocaat: mr. B. Nijman,&lt;/p&gt;&lt;p&gt;tegen:&lt;/p&gt;&lt;p&gt;[geïntimeerde]&amp;nbsp;,&lt;/p&gt;&lt;p&gt;wonende te [woonplaats] ,&lt;/p&gt;&lt;p&gt;geïntimeerde in het principaal hoger beroep,&lt;/p&gt;&lt;p&gt;appellant in het incidenteel hoger beroep,&lt;/p&gt;&lt;p&gt;hierna: [geïntimeerde] ,&lt;/p&gt;&lt;p&gt;advocaat: mr. E.H.M. Harbers.&lt;/p&gt;&lt;h3&gt;1.Het geding in eerste aanleg&lt;/h3&gt;&lt;p&gt;Voor het geding in eerste aanleg verwijst het hof naar de inhoud van de vonnissen van &lt;/p&gt;&lt;p&gt;26 april 2017 en 15 november 2017 die de pachtkamer te Zutphen, rechtbank Gelderland, heeft gewezen.&lt;/p&gt;&lt;h3&gt;2. Het geding in hoger beroep&lt;/h3&gt;&lt;p&gt;2.1 Het verloop van de procedure blijkt uit:&lt;/p&gt;&lt;p&gt;- de dagvaarding in hoger beroep d.d. 14 december 2017,&lt;/p&gt;&lt;p&gt;- de memorie van grieven,&lt;/p&gt;&lt;p&gt;- de memorie van antwoord/tevens van incidenteel hoger beroep,&lt;/p&gt;&lt;p&gt;- de memorie van antwoord in incidenteel hoger beroep.&lt;/p&gt;&lt;p&gt;2.2 Vervolgens heeft [appellant] de stukken voor het wijzen van arrest aan het hof overgelegd en heeft het hof arrest bepaald.&lt;/p&gt;&lt;p&gt;2.3 [appellant] vordert in het principaal hoger beroep - kort samengevat - het vonnis van 15 november 2017 te vernietigen en de vorderingen van [geïntimeerde] alsnog af te wijzen.&lt;/p&gt;&lt;p&gt;2.4 [geïntimeerde] vordert in het incidenteel hoger beroep - kort samengevat - onderdeel 5.4 van het dictum van het vonnis van 15 november 2017 te vernietigen en [appellant] te veroordelen in de toekomstige en mogelijk door [geïntimeerde] te betalen boetes, schade voortvloeiend uit en als gevolg van de onjuiste opgave van bedrijfsgegevens in de Gecombineerde Opgave bij RVO.&lt;/p&gt;&lt;h3&gt;3. De vaststaande feiten&lt;/h3&gt;&lt;p&gt;Het hof gaat in hoger beroep uit van de volgende feiten:&lt;/p&gt;&lt;p&gt;3.1 [A] (hierna: [A] ) heeft met haar echtgenoot, [B] , een agrarische onderneming in [woonplaats] gehad. Na het overlijden van haar man in 2003 heeft zij het bedrijf voortgezet. Het bedrijf had zoogkoeien, jongvee en paarden en beschikte over ruim 13 hectare grond.&lt;/p&gt;&lt;p&gt;3.2 Vanaf 2004 heeft landbouwmaatschap [C] (hierna: [C] ) 4 hectare in gebruik gekregen, vergroot tot 7,16 hectare in 2006.&lt;/p&gt;&lt;p&gt;3.3 [appellant] heeft een varkensbedrijf. In het najaar van 2006 heeft hij mais van [A] gekocht toen een andere koper afhaakte. In de jaren vanaf 2007 heeft [appellant] loonwerkzaamheden voor [A] verricht, mais gekocht en mest geplaatst op percelen van [A] .&lt;/p&gt;&lt;p&gt;3.4 Op enig moment heeft [D] , een agrarisch handelaar, [A] benaderd en is hij enkele keren bij haar geweest.&lt;/p&gt;&lt;p&gt;3.5 Bij notariële geliberaliseerde pachtovereenkomst van 20 november 2009heeft [A] aan [C] 7,16 ha verpacht tegen een pachtprijs van € 3.000 per jaar tot 31 december 2014. De overeenkomst is door de Grondkamer goedgekeurd.&lt;/p&gt;&lt;p&gt;3.6 In 2010 is de stiefmoeder van [A] overleden. Zij beschikte over 9,5 hectare cultuurgrond. [A] heeft van haar broers en zuster uit de nalatenschap in mei 2012 een perceel van 1,1 hectare gekocht.&lt;/p&gt;&lt;p&gt;3.7 Eind 2011/begin 2012 heeft [A] de pachtovereenkomst met [C] beëindigd. De persoonlijke contacten tussen [A] en [C] zijn bekoeld. [A] heeft in die tijd ook haar betrekkingen met [E] , de landbouwvoorlichter/adviseur, beëindigd.&lt;/p&gt;&lt;p&gt;3.8 Op 10 augustus 2012 heeft [A] bij de notaris haar broer [geïntimeerde] , geïntimeerde, gevolmachtigd. Zij heeft op die datum bij de notaris ook een testament opgesteld en daarbij het uit de nalatenschap gekochte perceel van 1,1 hectare aan [appellant] gelegateerd tegen betaling aan de erven van de verkoopwaarde.&lt;/p&gt;&lt;p&gt;3.9 Op 20 augustus 2013 hebben [A] en [appellant] een regulier pachtcontract ondertekend met betrekking tot 7,16 hectare tegen een pachtsom van € 4.296 per jaar, ingaande 1 november 2013. Blijkens de overgelegde grondkamerstukken heeft [A] daarna verzocht de pachtovereenkomst goed te keuren, welke goedkeuring op 31 oktober 2013 is gevolgd, zij het dat de Grondkamer de pachtprijs neerwaarts heeft bijgesteld.&lt;/p&gt;&lt;p&gt;3.10 In maart 2014, kort na haar 80ste verjaardag, heeft [A] aangifte gedaan van oplichting in de periode mei 2013-maart 2014. Het betrof oplichting door een installateur die [A] telkens heeft overgehaald contante betalingen aan hem te doen voor reparaties aan apparaten.&lt;/p&gt;&lt;p&gt;3.11 In maart 2016 is [A] gevallen. Zij is opgenomen in een verzorgingshuis. Op 16 april 2016 heeft [F] , specialist ouderengeneeskunde, een geneeskundige verklaring ten behoeve van een verzoek tot onderbewindstelling opgesteld over de geestestoestand van [A] . Zijn conclusie was dat [A] niet in staat was haar materiële belangen naar behoren te behartigen.&lt;/p&gt;&lt;p&gt;3.12 Op 13 mei 2016 heeft een bespreking plaatsgevonden tussen [geïntimeerde] , zijn dochter, de gemachtigde van [geïntimeerde] in eerste aanleg, [D] en [appellant] .&lt;/p&gt;&lt;p&gt;3.13 Op 27 juni 2016 heeft [G] , specialist ouderengeneeskunde, een verwijzingsbrief geschreven, waarin de medische voorgeschiedenis van [A] summier is vermeld.&lt;/p&gt;&lt;p&gt;3.14 Op 10 januari 2017 is [A] overleden. Haar vier broers en enige zuster zijn haar erfgenamen. [geïntimeerde] is door hen gemachtigd onderhavige procedure te voeren.&lt;/p&gt;&lt;h3&gt;4. Het geschil en de beslissing in eerste aanleg&lt;/h3&gt;&lt;p&gt;4.1 [geïntimeerde] heeft in eerste aanleg de vernietiging wegens misbruik van omstandigheden subsidiair dwaling gevorderd van de tussen [A] en [appellant] gesloten pachtovereenkomst, met nevenvorderingen.&lt;/p&gt;&lt;p&gt;4.2 De pachtkamer heeft bij vonnis van 15 november 2017 de vorderingen toegewezen.&lt;/p&gt;&lt;h3&gt;5. De beoordeling van het hoger beroep&lt;/h3&gt;&lt;p&gt;5.1 Bij verzoekschrift van 30 april 2018 heeft [appellant] een voorlopig getuigenverhoor verzocht, welk verzoek bij beschikking van 9 oktober 2018 is toegewezen. De getuigenverhoren zullen plaatsvinden op 31 januari 2019.&lt;/p&gt;&lt;p&gt;5.2 Met zijn hoger beroep legt [appellant] het hele geschil aan het hof voor. Kern van de zaak is of [A] ten tijde van het sluiten van de pachtovereenkomst onder invloed van abnormale geestestoestand dan wel afhankelijkheid is bewogen tot het aangaan van die overeenkomst. [geïntimeerde] doet daarmee een beroep op misbruik van omstandigheden door [appellant] (artikel 3:44 lid 4 BW). Nu [appellant] gemotiveerd betwist dat sprake was van een abnormale geestestoestand dan wel afhankelijkheid, draagt [geïntimeerde] - als de partij die zich op de rechtsgevolgen van het gestelde misbruik van omstandigheden beroept - de bewijslast van zijn stellingen. Hij zal tot dat bewijs worden toegelaten. Het hof motiveert zijn oordeel hieronder.&lt;/p&gt;&lt;p&gt;5.3 De zaak wordt hierdoor gekenmerkt dat [A] , op bijna 80-jarige leeftijd, in augustus 2013 met [appellant] een reguliere pachtovereenkomst heeft gesloten terwijl zij eerder, met [C] , gebruiksovereenkomsten sloot en na advies daartoe, een geliberaliseerde pachtovereenkomst. [A] heeft geen bedrijfsopvolgers. [A] stond bekend als een eigenzinnige vrouw die het belangrijk vond het bedrijf voort te zetten en wel op een goede, nette manier. Zij kon dat niet zelf meer. Zij handelde naar eigen inzicht bij de keuze waarop het bedrijf moest worden voortgezet. [appellant] heeft bijgedragen aan het onderhoud van de percelen, de boerderij en het erf, de afrasteringen en dergelijke. Niet weersproken is dat hij dat netjes, althans naar genoegen van [A] deed. De geestelijke vermogens van [A] zijn in de loop der tijd achteruitgegaan. In 2015 heeft [appellant] de familie bericht dat het hem verstandig leek om haar onder bewind te laten stellen. Dat is toen nog niet gebeurd. In 2016 is [A] opgenomen in een gesloten afdeling van een verzorgingstehuis en is ernstige dementie bij haar gediagnosticeerd. De reguliere pachtovereenkomst met [appellant] was bij de familie niet bekend.&lt;/p&gt;&lt;p&gt;5.4 Ter onderbouwing van zijn stelling dat in augustus 2013 sprake was van makkelijke beïnvloedbaarheid en afhankelijkheid beroept [geïntimeerde] zich op het proces-verbaal van aangifte (onderwerp van grief I, productie 12 bij inleidende dagvaarding). De aangifte houdt in dat [A] zich in de periode mei 2013 tot maart 2014 heeft laten oplichten door een klusjesman. Volgens zijn verklaring ter zitting in eerste aanleg was [geïntimeerde] aanwezig bij de aangifte en heeft hij het verhaal gedaan; [A] zat erbij maar heeft niets gezegd. Zij was hiertoe niet meer goed in staat. In de memorie van antwoord is deze verklaring afgezwakt, en zou [geïntimeerde] zijn zuster slechts geholpen hebben bij het formuleren. Hij zelf heeft over objectieve gegevens als data van pinopnames verklaard. [A] heeft over de andere feiten verklaard, waaronder het signalement van de verdachte.&lt;/p&gt;&lt;p&gt;5.5 Uit het ambtsedig opgemaakte proces-verbaal blijkt niet dat [A] is bijgestaan door [geïntimeerde] . Ook blijkt niet dat de politieambtenaar een verklaring namens [A] heeft opgenomen of verklaringen van een ander dan [A] . Dit terwijl een proces-verbaal dient weer te geven wat daadwerkelijk in een verhoor is voorgevallen. Daar komt bij dat de feitelijke weergave in het proces-verbaal gedetailleerd en op onderdelen niet objectiveerbaar is (handelingen verdachte, wijze van betalingen, data van bezoeken). De verklaring is vier pagina’s lang. De stelling van [geïntimeerde] dat zijn zuster geestelijk niet in staat was op 12 maart 2014 de in het proces-verbaal opgenomen verklaring af te leggen, kan dan ook niet zonder meer worden gevolgd. In elk geval zou zij kort voordien alle details aan haar broer moeten hebben verteld en daartoe nog wel in staat geweest zijn. Dat rijmt slecht met de verklaring dat zij tot een dergelijke verklaring niet in staat zou zijn.&lt;/p&gt;&lt;p&gt;5.6 Het feit dat [A] is opgelicht, is voorts op zichzelf onvoldoende voor het oordeel dat zij makkelijk beïnvloedbaar was. De verdachte kende zij als monteur van de firma [H] , die haar vaste installatiebedrijf was. De verdachte is zich nadien blijven presenteren als werkzaam bij [H] , door met [H] in haar bijzijn telefonisch overleg te plegen en nota’s van [H] te gebruiken, ook al is later gebleken dat hij daar toen inmiddels niet meer werkzaam was. Dat de monteur erg vaak ’s avonds kwam en contante betaling voor te vervangen onderdelen vroeg, is pas na enige tijd, nadat zij rood bleek te staan bij de bank en na onderzoek door haar broer, gaan bevreemden.&lt;/p&gt;&lt;p&gt;5.7 [geïntimeerde] heeft ter onderbouwing van de door hem gestelde geestelijke toestand van [A] enkele verklaringen overgelegd van omwonenden en mensen die voorheen betrokken waren bij de bedrijfsvoering van [A] (producties 6-7 en 10 bij inleidende dagvaarding). Volgens een aantal van de verklaringen was [A] in 2010/2011 in de war en regelmatig de weg kwijt naar huis. Volgens aan aantal andere verklaringen werd de geestelijk gezondheid van [A] vanaf 2013 stapje voor stapje slechter en ging zij vooral vanaf haar 80ste verjaardag in februari 2014 geestelijk heel hard achteruit. Eenduidig zijn de verklaringen dus niet. In 2016 hebben twee geneeskundigen Alzheimer vastgesteld bij [A] , [F] met de opmerking dat zij niet meer in staat is tot het behartigen van haar eigen belangen. Beide verklaringen dateren van na een val in maart 2016, waarna [A] is opgenomen in een verzorgingshuis. In de medische verklaring van 27 juni 2016 is bij de medische voorgeschiedenis opgenomen: “2013 ziekte van Alzheimer”. Na betwisting van [appellant] in de zin dat niet duidelijk is door wie de diagnose in 2013 is gesteld en de ziekte doorgaans een langzaam en grillig verloop kent, heeft [geïntimeerde] niet nader toegelicht dat de vermelding in 2016 bijdraagt aan zijn stelling dat op 20 augustus 2013 medisch gezien sprake van een bijzondere geestestoestand als bedoeld in artikel 3:44 lid 4 BW.&lt;/p&gt;&lt;p&gt;5.8 Verder staat vast dat [A] bij notariële akte van 4 mei 2012 het perceel uit de nalatenschap van haar stiefmoeder heeft gekocht - onder meer van [geïntimeerde] - en bij notariële akten van 10 augustus 2012 een volmacht en een testament heeft opgesteld. De notaris dient zich te vergewissen van de geestestoestand van [A] en heeft die kennelijk toen in orde bevonden. In maart 2014 heeft zij uitgebreid aangifte gedaan van oplichting (zie hiervoor).&lt;/p&gt;&lt;p&gt;5.9 In de omstandigheid dat [appellant] een ‘grote boer’ was voor wie [A] ontzag had, is vooralsnog ook geen doorslaggevend argument te vinden. [C] is kennelijk ook een boer met een landbouwbedrijf en waarom [A] de één meer dan de ander als ‘grote boer’ zag, heeft [geïntimeerde] niet toegelicht. Mogelijk is dat ze eerst [C] en daarna [appellant] als zodanig heeft beschouwd. Onnavolgbaar is dat op het eerste gezicht niet en evenmin blijkt daaruit haar afhankelijkheid. De positie van [D] in de gang van zaken is voorts onduidelijk gebleven. Het advies van [appellant] aan [A] om een hulp in de huishouding te nemen, de woning te schilderen, beneden te gaan slapen etcetera en het feit dat [A] daar volgens [appellant] trots op was, legt ook weinig gewicht in de schaal.&lt;/p&gt;&lt;p&gt;5.10 Het komt er dan ook op neer dat [geïntimeerde] met de door hem in het geding gebrachte stukken onvoldoende bewijs heeft bijgebracht van een op 20 augustus 2013 bestaande abnormale geestestoestand of afhankelijkheid. De wel voorhanden stukken brengen niet mee dat het hof de stelling van [geïntimeerde] voorshands bewezen acht, mede in het licht van het feit dat [appellant] heeft aangevoerd dat destijds overleg is gevoerd met de adviseur(s) van [A] alvorens tot ondertekening is overgegaan. Met die adviseurs zou tevens besproken zijn dat de gronden in gebruik zouden blijven bij [A] zodat zij fiscaal nog over een agrarisch bedrijf zou beschikken en niet wegens bedrijfsbeëindiging hoefde af te rekenen. Een en ander zou via gebruikersverklaringen zijn vormgegeven, aldus [appellant] .&lt;/p&gt;&lt;p&gt;5.11 [geïntimeerde] zal overeenkomstig zijn bewijsaanbod worden toegelaten tot het bewijs van zijn stelling dat bij [A] sprake was van abnormale geestestoestand dan wel afhankelijkheid of een andere bijzondere omstandigheid die [A] ertoe heeft bewogen een reguliere pachtovereenkomst met [appellant] aan te gaan. Het komt het hof dienstig voor als in ieder geval de notaris, [I] te [woonplaats] , die in 2012 de notariële akten voor [A] heeft verleden, als getuige wordt gehoord.&lt;/p&gt;&lt;p&gt;5.12 Indien [geïntimeerde] slaagt in de bewijslevering, is het hof voorshands van oordeel dat aan de overige vereisten van artikel 3:44 BW is voldaan. [appellant] heeft de totstandkoming van de pachtovereenkomst bevorderd door [A] een modelovereenkomst van internet voor te leggen en deze (vooraf) in te vullen. De geestestoestand - indien bewezen - kan [appellant] alsdan niet zijn ontgaan, nu hij aanvoert zeer regelmatig bij [A] te zijn geweest en ook allerlei klussen in en om het huis te hebben gedaan. Gelet op de gevolgen van een reguliere overeenkomst in het algemeen en voor het bedrijf van [A] (en na haar overlijden haar broers en zuster) in het bijzonder en de aanmerkelijke begunstiging voor [appellant] , is voorshands eveneens aan het vereiste van misbruik voldaan.&lt;/p&gt;&lt;p&gt;5.13 De subsidiaire grondslag, dwaling, kan niet slagen. Het betreft volgens de stelling van [geïntimeerde] dwaling omrent het recht (de rechtsgevolgen van een reguliere pachtovereenkomst). Rechtsdwaling dient voor rekening van de dwalende te blijven.&lt;/p&gt;&lt;h3&gt;Slotsom&lt;/h3&gt;&lt;p&gt;5.14 Er zal bewijslevering volgen. Uit proceseconomisch oogpunt zal het hof de getuigenverhoren houden op de datum van het voorlopig getuigenverhoor, dat in zoverre niet meer gehouden hoeft te worden. Iedere verdere beslissing houdt het hof aan.&lt;/p&gt;&lt;h3&gt;6. De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;laat [geïntimeerde] toe te bewijzen dat bij [A] sprake was van abnormale geestestoestand dan wel afhankelijkheid of een andere bijzondere omstandigheid die [A] ertoe heeft bewogen op of omstreeks 20 augustus 2013 een reguliere pachtovereenkomst met [appellant] aan te gaan;&lt;/p&gt;&lt;p&gt;bepaalt dat het verhoor van deze getuigen zal geschieden ten overstaan van het hierbij tot raadsheer-commissaris benoemde lid van het hof mr. Th.C.M. Willemse, bijgestaan door het deskundig lid B.Th.W. Lamers, die daartoe zitting zal houden in het paleis van justitie aan de Walburgstraat 2-4 te Arnhem op&amp;nbsp;31 januari 2019 van 9.00 tot 14.00 uur;&lt;/p&gt;&lt;p&gt;bepaalt dat partijen bij het getuigenverhoor aanwezig dienen te zijn opdat hen naar aanleiding van de getuigenverklaringen vragen kunnen worden gesteld;&lt;/p&gt;&lt;p&gt;bepaalt dat [geïntimeerde] overeenkomstig artikel 170 van het Wetboek van Burgerlijke Rechtsvordering de namen en woonplaatsen van de getuigen tenminste een week voor het verhoor aan de wederpartij en de griffier van het hof dient op te geven;&lt;/p&gt;&lt;p&gt;bepaalt dat indien een partij bij gelegenheid van het getuigenverhoor nog een proceshandeling wenst te verrichten of producties in het geding wenst te brengen, deze partij ervoor dient te zorgen dat het hof en de wederpartij uiterlijk twee weken voor de dag van de zitting een afschrift van de te verrichten proceshandeling of de in het geding te brengen producties hebben ontvangen, wat het hof betreft in tweevoud;&lt;/p&gt;&lt;p&gt;houdt verder iedere beslissing aan.&lt;/p&gt;&lt;h4&gt;arrest van de pachtkamer van 14 juli 2020&lt;/h4&gt;&lt;h3&gt;1.Het verdere verloop van het geding in hoger beroep&lt;/h3&gt;&lt;p&gt;Het hof neemt de inhoud van het tussenarrest van 11 december 2018 hier over.&lt;/p&gt;&lt;p&gt;1.1 Het verdere verloop blijkt uit:&lt;/p&gt;&lt;p&gt;- het proces-verbaal van getuigenverhoor van 31 januari 2019,&lt;/p&gt;&lt;p&gt;- het proces-verbaal van voortzetting getuigenverhoor van 27 juni 2019,&lt;/p&gt;&lt;p&gt;- het proces-verbaal van voortzetting getuigenverhoor en tegengetuigenverhoor van 12 december 2019,&lt;/p&gt;&lt;p&gt;- de akte van [appellant],&lt;/p&gt;&lt;p&gt;- de memorie na enquête van [geïntimeerde],&lt;/p&gt;&lt;p&gt;- de antwoordmemorie na enquête van [appellant].&lt;/p&gt;&lt;p&gt;1.2 Vervolgens hebben partijen aanvullend de stukken overgelegd en heeft het hof arrest bepaald.&lt;/p&gt;&lt;h3&gt;2. De verdere beoordeling van het hoger beroep&lt;/h3&gt;&lt;p&gt;2.1 Kern van de zaak is of [A] ten tijde van het sluiten van de pachtovereenkomst onder invloed van abnormale geestestoestand dan wel afhankelijkheid is bewogen tot het aangaan van die overeenkomst (artikel 3:44 lid 4 BW). Omdat [appellant] dat gemotiveerd heeft betwist, heeft het hof [geïntimeerde] in het tussenarrest toegelaten te bewijzen dat bij [A] sprake was van abnormale geestestoestand dan wel afhankelijkheid of een andere bijzondere omstandigheid die [A] ertoe heeft bewogen op of omstreeks 20 augustus 2013 een reguliere pachtovereenkomst met [appellant] aan te gaan.&lt;/p&gt;&lt;p&gt;2.2 [geïntimeerde] heeft zeven getuigen laten horen, te weten zichzelf, [getuige 1] (voormalig agrarisch adviseur van [A] ), [getuige 2] (een nicht), [getuige 3] (destijds cliëntadviseur Flynth van [A] ) en [getuige 4] (politieambtenaar), [getuige 5] (adviseur Flynth van [A] ) en [getuige 6] (buurvrouw). In tegengetuigenverhoor heeft [appellant] vier getuigen laten horen, te weten [getuige A] (huishoudhulp en pedicure van [A] ), [getuige B] (voormalig overbuurmeisje), [getuige C] (voormalig algemeen fiscaal adviseur bij Flynth) en [getuige D] (accountant Flynth van [appellant] ).&lt;/p&gt;&lt;p&gt;2.3 Het hof heeft in het tussenarrest de stellingen van [geïntimeerde] waarop hij baseert dat er sprake is geweest van abnormale geestestoestand of afhankelijkheid dan wel bijzondere omstandigheden voorlopig besproken. Het hof zal die stellingen opnieuw beoordelen met inachtneming van de getuigenverklaringen en de nader overgelegde stukken.&lt;/p&gt;&lt;p&gt;2.4 Ter onderbouwing van zijn stelling dat in augustus 2013 sprake was van makkelijke beïnvloedbaarheid en afhankelijkheid beroept [geïntimeerde] zich op het proces-verbaal van aangifte (zie tussenarrest onder 5.4). [geïntimeerde] heeft als getuige verklaard:&amp;nbsp;&lt;span class="italic"&gt;“Bij de politie heeft [A] in eerste instantie niks gezegd. Ik heb wel wat verklaard maar ik wist heel weinig van die oplichting. U houdt mij voor dat de verklaring nogal wat details bevat en lang is, en dat u zich afvraagt hoe dat dan kan. Dat moet u [getuige 4] vragen.”&lt;/span&gt;&amp;nbsp;Uit het getuigenverhoor van [getuige 4] volgt dat het proces-verbaal niet de weergave is van één verklaring van [A] . [getuige 4] heeft vóór 12 maart 2014 enkele gesprekken met [A] gevoerd en zelf feitenonderzoek gedaan. In [plaats] was nog een andere persoon opgelicht door dezelfde oplichter. Het onderzoek heeft onder meer betrekking gehad op bankafschriften. In dat kader heeft [getuige 4] ook met [geïntimeerde] gesproken. [A] heeft in de gesprekken met [getuige 4] het signalement en details over bezoeken van de oplichter gegeven. Zij had niet steeds de data van die bezoeken en de spullen die zij (toen) heeft aangeschaft paraat. Hij moest er aan trekken om aan de informatie te komen. [getuige 4] - als politieman allesbehalve naïef, zo veronderstelt het hof - heeft [A] beschreven als iemand die niet dement maar (te) goed van vertrouwen was. Hij heeft dat naast de oplichting ook gebaseerd op een voorval uit 2012. [A] heeft hem toen gevraagd wat zij met bij haar opgeslagen spullen moest die zij van iemand in ontvangst had genomen.&lt;/p&gt;&lt;p&gt;2.5 Verder heeft het hof in het tussenarrest gemotiveerd overwogen (5.6) dat het feit dat [A] is opgelicht, op zichzelf onvoldoende is voor het oordeel dat zij makkelijk beïnvloedbaar was. Uit de getuigenverhoren is geen nader bewijs gekomen om daar anders over te denken. Bij memorie na enquête heeft [geïntimeerde] als productie G het rapport met mutaties van [getuige 4] overgelegd. In zijn antwoordmemorie heeft [appellant] nog aangevoerd dat de andere persoon die mogelijk is opgelicht in [plaats] een oud-wethouder betrof.&lt;/p&gt;&lt;p&gt;2.6 De mensen uit de omgeving van [A] hebben ook als getuigen verschillend verklaard over haar geestestoestand (vgl. 5.7 tussenarrest). Een algemeen beeld is dat [A] door het overlijden van haar man in 2003 een flinke klap heeft moeten verwerken en dat dat na het overlijden van haar stiefmoeder in 2010 erger werd. Zij had de zorg voor die stiefmoeder en was dat daarna kwijt. Ze vereenzaamde in haar huis in het bos, zocht naar een praatje en bleef hangen in het verleden. Zij sprak vrijwel alleen nog over de boerderij, het bedrijf, haar man en stiefmoeder. [getuige 1] heeft haar in april 2012 voor het laatst gesproken en verklaard dat ze steeds maar weer dezelfde verhalen over vroeger vertelde. De nicht [getuige 2] , die [A] jarenlang wekelijks bezocht, verklaarde hetzelfde. Na verloop van tijd werden de verhalen volgens haar onsamenhangend, maar zij kon daarbij geen datum of jaartal plaatsen. Eén voorval heeft zij concreet genoemd en dat is dat zij [A] op het kerkhof heeft aangetroffen terwijl [A] niet meer wist waar het graf van haar man was, terwijl ze toch regelmatig het kerkhof bezocht. Dat was volgens de nicht in april 2012, dat wist zij zeker. Gelet op het huisartsenjournaal (productie D bij akte van 12 december 2019 van [geïntimeerde] ) hebben een neef en nicht dit voorval pas ruim een jaar later (6 augustus 2013) gemeld aan de huisarts of [getuige 2] heeft zich vergist en het voorval vond plaats in augustus 2013. De buurvrouw [getuige 6] heeft verklaard dat [A] wel eens de weg kwijt was in 2011/2012, ze scharrelde dan op hun erf, maar erg concreet werd zij over de data niet.&lt;/p&gt;&lt;p&gt;2.7 Daar staat tegenover dat de hulp in de huishouding, [getuige A] , heeft verklaard dat zij met [A] vanaf januari 2013 één keer per week samen schoonmaakte, goede gesprekken had en dat [A] in die tijd nog zelf de boodschappen deed op de fiets en haar eigen was deed. Dat veranderde vanaf de tweede helft 2014, toen ging het minder, en werd [A] vergeetachtig en ging zij zich herhalen. In de laatste fase ging het allemaal niet meer en is de dagelijkse verzorging overgenomen. Het voormalige overbuurmeisje [getuige B] heeft verklaard dat zij in 2012/2013 enkele keren gesproken heeft met [A] over de overname van de boerderij om daar een zorgboerderij van te maken. [A] was erg geïnteresseerd, ze vond het een sympathiek plan, maar moeilijk om te beslissen om weg te gaan van de boerderij. Begin 2014 is [A] er zelf op teruggekomen. Zij had toen de intentie te verkopen. [getuige B] heeft haar geadviseerd om daar nog eens rustig over te denken. Daarna heeft [A] haar laten weten dat [geïntimeerde] , met wie zij contact had gehad, het had afgeraden. Daar is het bij gebleven. Volgens deze getuige ging de geestestoestand van [A] na haar 80e verjaardag op 28 februari 2014 achteruit. Op die verjaardag was zij nog levendig, had zij goede gesprekken en herkende zij iedereen. Soms vertoonde [A] raar gedrag maar dat was volgens deze getuige niet gedrag dat wijst op dementie. Ze was eigenzinnig, hard, wel lief voor de overbuurkinderen en een ouderwetse boerin. [getuige 3] , tot zomer 2014 de cliëntadviseur van [A] die haar jaarlijks bezocht om de papieren door te nemen voor de mestboekhouding, gecombineerde opgave en de jaarstukken, heeft verklaard dat [A] wist waarvoor hij kwam, op hoofdlijnen de voor haar geldende regelingen kende en bij de tijd was. Hij heeft bij het laatste bezoek in 2014 tussen de papieren het pachtcontract met [appellant] aangetroffen. Hij heeft verklaard:&amp;nbsp;&lt;span class="italic"&gt;“Ik weet niet of ik met haar daar toen uitvoerig over heb gesproken, maar ik denk dat ik haar er wel iets over heb gevraagd. Ik kan mij haar reactie niet meer concreet voor de geest halen, maar mijn indruk was dat het door haar zo bedoeld was.”&lt;/span&gt;&amp;nbsp;[getuige 3] is voor zichzelf nagegaan of het de bedoeling van de [A] kon zijn om dat contract te sluiten en concludeerde dat het op basis van wat hij wist over de verhouding tussen [A] en [appellant] , niet onaannemelijk was dat ze hem de grond gunde. Hij heeft binnen Flynth overleg gehad over wat hij er mee moest doen en in dat collegiaal overleg was ook de conclusie dat [A] [appellant] de grond blijkbaar gunde. Het pachtcontract is overigens tot 2016 in de boekhoudingen en gecombineerde opgaven van [A] en [appellant] niet opgenomen door Flynth, men is ervan uitgegaan dat vanwege fiscale redenen de grond door [appellant] via een grondgebruikersverklaring weer aan [A] in gebruik is gegeven.&lt;/p&gt;&lt;p&gt;2.8 Verder hebben enkele getuigen verklaard dat [A] makkelijk zakelijke papieren liet zien. Zo heeft [getuige 1] verklaard dat zij openhartig was met haar stukken. Ze legde alles voor hem neer en zei ‘kijk maar wat je nodig hebt’. Dat was altijd al het geval. Ook [getuige 2] heeft dat verklaard. Zo heeft [A] haar het pachtcontract met [C] laten zien en ook het pachtcontract met [appellant] en het testament dat [A] in augustus 2012 had laten vastleggen. [getuige 3] heeft het pachtcontract met [appellant] aangetroffen in de papieren die [A] hem ter beschikking stelde.&lt;/p&gt;&lt;p&gt;2.9 Op grond van de medische stukken heeft het hof in het tussenarrest overwogen (5.7) dat de stelling van [geïntimeerde] dat op 20 augustus 2013 medisch gezien sprake was van een bijzondere geestestoestand als bedoeld in artikel 3:44 lid 4 BW niet bewezen was. De getuigenverhoren hebben daarin ook geen ander inzicht gegeven; medici zijn niet gehoord. Wel heeft [geïntimeerde] het huisartsenjournaal overgelegd (productie D bij akte van 12 december 2019) voor zover daarin aantekening is gemaakt van Alzheimer. Daaruit volgt dat de huisarts op datum 6 augustus 2013 de aantekening onder E geheugenstoornis?/Alzheimer blijkbaar heeft genoteerd vanwege de melding van neef en nicht dat zij zich zorgen maakten omdat er geheugenstoornissen waren, [A] op het kerkhof dwaalde en zij soms dingen zag die er niet zijn. In de aantekening is verder vermeld dat [A] op spreekuur (SU) zou komen. Uit het huisartsjournaal blijkt niet dat [A] tijdens het consult van 27 september 2013 (of het latere consult op 27 december 2013) tekenen van geheugenstoornissen heeft getoond of is verwezen voor geheugenonderzoek. Dan ontbreekt een stuk in het journaal. In het overgelegde deel van het vervolg, ziet het hof bij een consult van twee jaar later, op 13 augustus 2015, als [A] zelf meldt dat ze vergeetachtig is maar het geheugen voldoende vindt, dat de huisarts zaken in gang zet om Alzheimer te diagnosticeren.&lt;/p&gt;&lt;p&gt;2.10 Tot slot heeft [geïntimeerde] aangevoerd dat [appellant] een ‘grote boer’ was voor wie [A] ontzag had. Het hof oordeelde dat vooralsnog daarin geen doorslaggevend argument te vinden was voor afhankelijkheid (5.9). Uit de getuigenverhoren volgt dat [A] zich inderdaad bij voorkeur omringde met boeren en neerkeek op burgers, onder wie [geïntimeerde] en buurvrouw [getuige 6] . De verhouding tussen [A] en [appellant] , begonnen in 2006, was goed. Hij deed veel voor haar en zij was daar blij mee. Hij zorgde goed voor haar bedrijf en dat was het belangrijkste wat er was voor haar. Zij beschouwde zich nog steeds als een boerin met een agrarisch bedrijf. Uit de getuigenverhoren volgt dat [A] enigszins met [appellant] dweepte, althans er trots op was dat een dergelijk persoon zich met haar lot inliet. De buurvrouw [getuige 6] heeft in dat verband verklaard dat zij zich daar bij [appellant] wel wat bij kon voorstellen. [getuige 6] heeft verder verduidelijkt dat zij niet bedoelde te verklaren (in haar schriftelijke verklaring&lt;span class="bold"&gt;1&lt;/span&gt;) dat [A] zich liet beïnvloeden door grote boeren, maar dat ze daarvan onder de indruk was, erdoor gegrepen werd. [A] was volgens deze buurvrouw een vrij harde vrouw die haar eigen beslissingen nam, ook over mensen. Zo kon zij plotseling mensen een paar maanden lang volstrekt negeren zonder dat er een duidelijke oorzaak aan te wijzen was. Dat was altijd al zo.&lt;/p&gt;&lt;p&gt;2.11 Op grond van de eerder in het geding gebrachte verklaringen en voormelde feiten en omstandigheden in onderling verband bezien, is er onvoldoende (overtuigend) bewijs geleverd om te oordelen dat [A] in augustus 2013 het pachtcontract heeft gesloten terwijl zij verkeerde in een abnormale geestestoestand, dan wel door afhankelijkheid of bijzondere omstandigheden daartoe is bewogen. [geïntimeerde] is dus niet geslaagd in de bewijslevering. Dat betekent dat de pachtovereenkomst niet kan worden vernietigd.&lt;/p&gt;&lt;p&gt;2.12 Het hof overweegt daarover nog het volgende. Anders dan [geïntimeerde] suggereert, heeft [A] blijkbaar geen geheim gemaakt van het pachtcontract. Wel kan worden aangenomen dat zij niet wilde dat het fiscaal ten nadele van haar werkte. [appellant] heeft daarover bij zijn adviseur van Flynth navraag gedaan. [A] was zelf eerder door Flynth op de hoogte gesteld van de fiscale consequenties toen zij een pachtcontract met [C] had. De relatie tussen [A] en [appellant] was goed, daar is iedereen het over eens. Uit de feitenvaststelling en de getuigenverklaringen volgt niet dat hij zich onoorbaar heeft opgedrongen bij haar. In 2006 heeft hij mais gekocht, in 2007 is hij loonwerk gaan verrichten en van lieverlee heeft [appellant] steeds meer gedaan voor het bedrijf. Op zeker moment eind 2011/begin 2012 heeft [A] zelf [C] (en [getuige 1] ) aan de kant gezet. Volgens [A] behandelde [C] het land niet goed. Hoewel dat bij sommige omstanders op onbegrip stuitte, kan dat passen bij haar eigenzinnigheid waarover meerdere getuigen hebben verklaard. Er zijn in elk geval naast verdachtmakingen geen concrete aanwijzingen dat [appellant] daar de hand in heeft gehad.&lt;/p&gt;&lt;p&gt;2.13 In mei en augustus 2012 heeft [A] zelfstandig notariële handelingen verricht ten behoeve van haar bedrijf en nalatenschap. In augustus 2013 heeft zij met [appellant] een pachtcontract gesloten, dat volgens de bijlage bij de beschikking van de grondkamer op haar verzoek is ingezonden naar de grondkamer. De grondkamer heeft de overeenkomst na verlaging van de pachtprijs goedgekeurd. Uit deze handelingen kan worden opgemaakt dat [A] zelfstandig bezig was haar bedrijf en het voortbestaan daarvan na haar overlijden op haar manier te regelen.&lt;/p&gt;&lt;p&gt;2.14 Tot slot gaat het hof nog in op het tussenarrest (5.10), waarin is overwogen dat [appellant] heeft aangevoerd dat destijds overleg is gevoerd met de adviseur(s) van [A] alvorens tot ondertekening is overgegaan. Met die adviseurs zou tevens besproken zijn dat de gronden in gebruik zouden blijven bij [A] , zodat zij fiscaal nog over een agrarisch bedrijf zou beschikken en niet wegens bedrijfsbeëindiging hoefde af te rekenen. Een en ander zou via gebruikersverklaringen zijn vormgegeven.&lt;/p&gt;&lt;p&gt;2.15 [geïntimeerde] heeft vrij uitgebreid in de memorie na getuigenverhoren betoogd dat [appellant] niet met de adviseurs van [A] heeft gesproken over de vraag over het aangaan van een pachtcontract. Inderdaad is dat niet komen vast te staan. [appellant] heeft alleen met een fiscaal adviseur van Flynth gesproken over de fiscale gevolgen van een pachtcontract. Hij heeft die adviseur, [getuige C] , advies gevraagd voor beide partijen. [getuige C] :&amp;nbsp;&lt;span class="italic"&gt;“[Ik heb] twee keer telefonisch contact gehad met [appellant] . Dat ging over zijn voornemen om een pachtcontract te sluiten. [appellant] vroeg mij naar de fiscale gevolgen van het aangaan van een pachtcontract voor hem en voor de verpachter. (…) Ik begreep dat hij in gesprek was met [A] over een pachtcontract en in die fase heeft hij dus fiscaal advies gevraagd voor beide partijen.”&lt;/span&gt;&lt;/p&gt;&lt;p&gt;2.16 Deze omstandigheid brengt geen wijziging in het oordeel van het hof. De rol van Flynth in het geheel roept wellicht vraagtekens op. De directe adviseurs van [A] en [appellant] hebben in elk geval geen aanleiding gezien om in te grijpen. [getuige 3] , de adviseur van [A] , heeft met [getuige D] , de accountant van [appellant] , zijn gedachten/twijfels bij het gesloten pachtcontract besproken. De medewerkers van Flynth hebben vervolgens de bedoeling van – naar zij hebben aangenomen - [appellant] én [A] om een fiscale ontduikingsconstructie te hanteren, gevolgd.&lt;/p&gt;&lt;h3&gt;Slotsom&lt;/h3&gt;&lt;p&gt;2.17 Het hoger beroep slaagt, zodat het bestreden vonnis moet worden vernietigd. Het hof zal de vorderingen van [geïntimeerde] alsnog afwijzen. Het incidenteel hoger beroep, dat in feite een kennelijk fout in de formulering van de vordering betreft, behoeft bij deze stand van zaken geen beoordeling en er volgt daarin dan ook geen kostenveroordeling.&lt;/p&gt;&lt;p&gt;2.18 Als in het ongelijk te stellen partij zal het hof [geïntimeerde] in de kosten van beide instanties veroordelen, inclusief de kosten van het door [appellant] verzochte voorlopig getuigenverhoor.&lt;/p&gt;&lt;p&gt;De kosten voor de procedure in eerste aanleg zullen worden vastgesteld op € 600 voor salaris advocaat (3 punten x kantontarief € 200).&lt;/p&gt;&lt;p&gt;De kosten voor de procedure in hoger beroep zullen worden vastgesteld op: &lt;/p&gt;&lt;p&gt;in verband met het voorlopig getuigenverhoor:- salaris advocaat € 2.148 (2 punten x tarief II)in de hoofdzaak:&lt;/p&gt;&lt;p&gt;- explootkosten € 99,20&lt;/p&gt;&lt;p&gt;- griffierecht € 318&lt;/p&gt;&lt;p&gt;- getuigentaxen € 470- salaris advocaat € 3.222 (3 punten x tarief II)&lt;/p&gt;&lt;p&gt;Totaal:&amp;nbsp;€ 6.257,20.&lt;/p&gt;&lt;p&gt;Als niet weersproken zal het hof ook de nakosten en de gevorderde wettelijke rente daarover toewijzen zoals hierna vermeld.&lt;/p&gt;&lt;h3&gt;3. De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;vernietigt het vonnis van de pachtkamer te Zutphen (rechtbank Gelderland) van 15 november 2017 en doet opnieuw recht:&lt;/p&gt;&lt;p&gt;wijst de vorderingen van [geïntimeerde] alsnog af;&lt;/p&gt;&lt;p&gt;veroordeelt [geïntimeerde] in de kosten van beide instanties, tot aan het bestreden vonnis vastgesteld op € 600 en tot aan deze uitspraak vastgesteld op € 6.257,20, te voldoen binnen veertien dagen na dagtekening van dit arrest, en - voor het geval voldoening binnen bedoelde termijn niet plaatsvindt - te vermeerderen met de wettelijke rente te rekenen vanaf bedoelde termijn voor voldoening;&lt;/p&gt;&lt;p&gt;veroordeelt [geïntimeerde] in de nakosten, begroot op € 157, met bepaling dat dit bedrag zal worden verhoogd met € 82 in geval [geïntimeerde] niet binnen veertien dagen na aanschrijving aan deze uitspraak heeft voldaan én betekening heeft plaatsgevonden, een en ander vermeerderd met de wettelijke rente te rekenen vanaf veertien dagen na aanschrijving én betekening;&lt;/p&gt;&lt;p&gt;verklaart dit arrest voor zover het de hierin vermelde proceskostenveroordeling betreft uitvoerbaar bij voorraad.&lt;/p&gt;&lt;h3&gt;Noot&lt;/h3&gt;&lt;p&gt;Men zou kunnen menen dat een grondeigenaar die de grond via een reguliere pachtovereenkomst verpacht per definitie niet goed bij zijn hoofd is en een pachter die daar in stapt per definitie een schurk. Zover is het gelukkig nog niet. De casus is helder: een oude vrouw heeft in 2013 een reguliere pachtovereenkomst gesloten en – na haar overlijden willen de nabestaanden die overeenkomst laten vernietigen op grond van art. 3:44 BW: &lt;span class="italic"&gt;Een rechtshandeling is vernietigbaar, wanneer zij door bedreiging, door bedrog of door misbruik van omstandigheden is tot stand gekomen&lt;/span&gt; (art. 3:44, eerste lid, BW) Het vierde lid bepaalt dan: &lt;span class="italic"&gt;misbruik van omstandigheden is aanwezig, wanneer iemand die weet of moet begrijpen dat een ander door bijzondere omstandigheden, zoals noodtoestand, afhankelijkheid, lichtzinnigheid, abnormale geestestoestand of onervarenheid, bewogen wordt tot het verrichten van een rechtshandeling, het tot stand komen van die rechtshandeling bevordert, ofschoon hetgeen hij weet of moet begrijpen hem daarvan zou behoren te weerhouden. &lt;/span&gt;In het tussenarrest wordt beslist dat de geïntimeerde mag bewijzen dat bij de oude mevrouw sprake was van een abnormale geestestoestand dan wel afhankelijkheid of een andere bijzondere omstandigheid die haar ertoe heeft bewogen op of omstreeks 20 augustus 2013 een reguliere pachtovereenkomst met [appellant] aan te gaan. Er worden vele getuigen gehoord en uiteindelijk acht het hof een en ander niet bewezen. Dat is ook lastig: de getuigen verklaren niet allemaal hetzelfde, weten soms geen tijdstip te noemen, en alles speelt zich een groot aantal jaren geleden af. Bovendien heeft de ziekte dementie een langzaam en grillig verloop, zodat het heel moeilijk zal zijn om aan te tonen dat juist op die datum van 20 augustus 2013 sprake was van een abnormale geestestoestand. Daar komt dan nog bij dat de oude vrouw kennelijk toch al een bijzonder karakter had. Opvallend is wel dat in het arrest weinig (zie alleen r.o. 5.12 tussenvonnis) aandacht wordt besteed aan het voordeel voor de pachter en het nadeel voor de verpachter dat ontstaat uit het aangaan van de reguliere pachtovereenkomst. Een vermoeden van misbruik van omstandigheden kan immers worden aangenomen, indien een aanzienlijke kans bestaat dat van misbruik van omstandigheden sprake is, bijvoorbeeld in geval van een onevenredig nadeel of voordeel. Zie HR 29 november 2002, ECLI:NL:HR:2002:AE8459, NJ 2003, 243 (H/G) en HR 9 januari 2004, ECLI:NL:HR:2004:AF9656, &lt;span class="italic"&gt;NJ&lt;/span&gt; 2004, 141. In elk geval zou het een wegingsfactor moeten zijn. Zie  HR 13 juni 1975, ECLI:NL:HR:1975:AC3083, NJ 1976, 98. Met name het arrest van de Hoge Raad van 9 januari 2004 gaat over een casus die toch wel sterk aan de onderhavige doet denken: het betreft de verkoop van een loods door een 82-jarige man, voor een prijs die ver onder de werkelijke waarde lag. De Hoge Raad typeert het geval als de verkoop door een 82-jarige man, die zowel lichamelijk als geestelijk achteruitging (regelmatig een verwarde indruk maakte), terwijl tussen verkoper en kopers een vertrouwensrelatie bestond. Het initiatief tot verkoop is van kopers uitgegaan en eveneens is op hun voorstel de loods niet getaxeerd als bouwgrond maar als een in gebruik zijnde schuur, terwijl de verkoop voor verkoper zeer nadelig is geweest. In een zodanig geval, ligt het oordeel van misbruik van omstandigheden zozeer voor de hand, dat een andersluidend oordeel aan hoge motiveringseisen dient te voldoen, aldus de Hoge Raad. (M.M. van Rossum - Commentaar op Burgerlijk Wetboek, art. 3:44 (SDU). &lt;/p&gt;&lt;p&gt;Maar het kan natuurlijk zijn dat dit punt verder niet door partijen aan de orde is gesteld.&lt;/p&gt;&lt;p&gt;Hoe dan ook, de uitspraak van de rechtbank wordt vernietigd en de reguliere pachtovereenkomst blijft in stand. &lt;/p&gt;&lt;p&gt;D.W. Bruil&lt;/p&gt;</content><legacyfootnotes/><footnotes><footnote/></footnotes><auteurs>D.W. Bruil</auteurs><published>2021-04-10 11:32:16</published><modified>2021-04-12 10:06:14</modified><editiondate>2021-04-10</editiondate><htmlpath>https://denhollander.info/artikel/16624</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1992</searchword><id>6107</id><udhid>UDH:TvAR/6107</udhid><titel>Pacht en natuurbeheer</titel><searchwords><searchword>TvAR 1/1992</searchword><searchword>UDH:TvAR/6107</searchword></searchwords><attachments><attachment><name>1992_nr 1_Artikel_vanWijmen.pdf</name><extention>pdf</extention><url>https://denhollander.info/download/5916/ci</url></attachment></attachments><inleiding>1. INLEIDING&#13;
Nog steeds is circa tweederde van ons grondoppervlak, derhalve ruim 20 000 km2 in gebruik&#13;
voor landbouwdoeleinden - het spraakgebruik verstaat daaronder tevens veeteelt,&#13;
(volle gronds) tuinbouw en dergelijke. Nog steeds geschiedt de exploitatie van die 20 000&#13;
km2 voor een derde gedeelte via pacht en dat betreft dus ± 650 000 hectare. Als men&#13;
daartegenover stelt, dat de staats- en particuliere natuurbescherming gezamenlijk enige&#13;
honderdduizenden hectaren in eigendom en beheer hebben en dat de Relatienota uiteindelijk&#13;
betrekking heeft op een - ten dele met grond in natuurbeschermingshanden samenvallende&#13;
- 200 000 hectaren, dan heeft men het probleem van de relatie tussen landbouw&#13;
en natuur vanuit vogelvlucht-perspectief voor ogen. Beziet men een en ander op macroniveau,&#13;
dan tekenen zich de grote landbouwgebieden af - de klei in West-Brabant en Zeeland,&#13;
de IJsselmeerpolders, Noord-Oost Nederland en ook de gebieden waar de natuur op&#13;
dit niveau de overhand heeft - het Veluwemassief bijvoorbeeld. Kan men hier nog van&#13;
scheiding spreken, in vele delen van ons land is zelfs op deze schaal al van verweving&#13;
sprake: de zandgronden, het rivierengebied, het groene hart, het Mergelland, de Achterhoek&#13;
en Twente, verweving die steeds meer blijkt toe te nemen, als men naar het meso-,&#13;
en zeker als men naar het micro-niveau afdaalt; op en rond de kavel - hoe groot deze&#13;
soms ook is - treft men zelfs in de IJsselmeerpolders al natuurelementen aan, zoals vaarten,&#13;
boomrijen of erfbeplantingen. De verwevenheid wordt natuurwetenschappelijk vertaald&#13;
in de Ecologische Hoofdstructuur2, die overigens ook haar niveaus kent:&#13;
kerngebieden en natuurontwikkelingsgebieden met daartussen verbindingszones en het&#13;
zijn die laatste die we op het micro-niveau evengoed tegenkomen: de sloot, de houtwal,&#13;
de zandweg met zijn bermen. Hele landschapstypologieën zijn in wezen opgezet langs de&#13;
weg van kavelvorm, kavelindeling en een patroon van natuurelementen; men denke aan&#13;
het (Maas)heggenlandschap, het slagenlandschap, het hoeven- of kampenlandschap.&#13;
De vermelding van dit alles geschiedt natuurlijk met opzet. Er spreekt immers al prima&#13;
vista uit hoe sterk grondgebruik, landbouw meer speciaal, en natuur vervlochten zijn. Er&#13;
spreekt ook uit welk een grote betekenis verschijnselen als pacht, landinrichting, beheersovereenkomst&#13;
of waterregulering eigenlijk hebben. Het vormen immers alle (mogelijkheden&#13;
voor) ingrepen door en voor de exploiterende mens in de hem omgevende natuur. En&#13;
waar de antropogene druk steeds toeneemt, is het voor de natuur wijken of zelfs teloorgang&#13;
geblazen. Bracht de landbouwbedrijvigheid vroeger natuur voort in de vorm van&#13;
verhoging van diversiteit en toename van ecologisch potentieel, tegenwoordig is zonder meer het tegendeel het geval.3 Sedert de vorige eeuw-wende zijn daaraan schuldig de grote&#13;
vijf: kunstmest, mechanisatie, bestrijdingsmiddelen, ruilverkaveling en ontwatering. In&#13;
plaats van natuur te produceren, consumeert de landbouw haar thans en er wordt allerlei&#13;
juridisch en financieel instrumentarium bedacht om deze noodlotsspiraal te doorbreken.&#13;
Zowel op het gebied van de pacht als op dat van het natuurbeheer zijn in dit verband ontwikkelingen&#13;
gaande, die momenteel convergeren in de pachtbeheersovereenkomst. Ook&#13;
op het stuk van landschapsbeheer, landinrichting en ruimtelijke ordening - ik keer de trits&#13;
van De Haan hier om - zijn allerlei parallel lopende evoluties merkbaar. Alvorens een en&#13;
ander te beschrijven, geef ik een kort overzicht van de vóóronderstellingen die ik bij mijn&#13;
beschouwingen over natuur en landbouw hanteer.</inleiding><content>2. HET VERSCHIJNSEL NATUUR JURIDISCH BEZIEN&#13;
Het recht denkt in subjecten en objecten tussen wie en wat betrekkingen bestaan. Deze&#13;
kunnen van privaat- of publiekrechtelijk karakter zijn en positief of negatief van aard. De&#13;
rechtsbetrekking tussen de Staat als vervolgende en veroordelende instantie en degene die&#13;
van een misdrijf wordt verdacht heeft een negatieve lading. Die tussen een verpachter en&#13;
een pachter is positief ingekleurd. Die tussen een pachter en de hem omgevende natuur&#13;
kan zowel de ene als de andere lading krijgen: de invloed van de activiteiten van de boer&#13;
was voor de natuur vroeger positief, nu is dat vaak omgekeerd. Indien dan naast de pacht&#13;
een tweede rechtsbetrekking ontstaat, ditmaal tussen boer en overheid en gericht op beheersmaatregelen,&#13;
vloeien daaruit voor de natuur weer positieve effecten voort. Het doet&#13;
zich ook voor, dat de rechtsbetrekking voor de één positieve, doch voor een of meer anderen&#13;
negatieve aspecten vertoont. Men denke aan de toedeling in een ruilverkaveling,&#13;
waarmee de betrokkene vrede heeft, doch waartegen de buren juist de grootste bezwaren&#13;
koesteren. De rechtsbetrekking kent in beginsel altijd minstens één subject - de eigenaar&#13;
ten opzichte van de in zijn eigendom zijnde zaak. Zij hoeft niet altijd eVn object te hebben:&#13;
de maatschapsrelatie is een objectloze betrekking tussen twee persoden, hetgeen niet&#13;
includeert, dat ze geen doelstelling heeft - bijvoorbeeld het uitoefenen van het landbouwbedrijf.&#13;
Als de rechtsbetrekking echter (ook) op een object is gericht, is dat object vatbaar voor&#13;
individualisering, levering, toeëigening, rechtsovergang. Het kan exclusief zijn voor de&#13;
één, de beperkt gerechtigde of eigenaar met uitsluiting van alle anderen. Hierin onderscheidt&#13;
het object zich van de zogenaamde gemeenschapszaken, welke uit hun aard niet&#13;
vatbaar zijn voor toeëigening, afzondering en exclusiviteit. Men kan niet een aanwijsbaar&#13;
deel van het grondwater overdragen, erven, stelen of fysiek binnen zijn machtsbereik&#13;
brengen. Hetzelfde geldt voor de lucht4, en ook voor de natuur en het milieu als zodanig.&#13;
Men kan deze zaken, die een collectief en bovenpersoonlijk karakter dragen wèl bederven,&#13;
aantasten, verbruiken, vernietigen en aldus ontstaat er tussen zulk een collectieve&#13;
zaak en het betrokken subject een rechtsbetrekking met een negatief karakter. Een dergelijke negatief geladen rechtsbetrekking bestaat in dit geval ook tussen de 'aantaster' en (in&#13;
principe alle) anderen, de gemeenschap dus. 5&#13;
Aangezien een zaak, een object, juridisch bezien geen eigenstandige positie kan innemen,&#13;
kan dat, indien een inbreuk wordt gemaakt, alleen maar door een persoon gebeuren.&#13;
De eigenaar roept bijvoorbeeld 'Houdt de dief of zegt bij revindicatie: 'geef terug dat&#13;
goed'. De gerechtigde uit een overeenkomst insisteert op straffe van schadevergoeding op&#13;
tijdige nakoming van de prestatie, waarbij zijn actie zich richt tegen een ander rechtssubject.&#13;
De natuur en het milieu als gemeenschapszaken zijn rechtsobjecten doch, als elk object&#13;
zelf stemloos; zij hebben geen persona standi in judició, doch kennen -&#13;
onexclusiveerbaar als zij zijn - ook geen eigenaar of anderszins gerechtigde die voor hen&#13;
op kan komen. Omdat dus geen concreet, individueel rechtssubject dit kan doen, moet de&#13;
gemeenschap hen vertegenwoordigen. Vaak gebeurt dat door een rechtspersoon met ideële&#13;
doelstelling, gericht juist op het behoud van de waarden die natuur en milieu in zich&#13;
bergen.6 Uiteindelijk hoort het de overheid te zijn die de bedoelde waarden tegen inbreuken&#13;
beschermt. Het is ook om deze reden, dat men de thans vaak negatieve relatie tussen&#13;
boer en natuur gepositiveerd ziet worden in een andere, namelijk die tussen overheid en&#13;
beherende agrariër. De laatste beschermt tegen beloning door de gemeenschap de waarden&#13;
die de natuur voor diezelfde gemeenschap inhoudt. Wij moeten spreken over actief&#13;
beheer: van de boer wordt verwacht dat hij afziet van bepaald handelen, dat binnen zijn&#13;
bedrijfsmatige agrarische activiteiten op zich, objectief, normaal is, doch dat op de omgevende&#13;
natuurwaarden zo slechte invloed uitoefent, dat deze teloor zouden gaan. De gemeenschap&#13;
vraagt van de betrokkene dus die natuurwaarden te ontzien (nalaten) of zelfs&#13;
te begunstigen (handelen), waartegenover een vergoeding wordt overeengekomen.&#13;
Men zal hebben gemerkt, dat telkens de termen 'waarden' en 'natuurwaarden' worden&#13;
gebruikt. Dat doe ik met opzet en wel om te benadrukken, dat natuur (en ook milieu en&#13;
zelfs soms landschap) geen belangen, sectoren of facetten zijn, en dus ook niet in een afwegingsproces&#13;
terecht kunnen komen, laat staan daarin het onderspit zouden kunnen delven.&#13;
De natuur en het milieu zijn fundament en (omgevend) substraat van al de&#13;
menselijke bedrijvigheid. De mens maakt zelf deel uit van natuur en milieu en evengoed&#13;
als hij deze beide bepaalt, conditioneren zij hem. In mijn preadvies over de natuurbeschermingswet7&#13;
heb ik het dilemma waarin wij verkeren kort samengevat in de stelling:&#13;
niet wij stellen de natuur de wet (zoals we dat elkaar doen), maar de natuur stelt ons de&#13;
wet. Als substraat en omgeving zijn natuur en milieu niet wegstreepbaar tegen belangen&#13;
van welke aard dan ook. Een belang heeft een drager, een belanghebbende; natuur en milieu&#13;
echter dragen en omgeven ons, zelfs in direct-fysieke en dus op ultieme wijze conditionerende&#13;
zin. Helaas wordt deze draagkracht hoe langer hoe meer overschreden. Daar&#13;
ligt ook de rechtvaardigingsgrond voor ingrijpen door gemeenschap en overheid ten gunste&#13;
van natuur en milieu en direct ten laste van (de) rechtsgenoten. Omdat bijna niemand&#13;
uiteindelijk geheel in staat is zich zelf te beperken en te begrenzen, moet de rechtsgemeenschap&#13;
daar namens allen jegens een ieder zorg voor dragen. Een voorbeeld daarvan&#13;
vormt mogelijkerwijs de pachtbeheersovereenkomst, mogelijkerwijs, want er schuilt een adder onder het gras: omdat er sprake is van een contract is wilsovereenstemming tussen&#13;
partijen - verpachter en pachter - vereist. Uit een oogpunt van motivatie - dit woord&#13;
wordt hier gebruikt in de echte betekenis van 'drijfveer' - is het natuurlijk zinvol, dat er&#13;
een element van vrijwilligheid meespeelt, doch als de gemeenschap het behoud van de&#13;
natuur essentieel acht, dient daarop gericht handelen of nalaten ook afdwingbaar te zijn.&#13;
Bijdragen door de rechtsgenoten aan gemeenschapsdoelstellingen van primordiaal karakter&#13;
zijn afdwingbaar, niet alleen als zij van financiële aard zijn (fiscaliteit), maar ook als&#13;
zij neerkomen op gedrag, op handelen - dienstplicht, verkeersgedrag, ruimtelijke ordening,&#13;
milieu-eisen.&#13;
3. PACHT VERSUS NATUURBEHEER&#13;
Nu ik de positie van de natuur en het milieu heb afgebakend en enigszins heb gesitueerd&#13;
in het rechtsdenken, kan ik het betoog toespitsen op de pacht, die in het vorenstaande&#13;
soms toch al aan de orde kwam bij wege van voorbeeld. Mutatis mutandis geldt veel van&#13;
hetgeen volgt overigens ook voor de agrarische eigenaar/gebruiker: ook deze heeft 'van&#13;
nature' onmiddellijk van doen met de hem direct omgevende natuur en milieu. Zo ooit&#13;
dan is de natuur letterlijk fundament, ondergrond, substraat, wanneer het om landbouwactiviteiten&#13;
gaat.8&#13;
Pacht en natuurbeheer, dus. Hier worden de begrippen nog neutraal naast elkaar gesteld,&#13;
maar dat is, zoals al uit de inleiding blijkt in strijd met de feiten. De Relatienota die&#13;
stamt uit de jaren zeventig vormde toen een reactie op de eerste tekenen van conflict tussen&#13;
het landbouwbelang en de natuur- en milieuwaarden. De periode dat de landbouw&#13;
zelf natuur genereerde lag definitief achter ons. Het tijdvak na de tweede wereldoorlog tot&#13;
heden of tot een tijdstip relatief kort geleden, dient, bezien door pachtrechtsbril, te worden&#13;
gekarakteriseerd als pacht versus natuur. Hierop dus eerst de schijnwerpers. Het probleem&#13;
schuilde in de tekst van art. 5, lid 1 sub b van de Pachtwet, welke bepaling luidt:&#13;
'De grondkamer keurt de pachtovereenkomst goed, tenzij ... b) de overige verplichtingen,&#13;
voor de pachter uit de overeenkomst voortvloeiende, als buitensporig moeten worden beschouwd;'.&#13;
Aanvankelijk leek het erop, dat beperkingen in het belang van het natuurbeheer&#13;
tot op zekere hoogte mogelijk waren; zo bedong Staatsbosbeheer als verpachtster,&#13;
dat alleen stalmest zou worden aangevoerd en dat niet vóór 15 juli zou worden gemaaid.&#13;
De Centrale Grondkamer overweegt 'dat de omstreden bepalingen de bedrijfsvoering van&#13;
de pachters wellicht enige beperking kunnen opleggen, maar dat het algemeen belang, zoals&#13;
omschreven in het beroepschrift, deze beperkingen rechtvaardigt..., waarbij wordt opgemerkt,&#13;
dat de pachtprijs in overeenstemming met die beperkingen laag is gesteld'.9&#13;
Toch maakte deze kwartelkoning, want daarom ging het in dit geval, nog geen zomer: ingeval&#13;
de verpachter zekere beperkingen in het pachtcontract opgenomen wilde zien uit&#13;
hoofde van een oogmerk van natuurbescherming, werden deze door de grondkamers&#13;
doorgaans 'weggetoetst'. Enige voorbeelden illustreren om wat voor soort verplichtingen&#13;
het ging: een verbod van bepaalde bestrijdingsmiddelen werd toegestaan, omdat de verpachtster een natuurbeschermingsinstelling was, maar de Centrale Grondkamer had er de&#13;
voorkeur aan gegeven, als het verbod met name genoemde bestrijdingsmiddelen had ingehouden;&#13;
wanneer het zou gaan om een standaard clausule, zou de verpachtster er rekening&#13;
mee moeten gaan houden, dat deze bepaling als buitensporig aangemerkt zou&#13;
worden. 10 Als buitensporig werden verder beschouwd:&#13;
- de verplichting om slechts zoveel vee te houden dat overbemesting en overbeweiding&#13;
worden voorkomen (CG 1978);&#13;
- het verbod om kunstmest te gebruiken (Grondkamer Gelderland en Overijssel,&#13;
1977);&#13;
- het verbod om drijf mest, niet afkomstig van eigen bedrijf uit te rijden (idem);&#13;
- het gebod om slechts om het jaar te hooien (idem);&#13;
- het rechtsvoorbehoud van de verpachter om zonder toestemming gescheurd grasland&#13;
weer in de oorspronkelijke staat terug te brengen (CG 12 maart 1973, De Pacht 1974,&#13;
3174);&#13;
- het gebruik van chemische bestrijdingsmiddelen uitsluitend na overleg met de ver&#13;
pachter (Grondkamer Gelderland en Overijssel, 1977);&#13;
- onkruidbestrijding in grasland alleen met de zeis toegestaan (idem);&#13;
- het verbod om weiland meer dan eens per seizoen te hooien (idem).11&#13;
Geuze vermeldt in zijn artikel in De Pacht, dat natuurbeschermingsorganisaties de&#13;
meeste en ook de meest buitensporige nevenbedingen maken. Het was dus voor dergelijke&#13;
organisaties niet makkelijk om natuurvriendelijk grondgebruik te realiseren, hetgeen te&#13;
erger werd, als verpachter en pachter het eens waren over bepaalde beperkende bedingen,&#13;
maar desondanks moesten ervaren dat de grondkamer ze niet accepteerde. 12 Art. 62, dat&#13;
geldt voor grond die een bestemming heeft 'voor niet tot de landbouw betrekkelijke doeleinden&#13;
van openbaar nut' bood soms enig soelaas, omdat onder zulke doeleinden ook natuurbehoud&#13;
zou zijn te rekenen.13 Deze wetsbepaling is echter niet gericht op&#13;
natuurvriendelijke bedingen in een pachtcontract, doch stelt enige artikelen uit de Pachtwet&#13;
buiten werking o.a. met betrekking tot de verlengingsmogelijkheid en de bevoegdheid&#13;
van de pachter om machtiging te verzoeken de bestemming, inrichting of gedaante&#13;
van het gepachte te veranderen.&#13;
Pas in 1982 leek er enige ruimte te ontstaan voor gebruiksbeperkende bepalingen; de&#13;
Centrale Grondkamer overwoog toen namelijk, dat die toelaatbaar kunnen zijn 'indien&#13;
aannemelijk wordt gemaakt dat het gebied ... een natuurwetenschappelijke, landschappelijke&#13;
en/of culturele waarde heeft'. De verplichting van de pachter om een beheersovereenkomst&#13;
aan te gaan met de Stichting Beheer Landbouwgronden werd echter geschrapt,&#13;
omdat daarvan een wijziging van de pachtovereenkomst het gevolg kon zijn.14 Soms&#13;
mochten voordien bepaalde bedingen wel in de overeenkomst blijven staan, zulks in verband met de doelstelling van de verpachter, in casu de Vereniging tot behoud van natuurmonumenten&#13;
in Nederland.15 Al bij al was er sprake van een moeizame relatie tussen&#13;
pacht en natuurbeheer. De pacht kon, ook al beoogden beide partijen dat, nauwelijks&#13;
functioneren ten gunste van de natuur. Ontwijkingsgedrag bij natuurbeschermingsinstellingen&#13;
was het logisch gevolg.&#13;
4. NATUURBEHEER VIA PACHT&#13;
Alvorens in te gaan op de ommekeer die wellicht veroorzaakt zal gaan worden door de&#13;
wijzigingen in de Pachtwet, die thans bij de Eerste Kamer in behandeling zijn, dien ik te&#13;
wijzen op een aspect in de relatie natuurbeheer/landbouw, dat tot nu toe niet aan de orde&#13;
was. Uit de notie dat landbouw tot een halve eeuw geleden ook natuur voortbracht, vloeit&#13;
de vaststelling voort, dat een belangrijk deel van de gebieden, die we thans zonder twijfel&#13;
als 'natuurwetenschappelijk gebied met hoge waarde' kwalificeren, de een of andere&#13;
vorm van agrarisch gebruik kenden. Dat gebruik was echter vroeger aanvaardbaar vanuit&#13;
natuurbeheersstandpunt gezien, omdat het de aanwezige waarden, die zich hoofdzakelijk&#13;
en 'gemakkelijk' laten uitdrukken in inventarisatiegegevens van botanisch/floristische,&#13;
faunistische of ornithologische aard, intact liet: waarden die - het moge inmiddels duidelijk&#13;
zijn - voor een deel door de agrarische bedrijvigheid zelf waren begunstigd of zelfs&#13;
gecreëerd. Voorbeelden van gebieden met dergelijke waarden hebben we overigens hier&#13;
en daar nog wel: de veenweidegebieden in Midden-Nederland, sommige resten van beekdallandschappen16,&#13;
het Mergelland, sommige heideterreinen (voor zover niet ten prooi&#13;
gevallen aan het pijpestrootje, een verzuringsindicator), weidevogelgebieden in Friesland&#13;
en West-Brabant. Ook als de natuurdoelstelling in zulke gebieden expliciet het voortouw&#13;
krijgt, is een bepaalde vorm van agrarisch gebruik wenselijk, ja zelfs geboden. Men denke&#13;
aan een zekere begrazing (schapen op een heideveld), aan maaibeheer inclusief afvoeren&#13;
van het hooi en dergelijke.&#13;
Met dit voor ogen, leest men de voorgestelde wijzigingen van de Pachtwet misschien&#13;
met nog meer belangstelling. Het desbetreffende wetsvoorstel17 voegt, naast een wijziging&#13;
van de Natuurbeschermingswet, die aanstonds nog aan de orde komt, o.a. twee nieuwe&#13;
leden toe aan art. 5; het tiende lid luidt als volgt:&#13;
'Onverminderd het bepaalde in paragraaf 3 van hoofdstuk II worden in pachtovereenkomsten&#13;
betrekking hebbend op een hoeve of los land gelegen in gebieden die door Onze&#13;
Minister, gehoord een bij algemene maatregel van bestuur aan te wijzen instantie, op verzoek&#13;
van de eigenaar dan wel van de zakelijk gerechtigde als bedoeld in artikel 56a, onderdeel&#13;
b, in overeenstemming met de eigenaar zijn aangewezen, niet als buitensporige&#13;
verplichtingen aangemerkt, de verplichtingen:&#13;
a. die noodzakelijk zijn in verband met de instandhouding of ontwikkeling van de op&#13;
het land aanwezige waarden van natuur en landschap, mits zij inpasbaar zijn in de agrari&#13;
sche bedrijfsvoering en&#13;
b. waarvoor bij de overeenkomst een vergoeding wordt bedongen', terwijl lid 11 luidt: 'De aanwijzing, bedoeld in het tiende lid, wordt bekendgemaakt in de Staatscourant'.&#13;
Gelukkig hanteert de wetgever in deze bepaling en trouwens ook in het nog te bespreken&#13;
(nieuwe) art. 70b het begrip 'waarden van natuur en landschap', doch dit terzijde.&#13;
Bij deze aanvulling blijft het niet, want - even afgezien van de nieuwe mogelijkheid&#13;
voor partijen om herziening te vragen van de vergoeding ex art. 5, lid 10, een mogelijkheid&#13;
die wordt neergelegd in art. 19a - er wordt een nieuwe paragraaf toegevoegd aan&#13;
hoofdstuk II (par. 3, art. 70a-70e) 'met betrekking tot verpachtingen binnen reservaten'.&#13;
Het is niet doenlijk hier de volledige tekst van deze artikelen weer te geven, doch de essentie&#13;
verdient vermelding. 18 Eerst zegt de wet wat een reservaat is: een terrein in eigendom&#13;
bij de Staat of een 'erkende' terreinbeherende natuurbeschermingsorganisatie (in&#13;
hoofdzaak dus de al genoemde Vereniging tot behoud van natuurmonumenten en de&#13;
twaalf provinciale landschappen, die te zamen bijna evenveel hectaren beheren als deze&#13;
Vereniging, namelijk ruim 50 000), en waarop natuurbeheer kan worden gevoerd 'anders&#13;
dan door middel van een daartoe te sluiten overeenkomst betreffende het richten van de&#13;
bedrijfsvoering van agrarische bedrijven op doeleinden van natuur- en landschapsbehoud'&#13;
(art. 70a).&#13;
Art. 70b bevat dan de kernbepaling: in een pachtcontract voor reservaatsgronden kunnen&#13;
verplichtingen verschijnen 'welke ten doel hebben de opzet en de bedrijfsvoering te&#13;
richten op het behoud van natuur en landschap'. En die verplichtingen zijn dan niet buitensporig&#13;
als zij a) opgenomen zijn in een pachtcontract met betrekking tot reservaatsgronden&#13;
en gesloten met de Staat of zo'n erkende nb-organisatie; b) 'gewenst zijn in&#13;
verband met de instandhouding of ontwikkeling van de op het land aanwezige waarden&#13;
van natuur en landschap en' c) waarvoor een vergoeding wordt bedongen. Opvallend is&#13;
een ogenschijnlijk gering, maar betekenisvol verschil met art. 5, lid 10, waarin sub a ook&#13;
sprake is van noodzakelijke verplichtingen in verband met de instandhouding van natuuren&#13;
landschapswaarden, doch met de beperking 'mits zij inpasbaar zijn in de agrarische&#13;
bedrijfsvoering', een beperking die dus voor pacht van 'reservaatsgronden' niet geldt.&#13;
Pachtovereenkomsten als de hier aan de orde zijnde gelden voor zes jaren of zij nu een&#13;
hoeve betreffen of alleen los land (art. 70c). Een heel stel bepalingen uit de Pachtwet zijn&#13;
niet van toepassing (36 t/m 49a en 54: verlenging, pachtoverneming en medepachter worden,&#13;
voortzetting pacht na overlijden van de pachter); art. 70d lid 1 stipuleert simpelweg&#13;
dat 'de pachtovereenkomst telkens van rechtswege met zes jaren' wordt verlengd, behalve,&#13;
aldus het tweede lid, indien een van partijen uiterlijk zes maanden voordat de lopende&#13;
overeenkomst expireert te kennen geeft niet te willen verlengen. De pachter kan dan de&#13;
pachtkamer vragen toch te verlengen en deze beslist naar billijkheid en met inachtneming&#13;
van de relevante bepalingen uit de verlengingsparagraaf (niet dus 38a, lid 2; 41; 43 en 44&#13;
en 46), dit alles naar luid van de leden 3 en 4 van art. 70d, welk laatste artikellid nog een&#13;
zelfstandige afwijzingsgrond bevat, die hier volstrekt logisch is: namelijk als de verpachter&#13;
met het oog op de natuur- en landschapswaarden 'een zodanig beheer wil voeren, dat&#13;
verdere verpachting hiermee niet in overeenstemming is'. Deze verbetering van de positie&#13;
van de pachter - in het aanvankelijk regeringsvoorstel was verlenging uitgesloten - is te&#13;
danken aan een amendement van de kamerleden Swilders-Rozendaal, Esselink en Blauw. Art. 70e ten slotte bevat een afwijking van art. 33 lid 2, dat de herziening van bepalingen&#13;
in een pachtcontract regelt die niet zien op de tegenprestatie. Weer staan de natuurwaarden&#13;
centraal: deze kunnen tot herziening leiden met voorbijgaan aan het bepaalde in&#13;
lid 2 van art. 33. Van belang is ten slotte nog het overgangsrecht: de nieuwe regeling&#13;
geldt niet voor lopende pachtcontracten ten tijde van de inwerkingtreding waarvan een&#13;
schriftelijke overeenkomst binnen een jaar na die datum ter goedkeuring worden ingezonden.&#13;
Na deze weergave nog enige toelichting. De overeenkomst die hier wordt geïntroduceerd&#13;
is al langer bekend onder de naam 'pachtbeheersovereenkomst', terwijl ook al eerder&#13;
een wettelijke regeling werd voorgesteld.19 Het contract bevat twee financiële&#13;
momenten die als het ware tegen elkaar in lopen en die niet gesaldeerd worden: de pachter&#13;
betaalt aan de verpachter de pachtprijs; de verpachter aan de pachter de beheersvergoeding.&#13;
Men kan hier theoretiseren over het rechtskarakter van de overeenkomst, zoals&#13;
De Hoog doet in zijn al even genoemde artikel in Agrarisch Recht. Ik houd het erop dat&#13;
er, hoe dan ook, sprake is en blijft van een pachtcontract, zij het een speciale variant. Dit&#13;
contract bevat een tweede overeenkomst, die gericht is op actief natuur- en landschapsbeheer&#13;
en waarvoor de verpachter de financiële tegenprestatie levert. Deze opvatting vindt&#13;
steun in het eveneens nieuwe art. 4a, waarvan het eerste lid als volgt is geredigeerd: 'Onder&#13;
pachtprijs wordt niet verstaan een vergoeding als bedoeld in artikel 5, tiende lid, onderdeel&#13;
b, en in artikel 70b, tweede lid, onderdeel c'.&#13;
De vergoeding kan overigens niet meer bedragen dan de pachtprijs, zo staat nog opgenomen&#13;
in het tweede lid van art. 4a, waarmee de discussie over de vraag of negatieve&#13;
pacht mogelijk is20, in feite is afgesneden. Toch valt dit weer te betwijfelen, als men verneemt&#13;
dat de staatssecretaris de indieners van een amendement om dat tweede lid te laten&#13;
vallen tot intrekking van dit amendement wist te bewegen met de mededeling, dat hij er&#13;
geen been in ziet om extra beheerswerkzaamheden extra te honoreren, boven de pachtprijs&#13;
uit dus, via een afzonderlijke beheersovereenkomst. Deze oplossing werd overigens&#13;
in 1975 al gesuggereerd door N.M. Zijp in zijn preadvies voor de Belgische en Nederlandse&#13;
Verenigingen voor Agrarisch Recht onder de titel 'Naar een integratie van landbouw&#13;
en natuurbeschermingsbeheer'. 21&#13;
Deze observatie brengt mij trouwens tot de slotopmerking van dit onderdeel van mijn&#13;
beschouwing: de pachtbeheersovereenkomst is iets anders dan de 'gewone' beheersovereenkomst,&#13;
die afgesloten wordt tussen een eigenaar/gebruiker en een overheidslichaam te&#13;
weten het Bureau Beheer Landbouwgronden, als bedoeld in art. 28 van de Wet Agrarisch&#13;
Grondverkeer. Op deze overeenkomst kom ik nog terug. Van de 'echte' pachtbeheersovereenkomst&#13;
bestaan dan weer twee typen: een binnen en een buiten reservaten - de wet&#13;
geeft, zoals aangeduid, precies aan wat onder reservaat verstaan dient te worden. 5. ENIGE BIJZONDERE BEHEERSVORMEN&#13;
Hierboven noteerde ik, dat nb-organisaties soms uitwijkings-gedrag aan de dag legden,&#13;
omdat de meeste natuurvriendelijke bedingen in pachtovereenkomsten niet waren toegestaan&#13;
en verpachting dus rechtstreeks in strijd kon komen met effectief natuurbeheer: een&#13;
te hoge mestgift bijvoorbeeld is desastreus voor bepaalde natuurwaarden, zoals ook wel&#13;
blijkt uit de zogenaamde Ecologische richtlijn22 en vooral de richtlijn Ammoniak en Veehouderij.&#13;
23 Aan de andere kant zagen we hoe noodzakelijk vaak juist bepaalde agrarische&#13;
bedrijvigheid is voor het behoud van specifieke natuurwaarden. Teneinde aan dit dilemma&#13;
te ontkomen en in dit spanningsveld grepen de natuurbeschermers (en trouwens zij&#13;
niet alleen) naar 'flankerende' methodes om toch bepaalde beheersvormen op sommige&#13;
van hun terreinen verwezenlijkt te zien. Zo wordt inscharing van rundvee24 overeengekomen,&#13;
opdat enerzijds enige begrazing plaatsvindt, doch zulks ten andere beneden een zeker&#13;
niveau: 3 grootvee-eenheden per hectare is vanuit natuurbeschermingsoogpunt bijna&#13;
altijd te veel. Ook het schraal houden van (blauw)graslanden is moeilijker dan men denkt,&#13;
als men geen mest, dus ook geen vee wil toelaten. Maaien en afvoeren is kostbaar. Verkoop&#13;
van het gras op stam is dan soms een uitkomst; aldus heeft men bovendien het&#13;
maaitijdstip in de hand, hetgeen van groot belang is voor het voortbestaan van de weidevogelpopulatie.&#13;
De voedingswaarde van het gras zal wellicht minder optimaal zijn, doch&#13;
dat vertaalt zich wel in de prijs. Voor een boer zijn dergelijke 'lichte' grondgebruiksvormen&#13;
soms welkom; hij moet bijvoorbeeld jongvee toch kwijt en dat vergt bijna geen toezicht,&#13;
zodat het dus op 'extra' percelen verderaf kan worden geweid. Een methode die&#13;
verder gaat, doch soms zeer succesvol is, komt neer op het uitruilen van percelen - vanuit&#13;
het hart van een natuurgebied naar de rand of zelfs naar elders - of het zelfs geheel 'saneren&#13;
' van een landbouwbedrijf. Dit is stellig geen koude sanering, doch een echte uitkoop,&#13;
nu eens op basis van verplaatsing, dan weer gericht op liquidatie. Is de pachter 65 jaar of&#13;
wil hij zijn bedrijf eerder beëindigen, bijvoorbeeld omdat hij geen opvolger heeft, dan&#13;
kan hij de hoeve soms blijven bewonen, eventueel in erfpacht; de landbouwkavels komen&#13;
vrij en onder een regiem zoals hiervoor geschetst (inscharing) of worden geheel als natuurterrein&#13;
beheerd, waarbij men ook kan denken aan wildakkers.&#13;
De mogelijkheid om loonwerkers in te schakelen is ook voor een nb-organisatie aanwezig,&#13;
doch dit gebeurt minder vaak. Men geeft de voorkeur aan gebruik en bewerking&#13;
van de grond door de boer, mits ecologisch in- en aangepast. Voor de laatstgenoemde kan&#13;
deze vorm van bedrijfsvoering volkomen passend zijn: waarom zou men beroepshalve en&#13;
tegen een adequate beloning niét primair weer natuur willen produceren? Er zijn al voorbeelden&#13;
genoeg bekend. En dan zwijg ik verder over zodanig aangepaste landbouwmethoden&#13;
(achterwege laten van bepaalde bestrijdingsmiddelen, minder mestgift, minder&#13;
begrazingsdruk), dat ook met de eindprodukten een eigen, zij het (nog?) niet zo grote&#13;
markt kan worden bereikt.&#13;
Aspecten rond gebouwen laat ik kortheidshalve nagenoeg buiten beschouwing.25 Ik&#13;
vermeld slechts de mogelijkheid, dat de verpachtende nb-organisatie overleg voert over locatie, dimensionering, materiaalkeuze en architectonische aanpassing gericht op invoeging&#13;
in het landschap. Soms zal zelfs een bijdrage in bepaalde extra kosten voor de pachter&#13;
beschikbaar kunnen komen.&#13;
Van veel meer betekenis is natuurlijk de zelfstandige beheersovereenkomst, die dus&#13;
welke geheel los staat van de pachtsituatie. De Regeling Beheersovereenkomsten 1988&#13;
ontbeert momenteel nog steeds een wettelijke basis, maar in hetzelfde wetsvoorstel26&#13;
dat de boven al uitvoerig besproken aanvullingen van de Pachtwet bevat en dat thans bij&#13;
de Eerste Kamer ligt, wordt ook in deze lacune voorzien en wel door aanvulling van de&#13;
Natuurbeschermingswet. Deze krijgt namelijk een nieuw hoofdstuk (V A), met slechts&#13;
één artikel, te weten 25a:&#13;
' 1. Onze Minister verleent vergoedingen voor het richten of mederichten van de bedrijfsvoering&#13;
van landbouwbedrijven, binnen daartoe aangewezen gebieden, op het beheer&#13;
van natuur en landschap.&#13;
2. Onze Minister kan ter uitvoering van het in het eerste lid gestelde nadere regels stel&#13;
len.&#13;
3. In afwijking in zoverre van het gestelde in art. 2 wordt, alvorens de in het tweede lid&#13;
bedoelde nadere regels worden vastgesteld, de commissie beheer landbouwgronden als&#13;
bedoeld in art. 30 van de Wet agrarisch grondverkeer (Stb. 1981, 248) in de gelegenheid&#13;
gesteld haar mening kenbaar te maken'.&#13;
Die 'nadere regels' gingen in dit geval dus aan de delegatie vooraf. De hiervoor genoemde&#13;
Regeling beheersovereenkomsten 1988 is veel te omvangrijk om haar hier te bespreken.&#13;
Zij is in de losbladige handboeken over agrarisch recht te vinden.27 Van&#13;
belang is wel, dat deze Regeling het resultaat is van een modernisering van haar&#13;
voorgangster die uit 1983 stamde. Er is vereenvoudiging doorgevoerd van deze&#13;
desondanks toch nog gecompliceerde regelgeving, o.a. neerkomend op de mogelijkheid,&#13;
dat de boer in beheersen reservaatsgebieden (zie daarvoor art. 1 sub n en o van de&#13;
Regeling), die via een beheersplan zijn aangewezen (zie art. 5 lid 1 en art. 7) een&#13;
beheersovereenkomst kan afsluiten (zie art. 22 e.v.). Interessant is dat de mogelijkheid&#13;
bestaat om te kiezen uit een groot aantal beheerspakketten die zijn opgehangen aan diverse&#13;
beheersdoelstellingen. Omdat ze zo'n aardig inzicht geven in de aard van dit aspect van&#13;
natuurbeheer geef ik deze doelstellingen weer: 1) handhaven van de natuurlijke&#13;
handicaps; 2) bufferbeheer; 3) botanisch beheer (met als onderscheiding:&#13;
graslandvegetaties, perceelsranden en akkerkruiden); 4) weidevogelbeheer; 5) en 6)&#13;
combinaties van weidevogelbeheer met botanisch of met bufferbeheer; 7)&#13;
wintergastenbeheer28 en ten slotte 8) een beheer gericht op onderhoud van&#13;
landschapselementen.&#13;
Enig inzicht in de concrete beheersbepalingen is ook gewenst: naast de al genoemde&#13;
beperkingen met betrekking tot mestgift of maaien, ziet men bijvoorbeeld het verbod om&#13;
grasland te scheuren of het gebod zich te onthouden van ingrepen die leiden tot daling&#13;
van de grondwaterstand of het slootwaterpeil. Voorts: verbod van maïsteelt en chemische&#13;
bestrijdingsmiddelen. De omvang en daarmee het belang van het verschijnsel beheersovereenkomst&#13;
kan ook worden weergegeven met als recentste bron de memorie van toelichting&#13;
op de begroting van het Ministerie van Landbouw, Natuurbeheer en Visserij.29 Met meer dan 3000 boeren zijn voor een totaaloppervlak van bijna 19 000 hectaren beheersovereenkomsten&#13;
gesloten. Het totale areaal waarvoor dat thans mogelijk is - er moet&#13;
dan een beheersplan bestaan - beloopt ruim 66 000 hectaren; men is hiermede bijna tot&#13;
op een derde gevorderd van de einddoelstelling die 200 000 ha omvat. Nog maar nauwelijks&#13;
10% daarvan wordt dus 'echt' beheerd in natuurvriendelijke zin, aangenomen dat de&#13;
overeenkomsten iets om het lijf hebben en dat ze worden nageleefd. Gelet op het lage&#13;
tempo waarin overeenkomsten tot stand komen, zal het nog decennia duren eer de doelstelling&#13;
is bereikt, reden voor mij om er mijn twijfel over uit te spreken of het element&#13;
van vrijwilligheid hier niet betekent, dat men het paard achter de wagen heeft gespannen.&#13;
Ten slotte zij er in dit verband nog op gewezen dat in de veenweidegebieden de Bergboerenregeling&#13;
wordt toegepast30.&#13;
6. VAN PASSIEF NAAR ACTIEF BEHEER&#13;
Zoals uit het vorengaande al min of meer impliciet blijkt, is er de laatste jaren sprake van&#13;
een verschuiving van passief beheer naar actief beheer. Ik zet de eerstbedoelde en de&#13;
laatstgenoemde vormen nog even expliciet naast elkaar en begin dan bij een aspect van&#13;
passief beheer, dat tot nu toe nog niet aan de orde was, namelijk dat der ruimtelijke ordening.&#13;
Wij stuiten dan direct op de gebruiksvoorschriften in het eenieder bindende bestemmingsplan,&#13;
welke, naar vaste jurisprudentie geen gebods-, doch enkel verbodsbepalingen&#13;
mogen bevatten. Actief beheer is via deze weg dus niet te realiseren en natuurlijk al helemaal&#13;
niet langs de bestemming zelf. Nog daargelaten dat art. 10 WRO 'geen eisen mag&#13;
bevatten met betrekking tot de structuur van agrarische bedrijven', bestaat er ook geen afdwingbaarheid&#13;
van een bestemmingsplan, in die zin, dat een eigenaar verplicht zou kunnen&#13;
worden een bepaalde bestemming - bijvoorbeeld door natuurvriendelijk agrarisch&#13;
gebruik en beheer - ook daadwerkelijk te realiseren. Toch ontstond langs de weg van de&#13;
interpretatie van art. 10 WRO ruimte voor 'regulering door de ruimtelijke ordening van&#13;
de vorm van bodemcultuur en van de soort van agrarische bedrijven'.31 Of men dat nu in&#13;
strijd acht32 met de door het amendement Brouwer aan art. 10 WRO toegevoegde zinsnede&#13;
die ik zojuist citeerde, feit is, dat de landbouwbedrijvigheid in de afgelopen decennia&#13;
ook via de ruimtelijke ordening hier en daar al danig is beperkt. Als men zich niet mag&#13;
vestigen of niet mag uitbreiden, kan van passief beheer geen sprake zijn ... En als men,&#13;
ergens zijn bedrijf exploiterend, met beperkingen te maken krijgt, bijvoorbeeld omdat bepaalde&#13;
ingrepen gebonden zijn aan een aanlegvergunning, resteert uiteindelijk alleen het&#13;
planschade-artikel; het is bekend, dat dit nauwelijks soelaas biedt in gevallen als de hier&#13;
bedoelde. De schade moet speciaal zijn, juist déze boer treffen in vergelijking met anderen&#13;
en ook abnormaal zijn. Schade doordat naast een kas een hoog gebouw verrijst, kan&#13;
tot vergoeding komen33, maar niet de schade omdat men het profiel van een sloot niet&#13;
mag vergroten en dat mag ook niet vanuit natuurbehoudsoogpunt bezien. In zijn Advies inzake de regeling van het landschapsbeheer en de landschapsparken op lange en op korte&#13;
termijn uit 1975 vraagt De Haan al de aandacht voor de relatie 'schadevergoeding/beheersvergoeding':&#13;
'naarmate men aan de landbouw via het bestemmingsplan meer gebruiksbeperkingen&#13;
oplegt (wordt) het vraagstuk van de schadevergoeding ex art. 49-50&#13;
WRO des te dringender (...) Gebruiksbeperkingen zijn in feite beheersvoorschriften, die&#13;
zich niet wezenlijk onderscheiden van een deel van hetgeen de Regering ... in het kader&#13;
van een beheersovereenkomst i.v.m. aan het landschapsbeheer aangepast agrarisch gebruik&#13;
voor vergoeding in aanmerking wil doen komen' en even later zegt hij: 'Schadevergoeding&#13;
en beheersvergoeding hangen ten nauwste samen ... Uiteindelijk gaat het bij&#13;
beide om het handhaven van een redelijke inkomenspositie voor de betrokkenen. Men&#13;
kan niet aan de boeren allerlei beperkingen in de bedrijfsontwikkelingen via het bestemmingsplan&#13;
opleggen zonder enige werkelijke garantie omtrent schadevergoeding en dan&#13;
met hen gaan praten over hun medewerking aan de instandhouding van het landschap tegen&#13;
vergoeding, alsof er niets aan de hand is'. Met art. 49 zal men, ook volgens De Haan,&#13;
'wat dit betreft niet toekomen.34 We schrijven dan 1975 en ik vind dat De Haan volkomen&#13;
gelijk had en heeft. Maar de ontwikkelingen hebben sedertdien niet stilgestaan - hij&#13;
schreef zelf in 1984 al over de pachtbeheersovereenkomst - en ik denk, dat het uitgangspunt&#13;
- een redelijke inkomenspositie voor de betrokkenen- ons de weg wijst en ook&#13;
moet wijzen.&#13;
Als de samenleving natuur- en milieubehoud als een voorwaarde voor overleven erkent,&#13;
zal zij eisen mogen stellen aan iedereen. Ook dus aan de agrarische bedrijfstak. Dit&#13;
betekent algemene beperkingen, die overal gelden (maximale fosfaatbelasting van de&#13;
grond, verbod bepaalde bestrijdingsmiddelen en dergelijke) voor iedereen, zodat dus&#13;
geen rechtsgrondslag voor vergoeding bestaat.35 Met specifieke 'gebiedseigen' beperkingen&#13;
kan het anders zijn gesteld. Ze kunnen zo erg klemmen, dat zelfs vergoeding geen&#13;
uitkomst meer biedt, zodat de betrokken agrariër dient te worden uitgekocht op onteigeningsbasis.&#13;
De tussenvorm is die van de pachtbeheersovereenkomst, die gelet op het verband&#13;
tussen pachtprijs en vergoeding - zie nog eens het nieuwe art. 4a, tweede lid - tot&#13;
nauwelijks meer dan passief beheer kan leiden in de vorm van het achterwege laten van&#13;
sommige natuurbedreigende activiteiten. De werkelijke oplossing moet zijn te vinden in&#13;
de beheersovereenkomst, die van de boer ook (weer) natuurproducent maakt. Wie zich&#13;
dan tot parkwachter gedegradeerd voelt, dient in gebieden, waarvan de gemeenschap&#13;
vindt dat ze beschermd moeten worden, te wijken via een uitkoopregeling. Reallocatiemogelijkheden&#13;
zijn er genoeg, zeker als men de zaken in internationaal verband ziet.</content><legacyfootnotes>1. Advocaat te Breda (kantoor Van Wijmen en Koedam), vice-voorzitter van Het Brabants Landschap, lid Natuurbeschermingsraad.&#13;
2. Zie daarvoor Natuurbeleidsplan, Tweede Kamer, 1989-1990,21 149, nr. 3 (regeringsbeslissing), p. 79e.v.&#13;
3. Zie, recentelijk, ook in deze zin W.J. Wolff: Landbouw en beheer van het landelijk gebied. Agrarisch Recht 1991, p.&#13;
637-646. In deze beschouwing treft men veel méér aan, dat relevant is voor mijn betoog.&#13;
4. Ten aanzien van de bodem ligt het iets gecompliceerder.&#13;
5. Zie in dit verband HR 23 september 1988 (Kalimijnen, ook wel aangeduid als het Reinwaterarrest), NJ 1989, 743 met&#13;
noten J.H.N, en J.C.S.&#13;
6. Zie het Nieuwe Meer-arrest, HR 17 juni 1986, AB 1987, 173.&#13;
7. Vereniging voor Milieurecht, 1988-4 (Tjeenk Willink Zwolle). Zie ook mijn bijdrage voor het NVLE-symposion&#13;
'Grondeigendom en grondgebruik; nu en straks' onder de titel Natuur, milieu en landschap, gepubliceerd in De&#13;
Landeigenaar, 1991, p. 14-17.&#13;
8. Het begrip 'substraat-teelt' staat in deze gedachtengang wel volkomen haaks op alles wat onder 'natuur' begrepen dient te&#13;
worden. Het is een vorm van agro-industrie die geenszins thuishoort ten plattelande!&#13;
9. CG 19 oktober 1964, De Pacht 1964, 2536.&#13;
10. CG 1978 (geen verdere gegevens); Kenbaar uit het artikel van C. Geuze 'Buitensporige&#13;
nevenbedingen in pachtovereenkomsten, De Pacht 1981, p. 340-365, met name p. 345.&#13;
11. Alle voorbeelden zijn ontleend aan het hiervoor genoemde artikel van Geuze. Hij bepleit overigens een&#13;
wijziging van de Pachtwet, zoals die thans bij de Eerste Kamer ligt.&#13;
12. Zoals indirect blijkt uit de na te noemen beslissing van de Centrale Grondkamer d.d. 26 juli 1982, Agrarisch&#13;
Recht 1984, 3794.&#13;
13. CG 25 mei 1964, De Pacht 1964, 2541 en CG 15 maart 1971, De Pacht 1972, 3046.&#13;
14. CG 26 juli 1982, Agrarisch Recht 1984, 3794. Zie hierover ook A.H.T. Heisterkamp, Overzicht en&#13;
bespreking van de rechtspraak in pachtzaken, Agrarisch Recht 1986, p. 570.&#13;
15. CG 12 maart 1973, De Pacht 1974, 3174. Het ging hier om de vraag welke soort vruchtbomen teruggeplant zouden&#13;
mogen worden.&#13;
16. Helaas zijn op onze schitterende bekenstelsels in Oost- en Zuid-Nederland bijna overal geabnormaliseerd ... Sommige&#13;
waterschappen zijn al doende de oude situatie (meanders!) weer terug te halen.&#13;
17. Eerste Kamer, 1990-1991, 20 167, nr. 219.&#13;
18. Behalve bij het wetsvoorstel zelf kan men een en ander ook vinden in het artikel van P.A. de Hoog in Agrarisch Recht&#13;
1991, p. 164 e.v. getiteld: 'Depachtbeheersovereenkomst'.&#13;
19. Zie P. de Haan en W.J. Wolff: Voorstel voor een wettelijke regeling van een pachtbeheersovereenkomst, Agrarisch Recht&#13;
1984, p. 333-342.&#13;
20. De Haan is (ook) van mening, dat negatieve pacht niet mogelijk is 'omdat dan het element van het natuur- en&#13;
landschapsbeheer dat van het grondgebruik gaat overheersen'; zie zijn artikel over de Voorstellen tot herziening van de&#13;
Pachtwet in Agrarisch Recht 1990, p. 61-62.&#13;
21. De Pacht 1975, p. 334 e.v., met name p. 357.&#13;
22. Zie het rapport 'Effekt van zure, stikstof- en zwavelhoudende neerslag', ministers van VROM en LNV, 1990.&#13;
23. Ministeries van VROM en LNV, 1987 en 1991. Men zie over deze richtlijn het preadvies van drs. H.E. Wolderdorp voor&#13;
de Vereniging voor Agrarisch Recht in 1991, in het gelijknamige tijdschrift p. 398 e.v.; zie met name p. 410 en p. 460.&#13;
24. Zie in dit verband ook art. 66 Pw, hetgeen ook geldt voor het na te noemen verkopen van gras op stam.&#13;
25. Zie art. 30 Pw.&#13;
26. 20 167, nr. 219.&#13;
27. Kluwer, Vuga-Samsom.&#13;
28. Te onzent overwinterende vogels.&#13;
29. Tweede Kamer, 1991 -1992, 22 300, hoofdstuk XIV, nr. 2, p. 19.&#13;
30. Zie daarvoor Agrarisch Grondverkeer (losbladig, Vuga-Samsom, band 2, p. 1-3-53 e.v; zie voor Nederland: idem p.&#13;
1-3-71; het gaat om ruim 11 000 hectaren.&#13;
31. KB van 19 oktober 1974 (Woubrugge), Bouwrecht 1975, p. 31. Zie ook het KB van 4 december 1974 (Vlagtwedde),&#13;
Bouwrecht 1975, p. 147 met noot H.H. Bod.&#13;
32. Dat doet o.a. Zijp in zijn al genoemde preadvies uit 1975 (p. 345) en hij vermeldt ook D.H. Franssens en Bod als&#13;
voorstanders van deze opvatting.&#13;
33. Afd. geschillen RvS 12 oktober 1988 (Valwinden Barendrecht), Bouwrecht 1989, p. 534&#13;
34. Alle citaten: De Pacht 1975, p. 210.&#13;
35.Het beginsel van de égalité des citoyens devant les charges publiques is immers niet geschonden.&#13;
&#13;
</legacyfootnotes><footnotes><footnote/></footnotes><auteurs>Mr. P.C. E. van Wijmen1</auteurs><published>1992-01-01 00:00:00</published><modified>1992-01-01 00:00:00</modified><editiondate>1992-01-01</editiondate><htmlpath>https://denhollander.info/artikel/6107</htmlpath></article>
</articles></edition>
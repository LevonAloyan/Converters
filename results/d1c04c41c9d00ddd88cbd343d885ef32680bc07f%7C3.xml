<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1998</searchword><id>5753</id><udhid>UDH:TvAR/5753</udhid><titel>Securitel en de agrarische sector</titel><searchwords><searchword>TvAR 3/1998</searchword><searchword>UDH:TvAR/5753</searchword></searchwords><attachments><attachment><name>1998_nr 3_Artikel_Bellekom.pdf</name><extention>pdf</extention><url>https://denhollander.info/download/5685/ci</url></attachment></attachments><inleiding>1.&#13;
Inleiding&#13;
Groot was de commotie toen in juni 1997 bekend werd dat door Nederland een groot aantal regelingen niet bij de Europese Commissie in Brussel was aangemeld en dat dit ernstige juridische consequenties kon hebben. Dit zou zijn af te leiden uit het zogenoemde Securitel-arrest van het Hof van Justitie van de Europese Gemeenschap-pen (HvJ) van 30 april 1996.1 In die uitspraak zou het HvJ hebben uitgemaakt dat technische voorschriften als bedoeld in Richtlijn 83/189/EEG2 die niet conform deze richtlijn bij de Europese Commissie waren genotificeerd, ongeldig waren.&#13;
De commotie was het gevolg van het uitlekken naar de pers van interne werkdocu-menten waarin sprake was van een door de regering - ter vertrouwelijke kennisne-ming - aan de Tweede Kamer gestuurde lijst van enkele honderden wetten en uitvoe-ringsregelingen, waarvan mogelijk in strijd met richtlijn 83/189 (de Notificatiericht-lijn) was nagelaten deze bij de Europese Commissie aan te melden. Deze lijst werd in de wandeling wel aangeduid als de 'negatieve lijst'.&#13;
In de berichtgeving in de media over Securitel werden vooral de rechtsgevolgen op het terrein van het strafrecht breed uitgemeten. Zo werd wel gesuggereerd dat ver-dachten van bijvoorbeeld het misdrijf 'rijden onder invloed' en snelheidsovertreders van rechtsvervolging zouden moeten worden ontslagen, omdat het bewijs van deze vergrijpen (mede) berustte op meetresultaten die verkregen waren met behulp van instrumenten die volgens niet in Brussel aangemelde technische voorschriften op de markt waren gebracht. En daar zou het zeer waarschijnlijk niet bij blijven: de eventu-eel op basis van dit soort voorschriften betaalde boetes en bestuurlijke dwangsom-men zouden mogelijk ook van de Staat teruggevorderd gaan worden, net zoals de kosten van investeringen die ten onrechte ter voldoening aan wettelijk gestelde tech-nische vereisten waren gedaan. Ook de kosten verbonden aan keuringen, tests en controles kwamen mogelijkerwijs voor restitutie of vergoeding in aanmerking.&#13;
De reactie van het kabinet op de in brede kring ontstane onrust was, begrijpelijk, een bezwerende. Het zou met de rechtsgevolgen van de mogelijk ten onrechte nietgenotificeerde regelingen allemaal reuze meevallen. Van een aantal regelingen van de negatieve lijst viel te verwachten dat die zouden blijken te behoren tot een van de uit-zonderingscategorieën van de Notificatierichtlijn of anderszins buiten de werkings-sfeer van deze richtlijn te vallen. En wanneer al, in overleg met de Europese Commis-sie, mocht blijken dat van een regeling inderdaad ten onrechte was nagelaten deze te notificeren, was de kring van personen die zich eventueel met succes zouden kunnen beroepen op de niet-toepasselijkheid daarvan toch maar zeer beperkt.&#13;
Het is interessant na te gaan wat er waar is van de bewering dat het met de rechts-gevolgen van ten onrechte niet-genotificeerde regelingen wel meevalt. Ik wil dat in deze bijdrage doen aan de hand van de voor de agrarische sector relevante regelingen, zoals die op de negatieve lijst voorkwamen en uiteindelijk ook in Brussel zijn aange-meld. Maar alvorens daarvan een beeld te kunnen geven (par. 4), zal ik eerst het ins-trumentarium moeten genereren waarmee de omvang en de ernst van de rechtsgevol-gen van de Securitel-uitspraak kunnen worden gemeten (par. 3). Maar ik begin met het memoreren van een aantal aspecten van de negatieve lijst en de Notificatierichtlijn die in de publiciteit vaak onderbelicht zijn gebleven, waardoor de beeldvorming daar-omtrent sterk vertekend raakte (par. 2).</inleiding><content>genotificeerde regelingen allemaal reuze meevallen. Van een aantal regelingen van de negatieve lijst viel te verwachten dat die zouden blijken te behoren tot een van de uit-zonderingscategorieën van de Notificatierichtlijn of anderszins buiten de werkings-sfeer van deze richtlijn te vallen. En wanneer al, in overleg met de Europese Commis-sie, mocht blijken dat van een regeling inderdaad ten onrechte was nagelaten deze te notificeren, was de kring van personen die zich eventueel met succes zouden kunnen beroepen op de niet-toepasselijkheid daarvan toch maar zeer beperkt.&#13;
Het is interessant na te gaan wat er waar is van de bewering dat het met de rechts-gevolgen van ten onrechte niet-genotificeerde regelingen wel meevalt. Ik wil dat in deze bijdrage doen aan de hand van de voor de agrarische sector relevante regelingen, zoals die op de negatieve lijst voorkwamen en uiteindelijk ook in Brussel zijn aange-meld. Maar alvorens daarvan een beeld te kunnen geven (par. 4), zal ik eerst het ins-trumentarium moeten genereren waarmee de omvang en de ernst van de rechtsgevol-gen van de Securitel-uitspraak kunnen worden gemeten (par. 3). Maar ik begin met het memoreren van een aantal aspecten van de negatieve lijst en de Notificatierichtlijn die in de publiciteit vaak onderbelicht zijn gebleven, waardoor de beeldvorming daar-omtrent sterk vertekend raakte (par. 2). toezegging van de Europese Commissie voor deze wet een uitzondering te willen aannemen op de zogenaamde standstill-regel5, bleken uiteindelijk allemaal verspilde moeite: in een uitspraak van 25 november zou de Hoge Raad uitmaken dat deze wet in het geheel geen technische voorschriften bevat als bedoeld in de Notificatierichtlijn.6&#13;
Ook het aandeel van de algemene maatregelen van bestuur in het totaal van de niet-genotificeerde voorschriften was bescheiden te noemen: 57. En ook hier gaat het vaak om regelingen waarvan slechts één enkel voorschrift notificatie behoefde. Maar wat misschien belangrijker is om te vermelden, is dat deze voorschriften vaak bagatel-kwesties regelen. Zo oogt het Lozingenbesluit Wvo Glastuinbouw7 indrukwekkend, maar als men verder kijkt, blijkt de te notificeren bepaling (art. 6) een voorschrift te behelzen inzake de minimuminhoud (3 m3) van een septic tank die gebruikt dient te worden in gevallen waarin ingevolge de Wet verontreiniging oppervlaktewater het lozen op oppervlaktewater is toegestaan.&#13;
Het leeuwendeel van de regelingen op de negatieve lijst is van het kaliber ministe-riële regeling of verordeningen en uitvoeringsbesluiten van organen van PBO-instel-lingen. Het geheel daarvan overziend, kan men zich niet aan de indruk onttrekken dat het hierbij meestentijds om heel specifieke voorschriften gaat, waarvan op het eer-ste oog - maar ook bij nader toezien - vaak niet erg duidelijk is waarom deze über-haupt zouden moeten worden genotificeerd. Kan men bijvoorbeeld in gemoede nog wel volhouden dat een regeling die voorschriften bevat omtrent het model volgens welke muilkorven moeten zijn ingericht om overbrenging van hondsdolheid te voor-komen,8 is aan te merken als een technisch voorschrift met een handelsbelemmerend effect in de zin van de Notificatierichtlijn? En wat te denken van de voorschriften die een specificatie behelzen van toegelaten aassoorten voor het vissen met één hengel door personen jonger dan 15 jaar?9 Om nog maar te zwijgen van het voorschrift waarbij de grootte van de middellijn van de ringetjes van het vistuig 'aalkistje' wordt vastgesteld (12 mm overigens!).10 En deze voorbeelden laten zich gemakkelijk met enige tientallen andere uitbreiden. De soep bleek ook nog dun te zijn Wat in de publiciteit onderbelicht bleef, was dat:&#13;
- sinds het moment dat de Notificatierichtlijn voor de lidstaten verbindende wer king kreeg (26 april 1984), 361 regelingen wél gewoon volgens de regelen der kunst genotificeerd waren.11 Nederland behoort, gemeten naar de aantallen voor notifica- tie aangemelde regelingen, zelfs tot de groep van lidstaten die relatief veel notifice- ren.12 De verbazing bij de Europese Commissie was dan ook groot toen Nederland met een lijst van 400 regelingen kwam aanzetten. De Commissie was op basis van eigen onderzoek niet verder gekomen dan een twintigtal niet aangemelde regelingen;13&#13;
- van de lijst van 400 er uiteindelijk 167 geen notificatie bleken te behoeven; voor 76 was dat al zo duidelijk dat het Securitel-coördinatieteam14 daarover niet eens met de Europese Commissie overleg heeft gepleegd.15 Let wel: de door mij zo-even genoemde regelingen van het kaliber 'muilkorf-specificatie' behoorden daar overi- gens niet toe, die zijn wel degelijk in Brussel aangemeld;&#13;
- er in de negatieve lijst ook in die zin de nodige vertekening zat, dat veel van de daarop voorkomende regelingen niet veel meer inhielden dan een implementatie van EG-richtlijnen zelf. Soms gaat het daarbij om voorschriften die vrijwel woor- delijk gelijk zijn aan de bepalingen van de desbetreffende richtlijn, met geen of heel geringe toevoeging van nationaalrechtelijke bepalingen.16 Op grond van art. 10 van de Notificatierichtlijn had aanmelding daarvan achterwege kunnen blijven.&#13;
De Notificatierichtlijn bleek zelf ook soep te zijn&#13;
In de presentatie van het met het Securitel-arrest gerezen probleem werd in de media, maar ook in de politiek, vrij eenzijdig de nadruk gelegd op het in gebreke zijn geble-ven van Nederland.17 Minder of geen aandacht werd besteed aan het feit dat de Noti-ficatierichtlijn zelf ook te wensen overliet.&#13;
De richtlijn is na haar totstandkoming in 1983 acht maal, soms meer en soms min-der ingrijpend, gewijzigd, maar een integrale nieuwe tekst is er nooit gekomen. Alleen met plak- en knipwerk, zoals student-assistenten plegen te verrichten, valt een totaal-beeld van de tekst te verkrijgen. Het hoeft dus niet te verbazen dat ook op de ver-schillende departementen geen goed beeld meer bestond van de precieze reikwijdte van de richtlijn. Maar wat meer is: de Europese Commissie heeft ook zelf bijgedragen aan de ontoegankelijkheid van de richtlijn. Illustratief in dit verband is het relaas van Kruk-Schwartz over haar speurtocht naar de lijst die de Europese Commissie inge-volge art. 1 lid 9 van de Notificatierichtlijn wordt geacht op te stellen van instanties voor wie de notificatieplicht geldt.18 Dat negende lid werd bij een ingrijpende wijzi-ging van de richtlijn - in 1994 - aan art. 1 toegevoegd. Of die lijst, bedoeld in lid 9, ook daadwerkelijk door de Commissie is vastgesteld, is onduidelijk. In de ambtelijke circuits van Den Haag en Brussel circuleert wel een communication van de Commissie met daarbij een lijstje van door de lidstaten zelf als notificatieplichtig aangewezen nationale instanties, maar tot een officiële publicatie van de kant van de Commissie van die lijst is het tot op heden niet gekomen.19 Voor lagere overheden is daarmee onduidelijkheid ontstaan over de vraag of ook voor door hen vastgestelde technische voorschriften de notificatie-eis geldt. Vóór de wijziging van 1994 bestond op dat punt meer helder-heid, al was dat ook nog maar een betrekkelijke. Tot de wijziging van 1994 kende de richtlijn namelijk de bepaling dat de richtlijn niet van toepassing is op technische voorschriften "welke door de plaatselijke overheid zijn vastgesteld" (art. 1 lid 5 oud). Die bepaling werd echter geschrapt en daarvoor kwam het negende lid dus in de plaats.&#13;
3.&#13;
De beperkte reikwijdte van Notificatierichtlijn en Securitel-arrest: uitzonderingen op de notificatieplicht en voorwaarden aan het verweer van niet-toepasselijkheid&#13;
De vertekening in de publiciteit gold niet alleen de omvang en de ernst van het Nederlandse verzuim van niet-notificatie, maar ook de omvang van de rechtsgevol-gen die daarmee gepaard ging.&#13;
Op een aantal gronden zouden die rechtsgevolgen namelijk, zoals ook het kabinet de Kamer voorhield,20 beperkt kunnen blijken te zijn. Die gronden laten zich in twee categorieën onderverdelen, te weten:&#13;
A. gronden die besloten liggen in de aard van de notificatieregeling zelf (ratione mate- riae), en&#13;
B. gronden die gevormd worden door een aantal algemene juridische leerstukken, waarvan toepassing leidt tot beperking van de kring van personen die met vrucht een beroep kunnen doen op de niet-toepasselijkheid van een niet-genotificeerd technisch voorschrift (ratione personae).&#13;
In deze paragraaf zal ik genoemde categorieën van beperkingsgronden nader bespre-ken. In par. 4 zal ik aan de hand van dezelfde beperkingsgronden proberen een beeld te schetsen van omvang van de rechtsgevolgen van de niet-notificatie van technische XQ&amp;^cJjxilt&amp;u voor de agrarische sector. Ik zal daartoe de 'agrarische' regelingen zoals die figureerden op de negatieve lijst en in het kader van &amp;e^Wrste\öpwJïteS&lt;sct2?&amp;&amp; eind juli 1997 in Brussel zijn aangemeld,21 doorlichten op mogelijke toepasselijkheid van een of meer van de hier bedoelde beperkingsgronden. A. Vier beperkingen ratione materiae: tetras nomica&#13;
Buiten de werkingssfeer van de Notificatierichtlijn, en dus ook buiten het bereik van de Securitel-uitspraak, vallen naar hun aard die regelingen waarvoor de communau-taire regelgever (de Raad) een standstill-periode niet nodig heeft geoordeeld. Het gaat dan met name om:&#13;
a. regelingen die een implementatie vormen van bindende communautaire besluiten, zoals richtlijnen en verordeningen;&#13;
b. regelingen waarmee voldaan wordt aan verplichtingen die voortvloeien uit andere dan communautaire internationale overeenkomsten en die ertoe leiden dat in lid staten van de EG gemeenschappelijke technische voorschriften van kracht worden;&#13;
c. regelingen die geen technische voorschriften bevatten in de zin van Richtlijn 83/189;&#13;
d. regelingen die weliswaar technische voorschriften bevatten, maar geen handels- belemmerend effect hebben.&#13;
Ad a. Implementatie van een communautair besluit&#13;
Wanneer kan worden gezegd dat een regeling een uitvoering behelst van een bindend communautair besluit? Vaste jurisprudentie van het Hof van Justitie op het punt van de implementatie van richtlijnen leert ons dat een lidstaat gehouden is correcte uit-voering te geven aan richtlijnen en dat daarvan in beginsel slechts sprake is als "die uitvoering voldoet aan de eis van rechtszekerheid en dienovereenkomstig de bewoor-dingen van de richtlijnen omzet in interne bepalingen met een dwingend karakter"22. Die formulering lijkt te veronderstellen dat alleen een woordelijk gelijke omzetting van een communautair besluit voldoet aan de uitvoeringseis. Toch geeft de jurispru-dentie van het Hof ook wel voorbeelden te zien van niet woordelijk gelijke imple-mentaties die naar het oordeel van het Hof niettemin door de beugel kunnen. Zo kunnen reeds bestaande "passende materiële bepalingen van algemene wetgeving" een voldoende implementatie opleveren, mits deze bepalingen maar "zo nauwkeurig en duidelijk zijn als ter voldoening aan het vereiste van rechtszekerheid noodzakelijk is"23. Voldoende is dat de richtlijn (of verordening) naar haar strekking ten uitvoer wordt gelegd, en wel op een voor de justitiabelen zodanig kenbare manier dat deze hun rechten en plichten kunnen kennen. Expliciet en toegespitst op de Notificatier-ichtlijn zelf is dit standpunt recent ook verwoord door de Hoge Raad in zijn arrest van 25 november 1997.24 Bij het doorlichten van de agrarische regelingen in par. 4 zal ik van die 'ruimere' betekenis van implementatie uitgaan. Ad b. Voldoening aan een andere internationale verplichting&#13;
Of sprake is van "voldoen aan de uit een internationale overeenkomst voortvloeiende verplichtingen" zal in het algemeen niet moeilijk zijn vast te stellen. Maar of ook vol-daan wordt aan wat de Richtlijn daaraan als extra criterium toevoegt, namelijk "... die de aanneming van gemeenschappelijke technische voorschriften in de gemeenschap tot gevolg hebben", is problematischer. Is daarvan eerst sprake als zulke gemeen-schappelijke technische voorschriften voor de hele EG van kracht worden, of ook als dat slechts in enkele lidstaten het geval is? Die laatste uitleg zou ik hier willen verde-digen, zeker in het licht van ervaringen die zijn opgedaan met de notificatie van een aantal zogenaamde Rijnvaartregelingen.25 Tegen de zin van de Europese Commissie namen de regeringen van de desbetreffende lidstaten aan dat de exclusieve regelings-bevoegdheid van de Centrale Rijnvaartcommissie zich niet verdraagt met een notifi-catie - in Brussel - van voorschriften die door de nationale overheden waren vastge-steld ter uitvoering van regelingen zoals die binnen de Centrale Rijvaartcommissie tot stand waren gekomen. Naar analogie zou mijns inziens dan hetzelfde moeten gelden voor uitvoeringsregelingen die in het kader van bijvoorbeeld een volkenrechtelijke instelling als de Benelux-Economische Unie zijn vastgesteld. Deze Unie beschikt immers over een - ten opzichte van de EG - subsidiaire exclusieve regelingsbevoegd-heid. Die analogie laat zich verder nog uitstrekken tot uitvoeringsregelingen die tot stand komen in het verband van de Schengen-overeenkomst en de Interpol-samen-werking - al verwacht ik niet dat zich in die sfeer veel technische voorschriften laten vinden.&#13;
Ad c. Technisch voorschrift&#13;
Een logisch vereiste voor de toepasselijkheid van de Notificatierichtlijn is dat de rege-ling een of meer technisch voorschriften behelst. Een 'technisch voorschrift' wordt in de Richtlijn (art. 1 onder 9) gedefinieerd als&#13;
een technische specificatie of andere eis, met inbegrip van de erop toepasselijke bestuurs-rechtelijke bepalingen die de jure of de facto moeten worden nageleefd voor de verhandeling of het gebruik in een Lid-Staat of in een groot deel van een Lid-Staat, alsmede de wettelijke en bestuursrechtelijke bepalingen [...] van de Lid-Staten die de vervaardiging, de invoer, de verhandeling of het gebruik van een produkt verbieden&#13;
en‘technische specificatie' (in art. 1 onder 2) als&#13;
specificatie die voorkomt in een document ter omschrijving van de vereiste kenmerken van een produkt, zoals kwaliteitsniveau, prestaties, veiligheid of afmetingen, met inbegrip van de voor het produkt geldende voorschriften inzake verkoopbenaming, terminologie, symbolen, beproeving en beproevingsmethoden, verpakking, het merken of etiketteren, en de overeen-stemmingsbeoordelingsprocedures [...].26&#13;
Hoewel daarmee voldoende helderheid lijkt te zijn verschaft omtrent het soort voor-schriften waarvoor de notificatieplicht geldt, blijkt dat in de praktijk toch niet altijd het geval te zijn. Over de vraag of sprake is van een technisch voorschrift in de zin van de richtlijn geeft Brussel nog weieens blijk van een andere opvatting dan de rege-ringen van de verschillende lidstaten, en Luxemburg op zijn beurt soms weer van een andere dan Brussel. Zo meende de Europese Commissie dat een wettelijke bepaling die grenswaarden vaststelt aan de asbestvezelconcentratie in de lucht op een werk-plaats een technisch voorschrift is. Het Hof van Justitie oordeelde daar in de zaak C-279/94 heel anders over: daar deze bepaling geen vereist kenmerk van een product vastlegt, valt zij a priori niet onder de definitie van een technische specificatie en kan zij derhalve niet als een technisch voorschrift in de zin van art. 8 van de richtlijn wor-den beschouwd.27&#13;
Ook de nationale rechter blijkt in een aantal gevallen een ander oordeel te zijn toe-gedaan dan de Europese Commissie waar het gaat om de vraag of sprake is van een technisch voorschrift. Het zo-even genoemde arrest van de Hoge Raad van 25 novem-ber 1997 is daarvan een goed voorbeeld. In die zaak ging het om een met toepassing van de Wet wapens en munitie uitgesproken veroordeling voor verboden wapenbezit. Door de verdediging was als exceptief verweer opgeworpen dat de veroordeling onrechtmatig was, immers berustte op een niet-genotificeerde regeling. De Hoge Raad verwierp het cassatieberoep op dit punt door, met een analoge redenering als die van het Hof van Justitie in zaak van de astbestvezelconcentratie, te overwegen dat de WWM geen technische specificaties aan een product stelt met het oog op het in de handel brengen daarvan en derhalve ook geen technische voorschriften behelst in de zin van de Notificatierichtlijn.28&#13;
Bij het doorlichten van de 'agrarische' regelingen die in het kader van de Securitel-hersteloperatie in de loop van 1997 alsnog in Brussel werden aangemeld op hun noti-ficatieplichtigheid, heb ik mij voor de beantwoording van de vraag of van een 'tech-nisch voorschrift' sprake is, in voorkomende gevallen van dezelfde redenering bediend als Hoge Raad en Hof van Justitie.&#13;
Voor de volledigheid zij hier vermeld dat de Hoge Raad in een eveneens op 25 november gewezen arrest, in een zaak waarin iemand geweigerd had medewerking te verlenen aan een ademonderzoek, de uitvoeringsregelingen alcoholonderzoek wél als technische voorschriften in de zin van de Richtlijn aanmerkte. Maar tot een geslaagd beroep op de Richtlijn vermocht dat evenwel niet te leiden, zo meende de Hoge Raad. Hoewel in de cassatiemiddelen een dergelijk beroep niet was gedaan, nam de Hoge Raad de gelegenheid te baat om, bij wege van ambtshalve overweging, buiten kijf te stellen dat een dergelijk beroep ook zeker niet tot cassatie zou hebben geleid. De argumentatie die de Hoge Raad daarvoor aanvoert, komt er in de kern op neer dat de uitvoeringsregelingen alcoholonderzoek geen integrerend bestanddeel vormen van de delictsomschrijving waarvoor de verdachte wordt vervolgd.29 De ver-plichtingen van een verdachte om mee te werken aan een alcoholonderzoek (als be-doeld in de art. 8 en 163 Wegenverkeerswet 1994) en het rechtsgevolg dat de rechter kan verbinden aan de uitkomst van zodanig onderzoek dan wel aan de weigering daar-aan medewerking te verlenen, vinden hun directe grondslag in de Wegenverkeerswet. Ad d. Geen handelsbelemmering&#13;
Een ander logisch vereiste waaraan moet zijn voldaan wil er in de zin van de Notifi-catierichtlijn sprake zijn van een notificatieplichtige regeling, is dat de regeling of een voorschrift daaruit direct of indirect een handelsbelemmerend effect heeft en dus een inbreuk vormt op het communautaire beginsel van vrij verkeer van goederen. Bij heel wat regelingen die in het kader van de hersteloperatie in de zogenaamde pre-notifica-tiefase - in overleg met de Commissie - als notificatieplichtig zijn aangemerkt, geldt dat het handelsbelemmerend effect zo indirect of onwaarschijnlijk is dat in ernst niet kan worden volgehouden dat daarmee afbreuk wordt gedaan aan het vrij verkeer van goederen. De in par. 2 vermelde voorschriften inzake muilkorven, toegestane aassoor-ten en de middellijngrootte van aalkistringetjes vormen daarvan aardige voorbeelden, die gemakkelijk met meer zijn uit te breiden. Een dan bedoel ik niet alleen in de agra-rische sector, zoals uit de door mij uitgevoerde inventarisatie in par. 4 nog zal blijken, maar ook daarbuiten.&#13;
De marges van wat wel of niet onder de uitzonderingen op de notificatieplicht valt te brengen zijn dus betrekkelijk ruim. In par. 4 (en de bijlage bij dit artikel) zal dan ook, zij het beperkt tot de agrarische sector, blijken dat de spoeling van notificatieplichtige regelingen veel dunner was dan die welke door de regering in het kader van de herstel-operatie alsnog in Brussel werd aangemeld.30&#13;
B. Drie beperkingen ratione personae: trias dikastica&#13;
Dat de rechtsgevolgen van het Securitel-arrest beperkter zouden blijken te zijn dan aanvankelijk werd gevreesd, werd door minister van Justitie in een notitie aan de Tweede Kamer niet alleen beargumenteerd door te wijzen op gevallen waarin notifi-catie niet verplicht is (met voor een deel vergelijkbare uitzonderingen, als hiervoor door mij besproken), maar ook met een beroep op de gelding van een aantal algemene juridische leerstukken. Want al aangenomen dat een regeling ten onrechte niet genoti-ficeerd is, betekent dat op zichzelf nog niet dat nu ook maar iedere justitiabele die meent van zo'n regeling een nadelig effect te ondervinden of te hebben ondervonden, zich op de niet-toepasselijkheid daarvan kan beroepen. Aan het welslagen van een dergelijk beroep kan immers in voorkomende gevallen, aldus de bewindsvrouwe, de toepasselijkheid van een van de volgende beginselen in weg staan:&#13;
a. het Schutznorm-cnterium;&#13;
b. het leerstuk van de formele rechtskracht; en&#13;
c. het vereiste van causaal verband.&#13;
Ze worden hier achtereenvolgens besproken om te zien of de minister - die daarmee het standpunt van het kabinet verwoordde - deze beginselen terecht opvoert als fac-toren die een beperkend effect hebben op de kring van beroepsgerechtigden. Ad a. Schutznorm&#13;
Een beroep op de niet-toepasselijkheid van een technisch voorschrift kan naar het oordeel van het kabinet alleen door een justitiabele worden gedaan als deze door het niet-notificeren van een technisch voorschrift (en het als gevolg daarvan ontbroken hebben van een standstill-periode) getroffen is in een belang dat de Notificatiericht-lijn beoogt te beschermen, te weten het vrije verkeer de producten waaraan de techni-sche voorschriften gesteld zijn.31&#13;
Ook voor de toewijsbaarheid van vorderingen tot schadevergoeding die verband houden met handelsbelemmeringen die het gevolg zijn van het nakomen van niet-aangemelde technische voorschriften zou dit beginsel gelden.32 Over de toepasselijk-heid van het Schutznorm-beginsel in civiele schadevergoedingsacties bestaat in de literatuur geen verschil van mening.33 Maar in kwesties van strafrechtelijke en bestuurs-rechtelijke handhaving ligt dat anders.&#13;
Biesheuvel en Sevenster laten zich in dit verband tamelijk kritisch uit over de Europeesrechtelijke houdbaarheid van de introductie van een Schutznorm-beginsel bij exceptieve verweren, gebaseerd op Securitel (Securitel-verweren).&#13;
Het Hof van Justitie stelt een dergelijke eis zelf niet, evenmin trouwens als het nationale recht doet bij vergelijkbare verweren, aldus deze schrijvers, die voor dit laatste verwijzen naar het belanghebbende-begrip van de Awb.34&#13;
Ook Boon en Brouwer zijn kritisch gestemd over het Schutznorm-criterium. Kant-&#13;
tekeningen plaatsen zij vooral bij het feit dat het kabinet het Schutznorm-beginsel nu&#13;
plotseling een aansprakelijheidshandhavende functie toekent, waar dit beginsel van oor-sprong in het onrechtmatige daadsrecht - en recent ook in het kader van het leerstuk van het onrechtmatig verkregen bewijs - een aansprakelijkheidsbeperkende functie toekomt.35&#13;
Steyger meent dat het stellen van een belangvereiste aan de inroepbaarheid van een Securitelverweer op zichzelf wel past in de jurisprudentie van het Hof van Justitie, maar een strikt Schutznorm-criterium, zoals het kabinet dat voorstaat, hanteert zij daarbij niet. Al moet gezegd dat zij daarbij wel aardig in de buurt komt. Eerste ver-eiste voor de inroepbaarheid van een richtlijn door een particulier is voor haar dat deze van de niet-naleving van de kwaliteitsdoelstellingen van een richtlijn 'last onder-vindt'. Meer in het bijzonder voor de Notificatierichtlijn betekent dit volgens schrijf-ster dat een particulier een beroep kan doen als de niet-notificatie en het ontbreken van een standstill-periode hem min of meer direct in zijn belang treffen. Welk belang zij dan op het oog heeft, geeft zij niet nader aan, maar zij doet wel uitkomen dat het enkele feit dat een particulier belang kan hebben bij verdragsconforme voorschriften als zodanig niet zo'n belang is.36 In de mate van striktheid van het belangvereiste wordt het kabinet in de literatuur alleen geëvenaard door Barents, en zelfs nog een graadje overtroffen. Voor een even-tueel geslaagd beroep op de niet-toepasselijkheid van technische voorschriften is vol-gens deze schrijver niet alleen vereist dat de betrokken particulier een belang of recht heeft in de sfeer van het vrij verkeer van goederen, maar ook dat het met dit beroep gediende belang zwaarder weegt dan de in art. 36 van de EG-verdrag genoemde alge-mene belangen.37&#13;
In de nationale jurisprudentie zijn geen voorbeelden bekend van gevallen waarin de rechter aan de inroepbaarheid van een richtlijn het belangvereiste volgens het Schutznorm-criterium of een vergelijkbaar vereiste stelde. Waar dat had gekund en in zekere zin ook wel voor de hand zou hebben gelegen, was in de twee zaken die heb-ben geleid tot de eerder genoemde arresten van de Hoge Raad van 25 november 1997.&#13;
En natuurlijk kan men uit het enkele feit dat de Hoge Raad zich voor het aanne-men van de rechtsgeldigheid van de Wet wapens en munitie en de uitvoeringsregelin-gen alcoholonderzoek bediende van andere gronden dan het Schutznorm-beginsel, op zichzelf nog niet afleiden dat de Hoge Raad de toepasselijkheid van het Schutz-norm-beginsel in strafrechtelijke handhavingskwesties zou willen uitsluiten. Maar dat de Hoge Raad daar geen enkele overweging aan wijdt, vind ik toch wel opmerkelijk. Zeker in de WWM-zaak, omdat de Hoge Raad zich met het oordeel dat in casu geen sprake is van een technisch voorschrift begeeft op een terrein dat - blijkens de Notifi-catierichtlijn - in eerste aanleg is voorbehouden aan de Europese Commissie. Het Schutznorm-criterium zou in dat opzicht een veel 'neutralere' en typisch rechterlijke oplossing zijn geweest.&#13;
Naar mijn mening laat zich uit de jurisprudentie van het Hof van Justitie in het algemeen en het Securitel-arrest in het bijzonder geen Schutznorm-vereiste afleiden voor een beroep op richtlijnbepalingen, anders dan in gevallen van civielrechtelijke schadevorderingen. Waar het kabinet bedoelt het Schutznorm-criterium een ruimere werkingssfeer te geven door dit ook toepasselijk te achten op daden van strafvorder-lijke handhaving, het gebruik van bestuursrechtelijke sanctie- en toezichtsbevoegdhe-den en de toepassing van vergunnings- en goedkeuringsvereisten, doet het dit zonder (expliciete) Gemeenschapsrechtelijke grondslag en, naar mijn mening, ten onrechte.&#13;
Wel deel ik het oordeel van het kabinet dat het Securitel-arrest in strafvorderlijke zin slechts gevolgen kan hebben in zaken waarin een ten onrechte niet-genotificeerd technisch voorschrift "onderdeel vormt van de omschrijving van de verboden gedra-ging".38 Anders gezegd: alleen indien het technisch voorschrift een integrerend bestanddeel vormt van de delictsomschrijving en dit voorschrift ten onrechte niet is genotificeerd, kan een verdachte met vrucht het exceptief verweer van niet-toepasse-lijkheid geldend maken, ongeacht of deze in de zin van het Schutznorm-criterium als belanghebbende valt aan te merken.&#13;
Van een integrerend bestanddeel als hier bedoeld is geen sprake als het technisch voorschrift deel uitmaakt van een uitvoeringsregeling waarvan de naleving niet van de verdachte, maar van anderen wordt gevergd. Het is ook langs deze lijn dat de Hoge Raad in de alcoholonderzoek-zaak tot toe-passelijkheid van de uitvoeringsregelingen alcoholonderzoek concludeerde.39&#13;
Ad b. Formele rechtskracht&#13;
Als beperkende factor voor eventuele rechtsgevolgen van in het verleden genomen bestuursrechte(r)lijke besluiten brengt het kabinet meer in het bijzonder nog het leer-stuk van de formele rechtskracht in stelling. Volgens eerstverantwoordelijke minister Sorgdrager houdt dit leerstuk onder meer in&#13;
dat een besluit waartegen niet tijdig bezwaar is gemaakt of beroep is ingesteld, behoudens bijzondere omstandigheden, geacht wordt naar inhoud en totstandkoming rechtmatig te zijn, zelfs als zonneklaar is dat het besluit zou zijn vernietigd indien tijdig bezwaar gemaakt was of beroep was ingesteld. Hetzelfde geldt, als wel bezwaar is gemaakt of beroep is inge-steld, maar dit bezwaar of beroep is verworpen en de beslissing op bezwaar of beroep inmiddels onherroepelijk is geworden. In het bestuursrecht is het enkele feit dat een voor-schrift waarop een rechterlijke uitspraak (mede) steunt, achteraf onverbindend blijkt, geen grond voor herziening van die uitspraak.&#13;
Met wat de minister opmerkt over in kracht van gewijsde gegane rechterlijke uitspra-ken en onherroepelijke beslissingen op bezwaar kan ik instemmen. Maar bij de stelli-ge bewoordingen waarmee de bewindsvrouwe beweert dat over de toepasselijkheid van het leerstuk van de formele rechtskracht in geval geen of niet tijdig bezwaar of beroep is aangetekend tegen bestuursbesluiten, genomen op basis van een niet-geno-tificeerd technisch voorschrift, ben ik geneigd toch wel een kritische kanttekening te plaatsen.&#13;
Het leerstuk van de formele rechtskracht is immers in het bijzonder tot ontwikke-ling gekomen naar aanleiding van gevallen waarin personen er een verwijt van viel te maken dat zij geen of niet tijdig bezwaar of beroep hadden ingesteld. Bij bestuursbe-sluiten, genomen op basis van een ten onrechte niet-genotificeerd technisch voor-schrift, ligt dat in die zin anders dat de gebrekkigheid daarvan voor de justitiabele uit het gewraakte besluit - en het technisch voorschrift op grond waarvan het tot stand kwam - als zodanig niet kenbaar is. De betrokken justitiabele kan toch bezwaarlijk worden tegengeworpen dat hij is afgegaan op de schijn van bevoegdheid die het bestuur zelf, onder aanroeping van het in casu beweerdelijk toepasselijke technisch voorschrift, heeft gecreëerd... Het gevolg dat de minister aan de toepasselijkheid van het leerstuk in dit soort gevallen verbindt, te weten "dat bestuursorganen niet ver-plicht zijn in het verleden met toepassing van niet genotificeerde technische voor-schriften genomen besluiten ambtshalve te herzien", kan dan ook naar mijn mening niet opgaan.&#13;
In gevallen waarin een bestuursorgaan op basis van een niet-genotificeerd tech-nisch voorschrift in het verleden een vergunning (ontheffing) heeft geweigerd, een dwangsom heeft opgelegd, tot bestuursdwang is overgegaan of vergoeding heeft gevraagd voor uitgevoerde keuringen of bemonsteringen etc, is dat orgaan naar mijn oordeel wel degelijk gehouden om ambtshalve te onderzoeken of en zo ja in welke mate aan de betrokken justitiabele(n) redres kan worden geboden. Met name het aan-bieden van bestuurscompensatie lijkt in dat soort gevallen bijzonder aangewezen.&#13;
Ad c. Causaal verband&#13;
Over hetgeen de minister opmerkt over de toepasselijkheid van het vereiste van cau-saal verband in gevallen waarin door een justitiabele schadevergoeding zou worden gevorderd in verband met het achterwege laten van de door de Richtlijn verlangde notificatie, kan ik kort zijn: daar valt niets op af te dingen. Voor de toewijsbaarheid van schadevergoeding in geval van niet naleving van Gemeenschapsrecht door een lidstaat is ook het Hof van Justitie gebruikelijk de eis te stellen van een oorzakelijk verband.40&#13;
4. De rechtsgevolgen van Securitel voor de agrarische sector&#13;
In het licht van de in par. 3 beschreven tetras en trias wil ik hier bezien wat de omvang en de ernst is van de rechtsgevolgen van Securitel voor de agrarische sector. Men kan deze vraag ook anders en meer down to earth formuleren: valt er voor de ondernemer in de agrarische sector bij de Staat nog wat te halen op grond van het feit dat deze nalatig is geweest in het aanmelden van wettelijke regelingen, en zo ja, wat?&#13;
Om daarop een antwoord te kunnen geven worden eerst (onder A) de voor de sec-tor relevante regelingen, waarvan notificatie ten onrechte achterwege was gelaten maar die uiteindelijk alsnog bij de Europese Commissie werden aangemeld, doorge-licht op de vraag of deze ook werkelijk notificatie behoefden. Het enkele feit immers dat een regeling bij de Commissie werd aangemeld geeft, zoals wij in par. 3 al konden constateren, op zichzelf nog geen zekerheid dat ook werkelijk sprake is van een noti-ficatieplichtig voorschrift.&#13;
Voor de regelingen die die kwalificatie naar mijn mening verdienen, zal vervolgens (onder B) worden nagegaan wat de ernst en de omvang van de rechtsgevolgen is van het ten onrechte niet aangemeld zijn van deze regelingen en wat zich aan 'terugver-dien'-mogelijkheden in dat verband aandient.&#13;
A. Notificatieplichtig of niet?&#13;
Het zou te ver voeren om elke voor de sector relevante regeling van de negatieve lijst waarvan notificatie nodig werd geoordeeld, hier apart te bespreken op het punt van notificatieplichtigheid. Maar om het resultaat van mijn eigen bevindingen terzake voor de lezer toch enigszins verifieerbaar te laten zijn, heb ik in een bijlage hierachter (p. 152-157) een overzicht opgenomen van die regelingen en per regeling in de marge aangegeven met resp. een N of deze naar mijn mening wél en met een beeldteken (&amp;#9829;, &amp;#9827;, &amp;#9824;, &amp;#9830;) of deze geen notificatie behoefde. Het beeldteken &amp;#9829; staat daarbij voor: behelst geen technisch voorschrift; &amp;#9827; voor: bevat geen handelsbelemmerend voorschrift; &amp;#9824; voor: behelst een implementatie van een EG-richtlijn; en &amp;#9830; voor: strekt tot uitvoering van een andere internationale verplichting, met vermel-ding van de volkenrechtelijke instantie in het kader waarvan die verplichting tot stand kwam.&#13;
De bijlage bevat in totaal 43 regelingen. Op twee na zijn het allemaal regelingen van het departement van Landbouw, Natuurbeheer en Visserij. Van de twee niet-LNV-regelingen komt de ene (nr. 195) voor de verantwoordelijkheid van de minister van Verkeer en Waterstaat en de andere (nr. 392) voor die van de minister van Volkshuis-vesting, Ruimtelijke Ordening en Milieubeheer. Op de oorspronkelijke negatieve lijst figureerden nog zes andere voor de agrarische sector relevante regelingen, maar vijf daarvan werden in de loop van de hersteloperatie (als resultaat van het zogenaamde pre-notificatieoverleg met de Europese Commissie) aangemerkt als regelingen die geen technische voorschriften bevatten. De zesde bleek een ongewijzigde voortzet-ting te zijn van een reeds eerder genotificeerde regeling. Ze zijn daarom in de bijlage weggelaten. Twee regelingen (de nrs. 152 en 171), ten aanzien waarvan tijdens de her-steloperatie werd besloten ze in te trekken en dus niet meer bij de Europese Commis-sie te notificeren, heb ik niettemin toch in het overzicht opgenomen, omdat deze vanaf het moment dat zij - hoewel niet-genotificeerd - hebben gegolden wel degelijk rechtsgevolgen kunnen hebben gehad.&#13;
De bijlage laat zien dat naar mijn oordeel slechts 16 van de 43 regelingen de kwali-ficatie 'notificatieplichtig' hadden behoren te krijgen. En van die 16 moet er zelfs nog een worden afgetrokken, omdat deze door de regering weliswaar in het kader van de hersteloperatie werd aangemeld (en als zodanig zowel op de negatieve lijst als op de 'herstellijst' figureerde), maar die allang en geheel volgens de regelen van de kunst als ontwerp-verordening in Brussel aangemeld was geworden.41&#13;
Ziet men nader toe, dan blijkt bovendien achter het aantal van 15 ook nog een zekere mate van dubbeltelling schuil te gaan. De regelingen 143 (Regeling aanwijzing panel 'gE-Aujeszky' standaardsera en onderzoek Aujeszky-entstoffen) en 144 (Rege-ling entstoffen voor dieren) leveren naast het Besluit sera en entstoffen (134) geen nieuwe of zelfstandige rechtsgevolgen op. Ze behelzen niet meer dan een nadere invulling van dat Besluit. Ditzelfde geldt voor de besluiten nrs. 156 en 157 in relatie tot de Verordening hygiënische productie huisdiervoeders 1991 (nr. 155). Rekent men deze uitvoeringsregelingen toe aan de 'moederregeling', dan resteren nog slechts 11 regelingen.&#13;
B. Aard en ernst rechtsgevolgen voor de agrarische sector&#13;
Neemt men de 15 (11) notificatieplichtige regelingen door op voor 'redres' eventueel vatbare rechtsgevolgen, dan rijst, uitgesplitst naar de categorieën strafrecht, bestuurs-/ tuchtrecht en civiel recht, het volgende beeld op. Strafrecht&#13;
Voor alle 15 regelingen, op een na, geldt dat niet-naleving van de daarin vervatte voorschriften wordt aangemerkt als een economisch delict in de zin van de Wet eco-nomische delicten (WED).42 Ingevolge art. 6 lid 1 onder 4° wordt overtreding daarvan gestraft met een hechtenis van ten hoogste zes maanden of een geldboete van de vierde categorie (ten hoogste ƒ 25.000,-).&#13;
De regeling die van dit stramien afwijkt is het Reglement voor de binnenvisserij 1985, dat een uitvoeringsregeling behelst van de Visserij wet. Sanctionering van de voorschriften van het Reglement gebeurt in de Visserijwet zelf. Overtreding van het bepaalde bij of krachtens die wet wordt in art. 56 bedreigd met hechtenis van ten hoogste drie maanden of een geldboete van de tweede categorie (ten hoogste ƒ 5.000,-).&#13;
Hoe vaak op grond van de 15 notificatieplichtige regelingen in de 'kritieke perio-de'43 tot strafvervolging is overgegaan en in hoeveel gevallen het ook daadwerkelijk tot een veroordeling is gekomen, is moeilijk te achterhalen. Bij het ministerie van LNV zijn daar geen precieze cijfers over bekend, en ook de jaarverslagen van de Algemene Inspectiedienst van dat ministerie bevatten onvoldoende concrete gegevens om con-clusies aan te verbinden voor de specifieke regelingen waar het hier om te doen is.&#13;
Mijn inschatting is dat het aantal gevallen waarin proces-verbaal is opgemaakt en tot vervolging is overgegaan uiterst marginaal zal zijn. Navraag bij de 'sector' zelf, dat wil zeggen bij de voor opstelling van de verschillende regelingen verantwoordelijke productschappen en bij de met keuring/bemonstering e.d. belaste instellingen,44 bevestigde dit beeld. Bedacht dient te worden dat het hier in het algemeen om rege-lingen gaat waarbij de sector vaak ook zelf het grootste belang heeft dat deze, met name waar het kwaliteitsvoorschriften (waaronder technische voorschriften) betreft, correct worden nageleefd.&#13;
In strafrechtelijk opzicht lijkt er dus weinig 'te halen' of 'terug te verdienen' te zijn. Bij één regeling kan dat mogelijk anders blijken te liggen. Maar die regeling gaat het kader van dit artikel eigenlijk wat te buiten. Zij kwam namelijk (anders dan de hier besproken regelingen) op de negatieve lijst niet voor en is nadien ook niet alsnog genotificeerd. Maar dat had naar mijn stellige overtuiging wel degelijk gemoeten. Ik doel dan op de Verordening stoffen met sympathico mimetische werking (RVV. 1991).45 De stof waar het in de verordening om te doen is, is beter bekend onder de merknaam Clenbuterol. Op basis van deze verordening zijn, afgaande op wat aan jurisprudentie terzake is gepubliceerd, in ten minste drie gevallen daadwerkelijk straf-rechtelijke veroordelingen uitgesproken.46 Maar dat aantal kan veel hoger blijken te liggen, want het gebruik van de stof was destijds - eind jaren '80/begin jaren '90 -redelijk wijdverbreid en stond bekend als de Clenbuterol-affaire.&#13;
Daar valt voor betrokkenen dus wél iets te halen, zou ik denken. De specificatie van deze stof is immers een integrerend bestanddeel van de delictsomschrijvingen zoals neergelegd in de art. 2 en 3 van evengenoemde Verordening.47&#13;
Bestuurs-/tuchtrecht&#13;
Van de 15 regelingen kennen er twee, naast de strafrechtelijke sanctiemogelijkheid, ook nog een bestuursrechtelijk handhavingsinstrument. De eerste is het Besluit ver-handeling teeltmateriaal landbouwgewassen, zoals gewijzigd bij KB van 13 november 1990 (nr. 133). Het handhavingsinstrument bestaat daarin dat de kosten, verbonden aan de keuring van teeltmateriaal door de keurende instelling (NAK), worden gehe-ven van de kweker. Het verdient opmerking dat het hier niet gaat om een sanctie, maar om een retributie voor verrichte diensten. De keuringskosten in kwestie liggen in de orde van grootte van ƒ 500,- tot ƒ 600,- per hectare teeltareaal. Bij 30.000 ha te&#13;
keuren teeltareaal zaaizaden en 40.000 ha teeltareaal pootaardappelgrond lijkt Securi-&#13;
tel hier forse financiële consequenties te kunnen hebben. Toch is dat maar schijn. De&#13;
notificatieplicht betrof namelijk alleen de uitbreiding van het verhandelingsverbod, in&#13;
1990, met het landbouwgewas 'fakkelgras'. Voor alle andere landbouwgewassen gold het verhandelingsverbod van teeltmateriaal dat niet aan de gestelde vereisten van gezondheid, raszuiverheid, kwaliteit e.d. voldoet, al van ver vóór de totstandkoming van de Notificatierichtlijn.&#13;
Van het landbouwgewas fakkelgras48 is op dit moment maar 30 ha kweekgrond in bewerking. De 'schade' valt dus te overzien, als men daarvan al kan spreken. Want bedacht dient te worden dat de keuringen die in het kader van het Besluit worden uit-gevoerd in de regel plaatsvinden op uitdrukkelijk verzoek van de kwekers zelf. Zij hebben er immers alle belang bij om in het bezit te komen van het door de NAK af te geven (actueel) certificaat, want dat bewijst dat hun teeltmateriaal aan hoge kwali-teitseisen voldoet.&#13;
Al aangenomen bovendien dat de kwekers van de 30 ha teeltareaal fakkelgras de niet-toepasselijkheid zouden inroepen van het Besluit verhandeling teeltmateriaal, in een poging om de van hen geheven keuringsvergoeding bij wege van een schadever-goedingsactie te verhalen, dan verwacht ik dat een dergelijke vordering niet zal kun-nen worden toegewezen, omdat niet voldaan is aan het causaliteitsvereiste. Ook zonder het Besluit zouden de kwekers namelijk bereid zijn geweest de keuringen te laten uitvoeren. De tweede regeling is de Verordening Vvr hygiënische productie van huisdiervoe-ders (nr. 155). Hier betreft het wel een bestuurlijke sanctie. Ingevolge art. 3 lid 4 van de verordening kan de secretaris van het Produktschap voor Veevoeder bij niet-nale-ving van de vergunningsvoorwaarden dan wel van hetgeen bij of krachtens deze ver-ordening is bepaald, de door hem afgegeven productievergunning intrekken. Maar van die sanctie blijkt in de kritieke periode geen gebruik te zijn gemaakt.&#13;
Als enige van de 15 regelingen kent het eerder genoemde Besluit verhandeling teeltmateriaal Landbouwgewassen verder nog de bestuursrechtelijke mogelijkheid van vrijstelling c.q. ontheffing van het technisch voorschrift, in casu dus van het ver-handelingsverbod van fakkelgras dat niet aan de wettelijke eisen voldoet.49 Denkbaar is dat door bepaalde kwekers vrijstelling dan wel ontheffing is aangevraagd, maar dat deze door de minister is geweigerd als gevolg waarvan de betrokken kwekers schade hebben ondervonden in de vorm van gederfde inkomsten. Denkbaar moge dat zijn; verzoeken tot vrijstelling of ontheffing hebben de minister echter vanuit de sector niet bereikt.&#13;
Niet zuiver bestuursrechtelijk, maar daarmee tot op zekere hoogte wel te vergelij-ken, zijn de sancties die kunnen worden opgelegd in het kader van de handhaving van een drietal regelingen die alle hun basis vinden in de Landbouwkwaliteitswet. Be-doeld zijn hier resp. de Landbouwkwaliteitsverordening baconcuts en prepacked bacon 1978 (nr. 154) en de Uitvoeringsbesluiten 1989/2 en 1990/1 van het voormalige Produktschap voor Siergewassen (nrs. 173 en 174), behelzende respectievelijk een verhandelingsverbod van zaaddahlia's en geprepareerde narcissenbollen in een zekere periode per jaar.&#13;
Op grond van art. 13 Landbouwkwaliteitswet kan aan "aangeslotenen" bij een controle-instelling in de zin van die wet, in geval van overtreding van het bij of krach-tens een landboukwaliteitsbesluit bepaalde, een of meer van de volgend maatregelen worden opgelegd:&#13;
a. een berisping;&#13;
b. een geldboete tot ten hoogste ƒ 10.000,-;&#13;
c. het stellen van de aangeslotene onder verscherpte controle, op diens kosten (voor ten hoogste twee jaren); en&#13;
d. openbaarmaking van de tuchtbeschikking op kosten van de overtreder.&#13;
Uit navraag bij de betrokken productschappen is mij gebleken dat van deze sanctiemogelijkheden geen gebruik van enige betekenis is gemaakt in de 'kritieke periode'.&#13;
Waar dit al gebeurd mocht zijn, zal trouwens ook hier het causaliteitsvereiste verhinderen dat in het kader van een schadevergoedingsactie een geslaagd beroep kan worden gedaan op de niet-toepasselijkheid van de technische voorschriften, vervat in de drie evengenoemde regelingen.&#13;
De conclusie moet dan ook luiden dat ook de bestuursrechtelijke handhaving van de 15 notificatieplichtige regelingen tot het moment dat het gebrek van niet-notificatie werd onderkend geen of weinig terugverdienmogelijkheden biedt. Civielrecht&#13;
Ook in civielrechtelijke zin zijn de rechtsgevolgen van 15 notificatieplichtige uiterst marginaal. Voor de redresmogelijkheden ten aanzien van opgelegde straf- en bestuurs-rechtelijke sancties en geweigerde ontheffingen e.d. bleek dat hierboven al. In die gevallen gaat het om indirecte civielrechtelijke rechtsgevolgen. Maar ook de civiel-rechtelijke rechtsgevolgen die rechtstreeks uit de notificatieplichtige regelingen zijn voortgevloeid, zijn verwaarloosbaar.&#13;
In vier van de 15 regelingen kan men dit soort directe civielrechtelijke rechtsgevol-gen op het spoor komen. Het gaat dan om kosten die een ondernemer ingevolge een technisch voorschrift wordt geacht te maken voor:&#13;
- het bijhouden van een administratie voor het in het verkeer brengen, verhandelen, invoeren of uitvoeren van bepaalde goederen: art. 4 Besluit verhandeling teeltmate riaal (nr. 133);&#13;
- het betalen van kosten van dienstverlening door een classificatieorganisatie en het stellen van een waarborgsom daarvoor: art. 28 Verordening slachting, weging en classificatie slachtrunderen 1994 (nr. 153);&#13;
- het treffen van bedrijfshygiënische maatregelen, het bewaken van procescondities en het laten uitvoeren van periodieke controles: Verordening hygiënische produc tie huisdiervoeders 1990 met twee uitvoeringsbesluiten (nrs. 155-157);&#13;
- het aanschaffen van (althans beschikken over) buitenlandse wettelijke regelingen, waarvan overlegging kan worden geëist door de bevoegde controlerende instelling in verband met de export van verduurzaamde groenten: art. 1 Uitvoeringsbesluit 1994/1 Verduurzaamde groenten (nr. 175).&#13;
Voor de kosten die verbonden zijn aan de naleving van de hier weergegeven civiel-rechtelijke rechtsgevolgen, geldt in het algemeen dat de ondernemers in de desbe-treffende sector die zonder meer bereid zijn voor hun rekening te nemen, omdat zij zich daardoor verzekeren van certificering die zich uiteindelijk altijd wel terugver-dient.&#13;
Ten overvloede zij hier nog opgemerkt dat ook in dit soort gevallen het causali-teitsvereiste een hinderpaal zal blijken te zijn voor een geslaagd Securitel-verweer, mocht een ondernemer al tot een vordering van schadevergoeding willen besluiten.&#13;
5.&#13;
Slot&#13;
De commotie die medio 1997 ontstond over de niet-notificatie van een groot aantal technische voorschriften, lijkt achteraf niet veel meer te zijn geweest dan de bekende storm in een glas water. Ik hoop dat voor de agrarische sector met het bovenstaande overtuigend te hebben aangetoond, maar mijn indruk is dat dit voor andere sectoren (departementen) in gelijke zin geldt.&#13;
Het heeft er wat mij betreft dan ook een beetje de schijn van dat men in departe-mentale kringen de kans te baat heeft genomen om Verkeer en Waterstaat eens een loer te draaien: dit departement bleek immers in z'n eentje goed voor 208 van de 400 regelingen die op de negatieve lijst voorkwamen. BIJLAGE&#13;
nr. 130 &amp;#9824; Bestrijdingsmiddelenwet 1962 (zoals gewijzigd bij wet van 15/12/1994, Stb. 1995, 4): verbod tot het in het vrije verkeer brengen van bestrijdings-middelen, althans waar het betreft de (niet-)toelating van niet-landbouw bestrijdingsmiddelen, en uitsluitend voorzover gegrond op het toelatings-criterium 'dierenwelzijn' (art. 3) en de daarbij gehanteerde beoordelingsnor-men (art. 3a).&#13;
nr. 132 N Besluit kwaliteit en gebruik overige organische meststoffen (KB van 20/ 11/1991, Stb. 613): verhandelingsverbod van zuiveringsslib, compost of zwarte grond indien niet voldaan is aan bij of krachtens dit besluit gestel-de samenstellingseisen. Voor wat betreft zuiveringsslib is het besluit tevens een implementatie van EG-richtlijn 86/278/EEG van 12 juni 1986 (PbEG L 181/6).&#13;
nr. 133 N Besluit verhandeling teeltmateriaal Landbouwgewassen 1990 (KB van 13/ 11/1990, Stb. 595): verhandelingsverbod voor teeltmateriaal van het gewas fakkelgras (Koeleria Cristata), dat niet voldoet aan door de Stichting Nederlandse Algemene Keuringsdienst voor zaaizaad en pootgoed van landbouwgewassen gestelde eisen terzake van onder meer gezondheid, rasechtheid, sortering en verpakking.&#13;
nr. 134 N Besluit gebruik sera en entstoffen 1994 (KB van 8/7/1994, Stb. 732): Behan-delingsverbod van dieren met levende of niet-levende entstoffen en sera, behoudens bij ontheffing of vrijstelling door de minister aan te wijzen fabrikaten; en nadere specificatie van de eisen waaraan entstoffen tegen de ziekte van Aujeszky dienen te voldoen.&#13;
nr. 135 &amp;#9830; Benelux-Ec. Unie&#13;
&amp;#9827; Vogelbesluit 1994 (KB van 29/7/1994, Stb. 625): handelsverbod van mist-netten (art. 5); voorschriften over de maten van bij cultuurvogels te ge-bruiken pootringen (art. 7) en verbod op het gebruik van hagelpatronen met metallisch lood (art. 4).&#13;
nr. 136 &amp;#9824; Besluit ter uitvoering van art. 1, zesde lid, onderdeel b Bestrijdingsmidde-lenwet (KB van 6/3/1989, Stb. 88): Toelatingsregime van de wet wordt door het besluit ook van toepassing op (1) waterzuiveringsmiddelen en (2) zogenaamde feed-tbroughmiddelen tegen voor dieren hinderlijke of schadelijke insecten.&#13;
nr. 137 N Besluit houdende Reglement voor de binnenvisserij (KB van 23/5/1985, Stb. 283): voorschriften over de grootte en de technische hoedanigheid van bepaalde vistuigen en het gebruik daarvan voor de visserij op de binnenwateren. Het te notificeren voorschrift is art. 4, dat de minimummaaswijdte van verschillende vistuigen regelt. nr. 138 &amp;#9827; Besluit beschermde inheemse plantesoorten (KB van 16/8/1973, Stb. 487, zoals laatstelijk gewijzigd bij KB van 27/6/1995, Stb. 351): handelsverbod voor een aantal in het Besluit nader aangeduide inheemse beschermde plantensoorten. (N.B.: dit verbod geldt overigens niet voor in tuinen of kwekerijen gekweekte planten van die soorten.)&#13;
nr. 139 &amp;#9827; Besluit beschermde inheemse diersoorten (KB van 6/8/1973, Stb. 488, zoals laatstelijk gewijzigd bij KB van 4/7/1997, Stb. 550): vergelijkbaar handels- verbod als onder nr. 138.&#13;
nr. 142 &amp;#9827; Regeling bemonstering en analyse overige organische meststoffen (Min. regeling van 25/6/1992, Stcrt. 122, zoals gewijzigd bij Regeling van 13/8/1992, Strcrt. 159): voorschriften inzake de wijze(n) van bemonstering van zuiveringsslib, compost en zwarte grond, de frequentie daarvan, de wijze van analyseren en het toetsen van de analyseresultaten aan de wette-lijke eisen. (Voor de samenstellingseisen van de te bemonsteren meststof-fen zie nr. 132.)&#13;
nr. 143 N Regeling aanwijzing panel (gE-Aujeszky' standaardsera en onderzoek&#13;
Aujeszky entstoffen (Min. regeling van 12/3/1996, Stcrt. 61): Uitvoerings-&#13;
regeling van nr. 134. Voorschriften inzake onderzoek naar de geschiktheid van entstoffen tegen de ziekte van Aujeszky, met aanwijzing van het panel gE-Aujeszky standaardsera van het ID-DLO te Lelystad als referentieka-der voor de beoordeling van de onderzoeksresultaten.&#13;
nr. 144 N Regeling entstoffen voor dieren (Min. regeling van 12/3/1996, Stcrt. 61); aanwijzing van de entstoffen die zijn toegelaten voor de behandeling van een drietal dierziekten. Voor de behandeling van de ziekte van Aujeszky behelst de regeling een nadere specificatie van te gebruiken fabrikaten van deze entstoffen; voor de behandeling van miltvuur is daarvoor maar één fabrikaat aangewezen (het a-virulent sporenvaccin, bereid door het ID-DLO te Lelystad).&#13;
nr. 145 &amp;#9827;Regeling betreffende maatregelen ter voorkoming van overbrenging besmetting (Min. regeling van 12/3/1996, Stcrt. 61): voorschrift over het model volgens welke muilkorven moeten zijn ingericht om overbrenging van hondsdolheid te voorkomen.&#13;
nr. 147 &amp;#9830; Benelux Ec. Unie&#13;
&amp;#9827; Ministeriële beschikking houdende voorschriften m.b.t. voor de jacht gebe-zigde geweren en munitie (Beschikking van 20/3/1978, Stcrt. nr. 59, zoals gewijzigd bij beschikkingen van 30/5/1985, Stcrt. nr. 54; 13/3/1987, Stcrt. nr. 104 en 27/2/1991, Stcrt. 46): voorschriften inzake het kaliber van kogelpatronen en de korrelgrootte van hagel alsmede het verbod op het gebruik van hagelpatronen die metallisch lood bevatten.&#13;
nr. 148 &amp;#9827; Regeling aassoorten hengel (Min. regeling van 29/4/1985, Stcrt. 85): specificatie van de toegelaten aassoorten voor het vissen met één hengel door personen van jonger dan 15 jaar.&#13;
nr. 149 &amp;#9827; Regeling ter uitvoering van het Reglement voor de binnenvisserij (Min. Regeling van 25/2/1986, Stcrt. 43): vaststelling van de middellijn van de ringetjes van het vistuig 'aalkistje' (als bedoeld in art. 1 lid 1 onder g van het Reglement voor de binnenvisserij; zie ook nr. 137).&#13;
nr. 150 &amp;#9829; Vrijstellingsregeling mossel- en oestervisserij (Min. regeling van 3/1/1994, Stcrt. 8): vrijstellingsregeling voor het vissen op mosselen in de kustwate-ren en de verwaterpercelen en het vissen op oesters op de oesterpercelen in de Oosterschelde wordt alleen verleend aan de in de regeling genoemde visrechthebbenden. Ook het verlenen van een vrijstelling voor het uitzaai-en van mosselen uit de Waddenzee in de Oosterschelde geschiedt ingevolge deze regeling aan daarin aangeduide visrechthebbenden.&#13;
nr. 151 &amp;#9829; Regeling vrijstelling sleepnetvisserij (Min. regeling van 12/8/1991, Stcrt. 158): vrijstellingsregeling voor het vissen op garnalen en ongequoteerde platvis met vaartuigen kleiner dan 10 meter resp. 8 meter en met vaartui-gen tussen 8 en 10 meter en het al of niet mogen gebruiken van bordennet en/of boomkor daarbij.&#13;
nr. 152 N Verordening verbod toediening chlooramphenicol aan varkens (Vo. Pro-duktschap voor Vee en Vlees 10/1/1990, PBO-blad 1990, nr. 21): verhan-delingsverbod van varkensvlees of varkensvleesproducten waarin chloor-amphenicol of omzettingsproducten daarvan aanwezig is/zijn. Van het verbod kan vrijstelling worden verleend.&#13;
nr. 153 N Verordening slachting, weging en classificatie slachtrunderen 1994 (Vo. Produktschap Vee en Vlees van 14/12/1994, PBO-blad 1994, nr. 68): alleen voorzover het de bepalingen betreft inzake de classificatie van kalveren (runderen A); i.e. hoofdstuk 9 van de Vo.&#13;
nr. 154 N Verordening tot wijziging van de Landbouwkwaliteitsverordening bacon-cuts en prepacked bacon 1978 (Vo. van het Produktschap voor Vee en Vlees van 8/6/1983, Verordeningenblad Bedrijfsorganisatie 1983, nr. 35): voor-schriften inzake de kwaliteit (spekdikte) van baconcuts en de verpakking daarvan (verbod tot verpakking van baconcuts die aan de normen van de Vo. voldoen in één verpakkkingseenheid met baconcuts die daaraan niet voldoen).&#13;
nr. 155 N Verordening Vvr hygiënische produktie van huisdiervoeders 1990 (Vo. van het Produktschap voor Veevoeder van 30/5/1990, PBO-blad 1991, nr. 9): voorschriften inzake vergunningsprocedure en daaraan te verbinden voor-waarden i.v.m. de bereiding (verwerking en verpakking) van huisdiervoe-ders, alsmede regels inzake bedrijfsvoering, condities voor het bereidings-proces en inspectie en controle. nr. 156 N Besluit Vvr bedrijfsinterne inspecties en controles hygiënische produktie huisdiervoeders 1992 (Besluit Vz. Produktschap voor Veevoeder van 30/11/92, PBO-blad 1992, nr. 52): Gelezen in samenhang met nr. 157: aan-wijzing van de door de bereider van huisdiervoeders bij het (ingevolge Vo. nr. 155) uit te voeren microbiologisch onderzoek te hanteren standaard-methodes met het oog op de eventuele aanwezigheid van Salmonella, Enterobacteriaceae dan wel gisten of schimmels.&#13;
nr. 157 N Besluit Vvr microbiologische criteria huisdiervoeders 1991 (Besluit Vz. Produktschap voor Veevoeder van 7/2/1991, PBO-blad 1991, nr. 9): ver-bod om voeders in de handel te brengen die meer bacteriën, gisten of schimmels tellen (vastgesteld volgens de in besluit 156 aangewezen stan-daardmethodes) dan de in dit besluit aangeduide grenswaarden.&#13;
nr. 158 &amp;#9829; Verordening Landbouwzaaizaden 1989 (Vo. van het Produktschap voor Landbouwzaaizaden van 23/10/1989, PBO-blad 1990, nr. 7): verhande-lingsverbod landbouwzaaizaden voor ondernemers (= zij die een onderne-ming drijven waarvoor het Produktschap voor Landbouwzaaizaden is ingesteld), tenzij wordt voldaan aan de in de Vo. gestelde eisen; alsmede een gebruiksverbod voor ondernemers van niet-gecertificeerde of niet goedgekeurde zaaizaden, m.u.v. van lijnzaad voor eigen gebruik. Imple-mentatie van richtlijnen 66/400-402/EEG en 69/208/EEG.&#13;
nr. 159 &amp;#9829;/&amp;#9827; Besluit Vvr gebruik en toezicht collectief beldmerk GMP diervoedersector 1992 (Besluit van 27/10/1992, PBO-blad 1993, nr. 32): verbod gebruik beeldmerk GMP diervoedersector voor anderen dan op basis van de Erkenningsregeling GMP diervoedersector 1992 erkende 'deelnemers'. N.B.: het deelnemerschap berust op vrijwilligheid. De Erkenningsregeling etc. waarop dit besluit berust was bovendien, direct na vaststelling in 1992, wel genotificeerd.&#13;
nr. 160 &amp;#9827; Besluit Vvr bedrijfsinterne inspecties en controles GMP diervoedersector (Besluit Vz. Produktschap voor Veevoeder 14/6/1993, PBO-blad 1993, nr. 32): voorschriften omtrent de vaststelling van de mate van 'versleping' van toevoegings- en diergeneesmiddelen in installaties voor de bereiding van mengvoeders resp. voormengels.&#13;
nr. 161 &amp;#9827; Verordening reiniging verpakkingen bestrijdingsmiddelen 1988 (Vo. Land- bouwschap van 7/9/1988, PBO-blad 1988, nr. 57): voorschriften inzake het reinigen van verpakkingen van bestrijdingsmiddelen en de daarvoor te gebruiken apparatuur.&#13;
nr. 162 &amp;#9827; Besluit I tot wijziging van het Besluit aanwijzing gebieden als bedoeld in de Vo. voorkoming introductie van uitheemse toxische dinoflageHaten (Besluit Vz. Produktschap Vis van 3/12/1996, PBO-blad 1996, nr. 72): Bij het besluit wordt het Grevelingenmeer aangewezen als gebied in de zin van art. 2 lid 2 van de Vo. voorkoming introductie van uitheemse toxische dinoflagellaten 1992, van waaruit tweekleppige weekdieren (of delen dan wel afval daarvan) in oppervlaktewateren mogen worden gebracht. (N.B.: het besluit behelst niet de invoering of verzwaring van een verbodsregime, doch juist een verlichting, immers een gedeeltelijke afschaffing, daarvan. Voor de notificatieplicht maakt dat echter niet uit. Ook regelingen die bestaande technische eisen afschaffen of daarvan vrijstellen, zijn techni-sche voorschriften in de zin van de notificatierichtlijn; zie daarvoor zaak C-273/94, Commissie vs Nederland (Margarinevrijstelling)).&#13;
nr. 163 &amp;#9829; Verordening tot wijziging van de Verordening gezondheidsvoorschriften vissersvaartuigen (Vo. van het Produktschap voor Vis en Visprodukten (PW) van 11 mei 1993, PBO-blad 1993, nr. 36). Hoort bij nr. 164; zie daar verder.&#13;
nr. 164 &amp;#9829; Verordening gezondheidsvoorschriften vissersvaartuigen (Vo. PW van 16/12/1992, PBO-blad 1992, nr. 56): verhandelingsverbod visserijproduc-ten ten aanzien waarvan bij de bewerking, bereiding, verpakking e.d. aan boord van een vissersvaartuig de daaromtrent in deze verordening gestel-de voorschriften niet in acht zijn genomen.&#13;
nr. 165 &amp;#9829; Verordening gezondheidsvoorschriften visafslagen (Vo. PW van 16/12/1992, PBO-blad 1992, nr. 56): vergelijkbaar verhandelingsverbod voor visserijproducten in verband met het sorteren, hanteren en opslaan daarvan in afslagen en groothandelsmarkten.&#13;
nr. 166 &amp;#9829; Verordening gezondheidsvoorschriften visverwerkende bedrijven (Vo. PW van 16/12/1992, PBO-blad 1992, nr. 56): idem als bij de nrs. 163-165, maar dan toegespitst op inrichtingen waar visserijproducten worden bewerkt etc, niet zijnde vissersvaartuigen, afslagen, groothandelsmarkten, zuiveringscentra en verzendcentra.&#13;
nr. 167 &amp;#9829; Verordening gezondheidsvoorschriften levende tweekleppige weekdieren (Vo. PW van 16/12/1992, PBO-blad 1992, nr. 56): idem als bij de nrs. 163-166, maar dan toegespitst op het verzamelen van levende tweekleppi-ge weekdieren in de productiegebieden en het vervoer daarvan naar zuive-ringscentra en verzendcentra, alsmede het aldaar bewerken, bewaren en verpakken van deze weekdieren.&#13;
nr. 170 N Verordening grootte-aanduiding voorverpakte verse mosselen (Vo. PVV van 27/3/1991, PBO-blad 1992, nr. 5): verhandelingsverbod voorverpakte verse mosselen, tenzij voorzien van de aanduiding van een van de vier grootteklassen die de Vo. kent, gerelateerd aan aantal mosselen per kg en het minimale vleesgewicht per kg.&#13;
nr. 171 &amp;#9829; Verordening strekkende tot wijziging van de Verordening inzake keuring van aangevoerde en geïmporteerde vis 1980 (Vo. PVV van 20/10/1988, PBO-blad 1989, nr. 42): gebodsbepaling voor ondernemers om ingevoerde garnalen ter keuring aan te melden bij de Rijkskeuringsdient van Waren, voorzover deze niet via een visafslag ten verkoop worden aangeboden. De Vo. is niet ter notificatie voorgedragen omdat ze wordt ingetrokken.&#13;
nr. 172 &amp;#9829; Uitvoeringsbesluit 1990/1 Kwaliteitsnormen (besluit Vz. Produktschap voor Siergewassen van 21/3/1990, PB O-blad 1990, nr. 46): verhandelings-verbod (anders dan bij wijze van aflevering aan telers, broeiers, preparatie-bedrijven en groothandelsbedrijven) van bloembollen van de gewassen crocus, narcis en tulp in de periode liggende tussen 1 januari en 1 juni en van het gewas hyacint in de periode tussen 1 januari en 10 augustus.&#13;
nr. 173 N Uitvoeringsbesluit 1989/2 Kwaliteitsnormen (besluit Vz. Produktschap voor Siergewassen van 4/10/1989, PBO-blad 1989, nr. 44): verhandelings-verbod van knollen van zaaddahlia's, m.u.v. dahlia behorende tot de groe-pen Mignon en Unwin.&#13;
nr. 174 N Wijziging I Uitvoeringsbesluit 1990/1 Kwaliteitsnormen (besluit Vz. Pro-duktschap voor Siergewassen van 9/10/1991, PBO-blad 1991, nr. 56): de uitzondering van het verhandelingsverbod die het Uitvoeringsbesluit 1990/1 kent (zie nr. 172: het verbod geldt niet voor aflevering aan o.a. groothandelsbedrijven), geldt ingevolge deze wijziging niet voor levering door telers aan groothandelsbedrijven van voorjaarsgeplante, geprepareer-de en geconditioneerde narcissenbollen.&#13;
nr. 175 N Uitvoeringsbesluit 1994/1 Verordening PGF1981 Verduurzaamde Groenten (besluit Vz. Produktschap voor Groenten en Fruit van 18/5/1994, PBO-blad 1994, nr. 22): bewijsopdracht aan producenten van verduurzaamde groenten dat de betreffende verduurzaamde groenten bestemd zijn voor de uitvoer, onder overlegging - desgevraagd - aan de bevoegde controle-rende instantie van de door het land van bestemming terzake gestelde kwaliteitsvoorschriften c.q. van terzake geldende internationale regelingen.&#13;
nr. 176 &amp;#9827; Verordening tot wijziging van de MV O-verordening 1975, Eetbare Oliën en Vetten (Vo. van het Produktschap voor Margarine, Vetten en Oliën van 30/1/1992, PBO-blad 1992, nr. 36): voorschriften m.b.t. de toevoeging van de inhoudsmaat 0,125 1 aan de verpakkingsreeks spijsolie.&#13;
nr. 195 &amp;#9827; Lozingenbesluit Wvo glastuinbouw (KB van 22/9/1994, Stb. 699): Voor-schrift omtrent minimuminhoud septic tank, die bij (ingevolge art. 6 van het Besluit toegestane) lozing op oppervlaktewater dient te worden gebruikt.&#13;
nr. 392 &amp;#9824; Lozingenbesluit bodembescherming (KB van 4/5/1990, Stb. 217): lozin-genverbod in de bodem voor beperkte en omvangrijke hoeveelheden huis-houdelijk afval water (resp. art. 5-13 en 14-23), voor koelwater en overige vloeistoffen (art. 24-26). Strekt (mede) ter implementatie van de EEG-grondwaterrichtlijn.</content><legacyfootnotes>1. Zaak C-l94/94, Jur. 1996, p. 1-2201.&#13;
2. Richtlijn van 28 maart 1983, gepubliceerd op 26 april 1983 in PbEG nr. L 109, p. 8 e.v.; sindsdien acht maal gewijzigd.&#13;
3. Pres. Ab. 's-Gravenhage 15 juli 1997, AB 1997, 271.&#13;
4. Stcrt. nr. 136, p. 4-8.&#13;
5. Die regel is in art. 9 lid 1 van Richtlijn 83/189/EEG verwoord. Zij houdt in dat een lidstaat na aanmel-ding bij de Commissie van een ontwerp van een technisch voorschrift de nationaalrechtelijke goedkeu-ring daarvan met een periode van 3 maanden uitstelt. Die periode kan worden verlengd tot 12 maanden als de Commissie in de standstill-periode kenbaar maakt dat zij van plan is voor het door het technisch voorschrift geregelde onderwerp een richtlijn, verordening of beschikking vast te stellen of dat zo'n besluit reeds in voorbereiding is (leden 3 en 4); en zelfs tot 18 maanden als de Raad met betrekking tot zo'n onderwerp (binnen de tot 12 maanden opgerekte standstill-periode) tot het innemen van een geza-menlijk standpunt komt (lid 5).&#13;
6. Uitspraak Strafkamer HR, nr. 105.157 (AB), nog niet gepubliceerd. Zie rechtsoverweging 5.4 van die uitspraak.&#13;
7. KB van 22 sept. 1994, Stb. 699. Het KB is regeling nr. 195 van de negatieve lijst; zie ook de bijlage hierna.&#13;
8. (Min.) Regeling betreffende maatregelen ter voorkoming van overbrenging besmetting van 12 maart 1996, ter uitvoering van art. 17 en 30 van de Gezondheids- en welzijnswet voor dieren. De regeling is nr. 145 van de negatieve lijst.&#13;
9. (Min.) Regeling aassoorten hengel van 29 april 1985, ter uitvoering van art. 10, zevende lid, onderdeel a, Visserijwet 1963. De regeling is nr. 148 van de negatieve lijst.&#13;
10. Regeling ter uitvoering van het Reglement voor de binnenvisserij van 25 februari 1986, Stcrt. 43. De regeling is nr. 148 van de negatieve lijst. Voor de nieuwsgierige lezer: de ringetjes worden in de zoge-naamde inkelingen van het aalkistje aangebracht en zijn bedoeld om ondermaatse aal te laten ontsnappen.&#13;
11. TK 25 389, nr. 13, p. 24 en nr. 15, p. 1.&#13;
12. TK25 389, nr. 13, p. 22.&#13;
13. TK 25 389, nr. 13, p. 3, 21 (onder punt 86) en 26 (punt 124).&#13;
14. Een soort interdepartementaal crisisteam dat belast was met de coördinatie van de hersteloperatie van de Securitel-lijst.&#13;
15. TK 25 389, nr. 25, p. 2.&#13;
16. Van de door mij geïnventariseerde regelingen in de agrarische sector zijn daarvan de regelingen met de nrs. 163 t/m 167 goede voorbeelden: vergelijk de tekst van deze verordeningen met de tekst van richtlijn 91/493/EEG, PbEG nr. L268, p. 15 e.v.&#13;
17. Aan die nalatigheid had een groot aantal andere lidstaten zich in gelijke zin 'schuldig' gemaakt, maar nergens werd in de media het 'in-gebreke-gebleven-zijn' zo breed uitgemeten als in Nederland.&#13;
18. Zie hiervoor — en voor nog veel meer legislatieve gebrekkigheden aan en rond deze richtlijn - C. Kruk- Schwartz, 'Een decentrale post-Securitel-queeste', Regelmaat 1997, p. 168 e.v.&#13;
19. C.J.H. Kruk-Schwartz, op. cit. p. 173.&#13;
20. Zie de notitie die de minister van Justitie bij brief van 30 juni 1997 de Tweede Kamer deed toekomen waarin het kabinetsstandpunt wordt verwoord inzake de 'Rechtsgevolgen van het Securitel-arrest voor de praktijk', TK 25 389, nr. 18.&#13;
21. Zie TK 25 389, nr. 21, Brief van de minister van Economische Zaken van 21 juli 1997 waarbij de Kamer, middels een overzicht, in kennis wordt gesteld van een eerste serie van wetten, AMvB's, ministeriële regelingen en PBO-regelingen die in het kader van de Securitel-hersteloperatie alsnog in Brussel zijn aangemeld. Het overzicht vermeldt alle voor de agrarische sector relevante regelingen.&#13;
22. Zie daarvoor o.a. Kapteyn/VerLoren van Themaat (hoofdred.), Inleiding tot het recht van de Europese Gemeenschappen, 5e dr., Deventer 1995, p. 205.&#13;
23. Ibidem.&#13;
24. Arrest nr. 105.157 (zie ook noot 6), rechtsoverweging 5.6.4. De Hoge Raad lijkt er in die overweging zelfs vanuit te gaan dat een — ten opzichte van een richtlijn — anterieure wettelijke regeling niettemin als "strekkende ter uitvoering van die richtlijn" kan worden aangemerkt, als die regeling het met die richt lijn te bereiken resultaat reeds weerspiegelde (nog voordat de richtlijn überhaupt tot stand was gebracht). In casu ging het om de Wet wapens en munitie, die van 1989 dateerde en eerst bij aanpas singswet van 27 januari 1994 formeel werd aangepast aan Richtlijn 91/477 van 18 juni 1991. Ook het feit dat de aanpassingswet bepalingen van de WWM van 1989 (die binnen de werkingssfeer van richtlijn 91/ 477 vallen) op zichzelf niet of slechts op onderdelen wijzigt, doet daaraan niet af, aldus de Hoge Raad.&#13;
25. TK 25 389, nr. 25, p. 2.&#13;
26. Ook productiemethodes en -procédés voor menselijke en diervoeding en voor geneesmiddelen worden in art. 1 onder 2 nog aangemerkt als technische specificaties.&#13;
27. Zaak C-279/94, uitspraak van 16 september 1997 in de zaak Commissie vs. Italiaanse republiek; week overzicht HvJ nr. 23/97, p. 3.&#13;
28. Zaak 105.157, r.o. 5.4.&#13;
29. Strafkamer, zaak nr. 105.598 (AB), r.o. 5.10-5.14.&#13;
30. Dat gebeurde overigens in drie series, in de maanden juli en augustus 1997. Zie daarvoor TK 25 389, nrs. 21, 23 en 24. Voor de procedure die bij de hersteloperatie werd gevolgd verwijs ik naar TK 25 389, nr. 22.&#13;
31. TK 25 389, nr. 18, p. 2 en 7/8 (algemeen), p. 9 (strafrechtelijke rechtsgevolgen) en p. 10/11 (bestuurs rechtelijke rechtsgevolgen).&#13;
32. Ibidem, p. 14.&#13;
33. Dat heeft er alles mee te maken dat ook de jurisprudentie van het HvJ daarover eenduidig is. Verwezen zij hier naar de bekende trits van uitspraken: Francovich/Bonifaci (gevoegde zaken C-6/90 en C-9/90), Brasserie du Pêcheur/Factortame (gevoegde zaken C-46/93 en C-48/93) en Dillenkofer e.a. (gevoegde zaken C-l78/94, C-l79/94, C-l88/94 en C-l89/94).&#13;
34. H.G. Sevenster en M.B.W. Biesheuvel, 'Kroniek van het Europees recht', NJB 1997, p. 1435.&#13;
35. P.J. Boon en J.G. Brouwer, 'Notificatieverzuim: securitel niet in tel?' Regelmaat 1997, p. 220 e.v. ( p. 225 en 227).&#13;
36. E. Steyger, 'Het belangvereiste in verband met de inroepbaarheid van richtlijnen', Regelmaat 1997, p. 67 e.v. (p. 71 en 72)&#13;
37. R. Barents, 'Het Securitel-arrest: een gat in de rechtsorde?' Nederlands Tijdschrift voor Europees Recht 1997, p. 153 e.v. (p. 156).&#13;
38. TK 25 389,nr. 18, p. 9.&#13;
39. Zie ook noot 29. In r.o. 5.13 overweegt de Hoge Raad: "Het vorenoverwogene brengt mee dat de uit-voeringsregelingen alcoholonderzoek niet op een verdachte worden toegepast wanneer hij wordt ver-volgd ter zake van overtreding van art. 8 of art. 163 WVW 1994, dan wel wanneer opsporingshandelin-gen te dier zake jegens hem worden verricht waarbij evenbedoelde voorschriften in acht worden geno-men door hen van wie de naleving daarvan wordt gevergd" (curs. van mij).&#13;
40. Zie de uitsprakentrits, vermeld in noot 33 supra.&#13;
41. Het adagium 'dat de rechterhand niet weet wat de linker doet' dringt zich hier op. In een brief aan de Tweede Kamer van 23 juni 1997 geven de ministers van Economische Zaken en Justitie een overzicht van de (ontwerp)regelingen die sinds het totstandkomen van richtlijn 83/189 wél in Brussel zijn genoti-ficeerd. Zie TK 25 389, nr. 15. Uit dat overzicht (p. 7) blijkt dat op 13 februari 1990 de ontwerp-Veror-dening grootte-aanduiding voorverpakte verse mosselen wel degelijk is genotificeerd.&#13;
42. Voor de desbetreffende wetten, waarop de AMvB's en de ministeriële regelingen berusten die naar mijn bevindingen notificatie behoefden, zij hier verwezen naar de opsomming van wetten in art. 1 onder 4° WED. Voor de door mij als notificatieplichtig aangemerkte verordeningen en besluiten valt de WED- strafbaarheid af te leiden uit de vermelding - eveneens in art. 1 onder 4° WED - van art. 93 Wet op de bedrijfsorganisatie. Wel dient de desbetreffende verordening dan expliciet aan te geven dat overtreding van het bij of krachtens de verordening bepaalde een strafbaar feit oplevert.&#13;
43. Onder kritieke periode versta ik de periode die gelegen is tussen het moment dat de desbetreffende regeling in werking trad, hoewel zij niet genotificeerd was, en het moment dat dit verzuim werd onder kend en zij (naar men mag aannemen) niet meer werd toegepast. Voor dit laatste moment kan in genera le zin 21 juli 1997 worden aangehouden, de dag van publicatie van de negatieve lijst.&#13;
44. In het bijzonder het Hoofdproduktschap voor Akkerbouwprodukten en de NAK (Stichting Neder landse Algemene Keuringsdienst) waren in dat opzicht zeer pertinent: geen strafrechtelijke vervolgingen zijn in de kritieke periode ingesteld terzake van overtreding van de regelingen waarvan de handhaving resp. de uitvoering (in de vorm van keuringsactiviteiten) aan deze instellingen is opgedragen, te weten de regelingen nrs. 133 en 155-157.&#13;
45. Verordening van het Productschap voor Vee en Vlees van 9 januari 1991, PBO-blad 1991, nr. 10, p. 21.&#13;
46. Zie Hof 's-Hertogenbosch 15-10-1991, NJ 1992, 558; HR 1-9-1992, NJ 1993, 248 en HR 3-7-1995, NJ 1995,734.&#13;
47. In de art. 2 en 3 van de Verordening wordt "het voorhanden of in voorraad hebben, kopen of verkopen van dieren (resp. van vlees van dieren) waaraan enigerlei stof met sympathico mimetische werking is toegediend" strafbaar gesteld.&#13;
48. Een gewas dat overigens maar een beperkte handelswaarde heeft, omdat het eigenlijk alleen bij publieke werken, zoals bij de afwerking van taluds van dijken en spoorwegen, op een schaal van enige betekenis wordt gebruikt.&#13;
49. Zie art. 8 van het Besluit.&#13;
</legacyfootnotes><footnotes><footnote/></footnotes><auteurs>Mr. dr. Th.L Bellekom</auteurs><published>1998-03-01 00:00:00</published><modified>1996-10-22 00:00:00</modified><editiondate>1998-03-01</editiondate><htmlpath>https://denhollander.info/artikel/5753</htmlpath></article>
</articles></edition>
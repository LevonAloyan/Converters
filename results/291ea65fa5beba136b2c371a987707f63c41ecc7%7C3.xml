<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2015</searchword><id>12320</id><udhid>UDH:TvAR/12320</udhid><titel>Afdeling Bestuursrechtspraak Raad van State, 24 december 2014, ECLI:NL:RVS:2014:4653 (TvAR 2015/5810)</titel><searchwords><searchword>TvAR 6/2015</searchword><searchword>TvAR 2015/5810</searchword><searchword>UDH:TvAR/12320</searchword></searchwords><attachments><attachment><name>17457.pdf</name><extention>pdf</extention><url>https://denhollander.info/download/17457/ci</url></attachment></attachments><inleiding/><content>&lt;p&gt;(Buitengebied Peel en Maas)&lt;/p&gt;&#13;
&lt;p&gt;(mrs. Th.C. van Sloten, J. Kramer en R.J.J.M. Pans)&lt;/p&gt;&#13;
&lt;h4&gt;Bestemmingsplan. Plattelandswoning.&lt;/h4&gt;&#13;
&lt;p&gt;[Algemene Wet Bestuursrecht, artt. 3:2, 3:11, 3:46, 6:6, 6:13, 6:19, 6:22, 8:69, 8:72, 8:75 Wet ruimtelijke ordening, artt. 2, 3, 4, 5, 6, 7, 8, 9, 19 Wet geurhinder en veehouderij, artt.1, 3, Monumentenwet, art. 38a, 39, 40, 41, 42, 43]&lt;/p&gt;&#13;
&lt;p&gt;]&lt;/p&gt;&#13;
&lt;p&gt;&lt;span class="italic"&gt;Bij besluit van 5 februari 2013 heeft de raad het bestemmingsplan "Buitengebied Peel en Maas" vastgesteld&lt;/span&gt;. &lt;span class="italic"&gt;De raad dient bij de totstandkoming van een bestemmingsplan te beoordelen in welke situaties het in overeenstemming is met een goede ruimtelijke ordening om planologisch toe te staan dat derden wonen in een (voormalige) agrarische bedrijfswoning.&lt;/span&gt;&lt;/p&gt;&#13;
&lt;p&gt;Met noot P.P.A. Bodden&lt;/p&gt;&#13;
&lt;p&gt;Uitspraak in het geding tussen:&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;appellanten,&lt;/p&gt;&#13;
&lt;p&gt;en&lt;/p&gt;&#13;
&lt;p&gt;de raad van de gemeente Peel en Maas,&lt;/p&gt;&#13;
&lt;p&gt;verweerder.&lt;/p&gt;&#13;
&lt;h4&gt;Procesverloop&lt;/h4&gt;&#13;
&lt;p&gt;Bij besluit van 5 februari 2013 heeft de raad het bestemmingsplan "Buitengebied Peel en Maas" vastgesteld (hierna: het oorspronkelijke besluit).&lt;/p&gt;&#13;
&lt;p&gt;Tegen dit besluit hebben alle appellanten, behoudens [appellant sub 36], beroep ingesteld.&lt;/p&gt;&#13;
&lt;p&gt;De raad heeft een verweerschrift ingediend.&lt;/p&gt;&#13;
&lt;p&gt;De Stichting Advisering Bestuursrechtspraak voor Milieu en Ruimtelijke Ordening heeft desverzocht een deskundigenbericht uitgebracht. Een aantal partijen hebben daarop hun zienswijze naar voren gebracht.&lt;/p&gt;&#13;
&lt;p&gt;Een aantal partijen heeft nadere stukken ingediend.&lt;/p&gt;&#13;
&lt;p&gt;Bij besluit van 5 november 2013 heeft de raad het bestemmingsplan "Buitengebied Peel en Maas" op enkele onderdelen gewijzigd vastgesteld (hierna: het herstelbesluit).&lt;/p&gt;&#13;
&lt;p&gt;Tegen dit besluit heeft [appellant sub 36] beroep ingesteld.&lt;/p&gt;&#13;
&lt;p&gt;De Afdeling heeft de zaak ter zitting behandeld op 17 en 18 september 2014, waar appellanten in persoon zijn verschenen en/of zich hebben doen vertegenwoordigen. Een aantal appellanten is niet verschenen en heeft zich evenmin doen vertegenwoordigen. De raad heeft zich doen vertegenwoordigen. Voorts is een aantal belanghebbenden als partij gehoord.&lt;/p&gt;&#13;
&lt;h4&gt;Overwegingen&lt;/h4&gt;&#13;
&lt;p&gt;Toetsingskader&lt;/p&gt;&#13;
&lt;p&gt;1. Bij de vaststelling van een bestemmingsplan heeft de raad beleidsvrijheid om bestemmingen aan te wijzen en regels te geven die de raad uit een oogpunt van een goede ruimtelijke ordening nodig acht. De Afdeling toetst deze beslissing terughoudend. Dit betekent dat de Afdeling aan de hand van de beroepsgronden beoordeelt of aanleiding bestaat voor het oordeel dat de raad zich niet in redelijkheid op het standpunt heeft kunnen stellen dat het plan strekt ten behoeve van een goede ruimtelijke ordening. Voorts beoordeelt de Afdeling aan de hand van de beroepsgronden of het bestreden besluit anderszins is voorbereid of genomen in strijd met het recht.&lt;/p&gt;&#13;
&lt;p&gt;De plannen&lt;/p&gt;&#13;
&lt;p&gt;2. Het plan voorziet in een actueel planologisch kader voor het buitengebied van Peel en Maas. Met het herstelbesluit is het plan op onderdelen gewijzigd. Hiermee heeft de raad beoogd om een aantal aanpassingen door te voeren en gevolg te geven aan een aantal verzoeken om wijziging van het plan.&lt;/p&gt;&#13;
&lt;p&gt;2.1. Ingevolge artikel 6:19, eerste lid, van de Algemene wet bestuursrecht (hierna: Awb) hebben De beroepen van rechtswege mede betrekking op een besluit tot intrekking, wijziging of vervanging van het bestreden besluit, tenzij partijen daarbij onvoldoende belang hebben.&lt;/p&gt;&#13;
&lt;p&gt;2.2. De Afdeling merkt het besluit van de raad van 5 november 2013 voor een deel van de beroepen aan als een besluit in de zin van artikel 6:19 van de Awb, nu het herstelbesluit betrekking heeft op enkele planonderdelen waarop ook het besluit van 5 februari 2013 ziet en waartegen de desbetreffende beroepen gericht zijn.&lt;/p&gt;&#13;
&lt;p&gt;Het beroep van LLTB&lt;/p&gt;&#13;
&lt;p&gt;De bestemming "Wonen - Plattelandswoningen"&lt;/p&gt;&#13;
&lt;p&gt;3. LLTB betoogt dat de raad ten onrechte voor ongeveer 325 plandelen met de bestemming "Wonen - Plattelandswoning" heeft voorzien in burgerbewoning van bedrijfswoningen bij inmiddels be&amp;euml;indigde agrarische bedrijven. De wettelijke regeling voor plattelandswoningen is volgens haar niet op deze woningen van toepassing, zodat de naam van de bestemming misleidend is. De raad heeft ten onrechte niet onderkend dat deze woningen worden beschermd tegen milieuhinder van omliggende agrarische bedrijven, waaronder met name geurhinder vanwege nabijgelegen veehouderijen. Derhalve zal de voorziene burgerbewoning leiden tot een onaanvaardbare beperking van de milieuruimte van een groot aantal bestaande agrarische bedrijven wat betreft zowel de bestaande bedrijfsvoering als eventuele toekomstige uitbreidingen. Daarnaast heeft de raad ten onrechte nagelaten om van geval tot geval in kaart te brengen in hoeverre een aanvaardbaar woon- en leefklimaat kan worden gegarandeerd, aldus LLTB.&lt;/p&gt;&#13;
&lt;p&gt;Het vorenstaande klemt temeer, nu het plan ook voorziet in uitbreiding van geurgevoelige objecten in de richting van nabijgelegen agrarische bedrijven. In dit verband voert LLTB aan dat het plan ter plaatse van de bestemming "Wonen - Plattelandswoning" voorziet in ruime bouwvlakken. In dit verband richt LLTB zich ook tegen diverse onderdelen van artikel 32 en artikel 55, lid 55.3, 55.7, 55.8 en 55.9, van de planregels. LLTB richt zich voorts tegen de wijzigingsbevoegdheden uit artikel 56 met toepassing waarvan andere bestemmingen kunnen worden gewijzigd in de bestemming "Wonen - Plattelandswoning".&lt;/p&gt;&#13;
&lt;p&gt;3.1. De raad stelt zich op het standpunt dat een voormalige agrarische bedrijfswoning om twee redenen voormalig kan zijn. De bewoner kan geen relatie met het bedrijf (meer) hebben en het bedrijf kan gestaakt zijn. Volgens de raad volgt uit de geschiedenis van de totstandkoming van de wettelijke regeling voor plattelandswoningen dat de wetgever ook een regeling heeft willen treffen voor de situatie dat het bedrijf is gestaakt. De woningen die zijn voorzien van de bestemming "Wonen - Plattelandswoning" worden niet aangemerkt als geurgevoelige objecten ten aanzien van nabijgelegen veehouderijen, aldus de raad.&lt;/p&gt;&#13;
&lt;p&gt;3.2. Het plan voorziet voor een groot aantal plandelen in de bestemming "Wonen - Plattelandswoning" en een aanduiding voor een bouwvlak.&lt;/p&gt;&#13;
&lt;p&gt;Ingevolge artikel 1, lid 131, van de planregels wordt onder plattelandswoning verstaan een voormalige bedrijfswoning waarvan het voorheen bijbehorende bedrijf de bedrijfsactiviteiten heeft gestaakt.&lt;/p&gt;&#13;
&lt;p&gt;Ingevolge artikel 32, lid 32.1, aanhef en onder a, zijn de voor "Wonen - Plattelandswoning" aangewezen gronden bestemd voor wonen in een plattelandswoning.&lt;/p&gt;&#13;
&lt;p&gt;Artikel 55, lid 55.3, 55.7, 55.8 en 55.9, voorziet in algemene afwijkingsbevoegdheden die betrekking hebben op meerdere bestemmingen.&lt;/p&gt;&#13;
&lt;p&gt;Ingevolge artikel 56, lid 56.5, is het college van burgemeester en wethouders bevoegd de in dat artikelonderdeel genoemde bestemmingen met een bouwvlak en de bestaande bedrijfswoning te wijzigen in:&lt;/p&gt;&#13;
&lt;p&gt;a. de bestemming "Wonen" dan wel "Wonen - Plattelandswoning";&lt;/p&gt;&#13;
&lt;p&gt;b. de bestemming "Agrarisch" waarin het bestemmingsvlak ligt voor de resterende grond;&lt;/p&gt;&#13;
&lt;p&gt;mits (lees: met dien verstande dat):&lt;/p&gt;&#13;
&lt;p&gt;f. uitsluitend het deel van het perceel met de woning en het daarbijbehorende erf mag worden gewijzigd in de bestemming "Wonen - Plattelandswoning". De resterende grond moet gelijktijdig worden gewijzigd in de bestemming "Agrarisch" met de daarbij behorende gebiedsaanduiding.&lt;/p&gt;&#13;
&lt;p&gt;Lid 56.6, aanhef en onder a, b en f, voorziet, voor zover van belang, in vergelijkbare bepalingen.&lt;/p&gt;&#13;
&lt;p&gt;3.3. De wet van 12 juli 2012 tot wijziging van de Wet algemene bepalingen omgevingsrecht (hierna: de Wabo) en enkele andere wetten om de planologische status van gronden en opstallen bepalend te laten zijn voor de mate van milieubescherming alsmede om de positie van agrarische bedrijfswoningen aan te passen (plattelandswoningen) is op 1 januari 2013 in werking getreden (hierna: de Wijzigingswet). De Wijzigingswet brengt met zich dat het planologische regime en niet langer het feitelijk gebruik bepalend is voor de bescherming die een gebouw of functie geniet tegen negatieve milieueffecten. Daarnaast geeft de Wijzigingswet een wettelijke regeling voor plattelandswoningen bestaande uit met name het nieuwe artikel 1.1a van de Wabo.&lt;/p&gt;&#13;
&lt;p&gt;3.4. Ingevolge artikel 1.1a, eerste lid, van de Wabo wordt een bedrijfswoning, behorend tot of voorheen behorend tot een landbouwinrichting, die op grond van het bestemmingsplan (&amp;hellip;) door een derde bewoond mag worden, met betrekking tot die inrichting voor de toepassing van deze wet en de daarop berustende bepalingen beschouwd als onderdeel van die inrichting, tenzij bij of krachtens deze wet anders is bepaald.&lt;/p&gt;&#13;
&lt;p&gt;Ingevolge het tweede lid wordt voor de toepassing van het eerste lid onder landbouwinrichting verstaan: inrichting waar uitsluitend of in hoofdzaak agrarische activiteiten, zijnde het telen of kweken van landbouwgewassen of het fokken, mesten, houden of verhandelen van landbouwhuisdieren, dan wel activiteiten die daarmee verband houden worden verricht.&lt;/p&gt;&#13;
&lt;p&gt;3.5. Ingevolge artikel 1 van de Wet geurhinder en veehouderij (hierna: Wgv) wordt onder "geurgevoelig object" verstaan een gebouw, bestemd voor en blijkens aard, indeling en inrichting geschikt om te worden gebruikt voor menselijk wonen of menselijk verblijf en die daarvoor permanent of op een daarmee vergelijkbare wijze van gebruik, wordt gebruikt, waarbij onder &amp;laquo;gebouw, bestemd voor menselijk wonen of menselijk verblijf&amp;raquo; wordt verstaan: gebouw dat op grond van het bestemmingsplan, bedoeld in artikel 3.1 van de Wet ruimtelijke ordening (hierna: Wro) mag worden gebruikt voor menselijk wonen of menselijk verblijf.&lt;/p&gt;&#13;
&lt;p&gt;Ingevolge artikel 2, eerste lid, betrekt het bevoegd gezag, bij een beslissing inzake de omgevingsvergunning voor het oprichten of veranderen van een veehouderij, de geurhinder door de geurbelasting vanwege tot veehouderijen behorende dierenverblijven uitsluitend op de wijze als aangegeven bij of krachtens de artikelen 3 tot met 9.&lt;/p&gt;&#13;
&lt;p&gt;Ingevolge het derde lid is, in afwijking van het eerste lid, artikel 1.1a van de Wabo van overeenkomstige toepassing op het nemen van een beslissing als bedoeld in dat lid. De eerste volzin is niet van toepassing op gevallen als bedoeld in artikel 3, tweede lid, voor zover het betreft een geurgevoelig object dat op of na 19 maart 2000 heeft opgehouden deel uit te maken van een andere veehouderij, en artikel 14, tweede lid.&lt;/p&gt;&#13;
&lt;p&gt;Ingevolge artikel 3, eerste lid, van de Wgv wordt een omgevingsvergunning met betrekking tot een veehouderij geweigerd indien de geurbelasting van die veehouderij op een geurgevoelig object meer bedraagt dan het in dat artikelonderdeel genoemde aantal odour units per kubieke meter lucht.&lt;/p&gt;&#13;
&lt;p&gt;Ingevolge het tweede lid, aanhef en onder b, bedraagt, in afwijking van het eerste lid, de afstand tussen een veehouderij en een geurgevoelig object dat onderdeel uitmaakt van een andere veehouderij, of dat op of na 19 maart 2000 heeft opgehouden deel uit te maken van een andere veehouderij ten minste 50 m indien het geurgevoelige object buiten de bebouwde kom is gelegen.&lt;/p&gt;&#13;
&lt;p&gt;3.6. Een bedrijfswoning is een geurgevoelig object als bedoeld in artikel 1 van de Wgv, met dien verstande dat alleen geurgevoelige objecten die geen deel uitmaken van een inrichting voor bescherming ten opzichte van die inrichting in aanmerking komen. Zie in dit verband de uitspraak van de Afdeling van 8 juli 2009 in zaak nr. 200806627/1/H1. Derhalve wordt een bedrijfswoning als geurgevoelig object beschermd tegen geurhinder van nabijgelegen veehouderijen, niet zijnde de landbouwinrichting waar de bedrijfswoning deel van uitmaakt of heeft uitgemaakt. Voor de ingevolge artikel 1.1a van de Wabo aangewezen bedrijfswoning geldt hetzelfde.&lt;/p&gt;&#13;
&lt;p&gt;3.7. De zinsnede "een bedrijfswoning, behorend tot of voorheen behorend tot een landbouwinrichting" uit artikel 1.1a van de Wabo brengt met zich dat de raad een woning in twee situaties met het oog op bewoning door een derde kan bestemmen als plattelandswoning. Enerzijds gaat het om de situatie dat een bedrijfswoning feitelijk nog als bedrijfswoning wordt gebruikt. Anderzijds gaat het om de situatie dat een bedrijfswoning feitelijk door een derde wordt bewoond. In beide gevallen wordt de plattelandswoning aangemerkt als onderdeel van een bestaande landbouwinrichting.&lt;/p&gt;&#13;
&lt;p&gt;Artikel 1.1a van de Wabo impliceert dat de plattelandswoning behoort bij een bestaand bedrijf. Immers, de wet leidt er slechts toe dat deze niet wordt beschermd tegen milieuhinder van het bijbehorende bedrijf. Derhalve is onjuist de door de raad voorgestane rechtsopvatting dat ook in een plattelandswoning kan worden voorzien als de landbouwinrichting is gestaakt.&lt;/p&gt;&#13;
&lt;p&gt;3.8. Nu reeds uit de systematiek van de Wabo en de Wgv volgt dat de wettelijke regeling voor plattelandswoningen uit artikel 1.1a van de Wabo niet van toepassing is op de situatie dat het agrarisch bedrijf is gestaakt, komt geen betekenis toe aan de door de raad genoemde passages uit de geschiedenis van de totstandkoming van de Wijzigingswet, waaronder met name Kamerstukken II 2011/20125, 33 078, nr. 3, die mogelijk anders suggereren.&lt;/p&gt;&#13;
&lt;p&gt;3.9. Gelet op het hiervoor overwogene is artikel 1.1a van de Wabo niet van toepassing op de als "Wonen - Plattelandswoning" bestemde woningen, nu het daarbij gaat om voormalige bedrijfswoningen bij landbouwinrichtingen die er niet meer zijn en er op grond van de toegekende bestemming ook niet meer mogen zijn.&lt;/p&gt;&#13;
&lt;p&gt;Overigens zou artikel 1.1a van de Wabo, anders dan de raad veronderstelt, ook geen gevolgen hebben voor de mate van bescherming vanwege andere landbouwinrichtingen dan de landbouwinrichting waar de woning ingevolge artikel 1.1a van de Wabo beschouwd wordt onderdeel van uit te maken. Ingevolge de Wgv worden alle woningen - burgerwoningen, bedrijfswoningen en plattelandswoningen - beschermd tegen geurhinder vanwege omliggende andere agrarische bedrijven. Aan de aard van de woning komt slechts betekenis toe bij de vervolgvraag welke geurnorm van toepassing is in gevallen als bedoeld in artikel 3, eerste onderscheidenlijk derde lid, van de Wgv.&lt;/p&gt;&#13;
&lt;p&gt;De raad heeft dan ook niet onderkend dat de als "Wonen - Plattelandswoning" bestemde woningen worden aangemerkt als geurgevoelige objecten ten opzichte van omliggende agrarische bedrijven. Derhalve heeft de raad ten onrechte het woon- en leefklimaat en de belangen die zijn betrokken bij de bedrijfsvoering van omliggende agrarische bedrijven, waaronder toekomstige uitbreidingsmogelijkheden, niet bij de besluitvorming betrokken. Dit klemt temeer nu het plan in een onbekend aantal gevallen ook voorziet in uitbreiding van geurgevoelige objecten in de richting van nabijgelegen agrarische bedrijven.&lt;/p&gt;&#13;
&lt;p&gt;Voor zover een bestemming als burgerwoning uit een oogpunt van een goede ruimtelijke ordening niet mogelijk is, en bestaand gebruik voor burgerbewoning wordt beschermd door overgangsrecht uit het voorgaande plan, had de raad moeten bezien of een uitsterfregeling in het plan had kunnen worden opgenomen.&lt;/p&gt;&#13;
&lt;p&gt;Het plan is in zoverre onzorgvuldig en onvoldoende gemotiveerd vastgesteld. Het betoog van LLTB slaagt.&lt;/p&gt;&#13;
&lt;p&gt;Conclusie&lt;/p&gt;&#13;
&lt;p&gt;3.10. In hetgeen LLTB heeft aangevoerd ziet de Afdeling aanleiding voor het oordeel dat het bestreden besluit is genomen in strijd met de bij het voorbereiden van een besluit te betrachten zorgvuldigheid als bedoeld in artikel 3:2 van de Awb en niet berust op een deugdelijke motivering als bedoeld in artikel 3:46 van de Awb, voor zover het betreft de plandelen met de bestemming "Wonen - Plattelandswoning", artikel 32 van de planregels, en artikel 56, lid 56.5, onder a, voor zover het betreft de zinsnede "dan wel "Wonen - Plattelandswoning"", en onder f, en voor zover het betreft lid 56.6, onder a, voor zover het betreft de zinsnede "dan wel "Wonen - Plattelandswoning"", en onder f. Het beroep van LLTB is gegrond, zodat het oorspronkelijke besluit in zoverre dient te worden vernietigd.&lt;/p&gt;&#13;
&lt;p&gt;Plattelandswoningen op grond van de definitie "bedrijfswoningen"&lt;/p&gt;&#13;
&lt;p&gt;4. LLTB betoogt dat de raad op onjuiste wijze heeft voorzien in derdenbewoning van bedrijfswoningen bij agrarische bedrijven die nog worden uitgeoefend. Hierbij voert zij aan dat in het plan ten onrechte niet is aangegeven in welke 40 bestaande situaties een plattelandswoning is voorzien. Door het ontbreken van een aanduiding "plattelandswoning" of "(voormalige) agrarische bedrijfswoning" is in strijd met de memorie van toelichting onvoldoende kenbaar dat het hier gaat om woningen als bedoeld in de Wijzigingswet. LLTB vreest dat die wet daarom niet van toepassing is zodat de bijbehorende agrarische bedrijven met milieunormen worden geconfronteerd.&lt;/p&gt;&#13;
&lt;p&gt;Voorts heeft de raad ten onrechte in derdenbewoning van deze bedrijfswoningen voorzien zonder maatwerk in de vorm van een afweging van de diverse betrokken belangen, aldus LLTB.&lt;/p&gt;&#13;
&lt;p&gt;4.1. De raad stelt zich op het standpunt dat de wettelijke regeling voor plattelandswoningen van toepassing is op alle bedrijfswoningen in het plangebied, omdat artikel 1 van de planregels voorziet in een definitie "bedrijfswoning" waarmee ook bewoning door derden is toegestaan.&lt;/p&gt;&#13;
&lt;p&gt;4.2. Het plan voorziet voor diverse plandelen in een agrarische bestemming waarbij een bedrijfswoning is toegestaan.&lt;/p&gt;&#13;
&lt;p&gt;Ingevolge artikel 1, onder 1.34, van de planregels wordt onder het begrip "bedrijfswoning" verstaan een woning in of bij een bedrijfsgebouw of op dan wel bij een terrein, dienend voor de huisvesting van &amp;eacute;&amp;eacute;n afzonderlijk huishouden of maximaal vier personen die geen huishouden vormen, wiens huisvesting ter plaatse, gelet op de bedrijfsvoering, noodzakelijk is of een dergelijke woning die voorheen als zodanig is gebouwd maar inmiddels wordt bewoond door niet functioneel aan het bedrijf verbonden personen.&lt;/p&gt;&#13;
&lt;p&gt;4.3. Wat betreft de kenbaarheid heeft de wetgever toegelicht dat een plattelandswoning in een bestemmingsplan aangeduid kan blijven worden als 'agrarische bedrijfswoning' of eventueel als 'voormalige agrarische bedrijfswoning' dan wel als 'plattelandswoning'. De wetgever noemt daarbij twee vereisten. Enerzijds dient de relatie met het bijbehorende agrarische bedrijf duidelijk te zijn. Dat is noodzakelijk want alleen ten opzichte van dat bedrijf geldt dat de woning geen bescherming zal genieten tegen nadelige milieueffecten voor de bedrijfsvoering. Anderzijds dient uit de gebruiksvoorschriften duidelijk te blijken dat sprake is van een geval als bedoeld in artikel 1.1a van de Wabo, aldus de geschiedenis van de totstandkoming van de Wijzigingswet (Kamerstukken II 2011/20125, 33 078, nr. 3, blz. 8).&lt;/p&gt;&#13;
&lt;p&gt;4.4. Uit het plan kan niet worden afgeleid voor welke 40 percelen is voorzien in bestaand gebruik van bedrijfswoningen bij agrarische bedrijven als plattelandswoning. In het plan zijn namelijk alle bedrijfswoningen in het buitengebied van de gemeente als plattelandswoning bestemd. Gelet op de plantoelichting heeft de raad dat ook beoogd. Het plan voldoet, behoudens onderstaande uitzondering, aan de twee hiervoor genoemde kenbaarheidsvereisten. In zoverre faalt het betoog dat onvoldoende kenbaar is in welke gevallen het gaat om woningen als bedoeld in artikel 1.1a van de Wabo.&lt;/p&gt;&#13;
&lt;p&gt;Het is evenwel gebleken dat het plan in tenminste een geval voorziet in meerdere agrarische bedrijven en een plattelandswoning binnen hetzelfde bouwvlak. In zoverre is niet voldaan aan het vereiste dat de relatie met het bijbehorende agrarische bedrijf duidelijk is. Hiermee is niet kenbaar tegen de milieuhinder van welke agrarische bedrijven de plattelandswoning wordt beschermd en tegen de milieuhinder van welk agrarisch bedrijf de plattelandswoning niet wordt beschermd. Het plan is in zoverre onzorgvuldig vastgesteld.&lt;/p&gt;&#13;
&lt;p&gt;4.5. De wetgever beveelt het opstellen van beleid als toetsingskader aan voor de beoordeling in welke situaties het in overeenstemming is met een goede ruimtelijke ordening om planologisch toe te staan dat derden wonen in een agrarische bedrijfswoning, maar stelt dat niet verplicht. In de geschiedenis van de totstandkoming van de Wijzigingswet (Kamerstukken II 2011/20125, 33 078, nr. 3, blz. 10 en 11) heeft de wetgever een aantal relevante aspecten naar voren gebracht:&lt;/p&gt;&#13;
&lt;p&gt;"Er is bewust voor gekozen om dit onderdeel van het wetsvoorstel - in lijn met de initiatiefnota - te beperken tot de agrarische bedrijfswoningen en deze niet ruimer van toepassing te verklaren, bijvoorbeeld ten aanzien van door &amp;laquo;derden&amp;raquo; bewoonde bedrijfswoningen op industrieterreinen. De toenemende functieverandering en functiemenging op het platteland leidt er op veel plekken toe dat de omgeving in toenemende mate geschikter wordt voor bewoning door anderen dan de agrari&amp;euml;rs zelf. Die omstandigheid rechtvaardigt het cre&amp;euml;ren van een mogelijkheid om de milieuwetgeving onder omstandigheden minder strikt toe te passen dan gebruikelijk. Met andere woorden: in de specifieke veranderende omgeving van het agrarisch gebied is een uitzondering op de gebruikelijke toepassing van de milieuwetgeving te billijken, want het &amp;iacute;s en blijft een uitzondering. Echter, andersoortige bedrijfsmatige gebieden zoals industrieterreinen lenen zich naar hun aard niet voor (het bevorderen van) een menging van woon- en bedrijfsfuncties. Om die reden is ervoor gekozen om voor dergelijke gebieden niet zo&amp;rsquo;n uitzonderingsmogelijkheid toe te staan.&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;In zo&amp;rsquo;n beleidskader kunnen allerlei relevante aspecten een plek krijgen, bijvoorbeeld de karakteristiek van het gemeentelijke buitengebied en de voorgenomen ontwikkelingsrichting daarvan, maar bijvoorbeeld ook de cultuurhistorische waarde van het landschap en de bebouwing, de relatie met de lokale woningmarkt, de leefbaarheid van het platteland, maar ook gezondheidsaspecten (de ontwikkelingen rond Q-koorts indachtig). Van belang is dat bij ruimtelijke besluitvorming onderbouwd dient te worden dat ter plaatse van de woning nu, maar ook in de toekomst, een goed woon- en leefklimaat geboden kan worden. In dat verband is het zeer wel denkbaar dat een gemeente het vanuit een oogpunt van een goede ruimtelijke ordening niet wenselijk acht om een toename van burgerbewoning toe te staan in een gebied dat bedoeld is voor intensieve veeteelt en mogelijk zelfs de verdere intensivering daarvan (bijvoorbeeld in de zogenaamde LOG&amp;rsquo;s: landbouwontwikkelingsgebieden), terwijl dat in gebieden waar sprake is van extensivering van de landbouw in algemene zin op veel minder bezwaren zou stuiten. Het is verstandig rekening te houden met niet alleen het karakter van het gebied, maar ook de redelijkerwijs te voorziene bedrijfsontwikkelingen van het bijbehorende bedrijf. Op grond van artikel I, onderdeel A, van het wetsvoorstel geniet de plattelandswoning geen bescherming tegen de nadelige milieueffecten van dat bedrijf. Indien de gemeente wil garanderen dat ter plaatse ook in de toekomst een goed woon- en leefklimaat bestaat, kan er aanleiding zijn niet over te gaan tot aanwijzing van de woning als plattelandswoning. De woning zou dan immers niet beschermd zijn tegen de effecten van het bedrijf in zijn huidige hoedanigheid en omvang, maar in beginsel ook niet tegen de effecten van datzelfde bedrijf na eventuele, al dan niet ingrijpende, uitbreiding of wijziging van de bedrijfsactiviteiten. Het is dus zaak dat de gemeente bij de besluitvorming niet alleen kijkt naar het bestaande bedrijf, maar in de afweging ook de te voorziene ontwikkeling van het bedrijf in kwestie betrekt."&lt;/p&gt;&#13;
&lt;p&gt;4.6. Met het bestemmen van een plattelandswoning wordt voorzien in burgerbewoning met een laag beschermingsniveau in die zin dat, bij de verlening van een omgevingsvergunning voor de inrichting van het bijbehorende agrarische bedrijf, geen toetsing zal plaatsvinden aan de desbetreffende milieuwetgeving. In voormelde geschiedenis van de totstandkoming van de Wijzigingswet is de mogelijkheid om te voorzien in een plattelandswoning evenwel omschreven als een uitzonderingsmogelijkheid. Voorts worden diverse aspecten genoemd die een rol spelen bij de beoordeling in welke situaties het in overeenstemming is met een goede ruimtelijke ordening om planologisch toe te staan dat derden wonen in een (voormalige) agrarische bedrijfswoning.&lt;/p&gt;&#13;
&lt;p&gt;De raad heeft ervoor gekozen om geen beleid vast te stellen als bedoeld in voormelde geschiedenis van de totstandkoming van de Wijzigingswet. Gelet op artikel 3.1 van de Wro, artikel 3:2 van de Awb en voormelde geschiedenis van de totstandkoming van de Wijzigingswet laat artikel 1.1a van de Wabo onverlet dat de raad bij de totstandkoming van een bestemmingsplan dient te beoordelen in welke situaties het in overeenstemming is met een goede ruimtelijke ordening om planologisch toe te staan dat derden wonen in een (voormalige) agrarische bedrijfswoning.&lt;/p&gt;&#13;
&lt;p&gt;In dit geval heeft de raad, met een ruime definitie voor "bedrijfswoning" uit artikel 1, onder 1.34, van de planregels, alle bedrijfswoningen in het buitengebied van de gemeente als plattelandswoning bestemd. Nu het voorzien in een plattelandswoning in de geschiedenis van de totstandkoming van de Wijzigingswet als een uitzonderingsmogelijkheid wordt omschreven, en iedere motivering van de raad ontbreekt, heeft de raad niet in redelijkheid alle bedrijfswoningen in het plan als plattelandswoning kunnen bestemmen. De raad was gehouden te beoordelen of er bijzondere gevallen zijn waarbij het aspect woon- en leefklimaat in de weg staat aan het toekennen van een plattelandswoning. Daarnaast was de raad gehouden van geval tot geval te beoordelen of er een redelijk belang bij een plattelandswoning bestaat. Slechts onder die omstandigheden kan worden voorzien in plattelandswoningen, bijvoorbeeld door ter plaatse van de daarvoor in aanmerking komende plandelen met een agrarische bestemming de aanduiding "plattelandswoning" op te nemen.&lt;/p&gt;&#13;
&lt;p&gt;Verder is niet uitgesloten dat de raad kan voorzien in een wijzigingsbevoegdheid voor nieuwe gevallen gedurende de planperiode waarbij het hiervoor overwogene in de toepassingsvoorwaarden van de wijzigingsbevoegdheid wordt gewaarborgd.&lt;/p&gt;&#13;
&lt;p&gt;De Afdeling overweegt ten overvloede dat artikel 1.1a, eerste lid, van de Wabo niet van toepassing is op bedrijfswoningen bij andere inrichtingen dan omschreven in het tweede lid. De in het plan voorziene derdenbewoning leidt er, anders dan de raad veronderstelt, bij andere inrichtingen dan een landbouwinrichting, niet toe dat de woning niet wordt beschermd tegen milieuhinder van het eigen bedrijf.&lt;/p&gt;&#13;
&lt;p&gt;Gelet op het vorenstaande is het plan in zoverre onzorgvuldig en onvoldoende gemotiveerd vastgesteld. Het betoog van LLTB slaagt.&lt;/p&gt;&#13;
&lt;p&gt;Conclusie&lt;/p&gt;&#13;
&lt;p&gt;4.7. In hetgeen LLTB heeft aangevoerd ziet de Afdeling aanleiding voor het oordeel dat het bestreden besluit is genomen in strijd met de bij het voorbereiden van een besluit te betrachten zorgvuldigheid als bedoeld in artikel 3:2 van de Awb en niet berust op een deugdelijke motivering als bedoeld in artikel 3:46 van de Awb, voor zover het betreft de definitie voor "bedrijfswoning" uit artikel 1, onder 1.34, van de planregels, wat betreft de zinsnede "of een dergelijke woning die voorheen als zodanig is gebouwd maar inmiddels wordt bewoond door niet functioneel aan het bedrijf verbonden personen". Het beroep van LLTB is gegrond, zodat het oorspronkelijke besluit in zoverre dient te worden vernietigd.&lt;/p&gt;&#13;
&lt;p&gt;Proceskosten&lt;/p&gt;&#13;
&lt;p&gt;5. De raad dient ten aanzien van LLTB op na te melden wijze tot vergoeding van de proceskosten te worden veroordeeld.&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;h4&gt;Beslissing&lt;/h4&gt;&#13;
&lt;p&gt;De Afdeling bestuursrechtspraak van de Raad van State:&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;II. verklaart de beroepen van de hierna vermelde appellanten tegen het besluit van de raad van de gemeente Peel en Maas van 5 februari 2013 tot vaststelling van het bestemmingsplan "Buitengebied Peel en Maas" gegrond:&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;n. de vereniging Vereniging Limburgse Land- en Tuinbouw Bond Belangenbehartiging;&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;III. vernietigt het besluit van de raad van de gemeente Peel en Maas van 5 februari 2013 tot vaststelling van het bestemmingsplan "Buitengebied Peel en Maas", voor zover het betreft:&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;w. de plandelen met de bestemming "Wonen - Plattelandswoning", artikel 32 van de planregels, en artikel 56, lid 56.5, onder a, voor zover het betreft de zinsnede "dan wel "Wonen - Plattelandswoning"", en onder f, en voor zover het betreft lid 56.6, onder a, voor zover het betreft de zinsnede "dan wel "Wonen - Plattelandswoning"", en onder f (LLTB, [appellant sub 24], [appellante sub 25], [appellant sub 17], [appellante sub 19]);&lt;/p&gt;&#13;
&lt;p&gt;x. de definitie voor "bedrijfswoning" uit artikel 1, onder 1.34, van de planregels, wat betreft de zinsnede "of een dergelijke woning die voorheen als zodanig is gebouwd maar inmiddels wordt bewoond door niet functioneel aan het bedrijf verbonden personen" (LLTB, [appellant sub 24], [appellanten sub 34], [appellant sub 1], [appellanten sub 2], [appellant sub 26]);&lt;/p&gt;&#13;
&lt;p&gt;(&amp;hellip;.)&lt;/p&gt;&#13;
&lt;h4&gt;Noot&lt;/h4&gt;&#13;
&lt;p&gt;Op 1 januari 2013 is de &amp;lsquo;Wijziging van de Wet algemene bepalingen omgevingsrecht en enkele andere wetten om de planologische status van gronden en opstallen bepalend te laten zijn voor de mate van milieubescherming alsmede om de positie van agrarische bedrijfswoningen aan te passen (&amp;lsquo;plattelandswoningen&amp;rsquo;)&amp;rsquo; in werking getreden (Stb. 2012, 493 en Stb. 2012, 571, hierna: &amp;lsquo;de Wijzigingswet&amp;rsquo;). Voor een uitgebreide beschrijving van de probleemstelling en achtergronden van deze wet verwijs ik naar Milieu en ruimte in het buitengebied (Paul Bodden e.a., Amsterdam: Berghauser Pont Publishing 2013). De systematiek van de wettelijke regeling voor zover deze ziet op de rechtsfiguur &amp;lsquo;de plattelandswoning&amp;rsquo; is als volgt. In de Wet algemene bepalingen omgevingsrecht is met ingang van 1 januari 2013 artikel 1.1a ingevoegd. Op grond van deze bepaling kan het gemeentebestuur bepalen dat een bedrijfswoning behorend tot of voorheen behorend tot een landbouwinrichting, ondanks de agrarische bestemming door een derde (een burger) mag worden bewoond. Hierbij staan het gemeentebestuur drie wegen ter beschikking: het bestemmingsplan, de beheersverordening of een omgevingsvergunning waarmee van het bestemmingsplan dan wel de beheersverordening wordt afgeweken. Indien het gemeentebestuur de woning als zodanig heeft gekwalificeerd, wordt de woning van rechtswege beschouwd als onderdeel uitmakend van de inrichting, hetgeen erop neerkomt dat de woning niet wordt beschermd tegen milieuemissies van (uitsluitend) die inrichting. In het Activiteitenbesluit milieubeheer is een pendant opgenomen (artikel 1.3c Activiteitenbesluit milieubeheer) voor de niet-vergunningplichtige inrichtingen. Hoewel er al enige jurisprudentie over de plattelandswoning was verschenen, kan pas sinds enkele maanden gesproken worden van belangwekkende jurisprudentie, waaronder de hierboven opgenomen uitspraak.&lt;/p&gt;&#13;
&lt;p&gt;Een belangrijke vraag die tot voor kort in de jurisprudentie onbeantwoord was, betreft de vraag welke eisen gesteld dienen te worden aan de motivering van een besluit waarmee een plattelandswoning mogelijk wordt gemaakt. Veel gemeenten maken de keuze om plattelandswoningen categoriaal toe te staan en voorts niet of nauwelijks het woon- en leefklimaat te beoordelen. In de literatuur is er reeds meerdere malen op gewezen dat de plattelandswoning mogelijk wordt gemaakt door middel van een ruimtelijk besluit, dat &amp;ndash; zoals ieder ruimtelijk besluit &amp;ndash; in overeenstemming met een goede ruimtelijke ordening en ook anderszins in overeenstemming met het recht dient te zijn (zie hierover onder andere Paul Bodden e.a., a.w., p. 141 en 142).&lt;/p&gt;&#13;
&lt;p&gt;In de praktijk blijkt de ruimtelijke onderbouwing van zo&amp;rsquo;n besluit evenwel vaak uiterst beknopt te zijn en heeft deze de strekking dat er niets verandert ten aanzien van het woon- en leefklimaat; het was, is en blijft een woning op te korte afstand van de stal. Dat een dergelijke motvering niet volstaat, blijkt duidelijk uit de hierboven opgenomen uitspraak van de Afdeling bestuursrechtspraak van de Raad van State (hierna: &amp;lsquo;de Afdeling&amp;rsquo;). In deze uitspraak overweegt de Afdeling, onder verwijzing naar de parlementaire geschiedenis, dat de mogelijkheid van de wetgever om te voorzien in de plattelandswoning is omschreven als een uitzonderingsmogelijkheid. Gelet op artikel 3.1 Wet ruimtelijke ordening, artikel 3:2 van de Algemene wet bestuursrecht en de totstandkomingsgeschiedenis van de Wijzigingswet laat artikel 1.1a van de Wabo onverlet dat de raad bij de totstandkoming van een bestemmingsplan dient te beoordelen in welke situaties het in overeenstemming is met een goede ruimtelijke ordening om planologisch toe te staan dat derden wonen in een (voormalige) agrarische bedrijfswoning, aldus de Afdeling. De raad was gehouden te beoordelen of er bijzondere gevallen zijn waarbij het aspect woon- en leefklimaat in de weg staat aan het toekennen van de status van plattelandswoning. Daarnaast was de raad gehouden van geval tot geval te beoordelen of er een redelijk belang bij de plattelandswoning bestaat. Slechts onder die omstandigheden kan worden voorzien in plattelandswoningen, aldus nog steeds de Afdeling.&lt;/p&gt;&#13;
&lt;p&gt;In vergelijkbare zin oordeelde de Afdeling op 29 april 2015 (Nederweert, zaaknummer 201401570/1/R1). In dat geval had de raad ervoor gekozen om burgerbewoning van agrarische bedrijfswoning die ontstaan was voor een bepaalde datum, categoriaal toe te staan. In lijn met de uitspraak Peel en Maas oordeelde de Afdeling dat het besluit in zoverre ontoereikend gemotiveerd was.&lt;/p&gt;&#13;
&lt;p&gt;Het vorenstaande laat mijns inziens onverlet dat het gemeentebestuur, zorgvuldig en voldoende gemotiveerd, kan beslissen dat een lagere milieukwaliteit in een concreet geval aanvaardbaar is (en daarmee in overeenstemming met de goede ruimtelijke ordening is). Zou dat niet mogelijk zijn, dan zou van de bedoelingen van de wetgever maar weinig overblijven. Het gemeentebestuur komt veelal beleidsvrijheid toe. Een milieuaspect waarbij het gemeentebestuur nadrukkelijk beleidsvrijheid heeft is geurhinder (vgl. AbRS 30 juni 2010, ECLI:NL:RVS:2010:BM9710).&lt;/p&gt;&#13;
&lt;p&gt;Dit geldt evenwel niet voor alle milieuaspecten, zo heeft de uitspraak van de Afdeling van 4 februari 2015 duidelijk gemaakt (Weert, zaaknummer 201306630/5/R3). De Afdeling overwoog dat het gegeven dat een bedrijfswoning op grond van het bestemmingsplan door een derde bewoond mag worden en daarom voor de toepassing van de Wet algemene bepalingen omgevingsrecht en de daarop rustende bepalingen wordt beschouwd als onderdeel van die inrichting, los staat van de vraag of ingevolge artikel 5.19, tweede lid, van de Wet milieubeheer de luchtkwaliteit ter plaatse van het perceel waarop die woning staat al dan niet moet worden beoordeeld. De uitzondering voor een arbeidsplaats ex artikel 5.16, tweede lid van de Wet milieubeheer is in geval van een (zuivere) bedrijfswoning wel, maar in geval van een plattelandswoning niet aan de orde. Voor een uitgebreidere beschouwing van deze uitspraak verwijs ik naar de annotatie van Franca Damen (&lt;span class="italic"&gt;Agr.r&lt;/span&gt;. 2015/5797).&lt;/p&gt;&#13;
&lt;p&gt;In dit tijdschrift is er reeds eerder op gewezen dat ook een plattelandswoning (gewoon) aan de normen voor fijn stof dient te worden getoetst (zie A. van den Brink, De Wet plattelandswoning: in strijd met de Europese richtlijn betreffende de luchtkwaliteit, &lt;span class="italic"&gt;Agr.r.&lt;/span&gt; 2013, nr. 12, p. 433). De wetgever heeft op dit punt evident een inschattingsfout gemaakt (vgl. &lt;span class="italic"&gt;Kamerstukken II&lt;/span&gt; 2011/12, 33 078, nr. 3, p. 5). Intussen lijkt de Minister van Infrastructuur en Milieu met haar handen in het haar te zitten. Bij brief van 27 maart 2015 (kenmerk IENM/BSK-2015/49001) heeft zij Kamervragen over dit onderwerp beantwoord. Zij geeft allereerst aan dat de specifieke gevolgen voor eigenaren/bewoners van plattelandswoningen en agrari&amp;euml;rs in de verschillende denkbare situaties nog onderzocht worden, wijst op de verantwoordelijkheden van het lokaal bevoegd gezag, geeft aan (onder andere) onderzoek te doen naar de ruimte voor flexibilisering en nuancering van de Europese regelgeving en kondigt aan dat er zo nodig reparatiewetgeving volgt.&lt;/p&gt;&#13;
&lt;p&gt;P.P.A. Bodden&amp;lt;/p&lt;/p&gt;</content><legacyfootnotes/><footnotes><footnote/></footnotes><auteurs/><published>2015-07-07 17:04:39</published><modified>2015-07-07 17:04:39</modified><editiondate>2015-07-07</editiondate><htmlpath>https://denhollander.info/artikel/12320</htmlpath></article>
</articles></edition>
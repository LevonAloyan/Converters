<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2009</searchword><id>8142</id><udhid>UDH:TvAR/8142</udhid><titel>Wetgeving en literatuur</titel><searchwords><searchword>TvAR 7/8/2009</searchword><searchword>UDH:TvAR/8142</searchword></searchwords><attachments><attachment><name>TvAR2009_-07_08_06_Wetgeving.pdf</name><extention>pdf</extention><url>https://denhollander.info/download/7356/ci</url></attachment></attachments><inleiding>Algemeen&#13;
Literatuur: subsidiegids 2009&#13;
De actuele subsidieregelingen die van belang zijn voor boeren&#13;
en tuinders zijn gebundeld in de nieuwe subsidiegids: Subsidiegids&#13;
2009 voor de agrarische sector, Doetinchem: Reed Business&#13;
2009 (ISBN 9054391883, 192 blz.). De indeling is als&#13;
volgt: (a) landelijke regelingen voor alle agrarische sectoren;&#13;
(b) landelijke regelingen specifiek voor de veehouderij; (c)&#13;
landelijke regelingen specifiek voor de akker- en tuinbouw;&#13;
(d) regelingen waarbij landinrichting, plattelandsvernieuwing,&#13;
landschap, bos, natuur en recreatie centraal staan; ( e) landelijke&#13;
regelingen op het gebied van belastingen en financieringsmogelijkheden&#13;
(f) regelingen van provincies, landschapsbeheer&#13;
en andere subsidieverstrekkende organisaties die van regionale&#13;
betekenis zijn. Doelgroep: boeren en tuinders (en hun adviseurs),&#13;
het agrarisch onderwijs, de agribusiness, natuurbeheerders&#13;
en anderen in de groene sector.</inleiding><content>Pacht&#13;
Pachtprijzenbesluit&#13;
De minister heeft de Tweede Kamer geïnformeerd over de&#13;
resultaten van het onderzoek dat het LEI in haar opdracht&#13;
heeft gedaan naar (a) fijnmaziger pachtprijsgebieden en (b)&#13;
het aantal herzieningsverzoeken dat in de periode 1 september&#13;
2007 tot en met 1 september 2008 bij de grondkamers is ingediend&#13;
(Kamerstukken II 2008/09, 28 625, nr. 68, brief 16&#13;
mei 2009). Volgens het onderzoek doet een uitbreiding van&#13;
het aantal pachtprijsgebieden van acht naar veertien meer&#13;
recht aan de samenstelling van de regio´s en de pachtprijs.&#13;
Reden voor de minister om binnenkort een voorstel te doen&#13;
tot wijziging van het Pachtprijzenbesluit. Deze wijziging&#13;
houdt in dat bij de berekening van de pachtprijzen per 1&#13;
september 2009, het aantal pachtprijsgebieden wordt uitgebreid&#13;
van acht naar veertien. Uit het rapport blijkt verder dat&#13;
het aantal bij de grondkamers ingediende herzieningverzoeken&#13;
in de periode 1 september 2007 tot en met 1 september 2008&#13;
(448) vergelijkbaar is met het aantal dat de afgelopen jaren&#13;
gemiddeld bij de grondkamers is ingediend.&#13;
Jurisprudentie pacht&#13;
In de juni-uitgave van het tijdschrift De Landgoedeigenaar&#13;
(p.15) bespreektH.A. van Basten het arrest van het Gerechtshof&#13;
Arnhemvan 17maart 2009, nr. 104.004.406 (Van Strien&#13;
c.s./Van Pelt, Agr.r. 2009/5508). De bespreking van recente&#13;
pachtjurisprudentie maakt in het vervolg een vast onderdeel&#13;
uit van het tijdschrift.&#13;
Het arrest dat het Pachthof Arnhem recent heeft gewezen&#13;
over het begrip ‘bedrijfsmatige exploitatie’(Pachthof Arnhem&#13;
12 mei 2009, LJN BI4361) wordt beschreven door Mertens&#13;
in het Land- en Tuinbouw Bulletin (LTB 2009/ 6-7, p. 9).&#13;
Ruimtelijke Ordening&#13;
Besluit ruimtelijke ordening&#13;
De inwerkingtreding van (onderdelen van) de artikelen 1.2.1&#13;
t/m 1.2.5 van het Besluit ruimtelijke ordening wordt uitgesteld&#13;
van 1 juli 2009 tot 1 januari 2010: Stb. 2009, 226.&#13;
Deze artikelen hebben betrekking op de digitaliseringverplichting&#13;
van ruimtelijke plannen. Het uitstel is nodig omdat 40&#13;
% van de gemeenten nog onvoldoende is voorbereid op het&#13;
digitaal beschikbaar maken van ruimtelijke plannen.&#13;
Wet algemene bepalingen omgevingsrecht (Wabo)&#13;
De behandeling van het wetsvoorstel Invoeringswet Wabo&#13;
vordert gestaag.De vaste commissie voor VROMheeft verslag&#13;
uitgebracht van haar bevindingen en vragen; het wetsvoorstel&#13;
is overwegend positief ontvangen (Kamerstukken II 2008/09,&#13;
nr. 31 953, nr. 5, verslag 11 juni 2009). Hierop heeft de&#13;
Minister vanVROMschriftelijk gereageerd in een uitvoerige&#13;
nota van 24 pagina´s (Kamerstukken II 2008/09, 31 953, nr.&#13;
15, Nota n.a.v. het verslag 23 juni 2009). De minister gaat&#13;
in op de volgende onderwerpen: de wijzigingen in de Wabo,&#13;
het overgangsrecht, de gevolgen van de Wabo voor de invoeringswetgeving,&#13;
de gevolgen voor de meest relevante wetten&#13;
(Wro,Monumentenwet 1988,Natuurbeschermingswet 1998&#13;
en de Flora en Faunawet), en de gevolgen van het wetsvoorstel&#13;
voor gemeenten, provincies, rijk, burgers, bedrijven, instellingen&#13;
en rechterlijke macht. Volgens de minister moet er nog&#13;
veel gebeuren, vooral ten aanzien van de ontwikkeling van&#13;
het ICT-instrument, het aansluitproces en de gewenning van&#13;
overheden aan het digitaal werken. De minister houdt echter&#13;
vast aan de doelstelling de Wabo per 1 januari 2010 in werking&#13;
te laten treden en rekent op de medewerking van de&#13;
betrokken organisaties om deze doelstelling ook te halen. Na&#13;
de zomer wordt de stand van zaken opnieuw geëvalueerd.&#13;
Literatuur: Wabo&#13;
Over de Wabo is recent verschenen: G. van den Boom, De&#13;
omgevingsvergunning.Wet algemene bepalingen omgevingsrecht&#13;
(Wabo), Amsterdam: Reed Business bv 2009 (ISBN&#13;
978903523514, 293 blz.). Het bevat de tekst van het wetsvoorstel&#13;
Wabo, voorzien van een artikelsgewijze toelichting&#13;
en een toelichting op de uitvoeringsregelingen, aanpassingswetgeving&#13;
en de organisatorische aspecten van de invoering&#13;
van deWabo.Het boekje is geschreven voor het bedrijfsleven,&#13;
burgers en medewerkers van betrokken overheden.&#13;
Literatuur: Wegwijzer Wro&#13;
Op het gebied van ruimtelijke ordening zijn de volgende&#13;
uitgaven verschenen:&#13;
– Wegwijzer Wro 2009, derde druk, onder redactie van&#13;
J.W. van Zundert, Alphen aan den Rijn: Kluwer 2009&#13;
(ISBN 9789013064704, 270 blz.). De uitgave voorziet&#13;
in een korte en bondige beschrijving van de instrumenten&#13;
en procedures die zijn ingevoerd met de nieuwe ruimtelijke wetgeving. Ook de rechtsbescherming en het overgangsrecht&#13;
komen aan bod.&#13;
– Tekstuitgave 2009/1 Ruimtelijk bestuursrecht’, Kluwer&#13;
2009 (ISBN9789013065732, 656 blz.).De uitgave bevat&#13;
de wetgeving die in de beleidssectoren ruimtelijke ordening,&#13;
volkshuisvesting, ruimtelijk milieubeheer en&#13;
grondbeleid het meest wordt toegepast. Het gaat om de&#13;
volgende wet- en regelgeving: de per 1 juli 2009 in werking&#13;
getreden Wet ruimtelijke ordening, het Besluit&#13;
ruimtelijke ordening, de oudeWet RuimtelijkeOrdening,&#13;
het Besluit ruimtelijke ordening 1985, de Algemene wet&#13;
bestuursrecht, het wetsvoorstel Wabo, de Tracéwet, de&#13;
Spoedwet wegverbreding, de Woningwet, het Besluit&#13;
bouwvergunningvrije en licht-bouwvergunningplichtige&#13;
bouwwerken, het Besluit indieningsvereisten aanvraag&#13;
bouwvergunning, de Monumentenwet 1988, de Wet&#13;
milieubeheer (gedeeltelijk), het Besluit Milieueffectrapportage,&#13;
deWet geluidhinder (gedeeltelijk) en het Besluit&#13;
externe veiligheid inrichtingen.&#13;
Beheer landelijk gebied&#13;
Natura 2000&#13;
Over de effectiviteit van het beheerplan als instrument bij de&#13;
realisatie van de instandhoudingsdoelstellingen van deNatura&#13;
2000-gebieden gaat een bijdrage van S.P.D. Kole in het tijdschrift&#13;
Milieu en Recht (M en R 2009/5, p. 285-291). De&#13;
Voordelta is inNederland het eerst aangewezenNatura 2000-&#13;
gebied waarvoor een beheerplan is opgesteld.De verwachting&#13;
is dat dit beheerplan in belangrijke mate model staat voor&#13;
beheerplannen van andere Natura 2000-gebieden. Aan de&#13;
hand van dit beheerplan gaat de auteur in op de totstandkoming,&#13;
de opzet, de uitwerking, de uitvoering en de handhaving&#13;
van het beheerplan. De auteur constateert een aantal&#13;
onduidelijkheden en gebreken in het beheerplan Voordelta&#13;
en concludeert daaruit dat het nog geen uitgemaakte zaak is&#13;
dat de geformuleerde instandhoudingsdoelstellingen daadwerkelijk&#13;
door het beheerplan worden gerealiseerd.&#13;
Natuurbeschermingswet 1998: vergunningverleningen&#13;
De stand van zaken rondomde (stikstof gerelateerde) vergunningverleningen&#13;
in het kader van deNatuurbeschermingswet&#13;
1998 schets de minister in een brief van 2 juni 2009 aan de&#13;
Tweede Kamer (Kamerstukken II 2008/09, 31 920, nr. 5).&#13;
Het gaat vooral om cijfermatige informatie (het aantal verleende&#13;
vergunningen, het aantal in behandeling zijnde vergunningaanvragen&#13;
en het aantal lopende bezwaar- en beroepsprocedures).&#13;
Volgens de minister zijn hieruit geen harde conclusies&#13;
te trekken. De gegevens onderstrepen voor de minister&#13;
wel de noodzaak van goed onderbouwde gebiedsplannen,&#13;
waarmee ruimte wordt gecreëerd voor de verdere duurzame&#13;
ontwikkeling van bedrijven.&#13;
Natuurbeschermingswet 1998: Natura 2000 en&#13;
ammoniak&#13;
In een brief van 30 juni 2009 aan de Tweede Kamer geeft de&#13;
minister een uitvoerige beschrijving van de resultaten van een&#13;
onderzoek naar de (juridische) rek en ruimte voor de activiteiten&#13;
van veehouderijen rondom Natura 2000-gebieden&#13;
binnen de Natuurbeschermingswet, de Habitatrichtlijn en&#13;
de Vogelrichtlijn (Kamerstukken II 2008/09, 31 700 XIV,&#13;
nr. 160).&#13;
Natuurbeschermingswet 1998: bespreking rechtspraak&#13;
In de juni-uitgave van het Land- en Tuinbouw Bulletin (LTB&#13;
2009/ 6-7, p. 1) bespreekt G.J.M. Meulepas de twee uitspraken&#13;
die de Afdeling op 1 april 2009 heeft gewezen over de&#13;
rol van bestaande rechten bij de toetsing van een vergunning&#13;
op basis van de Natuurbeschermingswet 1998. D.W. Bruil&#13;
heeft deze uitspraken in demeiuitgave van het Tijdschrift voor&#13;
Agrarisch Recht al voorzien van een uitvoerige annotatie.&#13;
Daarom wordt nu volstaan met een verwijzing: ABRS 1 april&#13;
2009, Agr.r. 2009/5518.&#13;
Faunafonds&#13;
De Regeling vaststelling beleidsregels schadevergoeding&#13;
Faunafonds is tweemaal door het bestuur gewijzigd. Eenmaal&#13;
in april 2009 en eenmaal in juli 2009: zie Stcrt. 2009, 78 (p.&#13;
20) en Stcrt. 2009, nr. 117 (p.10).&#13;
De eerste wijziging brengt de volgende veranderingen aan in&#13;
de beleidsregels: (a) de eis van inzet van preventievemiddelen&#13;
wordt beperkt tot kwetsbare gewassen en (b) de verwijzing&#13;
in de beleidsregels naar het Handboek Faunaschade wordt&#13;
geschrapt. Aanleiding voor de laatste wijziging is de uitleg&#13;
die in een aantal (overigens niet nader geduide) uitspraken&#13;
van rechtbanken en van de Afdeling is gegeven aan de betekenis&#13;
van het Handboek Faunaschade. Volgens het bestuur&#13;
heeft het handboek door deze rechtspraak de status gekregen&#13;
van een uitputtende opsomming van preventieve en beperkende&#13;
maatregelen. De toelichting licht dat toe aan de hand&#13;
van een voorbeeld: ‘(...)Volgens deze uitspraken zou bijvoorbeeld&#13;
de schade door ganzen aan maïs niet voorzienbaar zijn en kan&#13;
van de grondgebruiker niet worden verlangd dat hij preventieve&#13;
middelen inzet als niet in het Handboek Faunaschade staat&#13;
vermeld dat ganzen schade aan maïs kunnen veroorzaken(..).’&#13;
Deze interpretatie strookt niet met de bedoeling van het bestuur;&#13;
het handboek was bedoeld als voorlichtingsmateriaal,&#13;
aldus de toelichting. Bestudering van de rechtspraak roept&#13;
de vraag op of het Faunafonds met deze wijziging ook daadwerkelijk&#13;
zijn doel bereikt. Dat valt te betwijfelen. Het&#13;
handboek blijft een indicatie voor de invulling van het begrip&#13;
voorzienbare schade. Is een bepaalde combinatie dier – gewas&#13;
niet in het handboek vermeld, dan zal steeds moeten worden&#13;
bezien of het een feit van algemene bekendheid is dat een&#13;
bepaalde diersoort schade kan toebrengen aan het gewas. Zo&#13;
nee, dan is de schade niet voorzienbaar. Illustratief in dat&#13;
verband zijn onder andere: ABRS 13 augustus 2008, LJN&#13;
BD9974 en BD9975 (schade door ganzen aan winterpenen);&#13;
ABRS 8 oktober 2008, LJN BF7247(schade door ganzen aan&#13;
plantuien) en ABRS 12 november 2008, LJN BG4099&#13;
(schade door ganzen aan maïs).&#13;
De tweede wijziging betreft een correctie op de hiervoor genoemde&#13;
wijziging in april 2009, onder (a). De definitie van&#13;
het begrip ´niet-kwetsbare gewassen´ wordt beperkt. Met de&#13;
wijziging in april werden (naast de oudere grasgewassen) alle&#13;
afrijpende akkerbouwgewassen of afrijpende vollegrondsgroenten&#13;
als niet-kwetsbaar aangemerkt (Regeling van het bestuur&#13;
van 2 april 2009, Stcrt. 2009, 78). Dat wordt bij nader inzien&#13;
als te ruim beschouwd. Reden voor het bestuur om (naast de oudere grasgewassen) alleen nog afrijpende granen en afrijpend&#13;
graszaad als niet- kwetsbaar aan te merken. Voor akkerbouwers/&#13;
telers maakt dat verschil. Voor kwetsbare gewassen&#13;
schrijven de beleidsregels voor om preventieve maatregelen&#13;
te treffen ter voorkoming van faunaschade, op straffe van&#13;
verval van een eventuele tegemoetkoming uit het Faunafonds.&#13;
Voor niet- kwetsbare gewassen zijn deze preventieve maatregelen&#13;
niet voorgeschreven.&#13;
Ecologische hoofdstructuur (EHS)&#13;
Uit de Eerste voortgangsrapportage Groot project EHS in&#13;
2008 bleek dat de voortgang van het particulier natuurbeheer&#13;
achterbleef bij de doelstelling (Kamerstukken II 2007/2008,&#13;
30 825, nr. 14). Dit was aanleiding voor de Federatie Particulier&#13;
Grondbezit (FPG) en de Stichting Beheer Natuur en&#13;
Landelijk Gebied (SBNL) om met alle betrokken partijen in&#13;
het landelijk gebied concrete voorstellen te ontwikkelen ter&#13;
bevordering van het particulier natuurbeheer.Deze voorstellen&#13;
zijn inmiddels gereed en neergelegd in de zogenoemde ‘Verklaring&#13;
van Linschoten’. Op 12 juni 2009 heeft de minister&#13;
deze verklaring aangeboden aan de Tweede Kamer (Kamerstukken&#13;
II 2008/09, 30 825, nr. 31). De oplossing wordt&#13;
vooral gezocht in de verbetering van de ondersteuning van&#13;
particulieren bij complexe aanvragen en in financiële en fiscale&#13;
stimulansen voor particulieren. De minister is verzocht om&#13;
de voorstellen in overlegmet de provincies nader uit te werken&#13;
in aangepaste regelgeving.Deminister streeft ernaar de uitgewerkte&#13;
voorstellen aan het einde van 2009 aan de Europese&#13;
Commissie aan te bieden (het goedkeuringsproces in Brussel&#13;
zal moeten worden doorlopen in verband met mogelijke&#13;
staatsteun).&#13;
Structuurbeleid&#13;
Intensieve veehouderij&#13;
In een brief van 28 mei 2009 heeft de minister de Tweede&#13;
Kamer ingelicht over het beleid op het gebied van de gezondheidsrisico&#13;
´s van intensieve veehouderij (Kamerstukken II&#13;
2008/09, 28 973, nr. 35). De minister gaat daarbij ook in&#13;
op de verantwoordelijkheden van de gemeenten, provincies&#13;
en de rijksoverheid. De provincies en gemeenten zijn verantwoordelijk&#13;
voor de aanwijzing van de gebieden waarmegabedrijven&#13;
zich kunnen vestigen, voor de benodigde vergunningverleningen&#13;
en voor de afweging van de risico´s voor de gezondheid&#13;
van omwonenden. De rol van de rijksoverheid beperkt&#13;
zich tot het faciliteren van kennisverschaffing op dit&#13;
gebied. Er blijkt nog een behoorlijk hiaat te zijn in de kennis&#13;
over de gezondheidsrisico´s van de intensieve veehouderij.&#13;
Nader onderzoek is daarom in gang gezet. Dit is voor de&#13;
minister echter geen reden om nu al aanvullende landelijk&#13;
geldende normen of eisen te stellen aan de intensieve veehouderij.&#13;
De noodzaak voor nieuwe normen of eisen aan fijn&#13;
stof, of aan nieuw te bouwen bedrijven zal moeten blijken&#13;
uit het thans geïnitieerde onderzoek, aldus de minister.&#13;
LNV-subsidies&#13;
De Regeling LNV-subsidies 2009 (RLS) en hetOpenstellingsbesluit&#13;
LNV-subsidies 2009 (Openstellingsbesluit) hebben&#13;
de volgende wijzigingen ondergaan:&#13;
– Per 1 juni 2009 zijn de RLS en het Openstellingsbesluit&#13;
beide gewijzigd: Stcrt. 2009, 98 (p.3). In het Openstellingsbesluit&#13;
is het budget voor gecombineerde luchtwassystemen&#13;
verhoogd en er is een mogelijkheid gecreëerd&#13;
om hiervoor voorschotten te verlenen. In de RLS zijn&#13;
onder meer de voorwaarden opgenomen waaronder de&#13;
voorschotten kunnen worden verleend. Aanleiding is het&#13;
aanvullend beleidsakkoord van het kabinet, waarin budget&#13;
beschikbaar is gesteld voor de duurzame agrarische sector.&#13;
Met de wijzigingen wordt een toename van investeringen&#13;
in gecombineerde luchtwassystemen beoogd. Dit&#13;
moet er weer toe leiden dat de emissies ammoniak en fijn&#13;
stof afnemen. Verder hebben er nog enkele wijzigingen&#13;
plaatsgevonden in de te subsidiëren kosten.&#13;
– Op 26 juni 2009 is het Openstellingsbesluit LNV-subsidies&#13;
nogmaals gewijzigd: Stcrt. 2009, 114 (p. 17). Het&#13;
subsidieplafond is verhoogd voor investeringen in energiesystemen,&#13;
niet zijnde semi-gesloten kassystemen en&#13;
voor investeringen in duurzame stallen. Verder is aan het&#13;
Openstellingsbesluit een titel toegevoegd, op grond&#13;
waarvan in demaand juli 2009 aanvragen konden worden&#13;
ingediend voor een tegemoetkoming in de schade aan&#13;
gewassen als gevolg van sneeuwdruk in 2005.&#13;
– Met ingang van 5 juli 2009 zijn de RLS en het Openstellingsbesluit&#13;
andermaal gewijzigd: Stcrt. 2009, 9965. Dit&#13;
keer betreft het een verruiming van de garantie-´plus´-&#13;
faciliteit, zoals neergelegd in art. 2.80 van de RLS. De&#13;
minister beoogt hiermee de investeringen door de landen&#13;
tuinbouwsector in innovatie en verduurzaming te bevorderen.&#13;
Op grond van de huidige Regeling kan de minister&#13;
op grond van deze faciliteit garantstellingen verlenen&#13;
voor investeringen in duurzame melkveestallen, varkensstallen,&#13;
en pluimveestallen die voldoen aan het certificatieschemaMaatlastDuurzame&#13;
Veehouderij, en investeringen&#13;
in Groen Label Kassen. De gewijzigde Regeling&#13;
stelt de minister in staat om ook garantstellingen te verlenen&#13;
voor investeringen in de aankoop van grond voor de&#13;
uitoefening van de glastuinbouw. Daarnaast wordt het&#13;
maximumbedrag waarvoor garantstellingen kunnen&#13;
worden verstrekt, verhoogd tot € 2.500.000, - (het&#13;
maximum bedroeg voorheen € 1.200.000). De wijzigingen&#13;
in het Openstellingsbesluit regelen de openstelling&#13;
voor de aanvragen voor de garantstellingen.Deze kunnen&#13;
worden ingediend van 5 juli 2009 tot en met 31 december&#13;
2009.&#13;
Marktordening&#13;
Rechtspraak: Regeling GLB-inkomenssteun&#13;
Over de gevolgen van het onvolledig invullen van het (digitale)&#13;
formulier ‘Gecombineerde opgave’ gaan twee uitspraken&#13;
van het College van Beroep voor het bedrijfsleven van 22&#13;
april 2009 (nr. AWB 07/972, LJN BI4347 en nr. AWB&#13;
07/969, LJNBI4348). In beide gevallen wensten landbouwers&#13;
gebruik te maken van de steunaanvraag voor het gebruiken&#13;
van toeslagrechten voor 2006. Hiertoe was blijkens het digitale&#13;
formulier van de Gecombineerde opgave nodig dat onder&#13;
het kopje `Toeslagrechten´ een hokje werd aangekruist. In&#13;
beide gevallen was dat abusievelijk niet gebeurd. De minister&#13;
had de aanvraag om uitbetaling van de bedrijfstoeslag om die&#13;
reden afgewezen.Het hiertegen ingestelde beroepmocht niet&#13;
baten (de betrokken landbouwers beriepen zich onder meer&#13;
op een kennelijke fout en een waarschuwingsplicht zijdens de minister); het College verklaart het beroep in beide zaken&#13;
ongegrond.&#13;
Dieren&#13;
Legkippenbesluit 2003: verrijkte kooi&#13;
Door de vaste commissie voor LNV is wisselend gereageerd&#13;
op de aanbieding van het Besluit tot wijziging van het Legkippenbesluit&#13;
2003 (zie: ‘Wetgeving en literatuur’, Agr.r. 2009,&#13;
p. 217). Zo blijkt uit het verslag van 16 juni 2009 waarin de&#13;
vragen van de vaste commissie voor LNV en de antwoorden&#13;
hierop van de minister zijn opgenomen (Kamerstukken II&#13;
2008/09, 31 923, nr. 2). Anders dan de omvang van het&#13;
verslag doet vermoeden (het telt 24 pagina´s), brengt het&#13;
verslag niet veel nieuws. Het gaat vooral om een nadere toelichting&#13;
van het besluit (onder andere van de daarin opgenomen&#13;
compensatieregeling). De minister houdt vast aan de&#13;
vervroegde overgangstermijn van 1 januari 2017, zoals voorgesteld&#13;
in de door de Tweede Kamer aangenomen motie van&#13;
Ouwehand (Kamerstukken II 2008/09, 31 700 XIV, nr. 106)&#13;
en streeft naar een zo spoedig mogelijke inwerkingtreding.&#13;
Milieurecht&#13;
Luchtkwaliteit&#13;
In het tijdschrift Milieu en Recht (M en R 2009/5, p. 278-&#13;
284) schrijft L.T. Florijn over de betekenis van de Europese&#13;
richtlijn luchtkwaliteit voor de veehouderij. Na een korte&#13;
schets van de inhoud en systematiek van de richtlijn, gaat de&#13;
auteur in op de volgende twee onderwerpen (a) deNederlandse&#13;
implementatie van de richtlijn, voor zover die betrekking&#13;
heeft op de milieuvergunningverleningen aan veehouderijen&#13;
(titel 5.2 Wet milieubeheer) en (b) de voorgenomen sanering&#13;
van 330 pluimveehouderijen, zoals aangekondigd in het Nationaal&#13;
Samenwerkingsprogramma Luchtkwaliteit.De auteur&#13;
plaatst daarbij enkele kanttekeningen van juridische, uitvoeringstechnische&#13;
en financiële aard. Volgens de auteur gaat de&#13;
huidige implementatie van de richtlijn verder dan strikt&#13;
noodzakelijk. Ook verwacht de auteur dat de sanering van&#13;
de 330 veehouderijen voor de nodige problemen zal zorgen,&#13;
nu de beschikbare tijd kort is, de financiële middelen beperkt&#13;
zijn en het juridisch instrumentarium moeilijk toepasbaar is,&#13;
dan wel nog in ontwikkeling is.&#13;
Kunstmest&#13;
De minister heeft de Tweede Kamer gerapporteerd over de&#13;
stand van zaken rondom de uitvoering van het Security&#13;
Convenant Kunstmest (Kamerstukken II 2008/09, 28 385,&#13;
nr. 147, brief 2 juni 2009). Dit convenant werd op 13 september&#13;
2007 gesloten tussen de Minerale Meststoffen Federatie&#13;
(MMF), de Vereniging van Kunstmest Producenten&#13;
(VKP) en het ministerie van VROM. De maatregelen in dit&#13;
convenant moeten leiden tot een betere beveiliging van stikstofhoudende&#13;
anorganische meststoffen en tot een borging&#13;
van de traceerbaarheid van deze meststoffen. Over de stand&#13;
van zaken wordt ieder jaar gerapporteerd. Zowel de activiteiten&#13;
van de deelnemers aan het convenant als de Europese&#13;
ontwikkelingen komen aan bod. Genoemd wordt onder andere&#13;
het besluit van de Europese Unie om kunstmest met een&#13;
hoger percentage dan 16% op basis van ammoniumnitraat&#13;
nietmeer beschikbaar te stellen voor verkoop aan particulieren&#13;
(de implementatieperiode sluit op 1 juni 2010, dit lijkt&#13;
haalbaar voor Nederland). De verkoop voor bedrijfsmatige&#13;
toepassingen, zoals in de landbouw en de daaraan gekoppelde&#13;
handel, valt nadrukkelijk niet onder dit verbod, aldus de minister.&#13;
Mest: Uitvoeringsbesluit Meststoffenwet, Besluit&#13;
meststoffen, Besluit glastuinbouw&#13;
De afspraken met de Europese Commissie, zoals vastgelegd&#13;
in het vierde actieprogramma Nitraatrichtlijn hebben voor&#13;
de mestregelgeving geleid tot de volgende ontwerpbesluiten:&#13;
– Het ontwerpbesluit houdende wijziging van het UitvoeringsbesluitMeststoffenwet&#13;
(vierde actieprogramma Nitraatrichtlijn):&#13;
Stcrt. 2009, 115 (p. 12). Het Uitvoeringsbesluit&#13;
Meststoffenwet strekt ter uitvoering van de Meststoffenwet.&#13;
Om de Meststoffenwet in overeenstemming te&#13;
brengen met het vierde actieprogramma wordt deze wet&#13;
per 1 januari 2010 gewijzigd.Ook het Uitvoeringsbesluit&#13;
dient te worden aangepast. Het ontwerpbesluit voorziet&#13;
in de volgende wijzigingen: (a) de fosfaatgebruiksnormen&#13;
worden geactualiseerd; (b) de fosfaatnormen worden gedifferentieerd&#13;
al naar gelang de fosfaattoestand van de&#13;
bodem; (c) er wordt voorzien in de basis omde krachtens&#13;
art. 10 lid 1 te stellenministeriële regelingmede te onderscheiden&#13;
naar gewasopbrengst, en (d) regels over de gewasopbrengst&#13;
kunnen eveneens bij of krachtens AMvB&#13;
worden gesteld. Gedurende zes weken na dagtekening&#13;
van de Staatscourant (lees: zes weken na 25 juni 2009)&#13;
kan een ieder zijn zijnswijze naar voren brengen over het&#13;
ontwerpbesluit.&#13;
– Het ontwerpbesluit houdende wijziging van het Besluit gebruik&#13;
meststoffen en het Besluit glastuinbouw (vierde actieprogramma&#13;
Nitraatrichtlijn): Stcrt. 2009, 115 (p. 14).Het&#13;
Besluit gebruikmeststoffen bevat beperkende voorschriften&#13;
ten aanzien van de wijze waarop meststoffen mogen&#13;
worden gebruikt (deze beperkingen gelden naast de beperkingen&#13;
die bij of krachtens de Meststoffenwet zijn&#13;
gesteld ten aanzien van de omvang van het meststoffengebruik&#13;
en de omvang productie van dierlijke meststoffen).&#13;
De wijzigingen van het Besluit gebruik meststoffen&#13;
hebben betrekking op: (a) de periode waarin het verboden&#13;
is om dierlijke mest en stikstofkunstmest op of in de bodem&#13;
te brengen (b) de periode waarin het is toegestaan&#13;
de graszode te vernietigen; (c) emissiearme mesttoediening;&#13;
(d) de aanwending van kunstmest op bevroren&#13;
bouwland. De wijzigingen van het Besluit glastuinbouw&#13;
zien op de gebruiksnormen van stikstof en fosfaat die&#13;
gelden voor grondgebonden glastuinbouwbedrijven; het&#13;
huidige normenstelsel wordt met ingang van 1 januari&#13;
2010 vervangen door een minder gedetailleerd normenstelsel.&#13;
Gedurende vier weken na dagtekening van de&#13;
Staatscourant (lees: vier weken na 25 juni 2009) kan een&#13;
ieder zijn zijnswijze naar voren brengen over het ontwerpbesluit.&#13;
Programma luchtwassers&#13;
Het programma gecombineerde luchtwassers beoogt een&#13;
substantiële vermindering van de emissies van fijn stof, ammoniak&#13;
en geur door de intensieve veehouderij. Dat doel&#13;
moet worden bereikt door een versnelde inzet van een nieuwe&#13;
generatie geïntegreerde technieken, zoals de gecombineerde&#13;
luchtwassers. De voortgang van het programma is te lezen in 2009 (Kamerstukken II 2008/09, 28 385, nr. 148). Voor de&#13;
varkenshouderij is inmiddels een goede start gemaakt met de&#13;
realisering van dit doel; voor de pluimveehouderij gaat dat&#13;
dit jaar - door technische problemen met de luchtwassers -&#13;
nietmeer lukken.Ontwikkelaars en onderzoekers verwachten&#13;
dat het op termijn welmoet lukken omvoor de pluimveehouderij&#13;
een gecombineerde luchtwasser te ontwikkelen die aan&#13;
de eisen voldoet.&#13;
Luchtkwaliteit&#13;
In het tijdschrift Omgevingsrecht (TO 2009/2, p. 69) beschrijven&#13;
C.A.M. van den Brand, O. Kwast en C.N. van der Sluis&#13;
de recente ontwikkelingen in jurisprudentie en wetgeving&#13;
over luchtkwaliteit.&#13;
Rechtspraak: revisievergunning art. 8.4 Wet milieubeheer&#13;
/Wet ammoniak en veehouderij/interne&#13;
saldering&#13;
Uit art. 3 Wet ammoniak en veehouderij volgt dat de interne&#13;
salderingsmethode alleen van toepassing op de ammoniakemissie&#13;
van huisvestingsystemen, en niet op de ammoniakemissie&#13;
van een mestopslag, aldus de Afdeling in: ABRS 8&#13;
april 2009, nr. 200801443/1, LJN BI0449.&#13;
Rechtspraak: luchtwassers&#13;
Dat chemische luchtwassers volgens de Afdeling in de regel&#13;
kunnen worden gerekend tot de best beschikbare technieken&#13;
in de zin van art. 8.10 lid 2 Wet milieubeheer en art. 3 Wet&#13;
Ammoniak en veehouderij blijkt uit: ABRS 15 april 2009,&#13;
nr. 200803580/1, LJN BI1115.&#13;
Rechtspraak: Wet geurhinder en veehouderij&#13;
In ABRS 22 april 2009, nr. 200806840/1, LJN BI1857 komt&#13;
appellant op tegen een door het college van B&amp;W verleende&#13;
vergunning aan een varkenshouderij als bedoeld in art. 8.1&#13;
Wet Milieubeheer. Volgens de Afdeling volgt uit art. 3 lid 1&#13;
in combinatiemet art. 2 lid 1Wet geurhinder en veehouderij&#13;
(Wvg) dat bij toetsing van de daarin genoemde grenswaarden&#13;
slechts de geurbelasting van de inrichting zelf relevant is. Een&#13;
beoordeling van eventuele cumulatieve geurbelasting is derhalve&#13;
niet toegestaan, aldus de Afdeling.Ook gaat de Afdeling&#13;
in op de beoordelingsruimte van het college van B&amp;W bij&#13;
de vaststelling van een verordening als bedoeld in art. 6 Wvg.&#13;
Fiscaal recht&#13;
Successiewet en inkomstenbelasting&#13;
De uitgave van het Weekblad voor Privaatrecht, Notariaat en&#13;
Registratie van 6 juni 2009 (WPNR/6902) is geheel gewijd&#13;
aan de wijzigingen in de Successiewet en inkomstenbelasting&#13;
(wetsvoorstel 31 930). De volgende artikelen zijn daarin opgenomen:&#13;
B.M.E.M. Schols, ‘De nieuwe successierechtelijke&#13;
fictiebepalingen; zonneklaar of doen alsof?’; X.G.R. Auerbach,&#13;
‘Afgezonderd particulier Vermogen, naar een duaal stelsel’;&#13;
J.P. Boer en R.M. Freudenthal, ‘De identiteitscrisis van de&#13;
Anglo-Amerikaanse trust: afgezonderd of niet?’; S.A.M. de&#13;
Wijkerslooth-Lhoëst, ‘De nieuwe bedrijfsopvolgingsfaciliteiten:&#13;
Alle knelpunten opgelost?’; I.J.F.A. van Vijfeijken, ‘De&#13;
nieuwe tariefstructuur en andere wijzigingen’;H.R. Bruggink&#13;
en C. Vrieling, ‘Wederom aanscherping Natuurschoonwet&#13;
1928’.&#13;
Bedrijfsopvolging&#13;
Bedrijfsopvolgingsregeling&#13;
In het Landbouw- en Tuinbouw Bulletin (LTB 2009/6/7, p.&#13;
12) bespreekt A. Verduijn het advies in een lopende cassatieprocedure&#13;
van A-G IJzerman aan de Hoge Raad over de&#13;
vrijstelling successierecht voor - op basis van deNatuurschoonwet&#13;
1928 gerangschikte - landgoederen in relatie tot onderbedelingsvorderingen&#13;
die bij de verdeling van een nalatenschap&#13;
zijn ontstaan. De auteur gaat ook in op de betekenis van het&#13;
komend oordeel van de Hoge Raad voor de toepassing van&#13;
de bedrijfsopvolgingsregeling in de Successiewet 1956 op&#13;
onderbedelingsvorderingen.&#13;
Europees agrarisch recht&#13;
Landbouw- en Visserijraad&#13;
De minister heeft verslag gedaan van de op 25 mei 2009 gehouden&#13;
Landbouw- en Visserijraad (Kamerstukken II 2008/09,&#13;
21 501-31, nr. 338). Daaruit blijkt ondermeer dat de Raad&#13;
heeft ingestemd met de Raadsconclusies over verdere vereenvoudiging&#13;
van het Gemeenschappelijk Landbouwbeleid. De&#13;
minister is tevreden met deze uitkomst. De Raadsconclusies&#13;
sluiten volgens de minister goed aan bij de inzet en prioriteiten&#13;
van Nederland, waaronder de urgentie die wordt gegeven&#13;
aan de vereenvoudigingen in het systeem van directe betalingen&#13;
en cross compliance (de randvoorwaarden) in het bijzonder.&#13;
De uitkomsten van de van de op 22 en 23 juni 2009 gehouden&#13;
Landbouwraad zijn te lezen in een brief van de minister&#13;
aan de Tweede Kamer van 29 juni 2009 (Kamerstukken II&#13;
2008/09, 21 501-32, nr. 345). Onder andere kwamen aan&#13;
bod: de aanname van raadsconclusies over het kwaliteitsbeleid&#13;
van agrarische producten, de Voorzitterschapsconclusies met&#13;
betrekking tot de toekomst van het Gemeenschappelijk&#13;
Landbouw Beleid (GLB) en het politiek akkoord over het&#13;
voorstel van de Europese Commissie voor een verordening&#13;
inzake de bescherming van dieren tijdens het doden (ter vervanging&#13;
van de bestaande richtlijn). Dit voorstel beoogt de&#13;
omstandigheden bij het doden van dieren te verbeteren en&#13;
een humane behandeling te garanderen binnen de EU.&#13;
Diversen&#13;
Wet elektronische bekendmaking&#13;
Op 1 juli 2009 is een aantal onderdelen van de Wet elektronische&#13;
bekendmaking (Stb. 2008, 551) en het Besluit bekendmaking&#13;
en beschikbaarstelling regelgeving (Stb. 2008, 553)&#13;
in werking getreden: zie Stb. 2009, 276. Dit heeft gevolgen&#13;
voor de wijze waarop regelgeving wordt gepubliceerd:&#13;
– het Staatsblad en de Staatscourant worden per 1 juli&#13;
elektronisch uitgegeven;&#13;
– geconsolideerde teksten van algemeen verbindende&#13;
voorschriften van de rijksoverheid en van de PBO-organen moeten per 1 juli 2009 op internet worden gepubliceerd;&#13;
– het gemeenteblad, het provinciaal blad, het waterschapsblad&#13;
en het Verordeningenblad Bedrijfsorganisatie mogen met&#13;
ingang van 1 juli 2009 elektronisch worden uitgegeven,&#13;
maar dat is nog niet verplicht. De inwerkingtreding van&#13;
de wettelijke plicht hiertoe laat naar verwachting tot 1&#13;
januari 2011 op zich wachten.&#13;
Algemene wet bestuursrecht (Awb)&#13;
Per 1 juli 2009 zijn in werking getreden:&#13;
– de vierde tranche Awb (Stb. 2009, 264);&#13;
– een gedeelte van de Aanpassingswet vierde tranche Awb&#13;
(Stb. 2009, 265).&#13;
Zie: Stb. 2009, 266.&#13;
Naast een aantal andere wijzigingen in de Awb, voorziet de&#13;
vierde tranche Awb in regelgeving met betrekking tot:&#13;
– bestuursrechtelijke geldschulden (titel 4.4);&#13;
– bestuurlijke handhaving, in het bijzonder de bestuurlijke&#13;
geldboete (titels 5.1 en 5.4);&#13;
– attributie (afdeling 10.1.3.).</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2009-08-01 00:00:00</published><modified>2009-08-01 00:00:00</modified><editiondate>2009-08-01</editiondate><htmlpath>https://denhollander.info/artikel/8142</htmlpath></article>
</articles></edition>
<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2018</searchword><id>15106</id><udhid>UDH:TvAR/15106</udhid><titel>Wetgeving en literatuur</titel><searchwords><searchword>TvAR 7/8/2018</searchword><searchword>UDH:TvAR/15106</searchword></searchwords><attachments><attachment><name>19933.pdf</name><extention>pdf</extention><url>https://denhollander.info/download/19933/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Beleidsdoorlichting&lt;/h4&gt;&lt;p&gt;Er komt een beleidsdoorlichting Landbouw, Natuur en Voedselkwaliteit. Dit zijn de onderzoeksvragen:&lt;/p&gt;&lt;p&gt;Centrale vraagstelling: Is het overheidsbeleid gericht op de maatschappelijke opgaven (verduurzamen productieketens en (mondiale) voedselzekerheid) en de economische opgaven (versterken internationale concurrentiekracht) binnen het agrocomplex doeltreffend en doelmatig geweest in de periode 2014–2018? Welke lessen kunnen worden getrokken uit deze synthese als aandachtspunten voor beleid? De beleidshypothese wordt geoperationaliseerd in onderzoeksvragen, waarbij de onderstaande set van vragen en aandachtspunten uit de Regeling Periodiek Evaluatieonderzoek aan bod komt.&lt;/p&gt;&lt;ol&gt;&lt;li class="nummers"&gt;Aanleiding van het gevoerde beleid en de actualiteit hiervan;&lt;/li&gt;&lt;li class="nummers"&gt;De legitimatie van de overheidsrol hierbij (ook in de verschillende rollen);&lt;/li&gt;&lt;li class="nummers"&gt;De aard en samenhang van de ingezette instrumenten;&lt;/li&gt;&lt;li class="nummers"&gt;De uitgaven van het beleid en de onderbouwing hiervan;&lt;/li&gt;&lt;li class="nummers"&gt;De uitkomsten van uitgevoerd effect-evaluatieonderzoek vanuit een synthese;&lt;/li&gt;&lt;li class="nummers"&gt;De beperkingen om te komen tot een gevalideerde uitspraak over doelmatigheid en doeltreffendheid van het gevoerde beleid. Weeg hierbij ook de kwaliteit en bruikbaarheid van het beschikbaar effect-evaluatieonderzoek;&lt;/li&gt;&lt;li class="nummers"&gt;De mate waarin het gevoerde beleid doelmatig en doeltreffend is geweest;&lt;/li&gt;&lt;li class="nummers"&gt;In welke mate zijn de doelen van het beleid gerealiseerd (inclusief positieve en negatieve neveneffecten) en de doelmatigheid hierbij;&lt;/li&gt;&lt;li class="nummers"&gt;Welke lessen kunnen worden getrokken om de doelmatigheid en doeltreffendheid van het agrobeleid te verhogen? Beoordeel hierbij in ieder geval de gebruikswaarde van de huidig gebruikte beleidsindicatoren uit de LNV-begrotingen en hoe in de nabije toekomst het agrobeleid nog beter kan worden geëvalueerd op doelmatigheid en doeltreffendheid. Anderzijds een beoordeling en aanbeveling gericht op de ingezette beleidsmix van agro-instrumenten (type instrument en specifiek-generiek)&lt;/li&gt;&lt;li class="nummers"&gt;Beleidsopties bij een budgetkorting van – 20% (verplichtend karakter) en beleidsopties voor extra budget: +20% variant (optioneel).&lt;/li&gt;&lt;/ol&gt;&lt;p&gt;Eind 2019 horen we de uitkomsten.&lt;/p&gt;&lt;p&gt;(&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 31104, nr. 4).&lt;/p&gt;&lt;h2&gt;Pacht&lt;/h2&gt;&lt;h4&gt;Nieuwe pachtnormen&lt;/h4&gt;&lt;p&gt;Op 1 juli a.s. worden de nieuwe pachtnormen weer van kracht. Deze zijn opgenomen in &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 27924, nr. 71. Behalve in de IJsselmeerpolders (stijging 7%) gaan de pachtprijzen omlaag, tot -/- 34% (zuidelijk veehouderijgebied). De nieuwe pachtprijzen zijn ook gepubliceerd in &lt;span class="italic"&gt;Stcrt&lt;/span&gt;. 2018, nr. 33543 (wijziging Uitvoeringsregeling pacht).&lt;/p&gt;&lt;h4&gt;Pacht en GLB&lt;/h4&gt;&lt;p&gt;Verweerder heeft uit het ontbreken van een vermelding van de private overeenkomst in de Gecombineerde opgave van de verhuurder niet zonder nader onderzoek mogen afleiden dat er geen private overeenkomst was, te meer niet nu appellante in bezwaar de betreffende private overeenkomst, als bedoeld in art. 21 van Verordening 639/2014, heeft overgelegd. Het betoog van verweerder dat het aanvinken van de private overeenkomst in de Go 2015 door beide partijen en niet de overeenkomst zelf constitutief is, kan niet slagen. Naar het oordeel van het College geeft het aanvinken van het desbetreffende vakje in de Go een weerlegbaar rechtsvermoeden dat de vereiste private overeenkomst door betrokken partijen is aangegaan. Met het overleggen van de desbetreffende private overeenkomst aan verweerder is het bestaan van deze overeenkomst bewezen. Nu verweerder de overeenkomst heeft opgevraagd en niet in geschil is dat appellante tijdig aan dit verzoek heeft voldaan en beide partijen desgevraagd tegenover verweerder hebben verklaard uitvoering te willen geven aan deze overeenkomst, valt niet in te zien waarom verweerder de overeenkomst desondanks niet in aanmerking zou kunnen nemen. Voor zover verweerder in dit verband heeft aangevoerd dat verhuurder niet heeft gereageerd op een brief van 3 juli 2015 waarin verweerder navraag heeft gedaan naar het ontbreken van het desbetreffende vinkje in de Go 2015, zodat verweerder bij gebreke van een reactie van de verhuurder gehouden was de overkomst buiten beschouwing laten, geldt dat de vraagstelling in deze brief zodanig algemeen is geformuleerd dat de verhuurder hieruit niet heeft hoeven af te leiden dat deze brief meer behelsde dat een algemene herinnering om de Go 2015 voor wat betreft aangegane private overeenkomsten volledig en tijdig in te dienen. Beroep gegrond. CBB 29-05-2018, ECLI:NL:CBB:2018:232. Zie ook ECLI:NL:CBB:2018:231&lt;/p&gt;&lt;h4&gt;Hoevepacht&lt;/h4&gt;&lt;p&gt;De Hoge Raad heeft het arrest van het Hof Arnhem-Leeuwarden in de zaak BBL/Laarakker (&lt;span class="italic"&gt;TvAR&lt;/span&gt; 2017/5888) – twee overeenkomsten (bruikleen voor gebouwen en liberale pacht voor land) gekwalificeerd als hoevepacht – in stand gelaten en het beroep van BBL verworpen. HR 08-06-2018, ECLI:NL:HR:2018:874 &lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Kabels en leidingen&lt;/h4&gt;&lt;p&gt;In &lt;span class="italic"&gt;De Gemeentestem &lt;/span&gt;2018, 7472 (p. 65 e.v.) schrijven M. Rus-vander Velde en F.A. Mulder over ‘Kabels en leidingen: een uniforme regeling gewenst?’. Na een overzicht van regelgeving en rechtspraak op de verschillende gebieden (publiekrecht en privaatrecht) luidt de conclusie: zowel wat betreft wet- en regelgeving als wat betreft jurisprudentie vertoont het ‘kabel- en leidingenrecht’ een verbrokkeld beeld. Vervolgens wordt nog ingegaan op de vraag hoe een en ander onder de nieuwe Omgevingswet zal zijn geregeld. Conclusie: voor groot deel zal bestaande (verbrokkelde) praktijk de grondslag voor het leggen en het verleggen van kabels en leidingen ook na inwerkingtreding van de Omgevingswet kunnen blijven bestaan. Er wordt een voorstel voor uniformering gedaan.&lt;/p&gt;&lt;h4&gt;Onteigening&lt;/h4&gt;&lt;p&gt;Bijzondere geschiktheid in verband met de aanwezigheid van bodembestanddelen. Kosten van verlegging van gasleiding. Eliminatieregel. Bijzondere geschiktheid in verband met lagere ligging van uiterwaardgronden? Deskundigenkosten met het oog op verweer in de bestuurlijke fase dat de noodzaak van onteigening ontbreekt in verband met de mogelijkheid van zelfrealisatie. Parket HR 01-06-2018, ECLI: NL: PHR: 2018: 575&lt;/p&gt;&lt;h4&gt;Erfdienstbaarheid&lt;/h4&gt;&lt;p&gt;Vordering tot opheffing erfdienstbaarheid van weg ten gunste en ten laste van meerdere erven. Redelijk belang. Wel bevoegdheid om de weg af te sluiten, mits te openen door gerechtigden op de erfdienstbaarheid. Daarnaast is gebruik met te brede (landbouw)voertuigen onrechtmatig. Rechtbank Gelderland 22-11-2017, ECLI: NL: RBGEL: 2017: 6940&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Bestemmingsplan&lt;/h4&gt;&lt;p&gt;De Wet van 18 april 2018 tot wijziging van de Wet ruimtelijke ordening en de Invoeringswet Wet ruimtelijke ordening (afschaffing actualiseringsplicht bestemmingsplannen en beheersverordeningen) is geplaatst in &lt;span class="italic"&gt;Stb&lt;/span&gt;. 2018, 138.&lt;/p&gt;&lt;h4&gt;Staldering&lt;/h4&gt;&lt;p&gt;Stalderingseis Verordening ruimte Noord-Brabant. Deze uitspraak is een vervolg op de uitspraak van 16 januari 2018 (ECLI:NL:RBOBR:2018:297). De aanvraag voor een uitbreiding van een veehouderij i Reusel de Mierden is geweigerd vanwege de stalderingseis in de Verordening ruimte Noord-Brabant. Deze eis houdt kort gezegd in dat voor iedere uitbreiding van stalruimte elders een stal moet worden gesloopt of worden herbestemd. De provincie moet dit controleren. op 16 januari 2018 (ECLI:NL:RBOBR:2018:297). De rechtbank heeft zich uitgebreid laten voorlichten door de provincie over de totstandkoming en bedoelingen van de stalderingseis. De rechtbank is van oordeel dat de provincie Noord-Brabant een stalderingseis in de VrNB in redelijkheid heeft kunnen vaststellen. Het gaat de rechtbank daarom te ver om de stalderingseis in de VrNB geheel onverbindend te verklaren. De rechtbank ziet echter wel een aantal gebreken in de totstandkoming en uitwerking van de stalderingseis. Door deze gebreken dreigt deze stalderingseis voor een deel van de veehouders verkeerd uit te pakken. De rechtbank is van oordeel dat het toepassen van de stalderingseis in strijd is met het zorgvuldigheidsbeginsel, het evenredigheidsbeginsel en het rechtszekerheidsbeginsel als: • de aanvraag voor een omgevingsvergunning is ingediend vóór de inwerkingtreding van de VrNB (13 juli 2017) én • deze aanvraag voldoet aan de artikelen 4.10, 6.3 en 7.3 van de VrNB én • het gaat om een veehouderij met een bouwperceel (na uitbreiding) van maximaal 1,5 hectare. In gevallen die aan al deze eisen voldoen, moet de stalderingseis buiten toepassing te worden gelaten, dus ook in het geval van eiseres. De rechtbank heeft ook het herstelbesluit van verweerder beoordeeld dat is genomen na de vorige uitspraak. Het herstel is niet gelukt en verweerder zal opnieuw moeten gaan beslissen op de aanvraag van de veehouder. Rechtbank Oost-Brabant 22-05-2018, ECLI:NL:RBOBR:2018:2436&lt;/p&gt;&lt;h4&gt;Spuitvrije zone&lt;/h4&gt;&lt;p&gt;De Afdeling is van oordeel dat de raad er geen blijk van heeft gegeven zich ervan te hebben vergewist of in redelijkheid doorslaggevend belang kan worden toegekend aan het voortzetten van de bestaande situatie. Daarbij is van belang dat het perceel van [appellant sub 3] direct grenst aan de gronden waarop bomen worden gekweekt, de woning van [appellant sub 3] op een afstand ligt van ongeveer 20 m tot deze gronden en niet is gebleken dat tussen deze gronden en het woonperceel een haag of andere afscherming ligt. Ter zitting is voorts door [appellant sub 3] naar voren gebracht dat de heersende windrichting uit het westen/zuidwesten komt, waardoor de drift van de ten westen van haar woonperceel liggende boomkwekerij doorgaans ook in de richting van haar woonperceel waait. ABRvS 06-06-2018, ECLI: NL: RVS: 2018: 1887&lt;/p&gt;&lt;h4&gt;Actualisering&lt;/h4&gt;&lt;p&gt;De Wet van 18 april 2018 tot wijziging van de Wet ruimtelijke ordening en de Invoeringswet Wet ruimtelijke ordening (Wet afschaffing actualiseringsplicht bestemmingsplannen en beheersverordeningen) (&lt;span class="italic"&gt;Stb.&lt;/span&gt; 2018, 138) treedt in werking met ingang van 1 juli 2018. &lt;span class="italic"&gt;Stb&lt;/span&gt;. 2018, 203.&lt;/p&gt;&lt;h4&gt;Omgevingswet&lt;/h4&gt;&lt;p&gt;Er is een wetsvoorstel tot ‘Aanvulling en wijziging van de Omgevingswet, intrekking van enkele wetten over de fysieke leefomgeving, wijziging van andere wetten en regeling van overgangsrecht voor de invoering van de Omgevingswet (Invoeringswet Omgevingswet)’ naar de Tweede Kamer gestuurd. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 34986, nr. 2. Er zit ook weer een omvangrijke memorie van toelichting bij (642 blz.). Daaruit blijkt onder meer dat de Wet ammoniak en veehouderij wordt ingetrokken en dat de geurnormering in het Besluit kwaliteit leefomgeving (Bkl) terecht komt. Ook is er een wetsvoorstel voor de overgang van de Wet natuurbescherming naar de Omgevingswet (Aanvullingswet natuur Omgevingswet), &lt;span class="italic"&gt;Kamerstukken II &lt;/span&gt;2017/18, 34985, nr. 2.&lt;/p&gt;&lt;h4&gt;Overkapping&lt;/h4&gt;&lt;p&gt;De zaak gaat over een vergunning voor de overkapping van een mestkuil bij een champignonkwekerij. Hier wordt de dikke fractie van mest aan gebruikte champost toegevoegd. De rechtbank beschouwt dit niet als mestverwerking en de regels van de provinciale Verordening ruimte zijn hierop niet van toepassing. Het plan voldoet niet aan het beeldkwaliteitsplan. Daardoor is het in strijd met het bestemmingsplan door de daarin opgenomen koppeling met het beeldkwaliteitsplan. Al zou het Beeldkwaliteitsplan slechts een richtlijn zijn, dan nog biedt het verweerder slechts beoordelingsruimte, maar geen beleidsruimte om op basis van een belangenafweging van het beeldkwaliteitsplan af te wijken. Als verweerder had willen afwijken van het Beeldkwaliteitsplan (en daarmee het bestemmingsplan) op basis van een belangenafweging, dan had verweerder dat moeten doen door middel van een omgevingsvergunning als bedoeld in art. 2.12, eerste lid, onder a, ten derde, van de Wabo. Dat had verweerder niet goed gezien. Verweerder krijgt de gelegenheid om dit gebrek te herstellen. Rechtbank Oost-Brabant 04-07-2018, ECLI: NL: RBOBR: 2018: 3234&lt;/p&gt;&lt;h4&gt;Geitenhouderij&lt;/h4&gt;&lt;p&gt;Uitbreiding geweigerd. Voor zover [appellant sub 1] stelt dat het bouwplan niet in strijd is met het op 13 december 2017 geldende provinciale beleid, wordt overwogen dat strijd met het provinciale beleid niet aan het besluit van de raad ten grondslag ligt. De raad heeft, zoals het college ter zitting ook heeft aangevoerd, een eigen beoordeling gemaakt en heeft een eigen voortschrijdend inzicht met betrekking tot de gevolgen van geitenhouderijen voor de volksgezondheid en de onduidelijkheid die er op dit moment op dat punt bestaat doorslaggevend geacht. Er is geen grond voor het oordeel dat de raad deze afweging niet aan het besluit ten grondslag heeft mogen leggen. ABRvS 04-07-2018, ECLI: NL: RVS: 2018: 2189&lt;/p&gt;&lt;h2&gt;Landinrichting&lt;/h2&gt;&lt;h4&gt;Waardeverrekening&lt;/h4&gt;&lt;p&gt;Biedt de Wet inrichting landelijk gebied (Wilg) de mogelijkheid om verschillen in kwaliteit of gebruikswaarde tussen ingebrachte en toegedeelde gronden te verrekenen via de Lijst der geldelijke regelingen (LGR)? Antwoord: ja. Art. 52, 56 en 62 Wilg. Verrekenposten in de LGR; art. 62 Wilg en art. 19 en 26 Bilg (Besluit inrichting landelijk gebied). Indeling in bodemgeschiktheidsklassen; art. 15-20 Rilg (Regeling inrichting landelijk gebied). Cassatieberoep verworpen. HR 29-06-2018, ECLI: NL: HR: 2018: 1020&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Steenuil&lt;/h4&gt;&lt;p&gt;Verstoring nest steenuil. De provincie Noord-Brabant heeft in 2017 een bouwbedrijf gelast om de sloop van een schuurtje te staken omdat in het schuurtje een steenuil nestelt. Inmiddels heeft de provincie de last ingetrokken. Verzoekers zijn het hier niet mee eens en verzoeken om schorsing van het intrekkingsbesluit. De voorzieningenrechter treft alleen een voorlopige voorziening als er nog iets te redden valt. Het gaat in dit geval enkel en alleen over de vraag wat er zou kunnen gebeuren als de derde-partij de schuur gaat slopen. Er zit geen nest van een steenuil in de schuur. Als de schuur wordt gesloopt, wordt er geen nest verstoord of beschadigd. Er is dan geen overtreding van art. 3.5, vierde lid van de Wnb. De voorzieningenrechter is daarom van oordeel dat het weinig zin heeft om het bestreden besluit te schorsen en sloop van de schuur tegen te houden. De voorzieningenrechter neemt hierbij in aanmerking dat de steenuil kennelijk nog wel in de omgeving is, ook al is er een half jaar verstreken sinds de verstoring van het nest. Het is aannemelijk dat de steenuil ergens anders een mooi plekje heeft gevonden en de schuur daarom niet meer nodig heeft. &lt;/p&gt;&lt;h4&gt;Landschapsverdrag&lt;/h4&gt;&lt;p&gt;Er blijkt ook een Europees Landschapsverdrag te zijn, in 2000 te Florence vastgesteld in het kader van de Raad van Europa. In een brief (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 34913, nr. 2) wordt de Tweede Kamer geïnformeerd over de stand van zaken inzake de uitvoering van dit ELV, de monitoring en het Landschapsobservatorium (zie http://www.landschapsobservatorium.nl/). &lt;/p&gt;&lt;p&gt;Rechtbank Oost-Brabant 23-05-2018, ECLI: NL: RBOBR: 2018: 2479&lt;/p&gt;&lt;h4&gt;Bos&lt;/h4&gt;&lt;p&gt;De gemeenteraad van Boekel heeft het gehele grondgebied aangewezen als bebouwde kom als bedoeld in hoofdstuk 4 van de Wet natuurbescherming (Wnb). Dit hoofdstuk gaat over de bescherming van houtopstanden. Hierdoor verliest de provincie Noord-Brabant (een van de eisers in deze zaak) al haar bevoegdheden op basis van dat hoofdstuk in de Wnb. De rechtbank vernietigt het besluit van de gemeenteraad. Een gemeenteraad kan alleen maar een gebied als ‘bebouwde kom’ aanwijzen als er in dat gebied daadwerkelijk een gebouw staat of binnen korte termijn gaat komen. Verweerder is daarom te ver gaan door de hele gemeente Boekel als bebouwde kom aan te wijzen. De gemeenteraad kan het verwarrend vinden dat de APV naast de Wnb geldt voor de kap van bomen in het buitengebied, maar dit is een recente keuze van de maker van de Wnb. De rechtbank laat de aanwijzing van de bebouwde kom voor jagen (hoofdstuk 3 van de Wnb) ongemoeid. Rechtbank Oost-Brabant 27-06-2018, ECLI: NL: RBOBR: 2018: 3110&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Kalverhouderij&lt;/h4&gt;&lt;p&gt;Het kabinet wil de kalversector een stimulans geven om door te groeien naar een robuuste, duurzame en maatschappelijk verantwoorde sector. Gekeken is naar een maatregel die al is opgenomen in het Nederlandse Plattelandsontwikkelings-programma (POP) en het beste aansluit bij de behoeften van de vleeskalversector. Het betreft investeringen in innovatie en modernisering gericht op verduurzaming. Daartoe is een Regeling van de Minister van Landbouw, Natuur en Voedselkwaliteit van 8 juni 2018, nr. WJZ/18082349, tot wijziging van de Regeling Europese EZ-subsidies, de Regeling openstelling EZ-subsidies 2017, de Regeling uitvoering ELFPO programmaperiode 2014–2020 en de Regeling producenten- en brancheorganisaties in verband met de invoering van twee subsidiemodules voor de vleeskalversector en enkele wijzigingen ter aanpassing aan Europese regelgeving in &lt;span class="italic"&gt;Stcrt&lt;/span&gt;&lt;span class="unknown"&gt;. &lt;/span&gt;2018, nr. 33117 verschenen. &lt;/p&gt;&lt;h4&gt;Jonge boeren&lt;/h4&gt;&lt;p&gt;Extra betaling jonge landbouwers, al langer dan vijf jaar voorafgaand aan aanvraag landbouwbedrijf opgericht, niet aangetoond dat dagelijkse bedrijfsvoering pas op later moment is ingegaan. Beroep ongegrond. CBB 19-06-2018, ECLI: NL: CBB: 2018: 291.&lt;/p&gt;&lt;p&gt;Blokkerende zeggenschap, schriftelijke overeenkomst, coulancebeleid. CBB 19-06-2018, ECLI: NL: CBB: 2018: 292 &lt;/p&gt;&lt;p&gt;Uit deze gegevens heeft verweerder terecht niet afgeleid dat de zoon blokkerende zeggenschap heeft als hiervoor bedoeld. Voor zover appellante betoogt dat het steeds haar bedoeling was dat de zoon als bestuurder alleen zelfstandig bevoegd zou zijn vanaf het moment van haar oprichting, maar dit slechts per abuis niet juist is geregistreerd in het handelsregister van de KvK, moet worden vastgesteld dat dit betoog faalt, reeds omdat uit de door appellante in beroep overgelegde akte tot oprichting van de B.V. van appellante, gedateerd 1 mei 2015, blijkt dat de vader als zelfstandig bevoegd bestuurder van [naam 2] appellante heeft opgericht en dat expliciet is geregeld dat voor de eerste maal, tot 31 december 2015, als bestuurder van de vennootschap is aangemerkt de enig aandeelhouder [naam 2] . Aangezien, zoals verweerder terecht heeft opgemerkt, [naam 2] enig aandeelhouder en bestuurder van appellante is en de zoon beslissingen van [naam 2] niet kan blokkeren, heeft de zoon ten tijde van de aanvraag geen blokkerende zeggenschap (vergelijk de uitspraak van het College, hiervoor aangehaald). CBB 03-04-2018, ECLI: NL: CBB: 2018: 224&lt;/p&gt;&lt;p&gt;Het College onderschrijft niet het standpunt van verweerder dat op basis van de akte van vennootschap onder firma van 22 december 2013 de conclusie moet worden getrokken dat [naam 2] reeds vanaf 1 januari 1997 daadwerkelijke en langdurige zeggenschap binnen appellante heeft gehad. Niet in geschil is dat appellante (als maatschap) op 1 januari 1997 is opgericht door de vader en de twee zonen. In het uittreksel uit het handelsregister van 6 februari 2012 staat ten aanzien van de bevoegdheid van de maten dat zij elk onbeperkt bevoegd zijn. Zij hebben op 22 december 2013 de akte van vennootschap onder firma opgesteld en ondertekend. In de akte is in art. 6 – kort gezegd en voor zover hier van belang – bepaald dat medewerking van alle vennoten is vereist voor bepaalde overeenkomsten die een bedrag van € 2.250,- overschrijden. Weliswaar pleit voor het standpunt van verweerder dat uit de preambule van de akte, gelezen in samenhang met de artikelen 2 en 6, kan worden afgeleid dat de maten/vennoten reeds in 1997 tot de vennootschap zijn toegetreden en zij vanaf dat moment reeds beperkt bevoegd zijn en aldus blokkerende zeggenschap hadden als bedoeld in de Beleidsregel, maar daar tegenover staat, dat appellante gemotiveerd heeft uiteengezet dat de mondelinge afspraken van samenwerken uit 1997 in de akte van vennootschap van 22 december 2013 zijn uitgebreid met meer detailafspraken, waaronder de blokkerende zeggenschap in art. 6 van die akte. Het College ziet geen aanleiding om aan die uiteenzetting van appellante te twijfelen, omdat deze uiteenzetting overeenkomt met het uittreksel uit het handelsregister van 15 mei 2015 waarin staat dat de vennoten met ingang van 22 december 2013 bevoegd zijn tot een bedrag van € 2.250,00. Dit terwijl de uitleg die verweerder aan de akte van vennootschap van 22 december 2013 geeft, niet strookt met het uittreksel uit het handelsregister van 6 februari 2012, waarin staat dat de maten onbeperkt bevoegd zijn. Het College is dan ook van oordeel dat hetgeen in de akte is vermeld in dit geval te weinig aanknopingspunten biedt om niet uit te gaan van het standpunt van appellante dat eerst op 22 december 2013 sprake is van blokkerende zeggenschap van [naam 2] . Verweerder heeft dus niet deugdelijk gemotiveerd dat [naam 2] eerder dan vijf jaar voorafgaand aan de eerste indiening van de aanvraag in het kader van de basisbetaling als bedrijfshoofd een daadwerkelijke langdurige zeggenschap heeft gehad. Beroep gegrond. CBB 03-04-2018, ECLI: NL: CBB: 2018: 223&lt;/p&gt;&lt;h2&gt;Marktordening&lt;/h2&gt;&lt;h4&gt;Schoolfruit&lt;/h4&gt;&lt;p&gt;Er is een nieuwe regeling schoolfruit, - groenten en –melk 2018. (&lt;span class="italic"&gt;Stcrt.&lt;/span&gt;&lt;span class="unknown"&gt; &lt;/span&gt;2018, nr. 28670). Erkende leveranciers verstrekken gratis melk, groenten of fruit aan deelnemende scholen. De leverancier ontvangt vervolgens een vergoeding van de overheid. Uiteraard zijn er allerlei voorwaarden aan verbonden. De EU betaalt ook mee.&lt;/p&gt;&lt;h4&gt;Superheffing&lt;/h4&gt;&lt;p&gt;Heffing opgelegd van € 1.120.114,65. Het beroep gaat o.a. in op de omrekeningsfactor (van liters naar kg). Ongegrond. CBB 22-05-2018, ECLI: NL: CBB: 2018: 198&lt;/p&gt;&lt;h4&gt;Bedrijfstoeslag&lt;/h4&gt;&lt;p&gt;Terecht korting opgelegd wegens onjuist opgave. Verschil van 7,02% tussen de opgegeven oppervlakte en de, niet langer in geschil zijnde, geconstateerde oppervlakte. CBB 22-05-2018, ECLI: NL: CBB: 2018: 203&lt;/p&gt;&lt;h4&gt;Percelen&lt;/h4&gt;&lt;p&gt;Appellant stelt dat er weliswaar bomen staan op de percelen maar dat hij de percelen in gebruik heeft voor de beweiding van zijn circa 80 schapen en dat hij de percelen bemest. Deze percelen zijn daarom ten onrechte niet subsidiabel gesteld door verweerder. Appellant beroept zich hierbij op de ‘Handleiding bij intekenen of wijzigen gewaspercelen’ die hij ten tijde van de voorbereiding op zijn aanvraag heeft geraadpleegd op de website van de Rijksdienst voor Ondernemend Nederland (RVO). Hieruit blijkt dat een perceel met meer dan 50 bomen toch mag worden opgegeven als subsidiabel landbouwareaal indien het grasland is en de bomen op een dusdanige afstand van elkaar staan dat agrarische activiteiten als beweiden en maaien mogelijk zijn. Gelet op deze informatie mocht appellant erop vertrouwen dat hij de percelen 13 en 15 als subsidiabele oppervlakte mocht opgeven voor de toewijzing van zijn betalingsrechten. In art. 2.2, vijfde lid, van de Uitvoeringsregeling is echter bepaald dat de maximumdichtheid 50 bomen per hectare is. CBB 22-05-2018, ECLI: NL: CBB: 2018: 204; verruiging en verstruiking: CBB 23-05-2018, ECLI: NL: CBB: 2018: 189; feitelijke beschikking, onjuiste opgave: CBB 03-04-2018, ECLI: NL: CBB: 2018: 182&lt;/p&gt;&lt;h4&gt;Overdracht toeslagrechten&lt;/h4&gt;&lt;p&gt;Overdracht toeslagrechten in de loop van het jaar, wie kan aanspraak maken op toeslagen van dat jaar? Hof den Bosch 29-05-2018, ECLI: NL: GHSHE: 2018: 2292&lt;/p&gt;&lt;h4&gt;Betalingsrechten&lt;/h4&gt;&lt;p&gt;Toewijzing betalingsrechten; wel landbouwactiviteiten; geen landbouwareaal. Het College begrijpt het bestreden besluit zo dat het berust op de vaststelling dat de percelen geen landbouwareaal waren, omdat ze niet gedurende het gehele jaar 2015 werden gebruikt als bouwland, blijvend grasland en blijvend weiland, of voor blijvende teelten. Verweerder wijst hiertoe op het feit dat appellante pas op of omstreeks 28 augustus 2015 en 3 september 2015 de voor de afrastering van de percelen benodigde materialen geleverd heeft gekregen, en dat uit de overgelegde luchtfoto’s van de percelen blijkt dat op de percelen in zodanige mate sprake is van verruiging en bosschages dat deze percelen niet kunnen worden aangemerkt als landbouwgrond in de zin van art. 32, tweede lid, van Verordening 1307/2013. Appellante heeft niet aannemelijk gemaakt dat deze vaststelling niet juist is. In hetgeen appellante heeft gesteld over haar activiteiten in 2015 met betrekking tot de percelen ziet het College juist een bevestiging van de juistheid van de vaststelling van verweerder. Een groot deel van het jaar 2015 was geen sprake van landbouwareaal, omdat de activiteiten van appellante op die percelen juist gericht waren op het geschikt maken van de percelen voor landbouwkundig gebruik, waardoor de percelen in het jaar 2016 wel konden worden aangemerkt als landbouwareaal. Voor zover die activiteiten landbouwactiviteiten waren, brengt dat nog niet mee dat de betrokken percelen kunnen worden aangemerkt als landbouwareaal. Voor subsidiabel landbouwareaal is immers noodzakelijk dat de activiteiten in het hele jaar plaatsvinden. Ook uit de koopovereenkomst waarnaar appellante verwijst kan niet worden afgeleid dat sprake is van landbouwareaal in 2015: het enkele feit dat appellante in 2015 beschikte over de percelen, maakt die percelen nog geen landbouwareaal. CBB 29-05-2018, ECLI: NL: CBB: 2018: 230&lt;/p&gt;&lt;p&gt;Niet (langer) in geschil is dat de percelen 6 en 13 hoogstamboomgaarden (gewascode 2628) betreffen en dat op perceel 12 bos- en haagplanten staan (gewascode 1065), zoals appellante heeft opgegeven in haar Gecombineerde opgave. De motivering in het bestreden besluit ten aanzien van de percelen 6 en 12 en het wijzigingsbesluit ten aanzien van perceel 13 dat sprake is van respectievelijk verstruiking en bosschages en meer dan 50 bomen per hectare maakt duidelijk dat verweerder zich onvoldoende rekenschap heeft gegeven van het door appellante opgegeven gebruik van deze percelen en schiet in zoverre tekort. In het verweerschrift heeft verweerder ten aanzien van de percelen 6 en 13 aangevoerd dat deze percelen subsidiabel kunnen zijn indien de hoogstamboomgaard geregeld oogst van vruchten of fruit oplevert maar dat appellante dit niet aannemelijk heeft gemaakt. Verweerder heeft ter zitting desgevraagd verklaard dat, indien er in een Gecombineerde opgave melding wordt gemaakt van percelen met fruitbomen, hij in beginsel nagaat of er ook sprake is van oogst, door daarvan facturen op te vragen. In het geval van appellante heeft hij dat niet gedaan. Bij die stand van zaken moet worden geoordeeld dat verweerder onvoldoende onderzoek heeft gedaan naar de vraag of met betrekking tot de percelen 6 en 13 geregeld sprake is van oogst. Ook met betrekking tot perceel 12 is het College van oordeel dat verweerder onvoldoende onderzoek heeft gedaan naar de door appellante gestelde teelt van planten. Het standpunt van verweerder ter zitting dat het gaat om een niet subsidiabel gewas mist een feitelijke onderbouwing. Beroep gegrond. CBB 29-05-2018, ECLI: NL: CBB: 2018: 228&lt;/p&gt;&lt;p&gt;Twee aanvragen om toewijzing van betalingsrechten voor een rundveehouderij en varkenshouderij van hetzelfde eenmansbedrijf; één landbouwbedrijf; één landbouwer. CBB 29-05-2018, ECLI: NL: CBB: 2018: 229&lt;/p&gt;&lt;p&gt;Afwijzing toewijzing/uitbetaling betalingsrechten; ziekte één van de vennoten; geen overmacht. CBB 22-05-2018, ECLI: NL: CBB: 2018: 217&lt;/p&gt;&lt;p&gt;Geen verzamelaanvraag gedaan; wel verzoek om uitbetaling SNL-subsidie; geen kennelijke fout beoordeling. CBB 22-05-2018, ECLI: NL: CBB: 2018: 216&lt;/p&gt;&lt;p&gt;Bezwaren tegen hoogte betalingsrechten kunnen niet aan de orde komen in procedure over uitbetaling betalingsrechten. CBB 22-05-2018, ECLI: NL: CBB: 2018: 215&lt;/p&gt;&lt;p&gt;GLB, toewijzing betalingsrechten en uitbetaling basis- en vergroeningsbetaling 2015, aanvraag door erfgenamen, inschrijving in handelsregister, geen zeer bijzondere omstandigheden. CBB 19-06-2018, ECLI: NL: CBB: 2018: 294&lt;/p&gt;&lt;p&gt;Dubbelclaim. Art. 15 Gedelegeerde Verordening nr. 639/2014, CBB 19-06-2018, ECLI: NL: CBB: 2018: 299.&lt;/p&gt;&lt;p&gt;Uitvoeringsregeling rechtstreekse betalingen GLB. Nieuwe besluiten. Administratieve sanctie. Afwijking tussen opgegeven en geconstateerde oppervlakte. Beroep gegrond. CBB 05-06-2018, ECLI: NL: CBB: 2018: 266&lt;/p&gt;&lt;p&gt;Per abuis geen beroep op Nationale reserve voor starters gedaan; te laat; geen schending hoorplicht. CBB 05-06-2018, ECLI: NL: CBB: 2018: 258&lt;/p&gt;&lt;p&gt;Onjuiste gewascode - geen kennelijke fout. CBB 05-06-2018, ECLI: NL: CBB: 2018: 265&lt;/p&gt;&lt;p&gt;Niet in geschil is en ook voor het College staat vast dat appellante heeft gehandeld in strijd met art. 45, eerste lid, derde alinea, van Verordening 1307/2013 en het met ingang van 1 januari 2015 geldende art. 2.15 van de Uitvoeringsregeling, door in 2015 het blijvend grasland op perceel 53 in een [naam 3] -gebied niet in stand te laten maar het om te zetten in bouwland. Het beroep van appellante op het vertrouwensbeginsel slaagt niet, reeds omdat appellante met de inwerkingtreding en toepassing met ingang van 1 januari 2015 van de hiervoor weergegeven regelgeving aan de overeenkomst met BBL niet het gerechtvaardigde vertrouwen mocht ontlenen dat dit verbod niet voor haar gold. Appellante heeft ter zitting ook bevestigd dat zij ervan op de hoogte was dat perceel 53 op basis van de nieuwe regelgeving niet mocht worden omgezet in bouwland. Dat zij dat toch heeft gedaan omdat zij in de veronderstelling verkeerde dat zij door de overeenkomst met BBL de grond desondanks mocht scheuren en dat zij, als zij had geweten dat er toch problemen zouden ontstaan door het scheurverbod, het perceel in 2014 had kunnen scheuren, dient voor haar eigen rekening en risico te blijven. Voor zover appellante heeft gewezen op de voor haar nadelige gevolgen van de herinzaaiplicht en zij aldus een beroep doet op het evenredigheidsbeginsel, moet worden geoordeeld dat dit betoog faalt. De belangenafweging die in dit verband dient plaats te vinden, wordt op grond van het eerste lid van art. 3:4 van de Algemene wet bestuursrecht beperkt voor zover het besluit voortvloeit uit een wettelijk voorschrift. In dit geval vloeit die beperking voort uit art. 42, van Verordening 639/2014 in samenhang met art. 45 eerste lid, van Verordening 1307/2013. Nu appellante in strijd met art. 45, eerste lid, derde alinea, van Verordening 1307/2013 op perceel 53 blijvend grasland heeft omgezet was verweerder ingevolge art. 42, eerste alinea, van Verordening 639/2014 immers gehouden appellante te verplichten tot heromzetting van het betrokken areaal in blijvend grasland. Deze bepalingen bieden geen ruimte voor een belangenafweging. De daarbij door verweerder gegeven instructie aan appellante over de wijze waarop de toegebrachte milieuschade moet worden verholpen teneinde de ecologisch kwetsbare toestand te herstellen door te bepalen dat het betreffende perceel uiterlijk op 15 mei 2016 ingezaaid moet zijn met gras, acht het College niet onjuist. Het beroep is ongegrond. CBB 05-06-2018, ECLI: NL: CBB: 2018: 267&lt;/p&gt;&lt;p&gt;Appellante heeft perceel 47 opgegeven met een totale oppervlakte van 6,97 ha en verweerder heeft daarvan 6,94 ha subsidiabel geacht. In het bestreden besluit heeft verweerder uiteengezet dat het afgekeurde gedeelte een berm betreft. Appellante heeft dit bestreden. Ter zitting heeft verweerder meegedeeld dat op dit perceel geen sprake is van bermen, maar heeft niet duidelijk gemaakt waarom dit gedeelte wel is afgekeurd. In zoverre is het bestreden besluit onvoldoende gemotiveerd. Beroep gegrond. CBB 05-06-2017, ECLI: NL: CBB: 2018: 268&lt;/p&gt;&lt;p&gt;Bedrijfsoverdracht en toewijzing betalingsrechten. CBB 05-06-2018, ECLI: NL: CBB: 2018: 261&lt;/p&gt;&lt;p&gt;Percelen, meting. CBB 05-06-2018, ECLI: NL: CBB: 2018: 250&lt;/p&gt;&lt;p&gt;Toewijzing betalingsrechten - subsidiabele oppervlakte van percelen - pad - verruiging. CBB 05-06-2018, ECLI: NL: CBB: 2018: 264&lt;/p&gt;&lt;p&gt;Toewijzing betalingsrechten. Subsidiabele hectaren. Geen belang bij beoordeling maïs of gras. CBB 05-06-2018, ECLI: NL: CBB: 2018: 263&lt;/p&gt;&lt;h4&gt;Superheffing&lt;/h4&gt;&lt;p&gt;Appellant beschikte, zoals ook blijkt uit zijn Gecombineerde opgave 2015, ten tijde van de melding niet over productiemiddelen om melk te kunnen produceren, zodat hij niet met het oog op de melkproductie op eigen verantwoordelijkheid een geheel van productie-eenheden exploiteerde. Enig (begin van) bewijs ontbreekt dat appellant - zoals hij stelt - voorbereidingen trof om in de nabije toekomst op eigen verantwoordelijkheid melk te produceren en te vermarkten. Het enkele feit dat appellant deelgerechtigd is in de melkveehouderij van appellante maakt niet dat hij zelf producent is. Het College is verder met verweerder van oordeel dat de melkcontrolegegevens, tankkaarten en het accountantsrapport en de melkgeldrekeningen evenmin aantonen dat appellant producent is: appellante (en niet appellant) heeft de melk geleverd. De tenaamstelling van de melkgeldrekening is niet doorslaggevend voor de vraag of appellant producent is. Appellant was in de heffingsperiode geen producent en verweerder heeft zodoende de melding voor de tijdelijke quotumoverdracht van 10.000 kg aan hem terecht afgewezen. CBB 22-05-2018, ECLI: NL: CBB: 2018: 221&lt;/p&gt;&lt;h4&gt;Mishandeling&lt;/h4&gt;&lt;p&gt;Verweerder heeft hierbij onder verwijzing naar het proces-verbaal van bevindingen uiteengezet dat appellant geen medewerking heeft verleend aan de controle van de NVWA, dat hij het de controleur onmogelijk heeft gemaakt verdere controlewerkzaamheden uit te voeren op het bedrijf van appellant en de controleur van dat bedrijf heeft verjaagd. Verweerder ziet dit als een verhindering van een controle in de zin van art. 26 van Verordening (EG) nr. 1122/2009 van de Commissie van 30 november 2009 tot vaststelling van bepalingen ter uitvoering van Verordening (EG) nr. 73/2009 van de Raad wat betreft de randvoorwaarden, de modulatie en het geïntegreerd beheers- en controlesysteem in het kader van de bij die verordening ingestelde regelingen inzake rechtstreekse steunverlening aan landbouwers (Verordening 1122/2009). Volgens verweerder is van een afgeronde controle op het moment dat de controleur stelt te zijn mishandeld nog geen sprake, omdat de controleur niet heeft kunnen vaststellen welke gewasbeschermingsmiddelen zijn gebruikt en of deze volgens hun voorschriften werden gebruikt. Dat er op een later moment op de dag door een andere controleur wel een monster is genomen uit de sproeimachine, maakt niet dat appellant de controle eerder op de dag niet heeft verhinderd. Voorts heeft verweerder uiteengezet dat voor de constatering dat appellant de controle op 26 mei 2014 heeft verhinderd, een onherroepelijk strafrechtelijk vonnis ten aanzien van wat appellant is ten laste gelegd niet noodzakelijk is. Op basis van de feiten en omstandigheden die zijn vastgelegd in het proces-verbaal van bevindingen wordt duidelijk dat appellant de controle heeft verhinderd en enkel die verhindering vormt de grondslag voor de afwijzing van de GLB-subsidieaanvragen voor het jaar 2014. Voor een belangenafweging laat art. 26 van Verordening 1122/2009 geen ruimte. CBB 22-05-2018, ECLI: NL: CBB: 2018: 220&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Korting wegens verkeerd gebruik gewasbeschermingsmiddel op uien. CBB 03-04-2018, ECLI: NL: CBB: 2018: 183; &lt;/p&gt;&lt;p&gt;Niet emissiearm gebruiken van mest: CBB 03-04-2018, ECLI: NL: CBB: 2018: 184;&lt;/p&gt;&lt;p&gt;Niet emissiearm verwerken van mest; art. 5 Besluit gebruik meststoffen. CBB 25-04-2018, ECLI: NL: CBB: 2018: 210&lt;/p&gt;&lt;p&gt;Opslag agrarische bedrijfsstoffen, mutaties I&amp;R systeem, herhaling. CBB 25-04-2018, ECLI: NL: CBB: 2018: 212;&lt;/p&gt;&lt;p&gt;Gewasbeschermingsmiddel, art. 55 Vo 1107/2009. CBB 25-04-2018, ECLI: NL: CBB: 2018: 211&lt;/p&gt;&lt;h4&gt;Oneerlijke handelspraktijken&lt;/h4&gt;&lt;p&gt;De EU komt met een voorstel voor een Richtlijn inzake oneerlijke handelspraktijken in de relatie tussen ondernemingen in de voedselvoorzieningsketen. De Commissie heeft een document opgesteld (COM (2018)173). Doel van het voorstel is het aantal gevallen van oneerlijke handelspraktijken (hierna: OHP’s) in de voedselvoorzieningsketen terug te dringen door een gemeenschappelijke minimumnorm voor bescherming in de Unie in te voeren, die bestaat uit een korte lijst van specifieke verboden OHP’s. De bescherming heeft betrekking op kleine en middelgrote leveranciers in de voedselvoorzieningsketen voor zover zij voedingsproducten verkopen aan afnemers die niet klein of middelgroot zijn. Met dit toepassingsgebied is het de bedoeling bij te dragen aan een redelijke levensstandaard voor primaire producenten (doelstelling van het Gemeenschappelijk Landbouwbeleid op grond van art. 39 VWEU). Het voorstel omvat o.a. een gemeenschappelijke minimumnorm voor bescherming van kleine en middelgrote leveranciers in de voedselvoorzieningsketen (incl. primaire producenten, producentenorganisaties, verwerkers en distributeurs, zowel binnen als buiten de EU) tegen grote binnen de EU gevestigde afnemers door het vaststellen van een short list van verboden handelspraktijken (wettelijke verankering). &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18. 22112, nr. 2584.&lt;/p&gt;&lt;h4&gt;Startende landbouwer&lt;/h4&gt;&lt;p&gt;Een per 1 januari 2015 gestarte landbouwer kan gelet op art. 24, eerste lid, van Verordening 1307/2013 geen gebruik maken van de mogelijkheid betalingsrechten toegewezen te krijgen door een privaatrechtelijke pachtovereenkomst met een pachter af te sluiten als bedoeld in art. 21, eerste lid, van Verordening 649/2014. Onjuiste voorlichting door RVO. Vertrouwensbeginsel. Toch is het beroep ongegrond. CBB 15-05-2018, ECLI:NL:CBB:2018:278&lt;/p&gt;&lt;h4&gt;Percelen&lt;/h4&gt;&lt;p&gt;Zoals het College eerder heeft geoordeeld is de door verweerder bij het bestreden besluit gehanteerde methode waarmee hij de geconstateerde oppervlakte van de in geding zijnde percelen heeft vastgesteld, te weten, door de opgegeven percelen te vergelijken met de referentiepercelen op de zogenoemde AAN-laag (administratieve controle) niet onjuist. Zie bijvoorbeeld de uitspraak van het College van 30 juni 2017, ECLI:NL:CBB:2017:236. In het bestreden besluit is verder nog vermeld dat verweerder de referentiepercelen heeft geactualiseerd als de aanvraag, inclusief het door appellante overgelegde GPS-meetrapport, daartoe aanleiding gaf, waarna verweerder de opgegeven percelen opnieuw heeft vergeleken met de referentiepercelen. Ook dit acht het College niet onjuist. Het College volgt appellante daarom niet in haar standpunt dat verweerder de geconstateerde oppervlakte van de door appellante opgegeven percelen had moeten vaststellen in overeenstemming met de uitkomst van de door appellante overgelegde GPS-metingen. CBB 26-06-2018, ECLI: NL: CBB: 2018: 303&lt;/p&gt;&lt;p&gt;GLB, toewijzing betalingsrechten en uitbetaling basis- en vergroeningsbetaling, subsidiabele oppervlakte, park, verruiging. CBB 26-06-2018, ECLI: NL: CBB: 2018: 304&lt;/p&gt;&lt;h4&gt;Kalverintegratie&lt;/h4&gt;&lt;p&gt;Gemeenschappelijk landbouwbeleid. Prejudiciële vragen aan HvJ EU. Integratiebedrijf kalversector. Bedrijfstoeslag. Vervolg op ECLI:NL:GHARL:2016:3097 en ECLI:EU:C:2017:842 (Arts/Alpuro). Het hof heeft prejudiciële vragen gesteld aan het Hof van Justitie van de Europese Unie over de geldigheid van een samenstel van contractuele bedingen, waarin de aan een landbouwer (kalverhouder) toekomende EU-subsidie (bedrijfstoeslag), wordt afgetrokken van de prijs die het integratiebedrijf betaalt voor de gemeste kalveren. De bedrijfstoeslag wordt aan de landbouwer toegekend als inkomenssteun ter waarborging van een redelijke levensstandaard en om deze in staat te stellen zijn bedrijfsvoering in te richten op verbetering van volksgezondheid, diergezondheid, milieu en dierenwelzijn. Het HvJ EU heeft in zijn arrest van 9 november 2017 geoordeeld dat de verordening betreffende de inkomenssteun zich niet verzet tegen een dergelijke regeling. Het hof beslist in dit eindarrest dat het hoger beroep van de kalverhouder daarom niet gegrond is. Hof Arnhem-Leeuwarden 29-06-2018, ECLI: NL: GHARL: 2018: 5961&lt;/p&gt;&lt;h2&gt;Dieren&lt;/h2&gt;&lt;h4&gt;Dierenwelzijn&lt;/h4&gt;&lt;p&gt;Het Besluit diergeneeskundigen en het Besluit houders van dieren zijn gewijzigd in verband met diverse wijzigingen op het gebied van dierenwelzijn. Enkele aanpassingen: verbod op het aanbrengen van neusringen bij mannelijke fokvarkens, verbod op het vriesbranden van runderen, scheidingsleeftijd konijnen. &lt;span class="italic"&gt;Stb.&lt;/span&gt;&lt;span class="unknown"&gt; &lt;/span&gt;2018, 146.&lt;/p&gt;&lt;h4&gt;Paard&lt;/h4&gt;&lt;p&gt;Koopovereenkomst met betrekking tot paard dat lijdt aan SME (staart- en maneneczeem). Toerekenbare tekortkoming. Ontbinding, ongedaanmakingsverplichting en schadevergoeding. Hof Den Haag, 15-05-2018, ECLI: NL: GHDHA: 2018: 1246.&lt;/p&gt;&lt;p&gt;Koop van paard voor fokkerij na veterinaire klinische goedkeuring. Na levering worden cataracten bij het paard geconstateerd. Non-conformiteit of dwaling? Onrechtmatige daad dierenarts? IPR. Weens Koopverdrag. Vorderingen afgewezen. Rechtbank Rotterdam 23-05-2018, ECLI: NL: RBROT: 2018: 3886&lt;/p&gt;&lt;h4&gt;Vogelgriep&lt;/h4&gt;&lt;p&gt;Ruiming van stallen op een bedrijf met twee soorten kippen (biologisch en niet). Met verweerder acht het College de risico’s van besmetting, onder de hiervoor geschetste omstandigheden op het bedrijf van appellant, van dien aard, dat het achterwege laten van deze maatregel niet verantwoord kan worden geacht. Het College volgt appellant dan ook niet in zijn stelling dat het doden en onschadelijk maken van het pluimvee in de biologische stal disproportioneel is. CBB 25-04-2018, ECLI: NL: CBB: 2018: 209&lt;/p&gt;&lt;h4&gt;Regeling I&amp;R&lt;/h4&gt;&lt;p&gt;Geen aanleiding voor oordeel dat wet- en regelgeving omtrent identificatie runderen, en handhaving hiervan, voor appellant niet van toepassing zijn. Hoogte dwangsom niet onredelijk. CBB 12-06-2018, ECLI: NL: CBB: 2018: 286&lt;/p&gt;&lt;h4&gt;Kippen&lt;/h4&gt;&lt;p&gt;Verzekeringsbedrijf Amlin Insurance SE is aansprakelijk voor de schade die pluimveehouders hebben geleden omdat de kippen die zij bij een opfokbedrijf in Lunteren hebben gekocht, geen eieren konden leggen. Rechtbank Amsterdam 20-06-2018, ECLI: NL: RBAMS: 2018: 4353&lt;/p&gt;&lt;h4&gt;Antibiotica&lt;/h4&gt;&lt;p&gt;De Stichting Diergeneesmiddelenautoriteit (SDa) heeft een rapport «Het gebruik van antibiotica bij landbouwhuisdieren in 2017» het licht doen zien. De inzet op reductie van het gebruik van antibiotica bij dieren heeft de afgelopen jaren tot een grote vermindering van het gebruik geleid. En ook in 2017. Er zijn nieuwe benchmarkwaarden vastgesteld. (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 29683, nr. 243).&lt;/p&gt;&lt;h2&gt;Planten&lt;/h2&gt;&lt;h4&gt;Plantenziektenwet&lt;/h4&gt;&lt;p&gt;Verzoek om nadeelcompensatie als bedoeld in art. 4, voor schade als gevolg van opgelegde maatregelen ter voorkoming van verspreiding van de in rozenplanten aangetroffen bacterie Ralstonia Solanacearum, terecht afgewezen. Geen aanleiding om af te wijken van vaste jurisprudentie van het College dat het in beginsel tot het normale bedrijfsrisico van een professionele teler als appellante behoort dat het bedrijf schade kan lijden door maatregelen ter bestrijding van een plantenziekte, ook als dit niet op voorhand te verwachten valt. CBB 22-05-2018, ECLI: NL: CBB: 2018: 200; zie ook ECLI: NL: CBB: 2018: 191 en ECLI: NL: CBB: 2018: 199&lt;/p&gt;&lt;h4&gt;Gewasbescherming&lt;/h4&gt;&lt;p&gt;De minister heeft de kamer geïnformeerd over de invulling van aangenomen moties en enkele andere onderwerpen, waaronder glyfosaat, biociden, innovaties en het intrekken van toelatingen. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 27858, nr. 429.&lt;/p&gt;&lt;h4&gt;Witlof&lt;/h4&gt;&lt;p&gt;De door [appellante] afgeleverde (gehele) partij witlofwortelen beantwoordt niet aan de overeenkomst. Uit het onderzoek van BLGG AgroXpertus blijkt, zoals [geïntimeerde] stelt, dat de onderzochte wortelen waren behept met een bacterie-infectie en uit het rapport volgt dat in dat geval tijdens de trek grote problemen kunnen ontstaan als de hoge forceertemperatuur de ontwikkelingssnelheid van bacteriën sterk bevordert. Tijdens het pleidooi heeft [geïntimeerde] onweersproken gesteld dat de ‘ziekte’ pas op het moment van het (proef-)trekken van de wortel (en dus na de aflevering daarvan) kan worden geconstateerd en dat op dat moment vanwege de hoge forceertemperatuur de met een bacterie-infectie besmette wortelen de andere wortelen (kunnen) aansteken, waardoor een domino-effect optreedt en de gehele partij (kan) wordt aangetast. Gelet op het voorgaande kan van [geïntimeerde] redelijkerwijs niet worden verwacht dat hij de goede (nog niet besmette) wortelen uit de partij selecteert; dit geldt te meer, nu de ziekte voor de koper pas tijdens de trek zichtbaar wordt (en zich mogelijk alsdan met een domino-effect verspreid, waardoor het risico zich verwezenlijkt en de gehele partij onbruikbaar wordt). Uit het voorgaande volgt dat [appellante] jegens [geïntimeerde] toerekenbaar is tekortgeschoten in de nakoming van de koopovereenkomst door gebrekkige witlofwortelen te leveren. Dit betekent dat [geïntimeerde] de eindfactuur niet hoeft te betalen en ook geen schadevergoeding aan [appellante] verschuldigd is, maar dat [appellante] schadeplichtig is jegens [geïntimeerde]. Hof Den Bosch 03-07-2018, ECLI: NL: GHSHE: 2018: 2798&lt;/p&gt;&lt;h2&gt;Producten&lt;/h2&gt;&lt;h4&gt;Fipronil&lt;/h4&gt;&lt;p&gt;Met de wijziging van de Regeling dierlijke producten is voor fipronil en amitraz in pluimveemest een maximumniveau vastgesteld in het kader van de regelgeving over dierlijke bijproducten. Hiermee is de tot nu toe, in de praktijk gehanteerde detectiegrens geformaliseerd, waarmee pluimveemest die het maximumniveau voor fipronil en amitraz niet overschrijdt kan worden aangemerkt, gebruikt en verwijderd als categorie 2-materiaal. &lt;span class="italic"&gt;Stcrt&lt;/span&gt;. 2018, nr. 32294&lt;/p&gt;&lt;h2&gt;Milieurecht&lt;/h2&gt;&lt;h4&gt;Sleepvoetverbod&lt;/h4&gt;&lt;p&gt;Het verbod op sleepvoetbemesters zal dit jaar nog niet ingaan. Er zijn inmiddels wel alternatieven ontwikkeld. Het verbod maakt deel uit van de Overeenkomst Generieke Maatregelen Programma Aanpak Stikstof (PAS) en staat ook in het 6e Actieprogramma Nitraatrichtlijn. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 33037, nr. 286.&lt;/p&gt;&lt;h4&gt;Boete&lt;/h4&gt;&lt;p&gt;Bestuurlijke boete van € 78.000 wegens overtreding van de Meststoffenwet. Punten van geschil: welke percelen waren in gebruik, de bezinklaag in de mestkelder en de eindvoorraden diervoer. Beroep ongegrond. Enige matiging van de boete wegens vertraagde besluitvorming. CBB 25-05-2018, ECLI: NL: RBOBR: 2018: 2522&lt;/p&gt;&lt;h4&gt;I&amp;R&lt;/h4&gt;&lt;p&gt;Met een brief informeert de minister de Tweede Kamer over de voortgang rondom de geconstateerde onregelmatigheden bij de registratie van runderen en kalveren in het Identificatie en Registratiesysteem (I&amp;R). er zijn nog 41 bedrijven geblokkeerd (van de oorspronkelijke 2200). Naar aanleiding van de uitspraak van het CBB heeft de NVWA aan geblokkeerde bedrijven ontheffing verleend van het afvoerverbod voor in 2018 geboren kalveren, tenzij ook die kalveren van het onderzoek deel uitmaken. (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 33037, nr. 287).&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Er is een verslag van een schriftelijk overleg over fosfaatrechten: &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 33037, nr. 288. Daaruit blijkt onder meer dat 6.000 veehouders bezwaar hebben ingediend tegen de fosfaatbeschikking en dat zich 2.400 ondernemers hebben gemeld als knelgeval.&lt;/p&gt;&lt;p&gt;Het CBB heeft verzoeken om in voorlopige voorziening extra fosfaatrechten toe te kennen voor knelgevallen afgewezen. Verweerder erkent dat hij vóór 17 april 2018 had moeten beslissen op het verzoek om ontheffing. Inmiddels is, met instemming van verzoeker, een hoorzitting gepland op 15 juni 2018, waarna een besluit zal worden genomen omtrent de door verzoeker gewenste verhoging van zijn fosfaatrechten, al dan niet middels een ontheffing. Voor het treffen van een voorziening gericht op spoedige besluitvorming bestaat daarom geen aanleiding meer. De voorzieningenrechter zal verweerder wel veroordelen tot vergoeding van de in verband hiermee gemaakte proceskosten en stelt deze vast op € 250,50 (te weten 1 punt voor het indienen het verzoekschrift, met een waarde van € 501,- en een wegingsfactor van 0,5). De verenigbaarheid van het fosfaatrecht met art. 1 van het EP vormt een besliscomponent van verweerders besluitvorming en moet verweerder in het lopende bezwaar betrekken (zie ook: uitspraak van 2 mei 2018, ECLI:NL:CBB:2018:136). Verweerder zal in dat verband moeten nagaan of de invoering van het stelsel van fosfaatrechten en strikte toepassing van de wettelijke knelgevallen in het individuele geval strijd oplevert met art. 1 van het EP. Dat is het geval indien er sprake is van een individuele disproportionele last. Het College heeft in de maand september 2018 zittingscapaciteit gereserveerd voor de versnelde behandeling van enkele bodemzaken, opdat partijen zo snel mogelijk helderheid krijgen over de zich aandienende casusposities. De voorzieningenrechter ziet geen aanleiding om verweerder, zoals verzoeker vraagt, op te dragen verzoeker in het bezit te stellen van extra fosfaatrechten. Naar het oordeel van de voorzieningenrechter is namelijk niet aanstonds duidelijk dat appellant meer fosfaatrechten toekomen dan verweerder hem heeft toegekend. CBB 07-06-2018, ECLI: NL: CBB: 2018: 253 en andere. &lt;/p&gt;&lt;p&gt;Geen voorlopige voorziening knelgeval. CBB 30-05-2018, ECLI: NL: CBB: 2018: 280&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;De Regeling is op 1 maart 2017 in werking getreden en heeft tot doel om de fosfaatproductie te begrenzen. Melkveehouders die meer melkvee houden dan op de peildatum van 2 juli 2015 (de peildatum) dienen hun veestapel (stapsgewijs) terug te brengen naar dat niveau dan wel een geldsom te betalen. Houden zij minder melkvee dan op de peildatum, dan kan verweerder een bonus toekennen. Appellanten hebben in bezwaar onder meer aangevoerd dat zij voor de peildatum van 2 juli 2015 onomkeerbare investeringsverplichtingen zijn aangegaan gericht op de uitbreiding van hun melkveebedrijf en/of dat zij een biologisch melkveebedrijf voeren. Zij hebben in dat verband een beroep gedaan op het gelijkheidsbeginsel met verwijzing naar de vonnissen van de rechtbank Den Haag waarin de kort gedingrechter ten aanzien van een aantal melkveehouders de Regeling buiten toepassing heeft verklaard, omdat de Regeling naar het oordeel van de kort gedingrechter een onevenredige last met zich meebrengt (ECLI:NL:RBDHA:2017:4638, ECLI:NL:RBDHA:2017:8945 en ECLI:NL:RBDHA:2017:9248). Lopende het hoger beroep tegen deze vonnissen heeft verweerder de primaire besluiten ingetrokken, de ingehouden bedragen aan appellanten terugbetaald en daarbij gewaarschuwd: ‘Let op! De Staat heeft hoger beroep ingesteld tegen de uitspraken van de rechtbank Den Haag. Ik wil u er dan ook wijzen dat ik de Regeling voor alle periodes alsnog volledig zal toepassen, wanneer het Gerechtshof Den haag de Staat in het hoger beroep tegen de vonnissen van de rechtbank in het gelijk stelt.’ De bezwaren heeft verweerder vervolgens niet-ontvankelijk verklaard, omdat de grondslag voor het indienen van het bezwaar is komen te ontvallen. Verweerder ziet geen reden (meer) om bezwaarkosten toe te kennen, nu hij de primaire besluiten niet heeft herroepen vanwege een aan hem te wijten onrechtmatigheid. Appellanten stellen dat zij schade hebben geleden ten gevolge van de invoering van de Regeling en de daaruit voortvloeiende besluitvorming, en menen dat een inhoudelijk oordeel van betekenis is voor toekomstige besluiten, nu de herroeping van de primaire besluiten een voorwaardelijk karakter draagt, omdat verweerder zich voorbehoudt in de toekomst opnieuw heffingen op te leggen en bonussen toe te kennen voor periodes 1 en 2 en dit voor appellanten inmiddels ook heeft gedaan. Met de intrekkingsbesluiten heeft verweerder de primaire besluiten gewijzigd. De bezwaren tegen de primaire besluiten worden ingevolge art. 6:19, eerste lid, van de Algemene wet bestuursrecht geacht van rechtswege mede te zijn gericht tegen de nadere bestreden besluiten. Appellanten hebben, anders dan verweerder blijkbaar meent, (voldoende) belang daarbij behouden, gelet op het voorwaardelijk karakter dat verweerder aan de herroepingen heeft gegeven. Het College is daarom van oordeel dat verweerder de bezwaren van appellanten tegen de primaire besluiten ten onrechte niet-ontvankelijk heeft verklaard. De beroepen zijn gegrond en het College vernietigt de bestreden besluiten. Het College ziet in dit stadium geen mogelijkheden voor een definitieve beslissing van het geschil. Verweerder zal daarom nieuwe besluiten moeten nemen met inachtneming van deze uitspraak. Het College ziet aanleiding verweerder te veroordelen in de door appellante gemaakte proceskosten. De proceskosten stelt het College op grond van art. 2, derde lid, van het Besluit proceskosten bestuursrecht voor de door een derde beroepsmatig verleende rechtsbijstand vast op een totaal van € 1500,-. CBB 26-04-2018, ECLI: NL: CBB: 2018: 207 e.a.&lt;/p&gt;&lt;p&gt;Verzoeker heeft aangevoerd dat hij een knelgeval is in de zin van de Regeling. In zijn bijzondere persoonlijke omstandigheden heeft de staatssecretaris ten onrechte geen aanleiding gezien om op grond van art. 12, tweede lid, van de Regeling voor hem een ander referentieaantal vast te stellen. Verzoeker stelt verder dat hij voor de peildatum (2 juli 2015) onomkeerbare investeringsverplichtingen is aangegaan ten behoeve van de uitbreiding van zijn bedrijf, maar deze vanwege zeer ingrijpende, bijzondere, persoonlijke omstandigheden niet heeft kunnen benutten. Verzoeker onderkent dat de thans getroffen knelgevallenregeling geen soelaas biedt in zijn situatie, maar meent dat het onverkort vasthouden aan de Regeling in zijn bijzondere geval strijd oplevert met art. 1 van het Eerste Protocol bij het Verdrag tot bescherming van de rechten van de mens en de fundamentele vrijheden (EP). Daarnaast heeft verzoeker aangevoerd dat in verband met zijn (gebrek aan) financiële draagkracht de inhouding van de opgelegde geldsommen op zijn melkgeld in combinatie met het vastgestelde fosfaatrecht (waardoor de productie wordt beperkt) ernstige liquiditeitsproblemen met zich brengt. Ten bewijze daarvan heeft hij een verklaring van de accountant toegevoegd. Hij heeft er op gewezen dat alle relevante financiële stukken al in verband met eerdere door verweerder op grond van de Regeling genomen en weer ingetrokken besluiten bij verweerder bekend waren. Ter zitting heeft de minister een betalingsregeling toegezegd voor de opgelegde geldsommen, die verzoeker toereikend vindt mits het reeds ingehouden bedrag wordt terugbetaald aan verzoeker en verdisconteerd in de betalingsregeling. Door die inhouding is verzoeker in een situatie komen te verkeren dat hij zijn rekeningen niet meer kan voldoen en de continuïteit van zijn bedrijf in gevaar is. Daarin is dan ook nog steeds een spoedeisend belang gelegen. Verweerder is daartoe niet bereid. Verzoeker had kunnen weten dat de kans aanwezig was dat er weer nieuwe geldsommen zouden worden opgelegd en vóór de eerste inhouding een verzoek moeten indienen om een betalingsregeling. De voorzieningenrechter stelt vast dat het spoedeisende belang thans nog gelegen is in een de ongedaan making van de inhouding op zijn melkgeld. Tussen partijen is niet in geschil dat de financiële situatie van verzoeker zodanig nijpend is dat een betalingsregeling noodzakelijk is. Dat was ook zo ten tijde van de inhouding. Verweerder dient bij de te treffen betalingsregeling het reeds ingehouden bedrag dan ook geheel daarbij te betrekken. Dat is niet gebeurt. Gelet op de bijzondere situatie van verzoeker is er aanleiding een voorlopige voorziening te treffen in de zin dat ingehouden bedragen op het melkgeld worden terugbetaald aan verzoeker. Hetgeen verweerder heeft aangevoerd leidt niet tot een ander oordeel nu verweerder, gelet op de eerdere procedure, al op de hoogte was van de financiële situatie van verzoeker. CBB 30-05-2018, ECLI: NL: CBB: 2018: 270&lt;/p&gt;&lt;h4&gt;Derogatie&lt;/h4&gt;&lt;p&gt;De Uitvoeringsregeling Meststoffenwet is gewijzigd als gevolg van de nieuwe derogatiebeschikking van de Europese Commissie. Materieel is er niet zoveel veranderd. Wel moeten boeren die gebruik willen maken nu een ‘vergunning’ aanvragen, in plaats van een ‘melding’ te doen. (&lt;span class="italic"&gt;Stcrt&lt;/span&gt;. 2018, nr. 29267). In 2018 kan dat van 6 juni tot en met 5 juli. &lt;/p&gt;&lt;h4&gt;Mestbeleid&lt;/h4&gt;&lt;p&gt;Ter uitvoering van het zesde actieprogramma Nitraatrichtlijn worden het Besluit gebruik meststoffen en het Uitvoeringsbesluit meststoffenwet aangepast. Een ontwerpbesluit is naar de kamers gestuurd (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 33037, nr. 289). Wijzigingen zijn o.a.:&lt;/p&gt;&lt;ul&gt;&lt;li class="streepjes"&gt;De verplichting om bij maisteelt op 1 oktober een vanggewas te telen. Dit kan door tijdens of direct na de teelt van maïs een vanggewas in te zaaien.&lt;/li&gt;&lt;li class="streepjes"&gt;Op grasland gelegen op klei- en veengrond wijzigt de uitrijdperiode van vaste strorijke mest van 1 februari tot en met 15 september naar 1 december tot en met 15 september.&lt;/li&gt;&lt;li class="streepjes"&gt;Op bouwland verschuift per 1 januari 2019 de uitrijdperiode van drijfmest van 1 februari tot en met 31 augustus naar 15 februari tot en met 15 september.&lt;/li&gt;&lt;/ul&gt;&lt;h4&gt;Gezondheid&lt;/h4&gt;&lt;p&gt;Veehouderij bij woningen. Risico endotoxine. De rechtbank is van oordeel dat in de vergunning onvoldoende bescherming is geboden tegen geluidsoverlast, trillinghinder en de uitstoot van endotoxinen. De rechtbank zal niet zelf in de zaak voorzien of verweerder in de gelegenheid te stellen het gebrek te herstellen. De rechtbank heeft op de zitting diverse mogelijke voorschriften besproken die voldoende bescherming aan eisers zouden kunnen bieden tegen geluidsoverlast en kan ook wel een voorschrift bedenken dat bescherming zou kunnen bieden tegen onaanvaardbare trillinghinder. Omwonenden zijn hiermee gebaat. Dat neemt echter niet weg dat de vergunning een onaanvaardbaar gezondheidsrisico met zich meebrengt. Verweerder had de aanvraag voor de vergunning, inclusief alle aanvullingen moeten weigeren vanwege de te hoge uitstoot van endotoxinen. De enige oplossingen die de rechtbank ziet ter voorkoming van een onaanvaardbare uitstoot van endotoxinen zijn een vermindering van het vergunde aantal dieren of een verplaatsing van het emissiepunt. Beide oplossingen noodzaken echter tot een aanpassing van de aanvraag en hebben gevolgen voor de vaststelling van geurhinder vanwege de inrichting. Het gaat de rechtbank te ver om omwonenden de hogere bescherming die zij op basis van een nieuwe geurverordening (vastgesteld na het bestreden besluit) genieten te ontzeggen omdat in deze zaak hoe dan ook een aanpassing van de aanvraag noodzakelijk is. De rechtbank vernietigt het bestreden besluit en beide herstelbesluiten en geeft verweerder geen gelegenheid meer om de gebreken in deze procedure te herstellen. Rechtbank Oost-Brabant 29-06-2018, ECLI: NL: RBOBR: 2018: 3165&lt;/p&gt;&lt;h4&gt;Pluimveerechten&lt;/h4&gt;&lt;p&gt;Een pluimvee houdend echtpaar uit Manderveen krijgt een taakstraf opgelegd van 180 uur wegens het houden van kippen zonder de benodigde pluimveerechten. De man en vrouw hadden in 2013, 2014 en 2015 zo’n 60.000 kippen op hun boerderij zonder pluimveerechten. De B.V en de Holding B.V krijgen beide een voorwaardelijke boete opgelegd van 45.000 euro, met een proeftijd van 2 jaar. De Holding B.V. moet aan de Staat ruim 106.000 euro betalen. Dat is het bedrag dat het bedrijf onterecht uitspaarde doordat het geen pluimveerechten had gekocht. Rechtbank Overijssel 25-06-2018, ECLI: NL: RBOVE: 2018: 2169&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Bosbouwvrijstelling&lt;/h4&gt;&lt;p&gt;In geschil is of de bosbouwvrijstelling van toepassing is ten aanzien van de winst die eiseres behaalt met de verkoop van snoeisel van venijnbomen (taxus) ten behoeve van de farmaceutische industrie. Naar het oordeel van de rechtbank staat het feit dat de venijnbomen niet tot volle wasdom komen door dat zij kort gehouden worden er niet aan in de weg om van een bos in de zin van de bosbouwvrijstelling te spreken. Ook aan de instandhoudingseis is naar het oordeel van de rechtbank voldaan. De bosbouwvrijstelling is van toepassing. Beroep gegrond. Rechtbank Den Haag, 14-03-2018, ECLI: NL: RBDHA: 2018: 3145&lt;/p&gt;&lt;h4&gt;Canada&lt;/h4&gt;&lt;p&gt;Belanghebbenden hebben hun boerderij in Nederland in 2010 verkocht en zijn in Canada een boerderij gestart. Kort na de inbreng (met terugwerkende kracht tot 1 januari 2010) van de onderneming in de BV zijn zij in Canada een partnerschip aangegaan met de BV. Het Hof beslist dat de identiteit van de onderneming in Canada na emigratie wezenlijk hetzelfde is gebleven als voordien in Nederland, zodat in zoverre geen sprake is van staking van de onderneming. Omdat belanghebbenden echter ook na de inbreng van de onderneming in de B.V. via het partnership winst uit onderneming zijn blijven genieten, is er geen plaats voor toepassing van art. 3.65 van de Wet IB. Hoger beroep ongegrond. Hof Den Bosch 26-04-2018, ECLI: NL: GHSHE: 2018: 1826&lt;/p&gt;&lt;h4&gt;Water&lt;/h4&gt;&lt;p&gt;In geschil zijn de aanslagen watersysteemheffing en de wegenheffing die aan een melkveebedrijf zijn opgelegd. Eiseres is het om verschillenden redenen er niet mee eens dat zij voor haar percelen grasland voor de waterschapsbelastingen en de wegenheffing wordt aangeslagen als ‘eigenaar ongebouwd’ voor een hoog tarief, terwijl er anderen zijn die voor als ‘natuurterrein’ aangemerkte percelen grasland voor een veel lager tarief worden aangeslagen. Aan de orde komen: strijd met gelijkheidsbeginsel, wettelijke basis voor het verschil in hoogte van de tarieven, wijze van berekening van de tarieven, de vraag of de hoge tarieven onredelijk en willekeurig zijn en de vraag of of uit de opbrengsten van de waterschapsbelastingen ook worden gebruikt voor natuurbeheer. Beroep ongegrond. Rechtbank Rotterdam 27-06-2018, ECLI: NL: RBROT: 2018: 5081&lt;/p&gt;&lt;h4&gt;Wet IB 2001&lt;/h4&gt;&lt;p&gt;Melkveehouder heeft zijn IB-onderneming per 1 januari 2014 ingebracht in een BV. Hij wil alsnog voorzieningen vormen in 2013 voor superheffing die in 2014 verschuldigd is geworden, voor mest die in 2013 is opgeslagen en in 2014 is uitgereden op zijn eigen land door een loonwerker en voor advieskosten over de periode 2009 tot en met 2013, die pas in 2015 zijn gefactureerd. Toepassing Baksteenarrest Hoge Raad. Vormen van voorziening van drie kwart van de superheffing is mogelijk, omdat de oorsprong van die heffing in de veestapel ligt die op balansdatum aanwezig was en omdat geen maatregelen zijn genomen om de heffing te voorkomen. Drie kwart van de melkproductie heeft in 2013 plaatsgevonden en kan daaraan worden toegerekend. Het Mestarrest Hoge Raad is niet van toepassing in dit geval, omdat de kosten voor het uitrijden van de in 2013 opgeslagen mest niet toerekenbaar zijn aan de melkproductie in 2013, maar aan de veevoerproductie in 2014 en daarmee aan de melkproductie in 2014 en 2015. Het vormen van een mestvoorziening is daarom niet mogelijk. Het vormen van een voorziening voor de advieskosten is wel mogelijk. De werkzaamheden waren op balansdatum al verricht, de omvang van de kosten was redelijkerwijs te schatten en aannemelijk is dat de factuur zal worden betaald. Verder is niet aannemelijk geworden dat de kosten al eerder te laste van de winst zijn gebracht. Rechtbank Gelderland 22-06-2018, ECLI: NL: RBGEL: 2018: 2796&lt;/p&gt;&lt;h4&gt;Winstbelasting&lt;/h4&gt;&lt;p&gt;In geschil is of de waardedaling van landbouwgronden als gevolg van het aangaan van de kwalitatieve verplichting – waardoor deze gronden niet langer de functie van landbouwgronden, maar van natuurgronden zullen vervullen – ten laste van de winst gebracht kan worden. Naar het oordeel van de rechtbank staat goedkoopmansgebruik in beginsel toe dat afgewaardeerd wordt. het standpunt van verweerder – dat de waardedaling en de SKNL-subsidie voor wat betreft de fiscale winstberekening met elkaar verrekend moeten worden – vindt naar het oordeel van de rechtbank geen steun in het recht. Rechtbank Noord-Nederland 13-03-2018, ECLI: NL: RBNNE: 2018: 864&lt;/p&gt;&lt;h4&gt;WOZ&lt;/h4&gt;&lt;p&gt;De rechtbank is echter wel van oordeel dat een tijdsbeslag van 4 uur voor het uitgebrachte taxatierapport redelijk is. De taxatiekaart die is opgesteld door Emons, en die deel uitmaakt van het taxatierapport van 2 augustus 2017, wijkt slechts op twee onderdelen af van de taxatiekaart van verweerder van 28 maart 2017: de mestsilo heeft betonnen wanden (in plaats van stenen wanden) en de werktuigenberging uit 2014 is van metaal (niet van steen). Tijdens de hoorzitting van 9 juni 2017 – die vooraf is gegaan aan de inpandige opname – heeft eiser deze twee punten al naar voren gebracht. Ook de door Emons getaxeerde waarde van € 501.000 heeft eiser al eerder bepleit, namelijk in zijn bezwaarschrift van 1 juni 2017. Kennelijk diende de inpandige opname ter onderbouwing van deze standpunten. Ter zitting heeft de gemachtigde van eiser desgevraagd ook bevestigd dat de inpandige opname is uitgevoerd ter bevestiging van de eerder ingenomen standpunten. Uit het taxatierapport blijkt verder niet dat Emons, behoudens de materialen van de mestsilo en de werktuigenberging, is uitgegaan van andere feiten dan waar verweerder in zijn taxatiekaart vanuit is gegaan. Dat Emons 8 uur aan de inpandige opname en het opstellen van zijn rapport heeft besteed is naar het oordeel van de rechtbank niet aannemelijk gemaakt. Daarbij acht de rechtbank mede van belang dat eiser geen factuur van Emons heeft overgelegd. Dat Emons 8 uur heeft gedeclareerd voor het opstellen van het taxatierapport blijkt (slechts) uit het bezwaarschrift van eiser. Rechtbank Oost-Brabant 12-06-2018, ECLI: NL: RBOBR: 2018: 2901&lt;/p&gt;&lt;p&gt;Gestelde gezondheidsschade door veehouderij geen reden om WOZ-waarde te verminderen tot nihil en aanslagen OZB, rioolheffing, forensenbelasting en afvalstoffenheffing te vernietigen. Rechtbank Noord-Nederland 05-06-2018, ECLI: NL: RBNNE: 2018: 2534&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;Duitsland&lt;/h4&gt;&lt;p&gt;In het tijdschrift Agrar- und Umwelrecht van mei 2018 schrijft Matthias Francois een kort stukje over de ruilverkaveling: Flurbereinigung als Lösung agrarstruktureller Probleme. &lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Het thema van de informele Landbouwraad van 3-5 juni 2018 is generatievernieuwing in de landbouwsector in de context van het toekomstige Gemeenschappelijke Landbouwbeleid (GLB). Ter voorbereiding hierop heeft het Bulgaars voorzitterschap een werkdocument opgesteld, getiteld «Generational renewal in agriculture in the context of the common agricultural policy post 2020». &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 21501-32, nr. 1109. Zie voorts nr. 1110 (verslag schriftelijk overleg).&lt;/p&gt;&lt;p&gt;Over de informele landbouwraad van 3-5 juni is een schriftelijk overleg gevoerd. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 21501-32, nr. 1111. Een verslag van de (gewone) Landbouwraad van juni 2018 is te vinden in &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 21501-32, nr. 1119. Niet veel bijzonders aan de orde geweest. In de bijlage een rapport getiteld ‘Targeted payments for services delivered by farmers: possible approaches’, van de Wageningse universiteit.&lt;/p&gt;&lt;h2&gt;Diversen&lt;/h2&gt;&lt;h4&gt;Mestsilozaak &lt;/h4&gt;&lt;p&gt;Bedrijfsongeval bij het reinigen van een mestsilo in Makkinga, waarbij drie mensen om het leven zijn gekomen en een persoon zwaargewond is geraakt. Overtreding van de artikelen 32, 5 en 8 van de Arbeidsomstandighedenwet, en art. van het 3.5g van het Arbeidsomstandighedenbesluit. Het hof heeft het bedrijf dat zich bezighoudt met het mixen en pompen van mest en de feitelijke leidinggever van dit bedrijf veroordeeld wegens overtredingen van de arbeidsomstandighedenwetgeving. De verdediging had gesteld dat het bedrijf voldoende veiligheidsmaatregelen had getroffen, gelet op de hoeveelheid rundermest die toen nog in de silo zat. Volgens de verdediging is het ongeval veroorzaakt doordat spuiwater aan de rundermest in de silo was toegevoegd, terwijl de veehouder dit niet aan de verdachten had gemeld. Daardoor zouden de verdachten niet hebben geweten dat bij het schoonmaken van de silo levensgevaar of ernstige schade aan de gezondheid van de werknemers ontstond of te verwachten was. Het hof heeft op grond van deskundigenonderzoek vastgesteld dat het toevoegen van spuiwater weliswaar kon leiden tot nog hogere concentraties van levensgevaarlijke gassen, maar dat dit niet wegneemt dat de rundermest die in de silo aanwezig was op zichzelf al voldoende was om te kunnen spreken van levensgevaar of gevaar voor ernstige schade aan de gezondheid. De verdachten hebben in hun bedrijfsvoering onvoldoende maatregelen getroffen om de werknemers van het bedrijf te beschermen tegen dit gevaar. Vanuit het bedrijf waren ook geen maatregelen getroffen om doeltreffend hulp te kunnen bieden aan de werknemers als het onverhoopt zou misgaan. Hof Arnhem-Leeuwarden 20-06-2018,&lt;span class="unknown"&gt; &lt;/span&gt;ECLI: NL: GHARL: 2018: 5719&lt;/p&gt;&lt;h4&gt;Maatschap&lt;/h4&gt;&lt;p&gt;Een maatschap wordt ontbonden. Geschil over gebruik van fosfaatrechten als ordemaatregel in voorlopige voorziening. Rechtbank Overijssel 20-06-2018, ECLI: NL: RBOVE: 2018: 2312&lt;/p&gt;</content><legacyfootnotes/><footnotes><footnote/></footnotes><auteurs/><published>2018-08-16 15:18:45</published><modified>2018-08-17 11:23:54</modified><editiondate>2018-08-16</editiondate><htmlpath>https://denhollander.info/artikel/15106</htmlpath></article>
</articles></edition>
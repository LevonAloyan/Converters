<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2012</searchword><id>9712</id><udhid>UDH:TvAR/9712</udhid><titel>Rechtspraak 5682. Van den Boogaart/Landgoed Rozephoeve (TvAR 2012/5682)</titel><searchwords><searchword>TvAR 2/2012</searchword><searchword>TvAR 2012/5682</searchword><searchword>UDH:TvAR/9712</searchword></searchwords><attachments><attachment><name>TvAR2012_02_08_5682.pdf</name><extention>pdf</extention><url>https://denhollander.info/download/8439/ci</url></attachment><attachment><name>18722.pdf</name><extention>pdf</extention><url>https://denhollander.info/download/18722/ci</url></attachment></attachments><inleiding>Geliberaliseerde pacht voor de duur van een jaar m.b.t. per­celen grasland. Falende grieven verpachter tegen onthou­ding goedkeuring door de grondkamer van het in de pacht­overeenkomst opgenomen beëindigingsbeding. &#13;
</inleiding><content>Het geding in eerste aanleg &#13;
De grondkamer Zuid heeft bij beschikking van 14 oktober 2011, waarvan afschrift aan partijen is verzonden op 1 no­vember 2011, met betrekking tot de op 26 januari 2011 bij haar ter goedkeuring ingezonden pachtovereenkomst als be­doeld in art. 7:397, lid 1 BW tussen partijen met betrekking tot de percelen grasland, kadastraal bekend gemeente Oister­wijk, sectie C, nrs. 510 ged., 605 ged., 611 ged.en 649 ged., tezamen groot 4.95.00 ha, zulks voor de duur van 1 jaar, in­gaande 1 januari 2011 en eindigende 31 december 2011, als volgt beslist: “De overeenkomst wordt gewijzigd in die zin dat artikel 5 wordt geschrapt. &#13;
De aldus gewijzigde overeenkomst wordt goedgekeurd.” &#13;
Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering. &#13;
Het geding in hoger beroep &#13;
Pachter is bij een op 29 november 2011 ter griffie ingeko­men en bij een op 29 november 2011 per faxbericht (per post ter griffie ingekomen op 9 december 2011) en bij fax­bericht van 30 november 2011 (per post ter griffie ingeko­men op 9 december 2011) aangevuld beroepschrift in beroep gekomen van voormelde beschikking, met verzoek (naar de Centrale Grondkamer begrijpt:) te bewerkstelligen dat het gepachte -kennelijk als gevolg van de toepassing van art. 5 van de pachtovereenkomst- niet meer wordt verkleind dan noodzakelijk is voor het herstel van de beek de Rosep en dat de overige grond bij hem in gebruik blijft. &#13;
Verpachtster heeft hiertegen verweer gevoerd bij een op 16 december 2011 ter griffie ingekomen verweerschrift. &#13;
De grieven &#13;
Pachter heeft aangevoerd (naar de Centrale Grondkamer be­grijpt:) dat hij geen moeite heeft met het verkleinen van het &#13;
gepachte als gevolg van het herstel van de beek de Rosep middels toepassing van art. 5 van de pachtovereenkomst, maar wel met het kennelijke voornemen van verpachtster om (naar de Centrale Grondkamer begrijpt:) met toepassing van voormeld artikel het resterende gedeelte van het gepach­te terug te geven aan de natuur. &#13;
Beoordeling van het geschil in hoger beroep &#13;
1. Uit de stukken, waaronder die in eerste aanleg, blijkt dat art. 5 van de door partijen gesloten pachtovereen­komst als bedoeld in artikel 7:397, lid 1 BW als volgt luidt: &#13;
“De navolgende bijzondere voorwaarden zijn overeen­gekomen: &#13;
- In verband met het project Beekherstel de Rosep be­staat de mogelijkheid dat een gedeelte van de opper­vlakte van afdeling 4a4 nodig is ten behoeve van ge­noemde project. Indien dit daadwerkelijk het geval is zal pachter de betreffende oppervlakte vrij ter beschik­king stellen aan verpachter. De pachtprijs voor de be­treffende oppervlakte zal dan naar rato en redelijkheid verrekend worden.” &#13;
2. Blijkens de stukken, waaronder die in eerste aanleg, heeft de secretaris van de grondkamer Zuid bij brief van 6 juli 2011 partijen dienaangaande het volgende doen weten: &#13;
“De grondkamer is voorlopig van oordeel dat de over­eenkomst niet ongewijzigd kan worden goedgekeurd. Zij stelt u voor artikel 5 te schrappen. De reden hier­voor is, dat ook voor een geliberaliseerde pachtover­eenkomst geldt, dat deze een bepaalde duur dient te hebben en niet tussentijds éénzijdig -zonder tussen­komst van de pachtrechter- geheel of gedeeltelijk kan worden beëindigd in afwijking van de overeengeko­men pachtduur.” &#13;
Vervolgens heeft de grondkamer blijkens haar bestre­den beschikking dienovereenkomst beslist. &#13;
3. Mede gelet op het bepaalde in artikel 7:397, lid 1 juncto artikel 7:319, lid 1 sub f BW heeft naar het oordeel van de Centrale Grondkamer de grondkamer terecht en op juiste gronden artikel 5 voornoemd geschrapt. Genoemd artikel 7:397, lid 1 BW betreft een uitzondering op het regime van de reguliere pacht wat betreft overeenkomsten waarvan partijen dat in de pachtovereenkomst hebben bepaald en die zijn “aan­gegaan voor een duur van zes jaren of korter”. Met de strekking van deze uitzondering is niet verenigbaar dat een verpachter bedingt dat hij de pachtovereenkomst tussentijds al dan niet gedeeltelijk, dus vóór afloop van de door partijen bepaalde duur (in dit geval één jaar), eenzijdig kan beëindigen. Artikel 5 van de door partijen gesloten pachtovereenkomst is hiermee in strijd. &#13;
4. Het hiervoor overwogene brengt mede dat het overi­gens door partijen aangevoerde hier geen bespreking meer behoeft. &#13;
Slotsom &#13;
De beschikking, waarvan beroep, moet worden bevestigd. &#13;
Beslissing &#13;
De Centrale Grondkamer, beschikkende in hoger beroep: &#13;
Bevestigt de beschikking, waarvan beroep. &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.G.W.M. Stienissen en Th.C.M. Wil­lemse en de deskundige leden mr. ing. J.A. Jansens van Gellicum en ir. H.B.M. Duenk</auteurs><published>2012-02-01 00:00:00</published><modified>2012-02-01 00:00:00</modified><editiondate>2012-02-01</editiondate><htmlpath>https://denhollander.info/artikel/9712</htmlpath></article>
</articles></edition>
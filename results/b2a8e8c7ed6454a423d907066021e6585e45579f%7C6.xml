<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>11</uitgave><aflevering>10</aflevering><searchword>TvAR 11/2018</searchword><id>15221</id><udhid>UDH:TvAR/15221</udhid><titel>Nawoord naar aanleiding van de reactie van dr. ir. L.H.G. Slangen en ir. P.J. van der Eijk</titel><searchwords><searchword>TvAR 11/2018</searchword><searchword>UDH:TvAR/15221</searchword></searchwords><attachments><attachment><name>20060.pdf</name><extention>pdf</extention><url>https://denhollander.info/download/20060/ci</url></attachment></attachments><inleiding/><content>&lt;p&gt;Het is niet verrassend dat Slangen en van der Eijk kritiek uiten op mijn bijdrage in dit tijdschrift. De bond van landpachters pleit voor voortzetting van de prijsbeheersing door de overheid in een nieuw pachtstelsel. Ik heb beoogd in mijn bijdrage te wijzen op enkele problemen die samenhangen met de huidige prijsbeheersing middels het pachtprijzenbesluit. Auteurs hebben mijn bijdrage kennelijk opgevat als een pleidooi om de prijsbescherming van de pachter geheel te laten vervallen en de prijs geheel aan de markt over te laten. Dat is een onjuiste interpretatie. De bezwaren in mijn bijdrage richten zich in hoofdzaak op het vaststellen van de prijzen door economische planning ergo de werking van het huidige pachtprijzenbesluit 2007. Het artikel vormt de onderbouwing voor mijn slotaanbeveling om de grondslag van de pachtprijs in de wet zelf op te nemen. Mijn positie qua prijsbescherming is dat er uitsluitend voor bedrijven met een grote pachtafhankelijkheid prijsbescherming moet zijn en dat deze niet verder dient te gaan dan een bescherming tegen een hoger dan marktconforme pachtprijs en dus geen &lt;span class="underlined"&gt;recht&lt;/span&gt; voor ondernemingen om te kunnen pachten tegen een lager dan marktconforme prijs. Voor niet-pachtafhankelijke bedrijven zouden mijns inziens vrije marktprijzen dienen te gelden en hoeft een dergelijke bescherming niet op genomen te worden. Het niet te veel betalen voor een goed is hier een kwestie van goed ondernemerschap net zoals dit geldt voor alle andere ondernemingen buiten de landbouw en net zoals dit een kwestie van goed koopmanschap is voor de consument. Mijn bovengenoemde positie ten aanzien van de pachtprijsbescherming ligt besloten in de aanbeveling in mijn slotconclusie om een vergelijkbaar artikel als 7:303 BW huur bedrijfsruimte op te nemen in een nieuwe pachtregeling. De onderbouwing dat voor bedrijven zonder lock-in mijns inziens geen prijsbescherming nodig is te vinden in paragraaf 4.5 van mijn bijdrage.&lt;/p&gt;&lt;p&gt;De bruikbaarheid van de door mij gebruikte theorie willen auteurs toetsen door (a) na te gaan of de veronderstellingen waar de theorie op berust overeen komen met de werkelijkheid en (b) of de conclusies die men uit de theorie kan trekken in overeenstemming zijn met de werkelijkheid (paragraaf 2 van de reactie van auteurs).&lt;/p&gt;&lt;h3&gt;1. Komen de veronderstellingen waar de theorie op berust overeen met de werkelijkheid?&lt;/h3&gt;&lt;p&gt;Ik neem aan dat auteurs hiermee bedoelen te zeggen dat de gebruikte theorie niet op gaat voor de wijze waarop de pachtprijzen in Nederland tot stand komen. Auteurs komen ten aanzien van deze toets niet veel verder dan de stelling dat we niet leven in een centrale planeconomie. Dit heb ik echter ook niet beweerd. Zaken worden hier door auteurs uit hun verband getrokken en tot een karikatuur gemaakt. Ik zeg dat uitsluitend de &lt;span class="underlined"&gt;prijsbeheersing van titel pacht&lt;/span&gt; BW een &lt;span class="underlined"&gt;element&lt;/span&gt; is van centrale planeconomie. De theorie van Hayek ziet anders dan auteurs aannemen niet uitsluitend op staten waar de centrale planeconomie alomvattend is maar ook op elementen van planeconomie in een vrije markteconomie, hoe deze elementen ontstaan en welke problemen er mee samenhangen. De in mijn bijdrage gebruikte theorie van Hayek heeft betrekking op een situatie dat de prijzen van productiemiddelen centraal door de overheid worden bepaald. Het is een feit dat de rijksoverheid centraal de maximumprijzen van het productiemiddel pachtgrond dwingend vaststelt op basis van een planningsinstrument (pachtprijzenbesluit). Daarmee is de theorie passend voor de pachtprijsbeheersing. Auteurs beginnen hun bijdrage met de mededeling dat ze in paragraaf 2 ingaan op het begrippenkader en de theorie die ik gebruik. Daar is in paragraaf 2 echter niet veel meer van terug te vinden dan de opmerking dat het een complete misvatting is dat ik dit theoretisch kader naar voren schuif als basis voor mijn analyse (zonder dat auteurs beschrijven wat zij met ‘&lt;span class="underlined"&gt;dit&lt;/span&gt; theoretisch kader’ bedoelen). Er wordt verder niet ingegaan op mijn analyse of op de theorie die er aan ten grondslag ligt. Evenmin wordt onderbouwd waarom het een misvatting is. &lt;/p&gt;&lt;h3&gt;2. Zijn de conclusies die men uit de theorie kan trekken in overeenstemming met de feitelijke gang van zaken? &lt;/h3&gt;&lt;p&gt;Ik neem aan dat auteurs bedoelen te zeggen: wordt de theorie bevestigd door de feiten? Onderdeel (b) van de door auteurs zelf geformuleerde toets wordt door Slangen en van der Eijk in het geheel niet uitgevoerd. Er wordt volstaan met de mededeling ‘ook de conclusie die hij uit de geopperde theorie meent te kunnen trekken zijn niet in overeenstemming met de feitelijke gang van zaken’. Wederom zonder onderbouwing of vermelding welke conclusies zij bedoelen en met welke feitelijke gang van zaken deze conclusies niet in overeenstemming zijn. Daarom zal ik de toets zelf uitvoeren. Ik gebruik voor het artikel twee theorieën van Hayek: &lt;/p&gt;&lt;p&gt;&lt;span class="underlined"&gt;1. Economische planning is moeilijk uit te voeren vanwege het informatieprobleem omdat de kennis omtrent marktomstandigheden gedistribueerd aanwezig is en omdat er geen overeenstemming bestaat over wat een redelijke pachtprijs is.&lt;/span&gt; Het informatieprobleem wordt onderkend door het Lei die de afgelopen jaren zelf verantwoordelijk was voor het uitrekenen van deze prijzen. Ik denk dat het weinig betoog hoeft dat de fluctuaties in door de overheid vastgestelde prijzen en het prijsniveau de theorie onderschrijven dat de outputprijzen van het pachtprijssysteem blijvend voor discussie zorgen en dat het moeilijk/onmogelijk is een planningsinstrument te ontwerpen dat steeds prijzen genereert waarvan zowel pachters als verpachters van mening zijn dat deze prijs recht doet aan een redelijke pachtprijs zoals bedoeld in 7:327. De problemen ten aanzien van het pachtprijzenbesluit worden door auteurs zelf in hun paragraaf zeven benoemd als terecht punt. De feiten bevestigen de theorie. &lt;/p&gt;&lt;p&gt;&lt;span class="underlined"&gt;2. Indien de prijs niet in de vrije markt kan worden overeengekomen maar door middel van een planningsinstrument (pachtprijzenbesluit) tot stand komt kan de gewenste prijs alleen bereikt worden door lobby bij de planner om de wijze van planning niet of gematigd uit te voeren.&lt;/span&gt; Ik heb in mijn bijdrage vijf voorbeelden genoemd in een tijdsbestek van acht jaar, waarbij de minister onder invloed van lobby is afgeweken van een eerder vastgestelde methode van het vaststellen van de prijzen. Dit met verwijzing naar de parlementaire stukken. Dit zijn voor iedereen controleerbare feiten. Ook hier bevestigen de feiten de theorie.&lt;/p&gt;&lt;p&gt;Reden voor de invoering van de prijsbeheersing&lt;/p&gt;&lt;p&gt;Auteurs stellen dat de prijsbeheersing in het leven is geroepen om te voorkomen dat de landbouwsubsidies niet in de pachtprijs neerslaan. Voor deze stelling is geen grond te vinden in de wet (titel 7.5 pacht BW). In de memorie van toelichting op de invoering van titel 7.5 pacht in het BW wordt het woord landbouwsubsidies in het geheel niet genoemd. Als dit het doel was zou de wetgever voor een regeling hebben gekozen die dit op enige wijze voorkomt. Daar is echter geen sprake van. De enige criteria van art. 7:327 BW zijn dat de prijzen in redelijke verhouding moet staan tot &lt;span class="underlined"&gt;de bedrijfsuitkomsten&lt;/span&gt; en dat rekening moet worden gehouden met een &lt;span class="underlined"&gt;redelijk belang van de verpachter&lt;/span&gt; (rendement). Art. 7:327 BW is daarmee niet gericht op het voorkomen dat landbouwsubsidies neerslaan in de pachtprijzen. Het is dan ook onwaarschijnlijk dat dit het doel was van de wetgever bij de invoering van art. 7:327 BW.&lt;/p&gt;&lt;p&gt;In paragraaf 3 van hun reactie geven auteurs economische argumenten aan voor de pachtprijsbeheersing. Uit de tekst is niet geheel duidelijk of deze opmerkingen gericht zijn op mijn bijdrage. Zekerheidshalve ga ik er kort op in: &lt;/p&gt;&lt;p&gt;&lt;span class="underlined"&gt;Inkomensverdeling&lt;/span&gt;. Mijns inziens dient inkomenssteun of inkomensverdeling niet via het privaatrechtelijke spoor te lopen. Het is in het openbaar bestuur een goede gewoonte dat als de overheid de keuze heeft tussen een privaat en publiek spoor dat zij dan het publiekrechtelijke spoor dient te kiezen. Als de overheid het in het algemeen belang acht dat het deel van de agrarisch ondernemingen met reguliere pacht moeten kunnen pachten voor een lagere dan marktconforme pachtprijs dienen de kosten van deze voorziening ten laste van de algemene middelen te komen en niet ten laste van een beperkte groep personen ten laste worden gelegd omdat zij als verpachter kwalificeren. (het egalitébeginsel ofwel de gelijkheid in het dragen van openbare lasten). Daarnaast ontvangen op deze wijze alleen agrarische ondernemingen met reguliere pacht inkomenssteun in de vorm van een lager dan marktconforme pachtprijs wat hen een oneerlijk concurrentie voordeel verschaft ten opzichte van agrarische ondernemingen zonder pacht of zonder reguliere pacht. &lt;/p&gt;&lt;p&gt;&lt;span class="underlined"&gt;Schaarste&lt;/span&gt; Schaarste is op zich zelf geen reden voor prijsbeheersing. De schaarste van goederen rechtvaardigt hun marktprijs. Auteurs stellen dat prijsbeheersing nodig is omdat de schaarste van goederen leidt tot hoge prijzen. Er zit inderdaad een verband tussen de schaarste van goederen en de prijs. Alleen halen auteurs oorzaak en gevolg door elkaar. Zo is het aanbod van geliberaliseerde pacht langer dan zes jaar en reguliere pacht laag vanwege de prijsbeheersing. De schaarste is een &lt;span class="underlined"&gt;gevolg&lt;/span&gt; van de te laag door de overheid vast gestelde prijzen. Als de vraag groter is dan het aanbod zijn de prijzen te laag. Het enige dat vraag en aanbod bij elkaar kan brengen is een marktconforme pachtprijs. Bij geliberaliseerde pacht korter dan zes jaar is mijns inziens sprake van een goed functionerende markt. &lt;/p&gt;&lt;p&gt;Insluitingseffecten &lt;/p&gt;&lt;p&gt;Auteurs zijn bang dat pachters investeringen in gebouwen en rechten op GLB betalingsrechten kwijt raken. Hierdoor moet pachter volgens auteurs noodgedwongen een hogere pachtprijs accepteren. Bij geliberaliseerde pacht is geen sprake van gebouwen en bij reguliere pacht geldt er een verplichting bij het einde van de pacht voor verpachter om investeringen aan pachter te vergoeden. De betalingsrechten zijn overdraagbaar en gaan niet per definitie verloren bij het einde van de pacht.&lt;/p&gt;&lt;p&gt;Neerslaan van subsidies in de pachtprijs en grondprijs&lt;/p&gt;&lt;p&gt;Het is onvermijdelijk dat subsidiëren van een grondgebonden exploitatie zal leiden tot hogere grondprijzen en pachtprijzen. Niet omdat de verpachter deze bewust af wil romen maar omdat de koper bereid is meer te betalen voor de grond omdat hij betalingsrechten kan ontvangen op de grond. Auteurs willen voorkomen dat de subsidies bij een ander terecht komen dan de gebruiker. Indien de subsidies neerslaan in de grondprijs komt de subsidie in de vorm van een hogere grondprijs hoe dan ook bij de grondeigenaar terecht en niet bij de gebruiker. Als auteurs van mening zijn dat de betalingsrechten niet in de vorm van een hogere grondprijs bij de grondeigenaar terecht mogen komen zullen zij ook de agrarische verkoopprijzen onder de prijsbeheersing moeten brengen. Auteurs noemen alleen voorbeelden van door overheid toegekende plussen (subsidie) die neerslaan in de grond- en pachtprijs. Daartegenover staan ook door de overheid toegekende minnen (milieueisen, beperking productie) die neerslaan in de grondprijs. In de pachtwet is verankerd dat de pachtprijs het redelijke belang van de verpachter moet worden meegewogen. Dit is vertaald in een redelijk rendement. Als marktwaarde van de grond hoger wordt, ongeacht hoe de marktprijs tot stand is gekomen (door GLB betalingsrechten of andere oorzaken doet niet ter zake) dan is het bij gelijkblijvend rendement volkomen gerechtvaardigd dat de pachtprijs hoger wordt.&lt;/p&gt;</content><legacyfootnotes/><footnotes><footnote>1 Ing. K.A.C. Hunneman is rentmeester bij Eelerwoude te Goor.</footnote></footnotes><auteurs>ing. K.A.C. Hunneman﻿</auteurs><published>2018-11-09 14:40:59</published><modified>2019-01-07 10:37:12</modified><editiondate>2018-11-09</editiondate><htmlpath>https://denhollander.info/artikel/15221</htmlpath></article>
</articles></edition>
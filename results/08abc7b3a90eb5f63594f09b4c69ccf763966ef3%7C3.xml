<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2010</searchword><id>8436</id><udhid>UDH:TvAR/8436</udhid><titel>Borghuis/Landgoed Rechteren (TvAR 2010/5557)</titel><searchwords><searchword>TvAR 2/2010</searchword><searchword>TvAR 2010/5557</searchword><searchword>UDH:TvAR/8436</searchword></searchwords><attachments><attachment><name>TvAR2010_2_7_rechtspraak_5557.pdf</name><extention>pdf</extention><url>https://denhollander.info/download/5226/ci</url></attachment></attachments><inleiding>Pacht. Pachtprijs.&#13;
Falende grieven van pachter tegen door de grondkamer&#13;
vastgestelde (herziene) pachtprijs. Sprake van een geschil&#13;
inzake de inhoud van de pachtovereenkomst dan wel de uitvoering daarvan. De beoordeling daarvan betreft een rechtsvraag die bij uitsluiting voorbehouden is aan de bevoegde&#13;
pachtrechter. Dat pachter zich thans gesteld ziet voor een voor hem welhaast niet te betalen pachtprijs, kan de pachter ook niet baten. De hoogst toelaatbare pachtprijs&#13;
moet door de grondkamer, en in beroep door de Centrale&#13;
Grondkamer, worden bepaald met toepassing van de verschillende relevante pachtnormenbesluiten en van het Pachtprijzenbesluit 2007 c.a.; eventuele persoonlijke en financiële&#13;
omstandigheden van pachter spelen daarbij geen rol.</inleiding><content>Beschikking in de zaak van:&#13;
Paul Johannes Borghuis,&#13;
wonende te Dalfsen, Venneweg 2,&#13;
hierna te noemen: pachter,&#13;
gemachtigde: mr. P.H. Rappa, Schuldink advocaten te Zwolle,&#13;
tegen:&#13;
De besloten vennootschap met beperkte aansprakelijkheid&#13;
Landgoed Rechteren B.V.,&#13;
gevestigd te Dalfsen, Rechterendijk 8a,&#13;
AR2010_02.indb 59 1-4-2010 16:36:34&#13;
Rechtspraak 5557&#13;
t R a 60 Tijdschrift voor Agr risch ech Nr. 2 - februari 2010&#13;
hierna te noemen: verpachtster,&#13;
gemachtigde:&#13;
mr. R.K.E. Buysrogge, Benthem Gratama advocaten te Zwolle.&#13;
H&#13;
et geding in eerste aanleg&#13;
De grondkamer Oost heeft bij beschikking van 26 februari&#13;
2009, waarvan afschrift aan partijen is verzonden op 10 maart 2009, de pachtprijs in de tussen partijen bestaande&#13;
pachtovereenkomst met betrekking tot een boerderij met weiland, kadastraal bekend gemeente Dalfsen, sectie E, nrs. 443 en 3559, totaal groot 3.24.40 ha, herzien en bepaald op € 12.133,00 in totaal per jaar, ingaande 1 oktober 2007. Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de aan de beschikking ten grondslag gelegde&#13;
motivering.&#13;
H&#13;
et geding in hoger beroep&#13;
Pachter is bij een 9 april 2009 ter griffie ingekomen beroepschrift&#13;
in beroep gekomen van voormelde beschikking, met verzoek die beschikking te vernietigen, dan wel met inachtneming&#13;
van het door hem aangevoerde de pachtprijs in de onderhavige pachtovereenkomst te bepalen op € 1.361,34 in totaal per jaar, ingaande 1 oktober 2007, dan wel op een bedrag&#13;
als de Centrale Grondkamer in goede justitie zal vermenen&#13;
te behoren. Verpachtster heeft hiertegen verweer gevoerd bij een op 6 mei 2009 ter griffie ingekomen verweerschrift,&#13;
met verzoek het beroep af te wijzen.&#13;
De grieven&#13;
Pachter heeft aangevoerd dat de grondkamer in haar bestreden&#13;
beschikking geen rekening heeft gehouden met het bepaalde&#13;
in het arrest van de pachtkamer van het gerechtshof te Arnhem d.d. 26 juni 2001; dat in bedoelde beschikking tevens&#13;
wordt miskend hetgeen is gesteld in het procesverbaal van comparitie van partijen d.d. 11 april 2001 dat: ‘partijen verklaren voorts het er over eens te zijn, dat de pachtprijs is bepaald rekening houdend met de door Borghuis te verrichten&#13;
werkzaamheden’.&#13;
Beoordeling van het geschil in hoger beroep&#13;
1. Uit de stukken, waaronder die in eerste aanleg, blijkt dat de pachtkamer van het gerechtshof te Arnhem bij arrest van 26 juni 2001 tussen partijen schriftelijk heeft vastgelegd een pachtovereenkomst met de volgende inhoud:&#13;
––partijen: aanvankelijk E.M.C. Gravin Van Rechteren&#13;
Limpurg en sedert december 1997 Landgoed Rechteren B.V. als verpachtster en Borghuis als pachter;&#13;
––pachtobject: de hoeve te Dalfsen aan de Venneweg, thans kadastraal bekend gemeente Dalfsen, sectie E, nummer 443, groot 0.05.90 ha (erf, woonhuis, paardestallen en gebouwen) en sectie E, nummer 3559, groot 3.18.50 ha (weiland);&#13;
––ingangsdatum: 1 oktober 1989 wat betreft het huisperceel (sectie E, nummer 443) en de toenmalige&#13;
toegangsweg van/naar de Venneweg en 1 oktober 1990 wat betreft de bijbehorende grond met uitzondering van die toegangsweg (thans sectie E nummer 3559);&#13;
––pachtprijs: vanaf de aanvang van het gebruik ƒ 2.500,00 per jaar, over 1999 ƒ 2.750,00 en vanaf 1 januari 2000 ƒ 3.000,00 per jaar, aanvankelijk achteraf te voldoen (voor het eerst in de herfst van 1991) en voor het eerst in het jaar 1996 bij vooruitbetaling&#13;
(vóór eind februari van het lopende jaar); bij de hoogte van de pachtprijs is rekening gehouden&#13;
met de door de pachter te verrichten werkzaamheden&#13;
zoals hierna te vermelden onder ‘bijzonder beding’;&#13;
––duur: de wettelijke duur van twaalf jaren, zulks onverminderd&#13;
de werking van artikel 9, eerste lid Pw en de mogelijke toepassing van artikel 9, tweede lid Pw;&#13;
––bijzonder beding: overeengekomen is dat de pachter de bestaande opstallen op het huisperceel zal afbreken en vervangen door nieuw te bouwen opstallen. Daarbij komen de kosten van materiaal&#13;
(met voor het woonhuis een limiet van ƒ 100.000,00, door Borghuis vrijelijk te besteden binnen&#13;
het vastgestelde bouwplan) voor rekening van de verpachtster en die van alle arbeid voor rekening van de pachter.&#13;
2. De grondkamer, en in beroep de Centrale Grondkamer, dienen in een procedure als de onderhavige uit te gaan van en zich te beperken tot hetgeen de pachtrechter met betrekking&#13;
tot de onderhavige pachtverhouding schriftelijk heeft vastgelegd.&#13;
3. De grondkamer, en in beroep de Centrale Grondkamer, dienen bij de bepaling van de pachtprijs uit te gaan van het pachtobject zoals dat bij het ingaan van de pachtovereenkomst&#13;
door verpachtster aan pachter ter beschikking is gesteld&#13;
en de daaraan nadien voor zijn rekening aangebrachte voorzieningen en verbeteringen buiten beschouwing te laten.&#13;
4. De grondkamer heeft in haar bestreden beschikking - onweersproken&#13;
- overwogen dat tijdens de bezichtiging van het pachtobject door drie van haar deskundigen op 29 januari&#13;
2009 partijen verklaard hebben akkoord te gaan met een verdeling van 50%-50% aangaande de investeringen in de woning. Hiermee hebben, blijkens voornoemde beschikking,&#13;
deskundigen in hun rapport rekening gehouden. Bij de bedrijfsgebouwen zijn deskundigen, blijkens genoemde beschikking,&#13;
uitgegaan van een investering van 40% (pachter) - 60% (verpachtster) van de gebruikswaarde in 2007 waarover,&#13;
blijkens de stukken in eerste aanleg, tussen partijen kennelijk overeenstemming bestaat. De Centrale Grondkamer&#13;
kan pachter dan ook niet volgen in zijn betoog dat bij de - door de grondkamer gevolgde - taxatie door deskundigen geen rekening is gehouden met het bepaalde in voormeld arrest&#13;
van de pachtkamer van het gerechtshof te Arnhem d.d. 26 juni 2001. Mede gelet op het hiervoor overwogene deelt de Centrale Grondkamer evenmin de zienswijze van pachter&#13;
dat bij genoemde taxatie miskend is dat de onderhavige&#13;
pachtprijs indertijd is bepaald, rekening houdend met de door pachter te verrichten werkzaamheden. Pachter heeft overigens geen concrete grieven aangevoerd tegen de door de grondkamer bepaalde pachtprijs dan wel tegen de daaraan&#13;
ten grondslag liggende taxatie door deskundigen c.q. onderdelen&#13;
daarvan.&#13;
5. De beoordeling van eventuele geschillen inzake de inhoud&#13;
van een pachtovereenkomst dan wel de uitvoering daarvan betreft de beantwoording van een rechtsvraag en is bij uitsluiting voorbehouden aan de bevoegde pachtrechter. Een en ander brengt mede dat de kennelijke grief van pachter&#13;
dat de onderhavige woning niet kan worden afgebouwd omdat verpachtster hiervoor geen financiële middelen ter beschikking stelt overeenkomstig het dienaangaande vermelde&#13;
in de in voornoemd arrest van de pachtkamer van het gerechtshof te Arnhem d.d. 26 juni 2001 schriftelijk vastgelegde&#13;
pachtovereenkomst tussen partijen hier geen bespreking&#13;
behoeft.&#13;
6. De omstandigheid dat pachter, naar hij aanvoert, zich thans gesteld ziet voor een in zijn omstandigheden welhaast niet te betalen pachtprijs, is als zodanig voor de bepaling van de hoogst toelaatbare pachtprijs van het onderhavige pachtobject niet relevant. Deze hoogst toelaatbare pachtprijs&#13;
moet door de grondkamer, en in beroep door de Centrale&#13;
Grondkamer, worden bepaald met toepassing van de verschillende&#13;
te dezen relevante pachtnormenbesluiten en van het Pachtprijzenbesluit 2007 c.a., waarbij de eventuele persoonlijke&#13;
en financiële omstandigheden van pachter geen rol spelen.&#13;
7. Het hiervoor overwogene brengt mede dat de grieven van pachter geen doel treffen.&#13;
S&#13;
lotsom&#13;
De beschikking, waarvan beroep, kan in stand blijven.&#13;
Beslissing&#13;
De Centrale Grondkamer, beschikkende in hoger beroep:&#13;
Bevestigt de beschikking, waarvan beroep, zulks met vermelding&#13;
van het navolgende:&#13;
Indien de pachter ingevolge artikel 116, onderdeel b, van de Waterschapswet geen pachtersomslag is verschuldigd, kan de pachtprijs worden vermeerderd met maximaal 50% van de waterschapslasten zoals die in het betrokken jaar zijn vastgesteld. Indien op het verpachte land een ruilverkavelingsrente&#13;
dan wel een landinrichtingsrente rust, kan door de verpachtster 50% van de ruilverkavelingsrente dan wel landinrichtingsrente&#13;
aan de pachter doorberekend worden met een maximum van € 25,00 per ha per jaar.&#13;
Indien de geldelijke lasten welke de verpachtster door publiekrechtelijke&#13;
lichamen zijn opgelegd, worden verhoogd in verband met door deze lichamen uit te voeren onderhoudswerkzaamheden,&#13;
welke vóórdien ten laste kwamen van de pachter, kan de verpachtster ten hoogste het bedrag van de aan die werkzaamheden verbonden kosten aan de pachter doorberekenen.</content><legacyfootnotes/><footnotes><footnote/></footnotes><auteurs>mrs. Valk, Olthof, Van der Beek en de deskundige leden&#13;
ir Duenk en baron F.J.A. van Verschuer</auteurs><published>2010-02-01 00:00:00</published><modified>2010-02-01 00:00:00</modified><editiondate>2010-02-01</editiondate><htmlpath>https://denhollander.info/artikel/8436</htmlpath></article>
</articles></edition>
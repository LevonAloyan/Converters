<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2015</searchword><id>12521</id><udhid>UDH:TvAR/12521</udhid><titel>Zinvol samenspel van huurrecht en pachtrecht</titel><searchwords><searchword>TvAR 11/2015</searchword><searchword>UDH:TvAR/12521</searchword></searchwords><attachments><attachment><name>17650.pdf</name><extention>pdf</extention><url>https://denhollander.info/download/17650/ci</url></attachment></attachments><inleiding/><content>&lt;p&gt;Het huurrecht en het pachtrecht zijn grotendeels verschillende wegen gegaan. Aanvankelijk, dat wil zeggen in het Burgerlijk Wetboek van 1838, zag de wetgever pacht als een vorm van huur. Naast de algemene regels met betrekking tot huur, golden enkele bijzondere bepalingen &amp;lsquo;betrekkelijk tot huur van landerijen&amp;rsquo;. De grondtrekken van het huidige pachtrecht, met de onmiskenbare bedoeling om de pachter in bescherming te nemen tegen een verondersteld overwicht van de verpachter, ontbraken nog geheel. De ommekeer kwam met de Staatscommissie van 1919 (dus direct na de Eerste Wereldoorlog) en vooral met het Voor-ontwerp van 1923. Weliswaar gingen de commissie en het ontwerp nog steeds uit van pacht als een variant van huur (het ontwerp bracht de voorgestelde regels met betrekking tot pacht onder in een nieuwe afdeling 4 van de zevende titel van het toenmalige derde boek van het BW), maar die variant kreeg in vele opzichten wezenlijk andere trekken dan de (gewone) huur. Tot en met de Pachtwet van 1958 is op dit ontwerp voortgebouwd. Daarbij is in wetstechnische zin de band tussen het huurrecht en het pachtrecht doorgeknipt. Die knip geldt nu nog steeds: &amp;lsquo;De pachtovereenkomst wordt niet als huur aangemerkt&amp;rsquo; (art. 7:201 lid 3 BW).&lt;/p&gt;&#13;
&lt;p&gt;Dat pacht in wetstechnische zin geen huur is, betekent niet dat er geen inhoudelijk verband tussen beide rechtsfiguren bestaat. Dat verband wordt benadrukt door de omstandigheid dat de wetgever bij de wetswijziging van 2007 de regeling van het einde van de pachtovereenkomst in belangrijke mate heeft afgestemd op die van het einde van huur van (vooral) bedrijfsruimte. Maar ook v&amp;oacute;&amp;oacute;r 2007 bestond uiteraard dat inhoudelijk verband. Huur en pacht zijn immers beide persoonlijke gebruiksrechten met betrekking tot zaken. Wanneer we beide regelingen met elkaar vergelijken kan dat alleen maar bijdragen tot een verdieping van ons begrip van zowel het pachtrecht als het huurrecht. Ik heb reeds eerder bepleit dat in de literatuur met betrekking tot het pachtrecht interne rechtsvergelijking met het huurrecht wordt beoefend (mijn boekbespreking van Asser/Snijders 7-III* 2009, &lt;span class="italic"&gt;WPNR&lt;/span&gt; 2010, 6862). Houwing wijdde in zijn commentaar op de Pachtwet van 1958 inderdaad veelvuldig aandacht aan de huur. In de vorm van Houwing/Heisterkamp (het deel Pachtwet in de zogenaamde Groene Serie van Kluwer, met een tot en met begin 2008 bijgewerkte versie in de elektronische uitgave Module pacht en landelijk gebied), kan de diepgraver daar nog steeds van profiteren. Maar ook in de nieuwere literatuur, die de huidige wettelijke regeling tot uitgangspunt neemt, zou interne rechtsvergelijking eigenlijk niet mogen ontbreken.&lt;/p&gt;&#13;
&lt;p&gt;Intussen kan het van de literatuur alleen niet komen. Een zinvol samenspel van huurrecht en pachtrecht veronderstelt dat ook in de rechtspraktijk de beoefening van beide terreinen wordt gecombineerd. In de advocatuur is dat geen vanzelfsprekendheid, als ik het goed zie. De praktijk van advocaten is vaak op de klant geori&amp;euml;nteerd. De kans dat een pachtadvocaat mede is ingevoerd in het milieubestuursrecht is daardoor groter dan dat hij ook van het huurrecht werkelijk verstand heeft. Ik begrijp heel goed dat een klantgeori&amp;euml;nteerde advocatenpraktijk veel voordelen heeft, ook inhoudelijk. Toch bepleit ik graag dat een pachtadvocaat ook de samenwerking met zijn huurcollega&amp;rsquo;s zoekt. In de rechtspraak is de situatie wezenlijk anders dan in de advocatuur. Thans wordt door de beroepsrechters op alle niveau&amp;rsquo;s (in eerste aanleg, in hoger beroep en in cassatie) de beoefening van het pachtrecht en het huurrecht met elkaar gecombineerd. De kansen die met die omstandigheid zijn gegeven, worden intussen deels tenietgedaan door de sterke afname van het aantal pachtzaken. In cassatie lijkt het pachtrecht zelfs in het geheel niet van de grond te zijn gekomen. Het zeer beperkte zaaksaanbod leidt helaas ertoe dat voor de hand liggende verbanden tussen huur en pacht maar zo af en toe in de rechtspraak aan de orde komen.&lt;/p&gt;&#13;
&lt;p&gt;Laat mij deze overpeinzingen niet in mineur be&amp;euml;indigen. Ik geef graag een voorbeeld van zinvol samenspel van huurrecht en pachtrecht. In 1958 introduceerde art. 44 Pachtwet de regeling die we nu (in aangepaste vorm) vinden in art. 7:373 BW. Wie ingewijd is in het pachtrecht, kent die regeling. Ze voorziet in schadevergoeding in het geval een pachtovereenkomst is be&amp;euml;indigd op de grond dat de verpachter (of een naaste) het verpachte duurzaam in gebruik wil nemen, dan wel wil bestemmen voor niet-agrarisch gebruik, terwijl die wil in werkelijkheid niet aanwezig is geweest. De regeling maakt het bovendien mogelijk dat de pachtrechter reeds in het be&amp;euml;indigingsvonnis een bedrag bepaalt dat de verpachter aan de pachter moet betalen ingeval later mocht blijken dat de beweerde wil in werkelijkheid niet aanwezig was. Ter zijde: eigenlijk is deze regeling niet zozeer een uitvinding van de pachtwetgever, maar van de pacht&lt;span class="italic"&gt;rechter&lt;/span&gt;. Mijn verre voorgangers waren niet ongewoon om bij verpachters belangstellend te informeren of zij bereid waren zich tegenover de pachter vrijwillig tot betaling van een boete te verplichten voor het geval het eigen gebruik niet tot uitvoering zou komen. Houwing (die mijn zegsman is) vertelt dat daarbij aan verpachters zelfs te verstaan werd gegeven dat het het hof niet zou gelukken om van de waarheid van het voornemen tot eigen gebruik overtuigd te raken, zolang zij zo&amp;rsquo;n verplichting niet op zich namen (&lt;span class="italic"&gt;De Pacht&lt;/span&gt; 1952, p. 202, met verwijzing naar Hof Arnhem 13 maart 1951, &lt;span class="italic"&gt;P&lt;/span&gt;. 1952, 1362). (U bemerkt dat de pachtkamer van het gerechtshof ook in die tijd van lijdelijkheid weinig last had.) Art. 44 Pachtwet maakte deze praktijk overbodig; de pachtrechter kon de boetebepaling nu zelf aan de verpachter opleggen.&lt;/p&gt;&#13;
&lt;p&gt;Nu het samenspel met het huurrecht. De regeling van art. 44 Pachtwet inspireerde de wetgever in 1971 tot de bepaling van art. 1628a BW (oud), waarin een vergelijkbare en deels identiek geformuleerde regeling werd neergelegd voor de huur van bedrijfsruimte (Gewijzigd voorstel van wet, &lt;span class="italic"&gt;Kamerstukken II&lt;/span&gt;, 8875, nr. 14). Een jaar later volgde de regeling van huur van woonruimte met de invoering van art. 1623e BW (oud). Deze bepalingen vinden hun vervolg in de huidige art. 7:276 en 7:299 BW. Zo werd dus een in het pachtrecht ontwikkelde regeling door het huurrecht geadopteerd.&lt;/p&gt;&#13;
&lt;p&gt;Een onverdeeld succesverhaal is dit samenspel van huurrecht en pachtrecht (nog) niet. De pachtkamer van het gerechtshof en de Hoge Raad zijn bij de uitleg van de parallelle bepalingen helaas deels een eigen weg gegaan. Volgens de pachtrechtspraak ging het bij de in art. 44 Pachtwet bedoelde wil tot eigen gebruik niet om een abstracte wil, maar om de concreet geuite wil, gericht op duurzaam en te realiseren persoonlijk gebruik voor het ten processe vermelde tot de landbouw betrekkelijke doel. Zie Hof Arnhem 20 mei 1997, &lt;span class="italic"&gt;Agr.r&lt;/span&gt;. 1998/4925 (De Hoon-van der Veeken c.s./Hendriks) en Hof Arnhem 16 maart 2004, &lt;span class="italic"&gt;Agr.r&lt;/span&gt;. 2006/5314 (Korsmit/Korsmit c.s.). Weliswaar zegt het hof ook dat dit uitgangspunt met enige soepelheid moet worden gehanteerd, in die zin dat een verantwoorde wijziging in de voorgenomen bedrijfsopzet die voldoet aan dezelfde maatstaven, geacht kan worden onder de geuite wil te vallen, maar de realisering van een hertenfokkerij in plaats van een fruitteeltbedrijf ging het hof in dit verband te ver. De rechtspraak van de Hoge Raad met betrekking tot huur acht de verhuurder niet werkelijk gebonden aan het concreet door hem geuite voornemen. Neemt de voormalige verhuurder het gehuurde zelf duurzaam in gebruik, dan zal dit in beginsel een aanwijzing zijn dat de destijds door hem beweerde wil ernstig genomen moet worden, ongeacht welk gebruik de verhuurder toen voor ogen stond. De concreet geuite wil is volgens de rechtspraak van de Hoge Raad dus in beginsel niet van belang. Zie HR 9 december 1977, &lt;span class="italic"&gt;NJ&lt;/span&gt; 1978, 275 (Emmen/Staat) en HR 4 december 1981, &lt;span class="italic"&gt;NJ&lt;/span&gt; 1982, 422 (Krom/Jansen).&lt;/p&gt;&#13;
&lt;p&gt;Wat de oorzaak van deze gescheiden wegen is, laat zich raden. Destijds was in pachtzaken geen cassatie mogelijk op de Hoge Raad. De pachtkamer van het hof kon zich dus een geheel eigen koers veroorloven, terwijl de Hoge Raad niet mede gevoed werd door in de pachtrechtspraak verworven inzichten. Het wachten is nu op pacht- of huurzaken die de kans bieden om de beide lijnen weer bij elkaar te brengen en op dit punt het samenspel van huurrecht en pachtrecht te voltooien.&lt;/p&gt;</content><legacyfootnotes/><footnotes><footnote/></footnotes><auteurs>mr. W.L. Valk</auteurs><published>2015-11-04 16:01:51</published><modified>2015-11-05 15:22:53</modified><editiondate>2015-11-04</editiondate><htmlpath>https://denhollander.info/artikel/12521</htmlpath></article>
</articles></edition>
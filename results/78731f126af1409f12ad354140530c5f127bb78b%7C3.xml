<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2015</searchword><id>12168</id><udhid>UDH:TvAR/12168</udhid><titel>Wetgeving en literatuur</titel><searchwords><searchword>TvAR 5/2015</searchword><searchword>UDH:TvAR/12168</searchword></searchwords><attachments><attachment><name>17362.pdf</name><extention>pdf</extention><url>https://denhollander.info/download/17362/ci</url></attachment></attachments><inleiding/><content>&lt;h2&gt;&lt;span class="unknown"&gt;Pacht&lt;/span&gt;&lt;/h2&gt;&lt;h4&gt;Pachtbeleid&lt;/h4&gt;&lt;p&gt;Vragen van Kamerleden over de pachtevaluatie en het akkoord van Spelderholt zijn beantwoord door de staatssecretaris in een brief (&lt;span class="italic"&gt;Kamerstukken II&lt;/span&gt; 2014/15, 27 924, nr. 63). In de beantwoording geeft de staatssecretaris niet veel prijs over haar plannen. Er wordt op gewezen dat partijen bij Spelderholt nog aan het overleggen zijn over het overgangsrecht en een alternatief voor de eerder voorgestelde prijstoetsing bij flexibele pacht. Als daar wat uit komt, kunnen wij verder. Wel wordt een minimum-wettelijke termijn van zes jaar, zoals voorgesteld in de evaluatie, afgewezen.&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Europees recht en erfpachtvoorwaarden&lt;/h4&gt;&lt;p&gt;In een artikel in &lt;span class="italic"&gt;WPNR&lt;/span&gt; 2 mei 2015, p. 413 e.v. gaat K. Everaars in op de rol van de Europese richtlijn oneerlijke bedingen in consumentenovereenkomsten bij erfpacht, naar aanleiding van de uitspraak van het Hof Amsterdam van 23 september 2014 inzake de mogelijkheid van eenzijdige wijziging van die voorwaarden door de gemeente Amsterdam.&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Muizenschade&lt;/h4&gt;&lt;p&gt;Voor bedrijven met ernstige muizenschade – dat wil zeggen: een lagere opbrengst van tenminste 25% - kunnen de volgende maatregelen worden toegepast:&lt;/p&gt;&lt;ul&gt;&lt;li class="streepjes"&gt;Uitbreiding van de calamiteitenregeling van het vijfde Actieprogramma naar muizen;&lt;/li&gt;&lt;li class="streepjes"&gt;Verlenging van de uitrijperiode van mest tot 16 september op heringezaaide percelen;&lt;/li&gt;&lt;li class="streepjes"&gt;Vrijstelling van de derogatieverplichting 80% grasland; wel moet er 65% grasland zijn en er mag maximaal 170 kg stikstof worden uitgereden op het areaal andere gewassen dat uitgaat boven 20% van het bouwplan van het bedrijf.&lt;/li&gt;&lt;/ul&gt;&lt;p&gt;(&lt;span class="italic"&gt;Kamerstukken II&lt;/span&gt; 2014/15, 27 858, nr. 305)&lt;/p&gt;&lt;h4&gt;Wet Natuurbescherming&lt;/h4&gt;&lt;p&gt;De te verwachten regeldruk van het wetsvoorstel natuurbescherming – waarin de Boswet, de huidige Natuurbeschermingswet en de Flora- en faunawet zullen opgaan – is in kaart gebracht. Zowel de administratieve lasten als de nalevingskosten zullen licht afnemen (&lt;span class="italic"&gt;Kamerstukken II&lt;/span&gt; 2014/15, 33 348, nr. 14). In de wetsprocedure zelf is een nader verslag verschenen (nr. 16). &lt;/p&gt;&lt;h2&gt;Marktordening&lt;/h2&gt;&lt;h4&gt;GLB&lt;/h4&gt;&lt;p&gt;In een brief aan de Tweede Kamer informeert de staatssecretaris over de voortgang van de uitvoering van het nieuwe GLB, speciaal de betalingsrechten. De gecombineerde opgave 2015 is cruciaal. (&lt;span class="italic"&gt;Kamerstukken II&lt;/span&gt; 2014/15, 28 625, nr. 224). Om de vergroeningspremie te ontvangen worden ook duurzaamheidscertificaten ontwikkeld. Omdat de certificaten voor akkerranden en stroken pas laat werden gepubliceerd en al voor 15 april moest worden ingezaaid, wordt coulant omgegaan met enkele dagen te laat inzaaien (&lt;span class="italic"&gt;Kamerstukken II&lt;/span&gt; 2014/15, 21 501-32, nr. 838). Over de kalverregeling worden nog gesprekken gevoerd, met de sector en in Brussel.&lt;/p&gt;&lt;h2&gt;Gewasbescherming&lt;/h2&gt;&lt;h4&gt;Neonicotinoiden&lt;/h4&gt;&lt;p&gt;Op Europees niveau wordt bezien of de toelating van neonicotinoiden, die schadelijk zijn voor o.a. bijen, zou moeten worden ingetrokken (&lt;span class="italic"&gt;Kamerstukken II&lt;/span&gt; 2014/15, 27 858, nr. 304).&lt;/p&gt;&lt;h2&gt;Milieurecht&lt;/h2&gt;&lt;h4&gt;PAS&lt;/h4&gt;&lt;p&gt;De programmatische aanpak stikstof zal volgens de staatssecretaris per 1 juli 2014 in werking treden (&lt;span class="italic"&gt;Kamerstukken II&lt;/span&gt; 2014/15, 33 ﻿037, nr. 151. Met de Tweede Kamer is nog uitvoerig over de PAS gesproken, ook over de juridische houdbaarheid ervan. De staatssecretaris is daar optimistisch over (&lt;span class="italic"&gt;Kamerstukken II&lt;/span&gt; 2014/15, 32 670, nr. 97).&lt;/p&gt;&lt;h4&gt;Ontheffing productierechten&lt;/h4&gt;&lt;p&gt;Op grond van de regeling ontheffing productierechten konden varkens- en pluimveerechten worden aangevraagd. In een brief aan de Tweede kamer wordt een overzicht geboden van de aanvragen en de resultaten (&lt;span class="italic"&gt;Kamerstukken II&lt;/span&gt; 2014/15, 33037, nr. 150).&lt;/p&gt;&lt;h4&gt;Verantwoorde groei&lt;/h4&gt;&lt;p&gt;In een brief aan de Tweede Kamer legt de staatssecretaris nog eens uit wat zij precies bedoelt met de amvb grondgebonden groei, naar aanleiding van een brief van de NVV (&lt;span class="italic"&gt;Kamerstukken II&lt;/span&gt; 2014/15, 33 979, nr. 92). Ook is er een schriftelijke overleg geweest, waarvan een verslag (nr. 93).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Plattelandsontwikkeling&lt;/h4&gt;&lt;p&gt;De Europese Rekenkamer heeft geconstateerd dat er nogal wat fouten zijn gemaakt bij het uitvoeren van het plattelandsontwikkelingsprogramma 2007-2013. De wijzigingen in het nieuwe programma (minder thema’s en uitvoering agrarisch natuurbeheer door collectieven) zullen naar verwachting in de toekomst tot minder fouten leiden (&lt;span class="italic"&gt;Kamerstukken II&lt;/span&gt; 2014/15, 28 625, nr. 223.&lt;/p&gt;</content><legacyfootnotes/><footnotes><footnote/></footnotes><auteurs/><published>2015-06-04 15:32:42</published><modified>2015-06-04 15:32:42</modified><editiondate>2015-06-04</editiondate><htmlpath>https://denhollander.info/artikel/12168</htmlpath></article>
</articles></edition>
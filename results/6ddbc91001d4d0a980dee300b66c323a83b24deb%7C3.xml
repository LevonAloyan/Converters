<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2009</searchword><id>8130</id><udhid>UDH:TvAR/8130</udhid><titel>Wetgeving en literatuur</titel><searchwords><searchword>TvAR 6/2009</searchword><searchword>UDH:TvAR/8130</searchword></searchwords><attachments><attachment><name>TvAR2009_06_04_Wetgeving.pdf</name><extention>pdf</extention><url>https://denhollander.info/download/7344/ci</url></attachment></attachments><inleiding>Pacht&#13;
Samenvatting pachtarresten&#13;
In de apriluitgave van het Land- en Tuinbouw Bulletin beschrijft&#13;
L.P.J. Mertens drie pachtarresten van de Hoge Raad:&#13;
HR 31 oktober 2008, LJN BF0473 (vgl. Agr.r. 2009/5496,&#13;
Erdkamp/DLO,met noot E.H.M.Harbers);HR 19 december&#13;
2008, LJNBG3714 (vgl. Agr.r. 2009/5497, Van Ginkel/Hoogenveen,&#13;
met noot E.H.M.Harbers) enHR 31 december 2008,&#13;
LJN BG1814 (Agr.r. 2009/5498). Het eerste arrest gaat over&#13;
de kwalificatie van de overeenkomst (huur of pacht). In het&#13;
tweede en het derde arrest staat de ontvankelijkheid van het&#13;
cassatieberoep centraal.</inleiding><content>Winstverrekening pachter&#13;
Over de verplichte winstverrekening door de pachter aan de&#13;
verpachter bij vervreemding van het gepachte binnen tien&#13;
jaar na uitoefening van zijn voorkeursrecht tot koop (art.&#13;
7:384 BW) gaat een bijdrage van B.F. Preller in de mei-uitgave&#13;
van Juridische Berichten voor het Notariaat (JBN 2009,&#13;
nr. 30). De auteur bespreekt een arrest van het pachthof van&#13;
13 maart 2007 (nr. 2006/217P, Agr.r. 2009, nr. 2). Daaruit&#13;
volgt dat de verplichte winstverrekening ook van toepassing&#13;
zonder dat de formele weg van art. 7:378BW(toen: 56b Pw)&#13;
is bewandeld. Ook staat de auteur stil bij de daaropvolgende&#13;
civiele procedure bij de rechtbank waarin de pachter - zonder&#13;
succes - een schadevordering tegen de passerende notaris instelde&#13;
(volgens de pachter had de notaris onrechtmatig gehandeld&#13;
door hemniet te informeren over het ruime toepassingsbereik&#13;
van de verplichte winstverrekening).&#13;
Ruimtelijke Ordening&#13;
Wet algemene bepalingen omgevingsrecht (Wabo)&#13;
Op 20 mei 2009 is aan de Tweede Kamer het wetsvoorstel&#13;
InvoeringswetWabo aangeboden (Kamerstukken II 2008/09,&#13;
31 953, nr. 1-4, Koninklijke boodschap, Voorstel van wet,&#13;
Memorie van Toelichting, Advies en nader rapport). Het&#13;
wetsvoorstel bevat onder andere:&#13;
(a) wijzigingen in de Wabo zelf. Deze moeten er voor&#13;
zorgen dat de Wabo bij inwerkingtreding volledig en actueel&#13;
is. Zij komen ondermeer voort uit:&#13;
– ontwikkelingen in andere in voorbereiding zijnde of in&#13;
werking getreden wetgeving (o.a. de Waterwet, de Wet&#13;
ruimtelijke ordening, de Grondexploitatiewet, etc.);&#13;
– de tijdens de parlementaire behandeling van de Wabo&#13;
gedane toezeggingen (versterking van de doorwerking&#13;
van het omgevingsbeleid; geen kwaliteits- of toegangseisen&#13;
voor de organisatie die belast is met toezicht ex art. 2.22&#13;
Wabo; de toevoeging van de bepaling dat een aanvraag&#13;
van een omgevingsvergunning voor milieubedrijven uitsluitend&#13;
op éénmilieu-inrichting betrekking kan hebben)&#13;
– overige ontwikkelingen.&#13;
(b) regels van overgangsrecht;&#13;
(c) wijzigingen in tal van wetten binnen het omgevingsrecht,&#13;
die het gevolg zijn van de Wabo (waaronder de Wet&#13;
milieubeheer,Wet ruimtelijke ordening,Natuurbeschermingswet&#13;
1998, Flora- en faunawet, Woningwet en Monumentenwet).&#13;
Landinrichting&#13;
Krimpend landbouwareaal&#13;
De minister heeft de Tweede Kamer een samenvatting gegeven&#13;
van de stand van zaken rondomhet krimpend landbouwareaal&#13;
(Kamerstukken II 2008/09, 29 576, brief 31 maart&#13;
2009). Ingegaan wordt op de onderzoeksresultaten van het&#13;
LEI in 2006 ten aanzien van het te verwachten verlies aan&#13;
landbouwgrond in de komende 30 jaar (onttrekking van circa&#13;
4% met een marge van 1%) en de oorzaken daarvan (o.a. de&#13;
groei van het aantal huishoudens en de groei van het areaal&#13;
bedrijven-, natuur- en recreatieterreinen). Ook de invloed&#13;
van de verwerving van grond ten behoeve van de EHS, het&#13;
agrarisch natuurbeheer en de grondbehoefte voor water in&#13;
brede zin komen aan bod.&#13;
Beheer landelijk gebied&#13;
Natura 2000&#13;
In een brief van 14 april 2009 met bijlagen staat de minister&#13;
uitvoerig stil bij de stand van zaken rondom Natura 2000&#13;
(Kamerstukken II 2008/09, 31 700 XIV, nr. 142).Deminister&#13;
gaat in op:&#13;
(a) de voortgang van de aanwijzingsbesluiten en de beheerplannen&#13;
(verwacht wordt dat alle Natura 2000- gebieden in&#13;
december 2010 zijn aangewezen. Provincies die er voor hebben&#13;
gekozen om - voordat de minister tot definitieve aanwijzing&#13;
overgaat - voor bepaalde gebieden eerst conceptbeheerplannen&#13;
te maken, moeten die uiterlijk op 1 september 2009&#13;
gereed hebben);&#13;
(b) de juridische status, doorwerking en houdbaarheid van&#13;
beheerplannen (doorwerking van de maatregelen van de beheerplannen&#13;
zijn verzekerd via de instrumenten van de Natuurbeschermingswet&#13;
1998.De realisatie van de gebiedsdoelen&#13;
in het beheerplan kan desgewenst worden versterkt door inzet&#13;
van instrumenten van andere wetten);&#13;
(c) de door de partijen in De Peel voorgestane stikstofaanpak&#13;
(er zijn goede mogelijkheden om deze aanpak via het&#13;
beheerplan en het daaraan gekoppelde vergunningenbeleid&#13;
te faciliteren en vorm te geven).&#13;
Natura 2000: aanwijzing landbouwgronden&#13;
Over de aanwijzing van landbouwgronden in en nabijNatura&#13;
2000-gebieden gaat een bijdrage van H.E. Woldendorp in&#13;
het Tijdschrift voor Milieu en Recht (M en R, nr. 4, p. 209).&#13;
De auteur beschrijft de procedure voor de aanwijzing van&#13;
Natura 2000-gebieden, refereert aan bestaande jurisprudentie&#13;
met betrekking tot de aanwijzingssystematiek en betrekt deze&#13;
jurisprudentie vervolgens op de aanwijzing van landbouwgronden als Natura 2000-gebied. Ingegaan wordt op de aanwijzing&#13;
van landbouwgronden (met en zonder natuurwaarden)&#13;
die zijn gelegen binnen en nabij eenNatura 2000-gebied.&#13;
Voor beide situaties geldt dat de aanwijzing volgens de jurisprudentie&#13;
door ecologische overwegingen wordt bepaald.Wel&#13;
verschilt per situatie de wijze waarop deze ecologische overwegingen&#13;
vervolgens worden ingekleurd. De auteur belicht&#13;
deze verschillen aan de hand van praktische voorbeelden.&#13;
Natura 2000: rechtspraak&#13;
Over de perikelen rondom vergunningverleningen aan agrarische&#13;
bedrijven nabij Natura 2000-gebieden gaan: ABRS 1&#13;
april 2009, LJN BH9249; ABRS 1 april 2009, LJN BH9238&#13;
en ABRS 8 april 2009, LJN BI0416. Deze uitspraken zijn&#13;
reeds gepubliceerd in de mei-uitgave van het Tijdschrift voor&#13;
Agrarisch Recht, voorzien van een annotatie van D.W. Bruil&#13;
(Agr.r. 2009, nrs. 5518, 5519, 5520).&#13;
Natuurbeschermingswet&#13;
V. Ampt-Riksen belicht in een artikel in het tijdschrift Regelingen&#13;
Omgevingsrecht van april niet alleen de belangrijkste&#13;
wijzigingen die deNatuurbeschermingswet 1998met ingang&#13;
van 1 februari 2009 heeft ondergaan, maar geeft ook aan op&#13;
welke punten de wijzigingen nog stof tot nadenken geven.&#13;
De titel luidt: ‘De Natuurbeschermingswet 1998 gewijzigd:&#13;
hiep hiep hoera?’ (TRO 2009/169). Besproken worden (a)&#13;
het einde van de rechtstreekse werking van de habitattoets;&#13;
(b) de (uitgebleven) meldingsplicht; (c) de toevoeging op&#13;
enkele plaatsen in de gewijzigde wet van het woord ‘significant’;&#13;
en (d) de ammoniakdepositie enNatura 2000-gebieden&#13;
(de nieuwe handreiking van de commissie Trojan, de juridische&#13;
wegen die zouden kunnen leiden tot vermindering van&#13;
de effecten van ammoniakdepositie opNatura 2000-gebieden,&#13;
en de gevolgen voor de vergunningverleningen aan veehouderijen&#13;
van de ammoniaktoetsing aan de Natuurbeschermingswet&#13;
1998 in plaats van aan de Wet milieubeheer).&#13;
Marktordening&#13;
Health check&#13;
Al op 18 november 2008 is op Europees niveau een onderhandelingsakkoord&#13;
bereikt over de health check. In een brief&#13;
van 27 april 2009 informeert de minister de Tweede Kamer&#13;
over de implementatiebesluiten die zij in dat kader heeft genomen.&#13;
Het gaat om genomen besluiten op onderdelen van&#13;
de health check, die een nationale keuze of uitwerking behoeven&#13;
(Kamerstukken II 2008/09, 28 625, nr. 67). Deze besluiten&#13;
laten zich als volgt samenvatten:&#13;
(a) De vermaatschappelijking van de inkomenssteun via artikel&#13;
68 van Verordening 73/2009.&#13;
De minister wil de nationale enveloppe voor inkomenssteun&#13;
aanwenden voor de bevordering van de ontwikkeling van&#13;
dier- en milieuvriendelijke productiemethoden, het initiëren&#13;
van een weersverzekering, de introductie van een identificatieen&#13;
registratiesysteem voor schapen en geiten en een vaarvergoeding&#13;
ten aanzien van landbouwpercelen die alleen bereikbaar&#13;
zijn over het water.&#13;
(b) De besteding van de extra middelen voor het plattelandsontwikkelingsprogramma&#13;
(POP) als gevolg van de overeengekomen&#13;
extra modulatie.&#13;
De minister omschrijft op welke wijze zij het nog te ontvangen&#13;
aanvullende budget ten behoeve van het plattelandsbeleid&#13;
zal besteden. Een groot deel van dit budget is afkomstig van&#13;
de extramodulatie (overheveling vanmiddelen van inkomenssteun&#13;
naar plattelandsbeleid).&#13;
(c) De ontkoppeling van inkomenssteun van de productie.&#13;
De minister geeft per productiesector aan op welke wijze en&#13;
wanneer de inkomenssteun zal worden ontkoppeld.&#13;
(d) De instelling van een ondergrens aan directe betalingen.&#13;
De minister is voornemens om als ondergrens een minimaal&#13;
steunbedrag te hanteren van € 500. Verder onderzoekt de&#13;
minister nog of zij gebruik zal maken van de mogelijkheid&#13;
om - onder bepaalde voorwaarden - natuurlijke en rechtspersonen&#13;
uit te sluiten van directe inkomenssteun.&#13;
Dieren&#13;
Verdoven slachtvarkens&#13;
In het kader van onderzoek naar diervriendelijker dodingsmethoden&#13;
van gehouden dieren is in opdracht van de minister&#13;
door de Animal SciencesGroup (WageningenUR) onderzoek&#13;
verricht naar een alternatievemethode voor het verdoven van&#13;
slachtvarkens: verdoving door een CO2-gasmengsel dat afwijkt&#13;
van het huidige gasmengsel en de tweefase methode.&#13;
Het rapport is op 1 april 2009 door de minister aan de&#13;
Tweede Kamer gezonden, vergezeld van een briefmet toelichting&#13;
(Kamerstukken II 2008/09, 28 286, nr. 278). De toepassing&#13;
van deze methoden leidt bij slachtvarkens niet tot een&#13;
verbetering van het dierenwelzijn, zo luidt de conclusie.&#13;
Wetsvoorstel verbod pelsdierhouderij&#13;
Het wetsvoorstel houdende een verbod op de pelsdierhouderij&#13;
(nr. 30 826) heeft nog steeds de nodige politieke belangstelling.&#13;
De Tweede Kamer heeft over het wetsvoorstel extern&#13;
juridisch advies ingewonnen bij De Brauw Blackstone Westbroek.&#13;
Het externe advies (22 p.) beantwoordt vier vragen.&#13;
Deze vragen laten zich in grote lijn samenvatten tot de volgende&#13;
kernvraag: leidt het wetsvoorstel tot een verplichting&#13;
tot nadeelcompensatie ten behoeve van de pelsdierhouderijen&#13;
en van de bedrijven die (volledig) afhankelijk zijn van de&#13;
pelsdierhouderijen? Het rapport is op 8 april 2009 aan de&#13;
Tweede Kamer gestuurd (Kamerstukken II 2008/09, 30 826,&#13;
nr. 17). Het geeft aan dat de kans uiterst klein wordt geacht&#13;
dat bedrijven die (volledig) afhankelijk zijn van de pelsdierhouderij&#13;
met succes aanspraak kunnen maken op schadevergoeding.&#13;
Ten aanzien van de pelsdierhouderijen zelf geeft De&#13;
Brauw Blackstone Westbroek aan niet te kunnen beoordelen&#13;
of de in het wetsvoorstel opgenomen afbouwtermijn van tien&#13;
jaar een reële mogelijkheid biedt om de schade te beperken.&#13;
Als blijkt dat een subgroep onevenredig wordt getroffen door&#13;
het wetsvoorstel dan heeft deze subgroep in beginsel wel recht&#13;
op vergoeding van de onevenredige schade of een deel ervan.&#13;
De Tweede Kamer wordt daarom in overweging gegeven om&#13;
nader te onderzoeken of een subgroep onevenredig getroffen&#13;
zal worden door het wetsvoorstel.&#13;
Diertransporten&#13;
De minister heeft de Tweede Kamer een samenvatting gegeven&#13;
van de door haar voorgestelde uitbreiding van het bestuursrechtelijke&#13;
handhavingsinstrumentarium ten behoeve van de&#13;
regelgeving voor diertransporten (Kamerstukken II 2008/09, 26 991, nr. 250, brief 15 april 2009). Deze uitbreiding moet&#13;
er toe leiden dat effectiever en evenwichtiger kan worden&#13;
opgetreden tegen misstanden bij diertransporten en wordt&#13;
voornamelijk gevonden in:&#13;
(a) de aanpassing van beleidsregels dierenwelzijn.&#13;
Eén van de speerpunten daarbij is dat het nieuwe handhavingsbeleid&#13;
niet alleen is gericht op het aanspreken van de&#13;
vervoerder, maar op de hele keten, dus ook op de boer of de&#13;
houder die de dieren laat vervoeren en op de exploitant van&#13;
het verzamelcentrum;&#13;
(b) de introductie van de bestuurlijke boete in het door de&#13;
minister ingediende wetsvoorstel tot wijziging van deGezondheid-&#13;
en welzijnswet voor dieren (nr. 31 814).&#13;
Stallen&#13;
In de Nota dierenwelzijn is als ambitie opgenomen dat in&#13;
2011 5%van de stallen in de veehouderij integraal duurzaam&#13;
zijn uitgevoerd. In de LNV- begroting van 2009 zijn de tussendoelstellingen&#13;
opgenomen. Jaarlijks rapporteert deminister&#13;
over de voortgang. Op 17 april 2009 heeft de minister het&#13;
rapport met de resultaten op peildatum 1 januari 2009 aangeboden&#13;
aan de Tweede Kamer (opgesteld door Wageningen&#13;
UR- Animal Sciences Group in samenwerking met het LEI&#13;
en Stichting Milieukeur: Kamerstukken II 2008/09, 28 286,&#13;
nr. 289, brief 17 april 2009). Daaruit volgt dat het aandeel&#13;
gerealiseerde integraal duurzame stallen op 1 januari 2009&#13;
2,2% bedraagt van de in totaal in gebruik zijnde stallen. De&#13;
(tussen) doelstelling voor 2009 is daarmee gerealiseerd. Wel&#13;
benadrukt de minister dat de huidige economische situatie&#13;
enige onzekerheidmeebrengt nu een aantal bedrijvenmogelijk&#13;
minder financiële ruimte heeft om op korte termijn te investeren&#13;
in innovatieve duurzame stallen. Het kabinet heeft&#13;
daarom in een aanvullend beleidsakkoord extra middelen&#13;
gereserveerd voor een duurzame agrarische sector in 2009 en&#13;
2010. De Tweede Kamer wordt hierover binnenkort nader&#13;
geïnformeerd.&#13;
Dierziekten&#13;
De reeds bij brief van 17 maart 2009 door de minister aankondigde&#13;
grootschalige verplichte vaccinatie van schapen en&#13;
geiten tegen Q-koorts (Kamerstukken II 2008/09, 28 286 en&#13;
30 669, nr. 266) is inmiddels geformaliseerd: zie de Regeling&#13;
van de Minister van LNV van 20 april 2009, nr. TRCJZ/&#13;
2009/1142, Stcrt. 2009, 80 (p. 4). Zie voor een korte&#13;
omschrijving van de getroffen maatregelen: Agr.r. 2009, p.&#13;
136 (Wetgeving en literatuur, onder `Dierziekten’).&#13;
Verdoven pluimvee&#13;
De elektrische bedwelming van vleeskuikens, leghennen en&#13;
eenden met de huidige waterbadmethode is niet toereikend.&#13;
Zeer aannemelijk is dat een aanzienlijk deel van de dieren&#13;
niet voldoende wordt bedwelmd. Dat blijkt uit een onderzoeksrapport&#13;
van de Animal Sciences Group. Reden voor de&#13;
minister omde volgendemaatregelen te treffen: (a) uitfasering&#13;
van de huidige waterbadmethode. Ook op Europees niveau&#13;
zal de minister hiervoor pleiten bij de herziening van de&#13;
richtlijn bedwelmen en doden van dieren; (b) aanpassing van&#13;
de huidige (nationale) regelgeving ten aanzien van de bij de&#13;
bedwelming toe te passen frequenties en stroomsterkte (Kamerstukken&#13;
II 2008/09, 28 286, nr. 291, brief 29 april 2009).&#13;
Milieurecht&#13;
Luchtkwaliteit&#13;
De EuropeseCommissie heeft ingestemdmet hetNederlandse&#13;
verzoek tot derogatie van de Europese grenswaarden voor&#13;
luchtkwaliteit (vgl. art. 22 van de nieuwe EU-richtlijn&#13;
Luchtkwaliteit en schonere lucht voor Europa 2008/50/EG,&#13;
PbEG L 152). Het tijdstip dat aan de jaar- en uurgrenswaarden&#13;
voor fijn stof moet worden voldaan, wordt uitgesteld tot&#13;
11 juni 2011 (was: 1 januari 2005); het tijdstip dat aan de&#13;
jaargrenswaarde voor stikstofdioxide moet worden voldaan,&#13;
wordt 1 januari 2015 (was: 1 januari 2010).Met de derogatie&#13;
en het inmiddels door de Eerste en Tweede Kamer aanvaarde&#13;
wetsvoorstel tot wijziging van titel 5.2 van de Wet milieubeheer&#13;
in verband met de implementatie en derogatie van&#13;
luchtkwaliteitseisen (nr. 31 589, Stb. 2009, 158), komt de&#13;
inwerkingtreding van het Nationale Samenwerkingsplan&#13;
Luchtkwaliteit (NSL) steeds dichterbij. Hiervoor is alleen&#13;
nog nodig dat het wetsvoorstel en het besluit tot derogatie in&#13;
werking treden (naar verwachting vóór 1 juli 2009) en dat&#13;
het parlementaire proces rondom het NSL is afgerond (volgens&#13;
de huidige planning kan hetNSL tot vaststelling worden&#13;
geagendeerd voor de ministerraad van 10 juli 2009, waarna&#13;
de mededeling tot inwerkingtreding in de Staatscourant kan&#13;
worden gepubliceerd).&#13;
Wijziging Regeling geurhinder en veehouderij en&#13;
regeling Ammoniak en veehouderij&#13;
Bijlagen 1 en 2 van de Regeling geurhinder en veehouderij&#13;
(Rgv) zijn gewijzigd: zie de Regeling van de Minister van&#13;
VROMvan 31maart 2009, nr.DP/2009024812, Stcrt. 2009,&#13;
70 (p. 15). Bijlage 1 bevat de geuremissiefactoren per diercategorie&#13;
en per soort huisvesting. De wijzingen in deze bijlage&#13;
voorzien hoofdzakelijk in de toevoeging van nieuwe huisvestingsystemen.&#13;
Bijlage 2 bevat de minimaal aan te houden afstanden&#13;
van pelsdierhouderijen tot geurgevoelige objecten;&#13;
de minimum afstandseisen van pelsdierhouderijen tot (voormalige)&#13;
bedrijfswoningen worden gewijzigd. Voornoemde&#13;
wijzigingen hangen nauw samenmet de gelijktijdige wijziging&#13;
van de Regeling ammoniak en veehouderij (Rav). In de Rav&#13;
zijn eveneens nieuwe huisvestingssystemen opgenomen en is&#13;
een aantal verbeteringen aangebracht ten behoeve van de&#13;
uitvoeringspraktijk: zie de Regeling van de Minister van&#13;
VROMvan 31maart 2009, nr.DP/2009024814, Stcrt. 2009,&#13;
82 (p. 17).&#13;
Mest: wetsvoorstel tot wijziging Meststoffenwet&#13;
Op 8 mei 2009 is aan de Tweede Kamer een wetsvoorstel&#13;
aangeboden tot wijziging van deMeststoffenwet (differentiatie&#13;
fosfaatbruiksnorm): Kamerstukken II 2008/09, 31 945, nr.&#13;
1-4, Koninklijke boodschap, Voorstel van wet, Memorie van&#13;
Toelichting, Advies en nader rapport.Het wetsvoorstel strekt&#13;
ertoe de Meststoffenwet in overeenstemming te brengen met&#13;
de afspraken met de Europese Commissie, zoals deze voor de&#13;
periode 2010 tot en met 2013 zijn vastgelegd in het vierde&#13;
actieprogramma Nitraatrichtlijn.Het onderhavige wetsvoorstel&#13;
voorziet daarin door:&#13;
– de in artikel 11 lid 3 Meststoffenwet opgenomen mogelijkheid&#13;
tot aanscherping van de fosfaatgebruiksnormen&#13;
voor het bereiken van evenwichtsbemesting in 2015mede&#13;
te baseren op de fosfaattoestand van de bodem; &#13;
– de in artikel 11 lid 2 en 3 Meststoffenwet voor de jaren&#13;
2006 tot enmet 2008 opgenomen fosfaatgebruiksnormen&#13;
te actualiseren volgens de in het vierde actieprogramma&#13;
voor fosfaatneutrale gronden opgenomen normen en&#13;
door de mogelijkheid op te nemen deze te differentiëren&#13;
al naar gelang de in de bodem aanwezige hoeveelheid&#13;
fosfaat;&#13;
– een basis op te nemen om de stikstofgebruiksnormen te&#13;
differentiëren naar gewasopbrengst en omde zogenoemde&#13;
stikstofwerkingscoëfficiënt mede te differentiëren naar&#13;
grondsoort en toegepaste landbouwpraktijk;&#13;
– een basis op te nemen omde voor fosfaatneutrale gronden&#13;
vast te stellen fosfaatgebruiksnormen voor de jaren 2014&#13;
en volgende te differentiëren naar gewasopbrengst en om&#13;
de gebruiksnorm voor dierlijke meststoffen bij of krachtens&#13;
algemene maatregel van bestuur te verlagen indien&#13;
dit noodzakelijk zou blijken te zijn voor het behalen van&#13;
de doelstellingen van de Nitraatrichtlijn vanaf 1 januari&#13;
2014.&#13;
Verder voorziet het wetsvoorstel in de mogelijkheid om de&#13;
kosten die samenhangenmet de krachtens deNitraatrichtlijn&#13;
voorgeschreven monitoring van derogatiebedrijven, bij die&#13;
bedrijven in rekening te brengen. Het is van groot belang dat&#13;
het wetsvoorstel uiterlijk op 1 januari 2010 kracht van wet&#13;
heeft gekregen, nu de minister de Europese Commissie mede&#13;
op grond van het vierde actieprogramma om derogatie heeft&#13;
verzocht voor de periode 2010-2013. Voorwaarde voor instemming&#13;
met dit verzoek is in elk geval dat het vierde actieprogramma&#13;
uiterlijk op 1 januari 2010 verankerd is in de&#13;
wet.&#13;
Rechtspraak: Minasheffingen&#13;
Over het - in de Meststoffenwet opgenomen - stelsel van regulerende&#13;
mineralenheffingen, gebaseerd op een mineralenaangiftesysteem&#13;
(Minas), gaat een arrest van de HR van 3&#13;
april 2009 (nr. 42468, LJN BC2820, in deze uitgave gepubliceerd&#13;
onder nummer 5527). Zie hierna onder 'Fiscaal recht'.&#13;
Rechtspraak: Milieueffectrapportage (m.e.r.)&#13;
Over de vraag of in het kader van de vergunningverlening ex&#13;
art. 8.1 Wet milieubeheer een m.e.r. –plicht gold voor de&#13;
oprichting van een vergistinginstallatie gaat ABRS 4 maart&#13;
2009, nr. 200802785/1, LJN BH4625. Volgens de Afdeling&#13;
heeft het college zich bij de beantwoording van die vraag terecht&#13;
beperkt tot de aangevraagde verandering van de vergistinginstallatie.&#13;
De omstandigheid dat de vergistinginstallatie&#13;
deel uitmaakt van een plan in ontwikkeling waarvoor een&#13;
m.e.r.-plicht geldt, doet daar niet aan af. De vergunde verandering&#13;
is evenminm.e.r.-plichtig op grond van categorie 18.6&#13;
van onderdeel C van de bijlage van het Besluit m.e.r. 1994.&#13;
Voor de beantwoording van de vraag of de vergunde verandering&#13;
onder deze categorie valt, is alleen de afvalverwerkingscapaciteit&#13;
van de vergistinginstallatie van belang en niet de totale&#13;
afvalverwerkingscapaciteit.&#13;
Fiscaal recht&#13;
Wetsvoorstel tot wijziging van de Successiewet&#13;
Het reeds verwachte wetsvoorstel tot modernisering van de&#13;
Successiewet 1956 is op 24 april 2009 bij de Tweede Kamer&#13;
ingediend (Kamerstukken II 2008/09, 31 930, nr. 1-4, Koninklijke&#13;
boodschap, Voorstel van wet,Memorie van Toelichting,&#13;
Advies en nader rapport). De rode draad van het wetsvoorstel&#13;
is vereenvoudiging van de Successiewet 1965 door&#13;
aanpassing en vereenvoudiging van:&#13;
(a) de tariefstructuur en de systematiek van de vrijstellingen;&#13;
(b) de bedrijfsopvolgingsregeling&#13;
(c) het partnerbegrip;&#13;
(d) de fictiebepalingen.&#13;
Daarnaast wordt een aantal bepalingen geschrapt die inmiddels&#13;
overbodig zijn. Zie over de inhoud van dit wetsvoorstel&#13;
en de betekenis daarvan voor de agrarische sector: T.J.Mellema-&#13;
Kranenburg, Agr.r. 2009, p. 8.&#13;
Bedrijfsopvolgingsfaciliteit&#13;
Over de bedrijfsopvolgingsfaciliteit schrijftW.J.M.Overtoom&#13;
een bijdrage in de apriluitgave van het Land- en Tuinbouw&#13;
Bulletin getiteld: ‘De bedrijfopvolgingsfaciliteit in de successiewet'&#13;
(LTB 2009/4, p. 1).Deze faciliteit is ook bij overdrachten&#13;
in de agrarische sector van belang. Deze leidt ertoe dat&#13;
de bedrijfsopvolger de onderneming zowel bij overdracht&#13;
tijdens leven als bij overgang bij overlijden tegen een lagere&#13;
waarde kan verkrijgen, zonder dat hij direct geconfronteerd&#13;
wordt met schenkings- of successierechten. De auteur beschrijft&#13;
de inhoud en werking van de bedrijfsopvolgingsfaciliteit.&#13;
Ook wordt in dat verband stilgestaan bij de arresten&#13;
van de Hoge Raad van 20 maart 2009, LJN BF1029 en&#13;
BF1043. Deze arresten staan ook centraal in een bijdrage van&#13;
A. Verduijn in de mei-uitgave van het Land- en Tuinbouw&#13;
Bulletin (LTB 2009/5, p. 10). De gevolgen van deze arresten&#13;
voor de praktijk worden hierin in een notendop beschreven&#13;
(zie voor een verdiepingsartikel van A. Verduijn over dit onderwerp:&#13;
Agr.r. 2009, p. 204-212. Ook de beide arresten zijn&#13;
in die uitgave afgedrukt: Agr.r. 2009, nr. 5521 en 5522).&#13;
Inkomstenbelasting: waardering verpachte gronden&#13;
Over de waardering van verpachte gronden ten behoeve van&#13;
de inkomstenbelasting gaat een bijdrage van M.F. Evelein in&#13;
de apriluitgave van het tijdschrift De landeigenaar, getiteld&#13;
‘Waardering verpachte gronden in box 3’.&#13;
Rechtspraak: Minasheffingen&#13;
De Hoge Raad heeft op 3 april 2009 arrest gewezen inzake&#13;
de Minasheffingen (in deze uitgave van het tijdschrift opgenomen&#13;
onder nr. 5527, met noot D.W. Bruil). Samengevat&#13;
oordeelt de Hoge Raad als volgt:&#13;
(a) de materiële regelgeving inzake de Minasheffingen als&#13;
zodanig is niet onverbindend: de regelgeving is niet in strijd&#13;
met hogere regelgeving, nochmet enig algemeen rechtsbeginsel;&#13;
(b) mogelijke gebreken in de uitvoering van door deze&#13;
regelgeving voorgeschreven wijze van bemonstering leiden er&#13;
evenmin toe dat de regelgeving inzake de verfijnde mineraalheffingen&#13;
onverbindend is;&#13;
(c) gebreken als bedoeld in sub (b) kunnen er wel toe leiden&#13;
dat de uitkomsten van bemonstering niet zonder meer aan&#13;
de heffingen ten grondslag kunnen worden gelegd.&#13;
De Hoge Raad geeft vervolgens aan in welke gevallen een&#13;
aanslag verminderd dient te worden en hoe de heffingsplichtige&#13;
aannemelijk kan maken dat een dergelijk geval zich&#13;
voordoet. Het arrest heeft ook de nodige politieke aandacht&#13;
gekregen.&#13;
De minister heeft de Tweede Kamer bij brief van 15 april&#13;
2009 geïnformeerd over het arrest en concludeert dat het arrest&#13;
geen invloed heeft op het huidige mestbeleid, noch op&#13;
het vierde Actieprogramma Nitraatrichtlijn (Kamerstukken&#13;
II 2008/09, 28 385, nr. 135).&#13;
Rechtspraak: verfijnde mineralenheffing (Meststoffenwet)&#13;
Over de inhoud en strekking van art. 25 lid 1 van de Meststoffenwet&#13;
gaat een arrest van deHoge Raad van 15mei 2009,&#13;
LJN BC2868. Belanghebbende voert een bedrijf in de zin&#13;
van de Meststoffenwet (tekst 1998) en heeft ervoor gekozen&#13;
aangifte te doen voor de verfijnde mineralenheffingen als&#13;
bedoeld in art. 22 van die wet. Volgens art. 24 van de Meststoffenwet&#13;
moeten belastbare hoeveelheid mineralen worden&#13;
bepaald door de hoeveelheid aangevoerde mineralen te verminderen&#13;
met de hoeveelheid afgevoerde mineralen en het&#13;
toelaatbare mineralenverlies. Vervolgens preciseert art. 25 lid&#13;
1 van die zelfde wet het begrip ´hoeveelheid aangevoerde&#13;
mineralen`. In geschil is of voor de vaststelling van de hoeveelheid&#13;
aangevoerde fosfaat zoals bedoeld in art. 25 lid 1&#13;
Meststoffenwet, ook de vrachten dierlijkemeststoffenmoeten&#13;
worden meegenomen die, naar de heffingsplichtige stelt,&#13;
zonder zijn medeweten en zonder zijn toestemming door een&#13;
mesttransporteur op zijn grond zijn gestort. Het Hof Leeuwarden&#13;
meent van wel. De Hoge Raad gaat daarin niet mee.&#13;
Art. 25 lid 1Meststoffenwet impliceert volgens deHoge Raad&#13;
een actieve betrokkenheid van de heffingsplichtige.Meststoffen&#13;
die zonder zijn bewilliging door een intermediaire ondernemer&#13;
op zijn grond zijn gestort, maken geen deel uit van de&#13;
belastbare hoeveelheid mineralen in de zin van art. 24 j. 25&#13;
lid 1 Meststoffenwet. De Hoge Raad vernietigt het arrest en&#13;
verwijst de zaak naar het Gerechtshof ’s-Gravenhage. De&#13;
Hoge Raad geeft daarbij één vingerwijzing: de bedoelde instemming&#13;
hoeft niet alleen te blijken uit de ondertekening&#13;
van de mestafvalbewijzen, maar kan ook blijken uit overige&#13;
feiten en omstandigheden, waaronder het achteraf bewilligen&#13;
in de storting.&#13;
Bedrijfsopvolging&#13;
Bedrijfsopvolgingsfaciliteit&#13;
Zie over de bedrijfsopvolgingfaciliteit het hiervoor onder het&#13;
kopje ´Fiscaal recht´ genoemde wetsvoorstel tot wijziging van&#13;
de Successiewet (Kamerstukken II 2008/09, 31 930, nr. 1-4)&#13;
en de aldaar genoemde artikelen van W.J.M. Overtoom en&#13;
A. Verduijn.&#13;
Diversen&#13;
Wet op de bedrijfsorganisatie&#13;
De wet tot wijziging van de Wet op de bedrijfsorganisatie in&#13;
verband met verdere modernisering van het stelsel van de&#13;
publiekrechtelijke bedrijfsorganisatie (wetsvoorstel nr. 31&#13;
419) is voor het grootste deel op 24 april 2009 in werking&#13;
getreden: Stb. 2009, 26. Een onderdeel met betrekking tot&#13;
de verslaglegging treedt in werking op 1 januari 2010. De&#13;
wet beoogt de democratische legitimiteit van bedrijfslichamen&#13;
te vergroten door onder andere (a) eisen te stellen aan een&#13;
code goed bestuur, (b) een bedrijfslichaam te verplichten om&#13;
elke vier jaar te onderzoeken of er nog voldoende draagvlak&#13;
is voor zijn voortbestaan, (c) het interne toezicht binnen de&#13;
bedrijfsorganen en het externe toezicht door de SER te verscherpen&#13;
(d) eisen te stellen ten aanzien van financiële transparantie&#13;
en verantwoording.</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2009-06-01 00:00:00</published><modified>2017-06-16 16:17:51</modified><editiondate>2009-06-01</editiondate><htmlpath>https://denhollander.info/artikel/8130</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2017</searchword><id>14289</id><udhid>UDH:TvAR/14289</udhid><titel>‘Einde erfpacht, gestanddoening pacht’</titel><searchwords><searchword>TvAR 5/2017</searchword><searchword>UDH:TvAR/14289</searchword></searchwords><attachments><attachment><name>19161.pdf</name><extention>pdf</extention><url>https://denhollander.info/download/19161/ci</url></attachment></attachments><inleiding>&lt;p&gt;Het Rijksvastgoedbedrijf heeft ongeveer 48.000 hectaren agrarische grond in eigendom, uitgegeven in pacht en erfpacht. De in erfpacht uitgegeven grond kan door de erfpachter verpacht worden. Na het einde van het erfpachtrecht is de eigenaar van de verpachte grond verplicht een bevoegdelijke aangegane pacht gestand te doen. Wanneer is er sprake van een bevoegdelijk aangegane pachtovereenkomst en wat zijn de gevolgen van gestand doen van de pacht? Wat zijn d﻿e gevolgen van een onbevoegdelijk aangegane pachtovereenkomst bij het einde van de erfpacht? Deze bijdrage zal onder andere in gaan op bovenstaande vragen. &lt;br/&gt;De volgende onderwerpen zullen achtereenvolgens aan bod komen: art. 5:94 BW[2], de gestanddoening van pacht bij het einde van de erfpacht, de bevoegdelijk, dan wel onbevoegdelijk aangegane pachtovereenkomst en de daarbij behorende gevolgen en het weigeren van gestanddoening door de eigenaar. &lt;/p&gt;</inleiding><content>&lt;h3&gt;1. Art. 5:94 BW &lt;/h3&gt;&lt;p&gt;Het erfpachtrecht is geregeld in titel 7 van boek 5 BW. Deze titel is deels van dwingend recht. Indien partijen af kunnen wijken van de wettelijke bepaling, is dat in die bepaling vermeld. De dwingendrechtelijke elementen zijn onder meer terug te vinden in de bescherming van de huurder of pachter bij het einde van de erfpacht, vastgelegd in art. 5:94 lid 2 BW. Art. 5:94 lid 1 BW bepaalt dat de erfpachter gerechtigd is de onroerende zaak te verhuren of verpachten, tenzij in de erfpachtakte anders is bepaald. Het tweede lid van art. 5:94 BW bepaalt dat de eigenaar verplicht is een bevoegdelijk aangegane huur- of pachtovereenkomst na het einde van het erfpachtrecht gestand te doen. Met ‘gestand doen’ wordt bedoeld dat de eigenaar de pachtovereenkomst met de pachter voortzet als verpachter.[3] Het contract gold tussen de erfpachter en pachter en geldt na de ‘gestanddoening’ van rechtswege tussen de eigenaar en pachter.[4] &lt;/p&gt;&lt;p&gt;Art. 5:94 lid 2 BW is een beschermingsbepaling voor huurder en pachter. Bij het einde van de erfpacht moet de eigenaar een bevoegdelijk aangegane pacht- dan wel huurovereenkomst gestand doen in het belang van de pachter en de huurder. Deze bepaling doet denken aan de regel ‘koop breekt geen pacht’ (art. 7:361 BW) en ‘koop breekt geen huur’ (art. 7:226 BW). De pachter moet volgens de wetgever als ‘zwakkere partij’ beschermd worden tegen de situatie waarin de oorspronkelijke verpachter in zijn rol als verpachter uit beeld verdwijnt. &lt;/p&gt;&lt;p&gt;Indien de eigenaar gestanddoening weigert, kan de pachter de eigenaar aanspreken op grond van wanprestatie. De eigenaar schiet namelijk tekort in de nakoming van de verplichting tot het verschaffen van pacht.[5] &lt;/p&gt;&lt;h3&gt;2. (On)bevoegdelijk aangegane pachtovereenkomst &lt;/h3&gt;&lt;p&gt;Bij de behandeling van art. 5.7.1.6 van het Ontwerp is aangevoerd dat de aan de erfpachter toegekende bevoegdheid van verhuren en verpachten onnodig bezwarend zou zijn indien de erfverpachter de grond na een bepaalde tijd weer tot zijn vrije beschikking wil hebben. De vaste Commissie voor Justitie uit de Tweede Kamer heeft in dit verband opgemerkt, en dit is tevens bevestigd in de Memorie van Antwoord[6], dat de erfverpachter in de akte van vestiging een bepaling kan opnemen waarin de bevoegdheid van de erfpachter wordt beperkt of zelfs volledig terzijde gesteld.[7] De eigenaar is namelijk slechts verplicht de &lt;span class="italic"&gt;bevoegdelijk&lt;/span&gt; aangegane pachtovereenkomst gestand te doen. Deze eis ziet op de in het eerste lid van art. 5:94 BW bedoelde bevoegdheid.[8] Voor zover in de akte van vestiging niet anders is bepaald, is de pacht bevoegd aangegaan. In geval van een &lt;span class="italic"&gt;onbevoegdelijk &lt;/span&gt;aangegane pachtovereenkomst wordt de pachter niet beschermd door de bepaling in het tweede lid van art. 5:94 BW. &lt;/p&gt;&lt;p&gt;Naast het uitsluiten van de bevoegdheid, is ook een beperking van de bevoegdheid mogelijk. Pleysier geeft als voorbeeld dat een akte van vestiging bepaalt dat er niet meer dan drie jaar verhuurd mag worden. Na deze drie jaar is de verhuur niet meer bevoegdelijk aangegaan en is de eigenaar derhalve niet gehouden de huurovereenkomst gestand te doen.[9] Hier kan tevens geliberaliseerde pacht gelezen worden. Het is dus mogelijk om een bepaalde tijd voor deze vorm van verpachten in de erfpachtakte op te nemen dat een pachtovereenkomst voor (ten hoogste) een bepaalde tijd mag worden aangegaan. Na het verlopen van deze termijn zal de pacht onbevoegdelijk zijn aangegaan, hetgeen tot gevolg heeft dat de eigenaar gestanddoening kan weigeren. &lt;/p&gt;&lt;h4&gt;2.1. Gevolgen onbevoegdelijk aangegane pachtovereenkomst&lt;/h4&gt;&lt;p&gt;De akte van vestiging bepaalt dat het de erfpachter verboden is te verhuren of verpachten. In strijd met de akte van vestiging is de erfpachter toch een pachtovereenkomst aangegaan. Wat zijn de gevolgen van een onbevoegdelijk aangegane pachtovereenkomst?&lt;/p&gt;&lt;p&gt;Tijdens de looptijd van de erfpacht kan de eigenaar van de grond in beginsel niets ondernemen tegen de pachter met een onbevoegd gesloten pachtovereenkomst. De geldigheid van de pachtovereenkomst zelf is namelijk niet afhankelijk van de vraag of de erfpachter op grond van de akte van vestiging mag verpachten. Art. 5:94 BW regelt de bevoegdheid in de verhouding tussen de eigenaar en de erfpachter.[10] &lt;/p&gt;&lt;p&gt;Bij het einde van de erfpacht zal de pacht ingevolge de wet niet automatisch tot een einde komen. Pacht ziet namelijk op de zaak zelf en kan daarom de erfpacht overleven.[11] Ter verduidelijking: ondererfpacht eindigt automatisch bij het einde van de erfpacht. Ondererfpacht ziet namelijk op het recht in plaats van de zaak. P.A. Stein concludeert in zijn noot dat het doorlopen van de huur (tevens pacht) verklaard kan worden door de versterkte positie van de huurder (tevens pachter).[12] &lt;/p&gt;&lt;p&gt;Hoewel de pacht niet automatisch eindigt, is de eigenaar niet gehouden een onbevoegdelijk aangegane pachtovereenkomst gestand te doen ex art. 5:94 lid 2 BW. De eigenaar zal dus geen partij worden bij de pachtovereenkomst, zoals bij een bevoegdelijk aangegane pachtovereenkomst van rechtswege het geval is. Het einde van de erfpacht betekent echter niet het einde van de pachtovereenkomst. De verpachter is niet meer in staat om het verpachte ter beschikking van de pachter te stellen (art. 7:336 BW). De pachter kan daarom ageren tegen de verpachter en een schadevergoeding vorderen op grond van tekortkoming in de nakoming. De verpachter, tevens erfpachter, schiet tevens tekort in zijn verplichting jegens de eigenaar. Deze is daarom ook bevoegd te ageren tegen de erfpachter. &lt;/p&gt;&lt;p&gt;De crux in deze situatie is de relatie tussen de eigenaar en de pachter. Bij een onbevoegdelijk aangegane pachtovereenkomst ontstaat er geen contractuele relatie tussen de eigenaar en de pachter. Dit levert de vraagstelling op wie de (voormalig) pachter, indien nodig, kan ontruimen. Normaliter vordert de verpachter, in zijn rol als eigenaar, de ontruiming van de grond. Wat zijn de mogelijkheden voor de eigenaar tot een ontruimingsvordering? Wij menen dat de eigenaar van de grond zijn ontruimingsvordering kan baseren op een inbreuk op zijn eigendomsrecht zonder geldige titel. Art. 5:2 BW geeft de eigenaar de bevoegdheid om zijn eigendom op te eisen van een ieder die het eigendom zonder recht of titel onder zich houdt. De pachter heeft geen toestemming gekregen van de eigenaar en verblijft derhalve zonder geldige titel op de grond. Deze redenering kan analoog worden afgeleid uit de situatie bij onbevoegde onderhuur. De hoofdverhuurder kan ontruiming van de onderhuurder vorderen aangezien de onderhuurder verblijft zonder recht of titel. Mol spreekt van een onrechtmatige daad van de onderhuurder jegens de hoofdverhuurder.[13]&lt;/p&gt;&lt;h4&gt;2.2. Uitsluiting mogelijkheid tot verpachting in de erfpachtovereenkomst&lt;/h4&gt;&lt;p&gt;Art. 5:94 lid 1 BW vermeldt dat uitsluiting van de mogelijkheid tot verpachten bij akte van vestiging plaats moet vinden. Wat betekent dit voor afspraken gemaakt in de erfpachtovereenkomst? Heeft een uitsluiting van de bevoegdheid tot verpachten die slechts in de obligatoire erfpachtovereenkomst is opgenomen een onbevoegdelijke aangegane pachtovereenkomst tot gevolg? Dit leidt tot de vraag of de pachter in een dergelijke situatie bescherming van art. 5:97 lid 2 BW kan inroepen. De vraag zal beantwoord moeten worden aan de hand van het systeem van de wet. &lt;/p&gt;&lt;p&gt;Een goederenrechtelijk recht kan jegens een ieder worden ingeroepen. Met betrekking tot deze rechten kent de wet een gesloten systeem. Een obligatoire overeenkomst geldt daarentegen in beginsel slechts tussen partijen en kan niet aan derden worden tegengeworpen. Een obligatoir verbod op (onder)verpachting kan derhalve niet leiden tot onbevoegdheid in de zin van art. 5:94 BW. Het feit dat het uitsluiten van de mogelijkheid tot pacht in de erfpachtovereenkomst geen onbevoegdelijke aangegane pachtovereenkomst tot gevolg heeft volgt simpelweg uit het gesloten stelsel van het goederenrecht. &lt;/p&gt;&lt;p&gt;Concluderend gezien kan het uitsluiten van de mogelijkheid tot verpachten, zoals art. 5:94 lid 1 BW reeds vermeld, slechts bij akte van vestiging plaatsvinden. &lt;/p&gt;&lt;h3&gt;3. Weigeren gestanddoening &lt;/h3&gt;&lt;p&gt;&lt;span class="unknown"&gt;In 14000738112&lt;/span&gt; is duidelijk geworden wanneer een pachtovereenkomst bevoegd, dan wel onbevoegd is aangegaan. Een eigenaar is, anders dan in geval van een onbevoegdelijk aangegane pachtovereenkomst, gehouden een bevoegdelijk aangegane pachtovereenkomst gestand te doen. Onder bepaalde omstandigheden kan de eigenaar op grond van de tweede volzin van art. 5:94 lid 2 BW deze gestanddoening weigeren:&lt;/p&gt;&lt;ul&gt;&lt;li class="streepjes"&gt;De overeengekomen tijdsduur van de huur is langer dan met het plaatselijk gebruik overeenstemt of een 7:290 BW-bedrijfsruimte is verhuurd voor een langere periode dan vijf jaren;&lt;/li&gt;&lt;li class="streepjes"&gt;De verpachting is geschied voor langere duur dan twaalf jaren voor hoeven en zes jaren voor los land. Dit is de looptijd van een reguliere pachtovereenkomst (art. 7:325 lid 1 BW);&lt;/li&gt;&lt;li class="streepjes"&gt;De verhuring of verpachting is geschied op ongewone of voor de eigenaar bezwarende voorwaarden. De Hoge Raad heeft bepaald dat onder ‘ongewone of bezwarende voorwaarden’ niet wordt verstaan dat de huur of verpachting voor een ongewoon lange periode is aangegaan.[14] &lt;/li&gt;&lt;/ul&gt;&lt;p&gt;De mogelijkheid om gestanddoening te weigeren vervalt indien de pachtovereenkomst is aangegaan met toestemming van de eigenaar. &lt;/p&gt;&lt;h4&gt;3.1. Gestanddoening in geval van een ongebruikelijk lange termijn &lt;/h4&gt;&lt;p&gt;Het lijkt erop dat de eigenaar volledige gestanddoening kan weigeren op grond van de tekst van art. 5:94 lid 2 BW. Er wordt echter gesproken van ‘voor zover’, in plaats van ‘indien’ of ‘mits’. In afwijking van het Ontwerp-Meijers waarin gesproken werd over gestanddoening ‘mits’, is in Regeringsontwerp gekozen voor gestanddoening ‘voor zover’. De Hoge Raad[15] heeft de bedoeling van de woorden ‘voor zover’ verduidelijkt in een zaak waar de vraag aan bod kwam of een eigenaar gebonden is aan de huurovereenkomst indien een langere termijn dan vermeld in het tweede lid is overeengekomen. De Hoge Raad heeft bepaald, en sluit hier aan bij een eerder arrest[16], dat de eigenaar de huur gestand moet doen voor het tijdvlak dat deze na het verstrijken van de erfpacht nog loopt met een maximum van vijf jaar.[17] De eigenaar is bijvoorbeeld niet gehouden een huurovereenkomst met een looptijd van negen jaar gestand te doen. De eigenaar is nog maximaal vijf jaar gebonden aan de huurovereenkomst voor de periode dat deze na het einde van het erfpachtrecht loopt. Specifieker gezien heeft de Hoge Raad bedoeld dat een eigenaar de huur niet na twee jaar mag beëindigingen indien na het einde van de erfpacht al drie jaar zijn verstreken bij een overeenkomst met een looptijd van tien jaren. De eigenaar zal de huurovereenkomst nog vijf jaar gestand moeten doen.[18] Kortom, de eigenaar moet de huur gestand doen voor het tijdvlak dat deze na het verstrijken van de erfpacht nog loopt met een maximum van de gegeven termijnen in art. 5:94 lid 2 BW.&lt;/p&gt;&lt;p&gt;De beslissing van de Hoge Raad is ons inziens overigens in overeenstemming met de strekking van art. 3:42 BW (conversie). Indien de erfpachter en de pachter zich zouden hebben gerealiseerd dat de verhuurder de overeenkomst niet gestand behoefde te doen vanwege de te lange termijn, zouden zij immers een kortere termijn zijn overeengekomen. &lt;/p&gt;&lt;p&gt;Hoewel het in deze zaak om huur draaide is de rechtsregel eveneens op pacht van toepassing: de eigenaar moet de huur/ pacht gestand doen voor het tijdvlak dat deze na het verstrijken van de erfpacht nog loopt met een maximum van de gegeven termijnen in art. 5:94 lid 2 BW. Verpachting van los land zal bijvoorbeeld nog maximaal zes jaar gestand moeten worden gedaan.&lt;/p&gt;&lt;p&gt;Met ‘gestand doen’ wordt bedoeld dat de eigenaar de overeenkomst als verpachter met de pachter voortzet. Hieruit vloeit voort dat de eigenaar gedurende de ‘gestanddoeningsperiode’ in dezelfde gevallen en op dezelfde gronden als de verpachter de overeenkomst kan opzeggen. De verpachter kan dus geconfronteerd worden met de opzeggingsbescherming ex art. 7:370 BW.[19] Gelet op de woorden ‘gestand doen’ kan onzes inziens de verpachter, tevens eigenaar, ook aan het einde van de gestanddoeningsperiode met de opzeggingsbescherming geconfronteerd worden. De eigenaar is namelijk in zijn nieuwe rol als verpachter aan de opzeggingsbescherming zoals geregeld in art. 7:370 BW gebonden. Als er geen toewijzingsgronden bestaan voor het opzeggen van de pacht is de eigenaar dus aan de pachtovereenkomst gebonden.&lt;/p&gt;&lt;p&gt;Gelet op eerder genoemde wijziging in ‘voor zover’ in plaats van ‘indien’ is deze lezing van de Hoge Raad correct. De lezing van de Hoge Raad komt bovendien overeen met de strekking van art. 3:42 BW (conversie): indien de erfpachter en de huurder of pachter zich zouden hebben gerealiseerd dat de verhuurder de overeenkomst niet gestand behoefde te doen vanwege de te lange termijn, zouden zij immers een kortere termijn overeengekomen zijn. &lt;/p&gt;&lt;p&gt;Er bestaat dus een noodzaak tot opzegging, waarbij het risico bestaat dat er geen toewijzingsgronden bestaan. Voor de praktijk is het derhalve van belang dat men zich realiseert dat de pacht niet van rechtswege eindigt na de gestanddoeningsperiode. &lt;/p&gt;&lt;h3&gt;4. Samenvatting en conclusie &lt;/h3&gt;&lt;p&gt;Dit artikel gaat in op de gestanddoening van pacht bij het einde van de erfpacht zoals vastgelegd in art. 5:94 BW. Indien de pacht bevoegd is aangegaan is de eigenaar in beginsel gebonden aan de pachtovereenkomst bij het einde van de erfpacht. De eigenaar is van rechtswege verpachter geworden. De pachtovereenkomst is bevoegd aangegaan indien in de akte van vestiging niet anders is overeengekomen (art. 5:94 lid 1 BW). Gelet op het gesloten goederenrechtelijke stelsel van de wet menen wij dat afwijking ook slechts bij akte van vestiging kan gebeuren.&lt;/p&gt;&lt;p&gt;Op grond van art. 5:94 lid 2 BW kan de eigenaar gestanddoening weigeren als de verpachting voor langer dan twaalf jaar voor hoeven of zes jaar voor los land is overeengekomen. Uit het arrest van de Hoge Raad volgt dat de eigenaar de pacht gestand moet doen voor het tijdvlak dat deze na het verstrijken van de erfpacht nog loopt met een maximum van de gegeven termijnen in art. 5:94 lid 2 BW. Door de terminologie ‘gestand doen’ is de eigenaar van rechtswege verpachter geworden. Dit betekent dat hij aan de wettelijke bepalingen aan titel 5 van boek 7 en de daarin bepaalde opzeggingsbescherming is gebonden. De uitspraak van de Hoge Raad lijkt tot gevolg te hebben dat de erfpachter aan de pacht is gebonden, tenzij er toewijzingsgronden bestaan voor het opzeggen van de pacht. &lt;/p&gt;&lt;p&gt;Zowel de verpachter (tevens erfpachter) als de pachter moeten zich bewust zijn van de regels zoals vastgelegd in art. 5:94 BW en de daarbij behorende rechtspraak, met name gelet op de (bovenstaande) essentiële uitspraak van de Hoge Raad. &lt;/p&gt;</content><legacyfootnotes/><footnotes><footnote>1 R.M. van Opstal (&lt;span class="unknown"&gt;rvo@kneppelhout.nl&lt;/span&gt;) en A.F. de Jong (&lt;span class="unknown"&gt;anj@kneppelhout.nl&lt;/span&gt;) zijn advocaat agrarisch recht bij Kneppelhout en Korthals Advocaten.</footnote><footnote>2 Art. 5:94 lid 3 en 4 BW blijven dit artikel buiten beschouwing.</footnote><footnote>3 Stolker, ‘T&amp;C BW. Commentaar op art. 5:94 BW’, 2016.</footnote><footnote>4 A.J.H. Pleysier, ‘Problemen rond de verhuur door een erfpachter’, &lt;span class="italic"&gt;JBN &lt;/span&gt;2006, afl. 12.</footnote><footnote>5 F.J. Vonck, ‘GS Zakelijke rechten, artikel 94 Boek 5 BW, aant. 2.3’, 2015.</footnote><footnote>6 &lt;span class="italic"&gt;Kamerstukken II &lt;/span&gt;1980, art. 5.7.1.6., p. 318 (MvA II).</footnote><footnote>7 &lt;span class="italic"&gt;Kamerstukken II &lt;/span&gt;1980, art. 5.7.1.6., p. 319 (MO).</footnote><footnote>8 HR 25 november 2005, ECLI:NL:HR:2005:AT824, r.o. 3.2.</footnote><footnote>9 A.J.H. Pleysier, ‘Huurbescherming tegen grondeigenaar’, &lt;span class="italic"&gt;JBN &lt;/span&gt;2003, afl. 5.</footnote><footnote>10 F.J. Vonck, ‘GS Zakelijke rechten, artikel 94 Boek 5 BW, aant. 1’, 2015.</footnote><footnote>11 &lt;span class="italic"&gt;Kamerstukken II &lt;/span&gt;1980, art. 5.7.1.6., p. 317 (TM).</footnote><footnote>12 HR 25 november 2005, ECLI:NL:HR:2005:AT824, mt noot P.A. Stein.</footnote><footnote>13 I.C.K. Mol, ‘Onderverhuur’, &lt;span class="italic"&gt;TvHB &lt;/span&gt;2012, nr. 2.</footnote><footnote>14 HR 25 november 2005, ECLI:NL:HR:2005:AT8242, r.o. 3.9.</footnote><footnote>15 HR 25 november 2005, ECLI:NL:HR:2005:AT8242</footnote><footnote>16 HR 29 november 2002, ECLI:NL:HR:2002:AE4553, r.o. 3.9.4.</footnote><footnote>17 HR 25 november 2005, ECLI:NL:HR:2005:AT8242, r.o. 3.9.</footnote><footnote>18 F.J. Vonck, ‘GS Zakelijke rechten, artikel 94 Boek 5 BW, aant. 2.2’, 2015.</footnote><footnote>19 J. Kist, ‘Samenloop erfpacht en huur’, &lt;span class="italic"&gt;HIP &lt;/span&gt;2012, afl. 5.</footnote></footnotes><auteurs>mr. R.M. van Opstal en mr. A.F. de Jong</auteurs><published>2017-06-07 10:20:28</published><modified>2017-06-07 12:09:56</modified><editiondate>2017-06-07</editiondate><htmlpath>https://denhollander.info/artikel/14289</htmlpath></article>
</articles></edition>
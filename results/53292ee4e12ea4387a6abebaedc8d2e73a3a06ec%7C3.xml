<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2008</searchword><id>7583</id><udhid>UDH:TvAR/7583</udhid><titel>Het nieuwe pachtrecht is voor de dommen geschreven</titel><searchwords><searchword>TvAR 11/2008</searchword><searchword>UDH:TvAR/7583</searchword></searchwords><attachments><attachment><name>TAR2008_11Art1.pdf</name><extention>pdf</extention><url>https://denhollander.info/download/7065/ci</url></attachment></attachments><inleiding>Na een jarenlange voorbereiding werd het Burgerlijk Wetboek met ingang van 1 september&#13;
2007 voorzien van de aan de pachtovereenkomst gewijde titel 7.5. Wanneer men de titel van&#13;
voren naar achteren doorleest, zou de indruk kunnen postvatten dat Nederland nog altijd&#13;
een wettelijke regeling van de pacht kent die pachters in hoge mate beschermt.&#13;
Voor het verkrijgen van een juiste indruk is het dan ook maar beter om titel 7.5 van achteren&#13;
naar voren door te nemen. Men stuit in dat geval immers al snel op de in art. 7:397 BW&#13;
geregelde ‘geliberaliseerde pacht’. Met deze pachtvorm wordt de overige inhoud van de titel&#13;
sterk gerelativeerd. Indien partijen dit in hun pachtovereenkomst hebben bepaald, is een&#13;
groot aantal van de aan het wetsartikel voorafgaande bepalingen niet op die overeenkomst&#13;
van toepassing. Voorwaarde is dat de overeenkomst op los land betrekking heeft; ten aanzien&#13;
van gebouwen, al of niet tezamen met grond, is geen geliberaliseerde pacht mogelijk.&#13;
De in art. 7:397 BW opgesomde – voornamelijk dwingendrechtelijke – artikelen hebben&#13;
onder meer betrekking op de toetsing van de pachtovereenkomst door de grondkamer, de&#13;
duur van de overeenkomst (inclusief de verlenging van rechtswege; art. 7:325 lid 5 BW), de&#13;
pachtprijs, de vorderingen tot indeplaatsstelling en medepacht, de beëindiging van de pachtovereenkomst&#13;
en het voorkeursrecht van de pachter. De pachtprijs is ingevolge art. 7:397 lid&#13;
2 BW aan maxima gebonden indien een overeenkomst wordt aangegaan voor een duur langer&#13;
dan zes jaren; aan de toepasselijkheid van het Pachtprijzenbesluit 2007 kan simpelweg&#13;
worden ontkomen door de overeenkomst te sluiten voor zes jaren of korter, conform het eerste&#13;
lid.&#13;
Dit betekent dat – even los van de bijzondere pachtvormen van de art. 7:385 tot en met&#13;
7:396 BW – in de toekomst nog nauwelijks bewustandere dan geliberaliseerde pachtovereenkomsten&#13;
zullen worden gesloten. Iemand die een ‘hoeve’ in de zin van art. 7:313 lid 1&#13;
BW aan een ander in gebruik zou kunnen afstaan, zal er veelal de voorkeur aan geven om de&#13;
tot die hoeve behorende gebouwen en landerijen van elkaar te scheiden. De landerijen kunnen&#13;
dan als los land geliberaliseerd worden verpacht, terwijl ten aanzien van de gebouwen&#13;
een andere oplossing moet worden bedacht (bijvoorbeeld verkoop of erfpacht).&#13;
Het woord ‘bewust’ werd in de vorige alinea niet zomaar gecursiveerd. Voor zover in de toekomst&#13;
nog reguliere pachtovereenkomsten worden aangegaan, zal dit naar het zich laat aanzien&#13;
in de meeste gevallen onbewustgebeuren. De ene partij heeft een object tegen de voldoening&#13;
van een tegenprestatie ter uitoefening van de landbouw aan de andere partij in gebruik&#13;
gegeven, terwijl hij daarbij helemaal niet de bedoeling heeft gehad een pachtovereenkomst&#13;
aan te gaan. Hij dacht bijvoorbeeld (niet meer dan) een personenvennootschap te zijn&#13;
overeengekomen, waarbij hij het ‘gebruik en genot’ van onroerende zaken inbracht en zijn&#13;
wederpartij diens ‘arbeid en vlijt’. Zodra hij de vennootschap beëindigd wenst te zien, blijken&#13;
de poppen aan het dansen; de wederpartij vordert met succes de schriftelijke vastlegging&#13;
van een pachtovereenkomst (art. 7:317 lid 2 BW), waarmee de art. 7:311 tot en met 7:384&#13;
BW integraal op de rechtsverhouding van toepassing worden. Al die bepalingen die in het&#13;
geval van geliberaliseerde pacht zijn uitgezonderd, blijken plotseling onverkort voor hem te&#13;
gelden.&#13;
Het nieuwe pachtrecht blijkt wat nieuwe overeenkomsten betreft vooral voor de dommen te&#13;
zijn geschreven. Is dat ‘recht’?</inleiding><content>Na een jarenlange voorbereiding werd het Burgerlijk Wetboek met ingang van 1 september&#13;
2007 voorzien van de aan de pachtovereenkomst gewijde titel 7.5. Wanneer men de titel van&#13;
voren naar achteren doorleest, zou de indruk kunnen postvatten dat Nederland nog altijd&#13;
een wettelijke regeling van de pacht kent die pachters in hoge mate beschermt.&#13;
Voor het verkrijgen van een juiste indruk is het dan ook maar beter om titel 7.5 van achteren&#13;
naar voren door te nemen. Men stuit in dat geval immers al snel op de in art. 7:397 BW&#13;
geregelde ‘geliberaliseerde pacht’. Met deze pachtvorm wordt de overige inhoud van de titel&#13;
sterk gerelativeerd. Indien partijen dit in hun pachtovereenkomst hebben bepaald, is een&#13;
groot aantal van de aan het wetsartikel voorafgaande bepalingen niet op die overeenkomst&#13;
van toepassing. Voorwaarde is dat de overeenkomst op los land betrekking heeft; ten aanzien&#13;
van gebouwen, al of niet tezamen met grond, is geen geliberaliseerde pacht mogelijk.&#13;
De in art. 7:397 BW opgesomde – voornamelijk dwingendrechtelijke – artikelen hebben&#13;
onder meer betrekking op de toetsing van de pachtovereenkomst door de grondkamer, de&#13;
duur van de overeenkomst (inclusief de verlenging van rechtswege; art. 7:325 lid 5 BW), de&#13;
pachtprijs, de vorderingen tot indeplaatsstelling en medepacht, de beëindiging van de pachtovereenkomst&#13;
en het voorkeursrecht van de pachter. De pachtprijs is ingevolge art. 7:397 lid&#13;
2 BW aan maxima gebonden indien een overeenkomst wordt aangegaan voor een duur langer&#13;
dan zes jaren; aan de toepasselijkheid van het Pachtprijzenbesluit 2007 kan simpelweg&#13;
worden ontkomen door de overeenkomst te sluiten voor zes jaren of korter, conform het eerste&#13;
lid.&#13;
Dit betekent dat – even los van de bijzondere pachtvormen van de art. 7:385 tot en met&#13;
7:396 BW – in de toekomst nog nauwelijks bewustandere dan geliberaliseerde pachtovereenkomsten&#13;
zullen worden gesloten. Iemand die een ‘hoeve’ in de zin van art. 7:313 lid 1&#13;
BW aan een ander in gebruik zou kunnen afstaan, zal er veelal de voorkeur aan geven om de&#13;
tot die hoeve behorende gebouwen en landerijen van elkaar te scheiden. De landerijen kunnen&#13;
dan als los land geliberaliseerd worden verpacht, terwijl ten aanzien van de gebouwen&#13;
een andere oplossing moet worden bedacht (bijvoorbeeld verkoop of erfpacht).&#13;
Het woord ‘bewust’ werd in de vorige alinea niet zomaar gecursiveerd. Voor zover in de toekomst&#13;
nog reguliere pachtovereenkomsten worden aangegaan, zal dit naar het zich laat aanzien&#13;
in de meeste gevallen onbewustgebeuren. De ene partij heeft een object tegen de voldoening&#13;
van een tegenprestatie ter uitoefening van de landbouw aan de andere partij in gebruik&#13;
gegeven, terwijl hij daarbij helemaal niet de bedoeling heeft gehad een pachtovereenkomst&#13;
aan te gaan. Hij dacht bijvoorbeeld (niet meer dan) een personenvennootschap te zijn&#13;
overeengekomen, waarbij hij het ‘gebruik en genot’ van onroerende zaken inbracht en zijn&#13;
wederpartij diens ‘arbeid en vlijt’. Zodra hij de vennootschap beëindigd wenst te zien, blijken&#13;
de poppen aan het dansen; de wederpartij vordert met succes de schriftelijke vastlegging&#13;
van een pachtovereenkomst (art. 7:317 lid 2 BW), waarmee de art. 7:311 tot en met 7:384&#13;
BW integraal op de rechtsverhouding van toepassing worden. Al die bepalingen die in het&#13;
geval van geliberaliseerde pacht zijn uitgezonderd, blijken plotseling onverkort voor hem te&#13;
gelden.&#13;
Het nieuwe pachtrecht blijkt wat nieuwe overeenkomsten betreft vooral voor de dommen te&#13;
zijn geschreven. Is dat ‘recht’?</content><legacyfootnotes/><footnotes><footnote/></footnotes><auteurs>prof. mr. G.M.F. Snijders</auteurs><published>2008-11-01 00:00:00</published><modified>2008-11-01 00:00:00</modified><editiondate>2008-11-01</editiondate><htmlpath>https://denhollander.info/artikel/7583</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2007</searchword><id>3881</id><udhid>UDH:TvAR/3881</udhid><titel>Pachtrechtspraak in het kort: Schrotenboer / Pastoor</titel><searchwords><searchword>TvAR 3/2007</searchword><searchword>UDH:TvAR/3881</searchword></searchwords><attachments><attachment><name>TvAR_2007_3-4.pdf</name><extention>pdf</extention><url>https://denhollander.info/download/3870/ci</url></attachment></attachments><inleiding>[Pw, art. 10, 38; BW, art. 6:248]&#13;
&#13;
Pachter stelt zich primair op het standpunt dat hij in zijn&#13;
verlengingsverzoek niet-ontvankelijk moet worden verklaard&#13;
omdat de mondelinge pachtwijzigingsovereenkomst&#13;
inhoudende dat hij in de plaats van zijn (overleden) vader&#13;
de pacht voortzette, met ontslag van de overige erfgenamen&#13;
uit de pacht, (nog) geen rechtsgevolg heeft, zodat niet alleen&#13;
aan hem kon worden opgezegd.&#13;
Artikel 10 van de Pachtwet brengt mee dat partijen aan&#13;
de mondelinge pachtwijzigingsovereenkomst slechts in zoverre&#13;
gebonden zijn, dat zij niet eenzijdig kunnen terugtreden.&#13;
Voor zover pachter hieruit afleidt dat de gevolgen van&#13;
de wijzigingsovereenkomst tussen partijen niet kunnen&#13;
worden ingeroepen totdat toetsing van die overeenkomst&#13;
heeft plaatsgevonden en dus vooralsnog een overeenkomst&#13;
met de erven als pachters geldt die niet aan alleen pachter&#13;
kon worden opgezegd, doet hij dit tevergeefs. Het late stadium&#13;
waarin deze kwestie aan de orde is gekomen zou voor&#13;
het hof aanleiding zijn om een beslissing op het verlengingsverzoek&#13;
aan te houden totdat de wijzigingsovereenkomst&#13;
van 1995 is (vastgelegd en) getoetst. Het hof ziet&#13;
geen aanwijzingen dat vastlegging van de wijzigingsovereenkomst&#13;
en goedkeuring daarvan op enig probleem zou moeten&#13;
stuiten. Goedkeuring zou meebrengen dat de wijzigingsovereenkomst&#13;
alsnog volledige werking krijgt en&#13;
pachter alsnog enig pachter blijkt te zijn, een en ander geheel&#13;
overeenkomstig de mening waarin alle betrokkenen&#13;
sinds november 1995 kennelijk hebben verkeerd. Onder&#13;
deze omstandigheden is geen redelijk doel gediend met aanhouding&#13;
van de beslissing voor vastlegging en toetsing van&#13;
de wijzigingsovereenkomst en acht het hof het naar maatstaven&#13;
van redelijkheid en billijkheid onaanvaardbaar, dat&#13;
pachter zich jegens verpachter erop beroept dat anderen&#13;
met hem pachter zijn. Het hof gaat voor het vervolg dus uit&#13;
van een overeenkomst met alleen pachter en van diens ontvankelijkheid&#13;
in zijn verlengingsverzoek.&#13;
Omstandigheid dat pachter niet voldoende melkquotum&#13;
meer heeft om de aanspraken van zijn beide verpachters&#13;
te kunnen honoreren, brengt in de gegeven omstandigheden&#13;
nog niet mee dat kan worden gesproken van een&#13;
bedrijfsvoering anders dan een goed pachter betaamt.&#13;
Afweging naar billijkheid in het kader van art. 38 Pw&#13;
leidt in de gegeven omstandigheden tot verlenging van de&#13;
pachtovereenkomst met drie jaren, met bepaling van de termijn&#13;
waarbinnen de pachter opnieuw verlenging kan verzoeken.</inleiding><content/><legacyfootnotes/><footnotes><footnote/></footnotes><auteurs/><published>2007-03-01 00:00:00</published><modified>2017-06-08 16:16:44</modified><editiondate>2007-03-01</editiondate><htmlpath>https://denhollander.info/artikel/3881</htmlpath></article>
</articles></edition>
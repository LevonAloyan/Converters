<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2000</searchword><id>4766</id><udhid>UDH:TvAR/4766</udhid><titel>Schroyen-Boven d’Eerdt / Mousset (TvAR 2000/5035)</titel><searchwords><searchword>TvAR 10/2000</searchword><searchword>TvAR 2000/5035</searchword><searchword>UDH:TvAR/4766</searchword></searchwords><attachments><attachment><name>2000_nr 10_Rechtspraak_5035.pdf</name><extention>pdf</extention><url>https://denhollander.info/download/4708/ci</url></attachment></attachments><inleiding>[Pachtwet art. 25; Beschikking Superheffing&#13;
SLOM-deelnemers van 16 mei 1989,&#13;
Stcrt. 176]&#13;
&#13;
Tussenarrest: Vervreemding van in 1992 verworven&#13;
SLOM-quotum door pachter. Bijzondere&#13;
wijze van verwerving van quotum en&#13;
hiertoe gedane investeringen doen niet af&#13;
aan het beginsel dat de pachter verplicht is&#13;
het met het gepachte samenhangende&#13;
melkquotum aan het einde van de pachtovereenkomst&#13;
aan de verpachtster ter&#13;
beschikking te stellen, en dat het de pachter&#13;
niet vrijstaat dit quotum te vervreemden&#13;
gedurende de looptijd van die overeenkomst.&#13;
Vorming van een vervangingsreserve&#13;
brengt nog niet mee dat de pachter alsnog&#13;
het met het gepachte samenhangende&#13;
quotum aan verpachtster zal opleveren.&#13;
Pachter kon niet tegenover de verpachtster&#13;
verplicht worden geacht ten minste 80% van&#13;
voorlopig toegewezen quotum vol te melken.&#13;
Verwijzing naar rol voor nadere informatie&#13;
omtrent gebruik grond in het&#13;
(als referentiejaar te beschouwen) jaar&#13;
1978/1979 door vader van pachter.&#13;
Eindarrest: Onvoldoende aanknopingspunt&#13;
gegeven dat grond in referentiejaar voor&#13;
akkerbouw is gebruikt. Uitgangspunt is derhalve&#13;
dat deze grond tot de melkproductie&#13;
heeft bijgedragen. Gebruik grond in jaar&#13;
van toekenning SLOM-quotum doet in casu&#13;
niet ter zake.&#13;
Pachtovereenkomst ontbonden, teruggewezen&#13;
voor schadevergoeding.</inleiding><content>ARREST VAN 9 JUNI 1998 IN DE ZAAK&#13;
VAN:&#13;
Maria Agnes Hubertina Paulina Schroyen-&#13;
Boven D’Eerdt te Stamproy,&#13;
principaal appellante,&#13;
incidenteel geïntimeerde,&#13;
procureur: mr. F.J. Boom,&#13;
tegen&#13;
Jozef Hubertus Helena Mousset te Haler&#13;
(gemeente Hunsel),&#13;
principaal geïntimeerde,&#13;
incidenteel appellant,&#13;
procureur: mr. J.M. Bosnak.&#13;
1 Het geding in eerste aanleg&#13;
De pachtkamer van het kantongerecht te&#13;
Roermond heeft op 23 mei 1996 en 20 maart&#13;
1997 tussen partijen vonnissen gewezen. Deze&#13;
vonnissen zijn in fotocopie aan dit arrest&#13;
gehecht. Voor de rechtsgang, overwegingen en&#13;
beslissingen in eerste aanleg wordt daarnaar&#13;
verwezen.&#13;
2 Het geding in hoger beroep&#13;
2.1 Bij exploot van 15 april 1997 is principaal&#13;
appellante – de verpachtster – in hoger beroep&#13;
gekomen van het vonnis van 20 maart 1997&#13;
met dagvaarding van principaal geïntimeerde&#13;
– de pachter – voor dit hof.&#13;
2.2 Bij memorie van grieven heeft de verpachtster&#13;
tegen dit vonnis één grief aangevoerd,&#13;
producties overgelegd, bewijs aangeboden en&#13;
geconcludeerd dat het hof het vonnis partieel&#13;
zal vernietigen, namelijk voor zover de pachtkamer&#13;
van het kantongerecht de vordering tot&#13;
ontbinding van de pachtovereenkomst heeft&#13;
afgewezen en, opnieuw rechtdoende, de tussen&#13;
Schroyen als verpachtster en Mousset als&#13;
pachter bestaande pachtovereenkomst met&#13;
betrekking tot het perceel kadastraal bekend&#13;
gemeente Hunsel, sectie C nr. 1954 met een&#13;
oppervlakte van 1.46.90 hectare zal ontbinden,&#13;
met veroordeling van de pachter in de&#13;
kosten van beide instanties.&#13;
2.3 De pachter heeft bij memorie van antwoord&#13;
verweer gevoerd, zijnerzijds onder&#13;
aanvoering van één grief tegen het vonnis van&#13;
20 maart 1997 incidenteel geappelleerd, producties&#13;
overgelegd en bewijs aangeboden met&#13;
conclusie dat het hof in het principaal appèl&#13;
de verpachtster niet-ontvankelijk zal verkla-&#13;
ren, althans het gevorderde zal afwijzen en in&#13;
incidenteel appèl het vonnis zal vernietigen en&#13;
opnieuw rechtdoende alsnog de verpachtster&#13;
in het door haar gevorderde niet-ontvankelijk&#13;
zal verklaren althans het door haar gevorderde&#13;
zal afwijzen, een en ander met veroordeling&#13;
van de verpachtster in de kosten van beide&#13;
instanties.&#13;
2.4 De verpachtster heeft bij memorie van&#13;
antwoord in incidenteel appèl verweer gevoerd&#13;
met conclusie dat het hof het door de&#13;
pachter ingesteld incidenteel appèl ongegrond&#13;
zal verklaren met veroordeling van de pachter&#13;
in de kosten daarvan.&#13;
2.5 Partijen hebben hun zaak doen bepleiten,&#13;
de verpachtster door mr. A.A.M. van Beek,&#13;
advocaat te Tilburg, en de pachter door mr.&#13;
P.J.W.M. Theunissen, advocaat te Roermond.&#13;
De van beide zijden overgelegde pleitnotities&#13;
bevinden zich bij de stukken.&#13;
2.6 Ten slotte hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
De grief in principaal appèl luidt:&#13;
Ten onrechte heeft de pachtkamer van het&#13;
kantongerecht overwogen: “Deze wanprestatie&#13;
acht de Pachtkamer gelet op de omstandigheden&#13;
als beschreven in de voorgaande alinea,&#13;
met name de wijze waarop het quotum is verworven,&#13;
niet zo ernstig, dat voortzetting van&#13;
de pachtovereenkomst niet van eiseres kan&#13;
worden gevergd. Voor een ontbinding van de&#13;
pachtovereenkomst is naar het oordeel van de&#13;
Pachtkamer dan ook geen plaats. Feiten of&#13;
omstandigheden die tot een ander oordeel&#13;
zouden moeten leiden, zijn niet gesteld noch&#13;
is daarvan gebleken.”&#13;
De grief in incidenteel appèl luidt:&#13;
Ten onrechte heeft de pachtkamer van het&#13;
kantongerecht overwogen: “Naar het oordeel&#13;
van de Pachtkamer staat het – gelet ook op de&#13;
jurisprudentie – de pachter niet vrij gedurende&#13;
de looptijd van de pachtovereenkomst het met&#13;
de gepachte grond samenhangende melkquotum&#13;
zonder meer te vervreemden en heeft&#13;
gedaagde door de onderhavige verkoop van&#13;
zijn melkquotum gehandeld in strijd met artikel&#13;
25 van de Pachtwet.”&#13;
4 De vaststaande feiten&#13;
4.1 Op grond van hetgeen enerzijds is gesteld&#13;
en anderzijds is erkend dan wel niet (voldoende)&#13;
betwist en mede op grond van de in zoverre&#13;
niet betwiste inhoud van de overgelegde&#13;
producties, staat in hoger beroep het volgende&#13;
vast.&#13;
4.2 Principaal appellante heeft met ingang van&#13;
1 juli 1969 aan Jan Gerard Mousset verpacht&#13;
een perceel bouwland, kadastraal bekend&#13;
gemeente Hunsel sectie C nr. 1954, groot&#13;
1.46.90 ha. Deze pachtovereenkomst is vastgelegd&#13;
in een akte gedagtekend 23 juli 1969,&#13;
welke akte bij de grondkamer voor Limburg&#13;
is ingekomen op 25 augustus 1969 en door die&#13;
grondkamer op 7 oktober 1969 is goedgekeurd.&#13;
4.3 Tot 31 oktober 1979 heeft Jan Mousset&#13;
melkkoeien gehouden. In dat jaar heeft hij&#13;
deelgenomen aan de zogenaamde oude SLOMregeling,&#13;
ingevolge welke hij een premie ontving&#13;
indien hij gedurende minimaal vijf jaren&#13;
de melkveehouderij niet zou uitoefenen. Hij&#13;
is vervolgens vooral pluimvee gaan houden.&#13;
4.4 Jan Mousset heeft tot 1989 alleen het&#13;
bedrijf gevoerd. In 1989 is zijn zoon Jozef&#13;
Mousset bij hem in het bedrijf gekomen. In&#13;
1992 is Jozef Mousset in de plaats van zijn&#13;
vader gesteld in de onderhavige pachtovereenkomst.&#13;
4.5 Jozef Mousset – de huidige pachter – heeft&#13;
een aanvraag ingediend in het kader van de&#13;
Beschikking Superheffing SLOM-deelnemers&#13;
(Beschikking van 16 mei 1989, Stcrt. 94, zoals&#13;
gewijzigd bij beschikking van 11 september&#13;
1991, Stcrt. 176) op grond waarvan hem voorlopig&#13;
een heffingvrije hoeveelheid melk (melkquotum)&#13;
van 85.686 kg is toegekend. Hij heeft&#13;
in 1992 de melkveehouderij weer ter hand&#13;
genomen en heeft daartoe investeringen gedaan,&#13;
onder ander voor de aanschaf van melkvee&#13;
(Jersey-koeien).&#13;
4.6 Op grond van de door de pachter feitelijk&#13;
geleverde hoeveelheid melk in de heffingsperiode&#13;
1992/1993 is de voorlopige toewijzing&#13;
bij beschikking van 10 september 1993 met&#13;
toepassing van de artikelen 2, lid 6 en 9 van de&#13;
Beschikking Superheffing SLOM-deelnemers&#13;
omgezet in een definitieve toewijzing van&#13;
67.640 kg melkquotum met ingang van de&#13;
heffingsperiode 1993/1994.&#13;
4.7 In 1995 heeft de pachter de melkveehou-&#13;
derij gestaakt, zijn koeien voor de slacht verkocht&#13;
en zonder toestemming van of overleg&#13;
met zijn verpachtster het gehele hem toegewezen&#13;
melkquotum van 67.640 kg aan een derde&#13;
vervreemd.&#13;
4.8 De onderhavige pachtgrond ligt op een&#13;
afstand van ca. 11/2 km van het bedrijf van de&#13;
pachter. Naast deze grond heeft hij 8.60 ha&#13;
grond in eigendom.&#13;
5 Beoordeling van het geschil in&#13;
hoger beroep&#13;
5.1 De pachtkamer van het kantongerecht&#13;
heeft geoordeeld dat de vervreemding van het&#13;
melkquotum door de pachter is aan te merken&#13;
als een handeling in strijd met artikel 25 van&#13;
de Pachtwet, die in de omstandigheden van&#13;
dit geval niet tot ontbinding van de pachtovereenkomst&#13;
dient te leiden, maar wel verplicht&#13;
tot het vergoeden van door de verpachtster&#13;
geleden schade. De grieven in principaal&#13;
en incidenteel appèl zijn gericht tegen&#13;
deze oordelen.&#13;
5.2 De pachter heeft tegen de vordering van&#13;
de verpachtster tot ontbinding van de pachtovereenkomst&#13;
en betaling van schadevergoeding&#13;
een aantal verweren gevoerd, die in&#13;
hoger beroep zijn gehandhaafd:&#13;
A. Met de gepachte grond is geen melkquotum&#13;
gaan samenhangen, aangezien deze noch&#13;
in 1978/1979, noch in 1992/1993 dienstbaar is&#13;
geweest aan de melkveehouderij;&#13;
B. De pachter had geen verplichting het melkquotum&#13;
te doen herleven, heeft daartoe in afwijking&#13;
van de “normale” melkveehouder een&#13;
bijzondere inspanning moeten leveren, heeft&#13;
risico’s gelopen en heeft forse investeringen&#13;
moeten doen;&#13;
C. De pachter heeft de opbrengst van het verkochte&#13;
melkquotum ondergebracht in een&#13;
vervangingsreserve; hij is voornemens en in&#13;
staat om vóór het einde van de pachtovereenkomst&#13;
vervangend melkquotum aan te kopen.&#13;
5.3 Het hof zal als eerste een oordeel geven&#13;
over de onder “B” en “C” weergegeven verweren&#13;
en vervolgens ingaan op verweer “A”.&#13;
5.4 De in artikel 25 van de Pachtwet neergelegde&#13;
verplichting van de pachter om als een&#13;
goed pachter te handelen en bij het einde van&#13;
de pachtovereenkomst het gepachte in goede&#13;
staat aan de verpachter op te leveren zal in het&#13;
algemeen meebrengen dat het de pachter niet&#13;
vrijstaat om bij het einde van de pacht de&#13;
grond aan de verpachter op te leveren zonder&#13;
deze in de gelegenheid te stellen de daarmee&#13;
samenhangende heffingvrije hoeveelheid melk&#13;
te verwerven. Dit impliceert, mede gelet op de&#13;
uit genoemde wetsbepaling voortvloeiende&#13;
zorgverplichting van de pachter ook gedurende&#13;
de looptijd van de pachtovereenkomst, dat&#13;
het de pachter in het algemeen evenmin&#13;
vrijstaat gedurende die looptijd de met het&#13;
gepachte samenhangende heffingvrije hoeveelheid&#13;
melk geheel of gedeeltelijk te vervreemden.&#13;
Een dergelijke vervreemding zonder&#13;
toestemming van de verpachter is aan te&#13;
merken als handelen in strijd met artikel 25&#13;
van de Pachtwet en mitsdien als wanprestatie.&#13;
5.5 Aan het bovenstaande doet in beginsel niet&#13;
af dat de pachter het melkquotum heeft verkregen&#13;
krachtens een bijzondere regeling als&#13;
de SLOM-regeling. Ook in dit geval heeft de&#13;
pachter het quotum verkregen uit hoofde van&#13;
zijn beslissing tot het uitoefenen van de melkveehouderij&#13;
en daarop afgestemde handelingen;&#13;
in zoverre onderscheidt deze situatie zich&#13;
niet van de meer gangbare situatie waarin de&#13;
melkveehouder zijn quotum toegekend heeft&#13;
gekregen op grond van zijn melkleveranties in&#13;
1983. Dat de pachter geen verplichting had&#13;
het melkquotum te doen herleven – en dat de&#13;
verpachtster daarop geen vooruitzicht had – is&#13;
in dit verband niet van betekenis. Evenals in&#13;
het standaardgeval is slechts van betekenis dát&#13;
een quotum is toegekend, welk quotum mede&#13;
met de gepachte grond is komen samen te&#13;
hangen.&#13;
5.6 Voor het oordeel in dit geval is niet relevant&#13;
dat de pachter in de plaats van zijn vader&#13;
is gesteld op een moment waarop op de&#13;
pachtgrond geen melkquotum rustte. De voor&#13;
de pachter uit de pachtovereenkomst voortvloeiende&#13;
verplichtingen zijn dezelfde als die&#13;
welke op zijn vader zouden hebben gerust&#13;
indien deze de pacht zou hebben voortgezet&#13;
en alsnog een melkquotum zou hebben verkregen.&#13;
5.7 De ten behoeve van het (weer) opzetten&#13;
van de melkveehouderij gedane investeringen&#13;
doen dit geval niet principieel afwijken van&#13;
– bijvoorbeeld – het geval waarin iemand kort&#13;
vóór het referentiejaar 1983 melkvee is gaan&#13;
houden en daartoe (kort vóór de toekenning&#13;
van het quotum) investeringen heeft moeten&#13;
doen. Het hof deelt niet het standpunt van de&#13;
pachter (dupliek, nr. 5) dat het toekennen van&#13;
het quotum geheel aan zijn eigen arbeid en&#13;
investeringen is te danken: ervan uitgaande&#13;
dat de gepachte grond (mede) dienstbaar is&#13;
geweest aan de melkveehouderij, is mede met&#13;
behulp van die grond een melkproduktie gerealiseerd&#13;
die als grondslag heeft gediend voor&#13;
de toewijzing van het melkquotum. Aldus&#13;
heeft ook de gepachte grond een bijdrage aan&#13;
de opbouw van het quotum geleverd.&#13;
Dit geval onderscheidt zich hoogstens hierin&#13;
principieel van een “standaard-geval”, dat de&#13;
pachter niet voornemens is geweest duurzaam&#13;
de melkveehouderij te gaan uitoefenen en dus&#13;
investeringen voor een relatief korte termijn&#13;
heeft gedaan. De pachter heeft nochtans gesteld,&#13;
van plan te zijn de melkveehouderij te&#13;
hervatten. In dat geval zouden de investeringen&#13;
voor een langere periode dienst doen.&#13;
Ook indien de pachter echter zijn handelen&#13;
louter op het verkrijgen en weer vervreemden&#13;
van melkquotum zou hebben afgestemd, is dit&#13;
uitvloeisel geweest van een eigen bedrijfskeuze,&#13;
die niet kan afdoen aan eventuele rechten&#13;
van de verpachter op melkquotum dat met de&#13;
verpachte grond is komen samen te hangen.&#13;
5.8 Al met al is er geen aanleiding te oordelen,&#13;
dat de redelijkheid en billijkheid zich verzetten&#13;
tegen erkenning van enige aanspraak van&#13;
de verpachtster op het melkquotum, zoals de&#13;
pachter bij conclusies van antwoord (nr. 9) en&#13;
dupliek (nr. 4) heeft betoogd.&#13;
5.9 Wel is het hof van oordeel dat de pachter&#13;
niet tegenover de verpachtster verplicht kon&#13;
worden geacht tenminste 80% van de voorlopig&#13;
toegewezen heffingvrije hoeveelheid te&#13;
produceren om zodoende een definitief melkquotum&#13;
van 85.686 kg toegewezen te krijgen&#13;
(zoals door de verpachtster gesteld bij antwoordakte&#13;
van 25 juli 1996 onder nr. 2). Dat&#13;
uiteindelijk een lager quotum is toegewezen&#13;
(67.640 kg) houdt verband met de interne&#13;
bedrijfshuishouding van de pachter, welke in&#13;
beginsel een zaak van de pachter alleen is en&#13;
de verpachtster niet aangaat. Bijzondere omstandigheden&#13;
die tot een ander oordeel zouden&#13;
kunnen leiden zijn niet gesteld of gebleken.&#13;
5.10 Voor zover de pachter met zijn boven&#13;
(5.1 onder “C”) weergegeven verweer over de&#13;
door hem gevormde vervangingsreserve wil&#13;
betogen dat hij aan het einde van de looptijd&#13;
van de pachtovereenkomst alsnog de grond&#13;
met bijbehorend melkquotum aan de verpachter&#13;
kan opleveren faalt dit verweer reeds&#13;
hierom, omdat wordt miskend dat een eventueel&#13;
nieuw te verwerven melkquotum niet&#13;
met de gepachte grond zal gaan samenhangen,&#13;
zodat de verpachter op dat quotum in beginsel&#13;
geen aanspraak heeft (zie het arrest van dit&#13;
hof van 27 december 1994, Agrarisch Recht&#13;
1995, 4771, Van Thiel/Van de Nieuwegiessen-&#13;
Buys). De (mogelijke) wanprestatie van de&#13;
pachter bestaat hierin, dat hij zich in de&#13;
onmogelijkheid heeft gesteld de grond op te&#13;
leveren met het met die grond samenhangende&#13;
melkquotum. Van een “doen herleven” van&#13;
dat quotum, zoals bij memorie van antwoord/&#13;
incidenteel appèl (blz. 6) wordt gerept, kan&#13;
geen sprake zijn. Daarenboven heeft de pachter&#13;
nog geen stappen ondernomen om nieuw&#13;
melkquotum te verkrijgen en is het niet zeker&#13;
of hij zijn voornemen tot vervanging zal verwezenlijken.&#13;
5.11 Voor de vraag of met de onderhavige&#13;
grond melkquotum is komen samen te hangen&#13;
is doorslaggevend, of de melkproductie waarop&#13;
het toegekend melkquotum is gebaseerd al&#13;
dan niet – mede – met gebruikmaking van&#13;
deze grond heeft plaatsgevonden in het jaar&#13;
dat als uitgangspunt voor die toekenning in&#13;
aanmerking is genomen. In het onderhavige&#13;
geval is dit “referentiejaar” niet – zoals meestal&#13;
– het jaar 1983 geweest, maar de twaalf&#13;
maanden onmiddellijk voorafgaand aan het&#13;
indienen van de aanvraag in het kader van de&#13;
SLOM-regeling door de vader van de pachter&#13;
(art. 2, lid 3 Beschikking Superheffing SLOMdeelnemers,&#13;
na wijziging van 11 september&#13;
1991). De pachter heeft bij de pleidooien&#13;
gesteld dat het hier de periode 31 oktober&#13;
1978-1 november 1979 betreft.&#13;
5.12 De verpachtster heeft bij memorie van&#13;
grieven gesteld en bij memorie van antwoord&#13;
in incidenteel appèl herhaald, dat – althans, zo&#13;
begrijpt het hof haar – uit het arrest van dit&#13;
hof van 26 juli 1993, Agrarisch Recht 1994,&#13;
4690 (De Princepeel/Meulepas) zou volgen,&#13;
dat met de onderhavige grond reeds quotum&#13;
samenhangt indien de uit die grond getrokken&#13;
inkomsten zijn terecht gekomen in een onderneming&#13;
van de pachter waarvan het melkveebedrijf&#13;
een onderdeel vormt. Dit zou betekenen,&#13;
dat steeds melkquotum samenhangt met&#13;
alle grond in een gemengd melkvee/akkerbouwbedrijf.&#13;
Een dergelijke vergaande algemene&#13;
conclusie kan echter niet uit bedoeld&#13;
arrest worden getrokken. In het arrest is&#13;
slechts een oordeel gegeven over de vraag of&#13;
melkquotum is gaan samenhangen met gepachte&#13;
grond waarop een aan derden verkocht,&#13;
voor (melk)veevoer geschikt gewas&#13;
werd geteeld terwijl op eigen grond een soortgelijk&#13;
gewas werd geteeld dat aan het eigen&#13;
melkvee werd gevoerd.&#13;
5.13 De pachter heeft ter onderbouwing van&#13;
zijn betoog, dat de onderhavige grond niet&#13;
dienstbaar is geweest aan de melkproduktie,&#13;
in eerste aanleg gesteld dat deze grond steeds&#13;
– ook in 1978/1979 – is gebruikt als bouwland&#13;
en voorts gesteld dat daarop afwisselend bieten&#13;
en snijmaïs voor de verkoop hebben&#13;
gestaan (dupliek, nr. 3). Ter gelegenheid van&#13;
de pleidooien in hoger beroep heeft de pachter&#13;
gesteld dat vóór 1980 op deze grond suikerbieten&#13;
en granen zijn geteeld en dat het&#13;
melkvee (zwartbonte en een paar roodbonte&#13;
koeien) werd gevoerd met gras of hooi en verder&#13;
met krachtvoer van de fabriek. Verifieerbare&#13;
gegevens ter onderbouwing hiervan zijn&#13;
echter niet overgelegd. Uit de door de pachter&#13;
bij memorie van antwoord/incidenteel appèl&#13;
overgelegde meitelling-gegevens blijkt, dat&#13;
diens vader in 1979 voor het eerst pluimvee is&#13;
gaan houden en dat het areaal voordien hoofdzakelijk&#13;
uit grasland bestond. Dit wekt de&#13;
indruk, dat het bedrijf vóór de omschakeling&#13;
naar pluimvee bovenal een melkveehouderij is&#13;
geweest.&#13;
5.14 De pachter heeft bij pleidooi gesteld dat&#13;
uit de uitspraak van dit hof inzake Cremers&#13;
c.s./Cremers (arrest van 9 juli 1996, Agrarisch&#13;
Recht 1997, 4880) zou blijken, dat voor de&#13;
vraag of als bouwland verpacht land dienstbaar&#13;
is geweest aan de melkveehouderij de&#13;
stelplicht en bewijslast nadrukkelijk op de&#13;
verpachter rust. Een dergelijke algemene conclusie&#13;
is uit dat arrest echter niet te trekken.&#13;
Bij die gelegenheid is weliswaar geoordeeld&#13;
dat de verpachters geen specifiek bewijs hadden&#13;
aangeboden ter ondersteuning van hun&#13;
stelling dat het verpachte mede dienstbaar was&#13;
geweest aan de melkproduktie, maar dit is&#13;
eerst geschied nadat bij arrest van 6 februari&#13;
1996 (eveneens gepubliceerd in Agrarisch&#13;
Recht 1997, 4880) de pachter in de gelegenheid&#13;
was gesteld, nadere gegevens in het&#13;
geding te brengen – onder andere omtrent het&#13;
gebruik van diens grond en de toegepaste teelten&#13;
over een groot aantal jaren –, van welke&#13;
gelegenheid de pachter gebruik had gemaakt.&#13;
Uit die gegevens was gebleken, dat er (in het&#13;
gemengde bedrijf in kwestie) gedurende al die&#13;
jaren geen sprake was geweest van opbrengsten&#13;
uit verkoop van snijmaïs of andere veevoedergewassen.&#13;
Dat onder die omstandigheden&#13;
de bewijslast op de verpachters werd&#13;
gelegd betekent nog niet, dat dit uitvloeisel&#13;
zou zijn van een algemene regel.&#13;
5.15 Het hof is van oordeel dat, alvorens op&#13;
dit punt nader uitspraak wordt gedaan (waarbij&#13;
eventueel ook de verdeling van de bewijslast&#13;
aan de orde kan komen), de pachter in de&#13;
gelegenheid dient te worden gesteld enige&#13;
voor oordeelsvorming benodigde nadere informatie,&#13;
waarover hij zou moeten beschikken,&#13;
in het geding te brengen. Dit betreft in&#13;
ieder geval:&#13;
a) de LEI-gegevens met betrekking tot het&#13;
bedrijf van zijn vader over de jaren 1977, 1978&#13;
en 1979;&#13;
b) de jaarstukken van dat bedrijf over de jaren&#13;
1977, 1978 en 1979;&#13;
c) een kaart of kaarten (schaal 1:10.000) waaruit&#13;
blijkt, welke grond in de genoemde jaren&#13;
tot het bedrijf heeft behoord;&#13;
d) een gedetailleerde opgave van het gebruik&#13;
van alle onder c) bedoelde grond in de genoemde&#13;
jaren met vermelding van de bijbehorende&#13;
oppervlakten inclusief, waar het bouwland&#13;
betreft, een opgave van de toegepaste&#13;
teelten;&#13;
e) zijn SLOM-aanvrage en de beschikking&#13;
waarin hem een voorlopig melkquotum van&#13;
85.686 kg is toegekend.&#13;
Voor zover het overleggen van bovenbedoelde&#13;
gegevens geheel of gedeeltelijk niet mogelijk&#13;
zou blijken, dient de pachter de reden daarvoor&#13;
op te geven.&#13;
Indien de pachter over andere gegevens&#13;
beschikt welke voor inzicht in het gebruik&#13;
van het bedrijfsareaal van zijn vader in de&#13;
jaren 1977, 1978 en 1979 van belang kunnen&#13;
zijn of die anderszins kunnen bijdragen tot de&#13;
beantwoording van de voorliggende vraag,&#13;
dan kan hij die eveneens in het geding brengen.&#13;
De verpachtster zal in de gelegenheid worden&#13;
gesteld op de in het geding gebrachte informatie&#13;
te reageren.&#13;
5.16 In afwachting van het in het geding brengen&#13;
van de in de vorige rechtsoverweging&#13;
bedoelde gegevens zal iedere verdere beslissing&#13;
worden aangehouden.&#13;
6 Beslissing&#13;
Het hof, rechtdoende in hoger beroep,&#13;
verwijst de zaak naar de rolzitting van 7 juli&#13;
1998 teneinde de pachter in de gelegenheid te&#13;
stellen bij akte de onder 5.15 bedoelde gegevens&#13;
in het geding te brengen;&#13;
houdt iedere verdere beslissing aan.&#13;
ARREST VAN 12 JANUARI 1999&#13;
1 Voortzetting van het geding in&#13;
hoger beroep&#13;
1.1 Naar aanleiding van het arrest van dit hof&#13;
van 9 juni 1998 – waarvan de kop per abuis&#13;
aanduidt dat het door de tweede civiele kamer&#13;
in plaats van door de pachtkamer zou zijn&#13;
gewezen – heeft de pachter ter zitting van&#13;
achtereenvolgens 1 september en 15 september&#13;
1998 een tweetal aktes genomen.&#13;
1.2 De verpachtster heeft bij akte van 6 oktober&#13;
1998 op de door de pachter in het geding&#13;
gebrachte informatie gereageerd.&#13;
1.3 Tenslotte hebben partijen wederom de&#13;
stukken aan het hof overgelegd voor het wijzen&#13;
van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Verwezen wordt naar hetgeen is overwogen&#13;
en beslist in genoemd tussenarrest van&#13;
9 juni 1998. Daarin wordt volhard. Aan de&#13;
orde is derhalve de vraag, welk gebruik in de&#13;
periode 31 oktober 1978-1 november 1979 is&#13;
gemaakt van de pachtgrond in geschil (een&#13;
perceel bouwland, kadastraal bekend gemeente&#13;
Hunsel, sectie C, nr. 1954, groot 1.46.90 ha).&#13;
2.2 Bij het zojuist genoemde tussenarrest is de&#13;
pachter in de gelegenheid gesteld enige voor ’s&#13;
hofs oordeelsvorming benodigde nadere informatie,&#13;
waarover hij zou moeten beschikken,&#13;
in het geding te brengen, en wel in ieder geval:&#13;
a) de LEI-gegevens met betrekking tot het&#13;
bedrijf van zijn vader over de jaren 1977, 1978&#13;
en 1979;&#13;
b) de jaarstukken van dat bedrijf over de jaren&#13;
1977, 1978 en 1979;&#13;
c) een kaart of kaarten (schaal 1:10.000) waaruit&#13;
blijkt, welke grond in de genoemde jaren&#13;
tot het bedrijf heeft behoord;&#13;
d) een gedetailleerde opgave van het gebruik&#13;
van alle onder c) bedoelde grond in de genoemde&#13;
jaren met vermelding van de bijbehorende&#13;
oppervlakten inclusief, waar het bouwland&#13;
betreft, een opgave van de toegepaste&#13;
teelten;&#13;
e) zijn SLOM-aanvrage en de beschikking&#13;
waarin hem een voorlopig melkquotum van&#13;
85.686 kg is toegekend.&#13;
2.3 De pachter heeft gegevens overgelegd als&#13;
bedoeld in de vorige rechtsoverweging. Het&#13;
hof overweegt omtrent de stukken bedoeld&#13;
onder a, b en d als volgt:&#13;
a) uit de LEI-gegevens zou kunnen worden&#13;
afgeleid dat op een gedeelte van het bedrijfsareaal&#13;
in de jaren 1977, 1978 en 1979 granen&#13;
zijn geteeld. De bij akte van 15 september&#13;
1998 overgelegde productie bestaat echter&#13;
kennelijk uit het stuk dat reeds bij akte van&#13;
1 september 1998 (eerste productie) was overgelegd&#13;
met een aangehecht stuk dat – klaarblijkelijk&#13;
– niet bij het oorspronkelijke stuk&#13;
behoorde, maar waarvan de herkomst niet&#13;
duidelijk wordt gemaakt. Nu de pachter&#13;
iedere toelichting omtrent die herkomst achterwege&#13;
heeft gelaten, kan aan dit stuk geen&#13;
bewijskracht worden toegekend;&#13;
b) in de overgelegde jaarstukken blijkt van&#13;
baten ad ƒ 479,11 uit granen in 1977, baten ad&#13;
ƒ 721,16 uit veldvruchten in 1978 en van geen&#13;
enkele opbrengst uit akkerbouwgewassen in&#13;
1979. Uit deze cijfers kan in de eerste plaats&#13;
niet worden afgeleid dat op het bedrijf van de&#13;
vader van de pachter akkerbouw van enige&#13;
betekenis heeft plaatsgevonden. In de tweede&#13;
plaats zijn de opbrengstgegevens voor 1978&#13;
(“veldvruchten”) niet te rijmen met de gestelde&#13;
teelt van granen op het pachtperceel en in&#13;
de derde plaats lijkt uit de gegevens te volgen&#13;
dat in 1979 – welk jaar voor dit geschil in het&#13;
bijzonder van belang is – geen sprake is&#13;
geweest van enige akkerbouw anders dan ten&#13;
behoeve van het eigen bedrijf;&#13;
c) in de (kennelijk aan van de pachter afkomstige&#13;
gegevens ontleende) verklaring ter beantwoording&#13;
van de vraag onder “d” is aangegeven:&#13;
– dat het onderhavige perceel altijd als bouwland&#13;
gebruikt is geweest;&#13;
– dat ook ongeveer 1 ha andere grond als bouwland&#13;
in gebruik is geweest en het bedrijfsareaal&#13;
voor het overige bestond uit grasland;&#13;
– dat de pachter vanwege het overlijden van&#13;
diens vader niet in staat is concreet aan te&#13;
geven welke teelten er op de landbouwgrond&#13;
zijn toegepast;&#13;
– dat hij zich meent te herinneren dat in de&#13;
desbetreffende jaren koren en gerst op het&#13;
pachtperceel is geplaatst, doch dat hij “geen&#13;
concretisering meer kan geven van wat in&#13;
welk jaar aan teelt is toegepast”.&#13;
De zojuist aangehaalde herinneringen van de&#13;
pachter lijken echter niet geheel consistent&#13;
met hetgeen hij eerder in de procedure heeft&#13;
verklaard (zie tussenarrest, overw. 5.13);&#13;
d) blijkens de LEI-gegevens had de vader van&#13;
de pachter in 1977 36 melkkoeien op in totaal&#13;
17,66 ha grond, in 1978 37 melkkoeien op in&#13;
totaal 15,50 ha grond en in 1979 33 melkkoeien&#13;
op in totaal 12,50 ha grond, hetgeen steeds&#13;
neerkomt op meer dan 2 gve/ha, zijnde derhalve&#13;
een volledige melkveebezetting;&#13;
e) blijkens de LEI-gegevens werd in 1977 en&#13;
1978 2,50 ha gebruikt voor akkerbouwdoeleinden,&#13;
terwijl in 1979 1,50 ha voor de akkerbouw&#13;
werd benut. Indien deze gegevens worden&#13;
gecombineerd met de overgelegde jaarcijfers&#13;
over de genoemde jaren, zou men eerder&#13;
kunnen veronderstellen dat de teelt van granen&#13;
en veldvruchten voor de verkoop heeft&#13;
plaatsgevonden op het niet tot het gepachte&#13;
behorende areaal bouwland (van ca 1 ha, ook&#13;
volgens de overgelegde verklaring van de&#13;
pachter) dan op de ca 1,50 ha in geschil.&#13;
2.4 De pachter heeft zich in deze procedure&#13;
steeds op het standpunt gesteld dat de onderhavige&#13;
grond is gebruikt voor de teelt van&#13;
akkerbouwgewassen voor de verkoop. Uit de&#13;
overgelegde stukken is daarvan – in ieder&#13;
geval voor wat betreft de hier van belang zijnde&#13;
periode – niet, althans onvoldoende gebleken.&#13;
Uit de overgelegde stukken kan worden&#13;
afgeleid dat de vader van de pachter reeds in&#13;
de periode 31 oktober 1978-1 november 1979&#13;
doende was met de omschakeling naar de&#13;
pluimveehouderij – de varkenshouderij was&#13;
toen kennelijk reeds gestaakt –, maar de pachter&#13;
heeft niet gesteld dat het onderhavige perceel&#13;
(mede) ten behoeve van die pluimveehouderij&#13;
is aangewend, in het midden gelaten wat&#13;
daarvan dan overigens zou mogen zijn. Gelet&#13;
op de thans overgelegde gegevens – waarop&#13;
hierboven is ingegaan – is het hof van oordeel&#13;
dat de pachter de bewijslast zou moeten dragen&#13;
van het door hem gestelde gebruik van de&#13;
percelen in de desbetreffende periode. Hij&#13;
heeft echter in zijn akte te kennen gegeven, dit&#13;
bewijs niet te kunnen leveren en heeft in hoger&#13;
beroep ook geen voldoende gespecificeerd&#13;
bewijsaanbod gedaan. Dit brengt mee, dat&#13;
ervan dient te worden uitgegaan dat de onderhavige&#13;
pachtgrond in de referentieperiode&#13;
1978/1979 mede ten behoeve van de melkveehouderij&#13;
is aangewend en aldus heeft bijgedragen&#13;
aan de opbouw van het later verkregen&#13;
melkquotum.&#13;
2.5 Naar het oordeel van het hof is de pachter&#13;
ook in een geval als het onderhavige gehouden&#13;
de verpachtster in de gelegenheid te stellen&#13;
de naar evenredigheid met de (oppervlakte&#13;
van de) gepachte grond samenhangende heffingvrije&#13;
hoeveelheid melk te verwerven, mitsdien&#13;
een hoeveelheid die overeenkomt met de&#13;
bijdrage van de gepachte grond aan de totstandkoming&#13;
van de melkproductie. Indien&#13;
tussen opbouw en toekenning van het melkquotum&#13;
enige tijd is gelegen – zoals in dit&#13;
geval – is de pachter gehouden om zijn bedrijfsvoering&#13;
zodanig in te richten, dat hij aan&#13;
die verplichting jegens de verpachter kan voldoen.&#13;
Laat hij dit na, dan is hij in beginsel&#13;
voor de gevolgen van dat nalaten aansprakelijk.&#13;
Gelet hierop doet in het onderhavige&#13;
geval niet terzake, welk gebruik de pachter&#13;
van de grond heeft gemaakt in het jaar waarin&#13;
hem het SLOM-quotum werd toegekend. Een&#13;
nader onderzoek hiernaar kan dus achterwege&#13;
blijven.&#13;
Het zojuist overwogene betekent dat het de&#13;
pachter niet vrijstond diens gehele melkquotum&#13;
te vervreemden onder veronachtzaming&#13;
van zijn eerder geformuleerde verplichting&#13;
jegens de verpachtster; dit is te beschouwen&#13;
als een handelen in strijd met artikel 25 van&#13;
de Pachtwet. Van bijzondere omstandigheden&#13;
welke tot een afwijking van dit uitgangspunt&#13;
nopen is naar het oordeel van het hof niet, althans&#13;
onvoldoende, gebleken. Verwezen wordt&#13;
naar hetgeen in het arrest van 9 juni 1998 is&#13;
overwogen.&#13;
2.6 Uit het vorenoverwogene, bezien in samenhang&#13;
met hetgeen in het arrest van 9 juni 1998&#13;
reeds is overwogen en beslist, vloeit voort dat&#13;
de grief in incidenteel appèl faalt.&#13;
2.7 Met betrekking tot de vraag of de tekortkoming&#13;
van de pachter dient te leiden tot ontbinding&#13;
van de pachtovereenkomst, overweegt&#13;
het hof dat een tekortkoming als de onderhavige&#13;
in beginsel inderdaad dit gevolg zal&#13;
hebben. Daaraan staat niet in de weg de bijzondere&#13;
wijze waarop in dit geval het quotum&#13;
is verkregen. In dit geval moet ervan worden&#13;
uitgegaan dat de pachter ter zake van de&#13;
mogelijke bijdrage van de onderhavige grond&#13;
aan de melkproductie tot soortgelijke conclusies&#13;
had kunnen en moeten komen als die&#13;
waartoe het hof boven onder 2.3-2.5 is gekomen.&#13;
De pachter heeft ter gelegenheid van de&#13;
pleidooien in hoger beroep bovendien zelf&#13;
laten doorschemeren, dat hij zelf uitdrukkelijk&#13;
geen voedergewassen voor zijn melkvee op de&#13;
onderhavige grond heeft geteeld teneinde aanspraken&#13;
van de verpachtster te voorkomen;&#13;
dit impliceert dat hij zich ook daadwerkelijk&#13;
van de mogelijkheid van dergelijke aanspraken&#13;
bewust is geweest. Gelet op een en ander&#13;
had het op zijn weg gelegen, met de verpachtster&#13;
tijdig overleg te plegen teneinde haar&#13;
standpunt over deze kwestie te vernemen en&#13;
in ieder geval niet haar voor een voldongen&#13;
feit te stellen door zonder enig overleg het&#13;
gehele melkquotum te vervreemden. Nu de&#13;
vraag over de samenhang van het melkquotum&#13;
met de onderhavige grond in het nadeel&#13;
van de pachter is beantwoord, zal hij de&#13;
consequenties van zijn handelwijze moeten&#13;
dragen. Het hof is van oordeel dat onvoldoende&#13;
is gebleken van omstandigheden welke aan&#13;
ontbinding van de pachtovereenkomst – waarop&#13;
de verpachtster bij een toerekenbare tekortkoming&#13;
van de pachter als de onderhavige in&#13;
beginsel recht heeft op grond van het bepaalde&#13;
in art. 6:265 van het Burgerlijk Wetboek –&#13;
in de weg staan. De grief in principaal appèl is&#13;
mitsdien gegrond.&#13;
2.8 Op grond van het boven overwogene zal&#13;
het vonnis waarvan beroep worden vernietigd&#13;
voor zover daarin de vordering tot ontbinding&#13;
van de pachtovereenkomst is afgewezen. Deze&#13;
ontbinding zal alsnog worden uitgesproken.&#13;
Voor het overige zal het vonnis worden bekrachtigd.&#13;
De zaak zal worden teruggewezen&#13;
naar de pachtkamer van het kantongerecht&#13;
opdat kan worden voortgeprocedeerd over de&#13;
hoogte van de door de pachter te vergoeden&#13;
schade en de proceskosten in eerste aanleg. De&#13;
pachter zal worden veroordeeld in de kosten&#13;
van het hoger beroep.&#13;
3 Beslissing&#13;
Het hof, rechtdoende in hoger beroep,&#13;
vernietigt het vonnis van de pachtkamer van&#13;
het kantongerecht te Roermond van 20 maart&#13;
1997, waarvan beroep, voor zover daarin de&#13;
vordering tot ontbinding van de tussen partijen&#13;
bestaande pachtovereenkomst is afgewezen&#13;
en, in zoverre opnieuw rechtdoende:&#13;
ontbindt de tussen partijen bestaande pachtovereenkomst&#13;
met betrekking tot het perceel&#13;
bouwland, kadastraal bekend gemeente Hunsel,&#13;
sectie C, nr. 1954, groot 1.46.90 ha;&#13;
bekrachtigt genoemd vonnis voor het overige;&#13;
wijst de zaak terug naar de pachtkamer van het&#13;
kantongerecht te Roermond voor verder procederen&#13;
met inachtneming van deze uitspraak;&#13;
veroordeelt de pachter in de kosten van het&#13;
hoger beroep, aan de kant van de verpachtster&#13;
tot op heden begroot op ƒ 78,08 wegens kosten&#13;
exploot, ƒ 440,– wegens griffierecht en&#13;
ƒ 6.800,– wegens salaris in principaal en incidenteel&#13;
appèl.</content><legacyfootnotes/><footnotes><footnote/></footnotes><auteurs/><published>2000-10-01 00:00:00</published><modified>1995-06-13 00:00:00</modified><editiondate>2000-10-01</editiondate><htmlpath>https://denhollander.info/artikel/4766</htmlpath></article>
</articles></edition>
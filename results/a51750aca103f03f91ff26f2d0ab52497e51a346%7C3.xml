<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1983</searchword><id>6431</id><udhid>UDH:TvAR/6431</udhid><titel>Art. 42 Ruilverkavelingswet 1954 en art. 63 Ontwerp-Landinrichtingswet</titel><searchwords><searchword>TvAR 1/1983</searchword><searchword>UDH:TvAR/6431</searchword></searchwords><attachments><attachment><name>1983_nr 1_Artikel_Breemhaar.pdf</name><extention>pdf</extention><url>https://denhollander.info/download/6213/ci</url></attachment></attachments><inleiding>Art. 42 Ruilverkavelingswet 1954 regelt het stemrecht betreffende het besluit tot&#13;
ruilverkaveling1. In de eerste plaats zijn stemgerechtigd degenen, die aan het einde&#13;
van de zevende dag voor de stemming bij het kadaster als eigenaar bekend staan.&#13;
Onder eigenaren worden verstaan zij, die een recht van eigendom of een beperkt zakelijk&#13;
genotsrecht hebben (art. 1 lid 1). In de tweede plaats zijn stemgerechtigd de&#13;
pachters, die overeenkomstig art. 34a e.v. door de Centrale Comissie als zodanig&#13;
zijn geregistreerd. In de derde plaats zijn stemgerechtigd degenen, die door een verklaring&#13;
van erfrecht kunnen aantonen erfgenaam te zijn van een overleden kadastrale&#13;
eigenaar of geregistreerde pachter.&#13;
De voorschriften van art. 42 Ruilverkavelingswet, welke enkele oneffenheden bevatten,&#13;
vindt men terug in art. 63 van de Ontwerp-Landinrichtingswet, welke momenteel&#13;
bij het parlement aanhangig is2. Ten aanzien van de door de erfgenamen&#13;
van een overleden kadastrale eigenaar of geregistreerde pachter te overleggen verklaring&#13;
van erfrecht wordt nog bepaald, dat slechts in aanmerking komt een door een&#13;
notaris of, zo de erfenis niet in Nederland is opengevallen, door de ter plaatse bevoegde&#13;
autoriteit opgestelde en ondertekende verklaring, die een aantal (voorgeschreven)&#13;
gegevens omtrent de erfopvolging inhoudt.&#13;
Door Cohen is er reeds op gewezen, dat het voorschrift ten aanzien van de gehuwde&#13;
overleden kadastrale eigenaar ten onrechte niet rept van gegevens omtrent het huwelijksgoederenregime,&#13;
waarin de erflater gehuwd is geweest3.</inleiding><content>De oneffenheid, die ik hier zou willen signaleren, betreft de erflater, wiens nalatenschap&#13;
in het buitenland openvalt. De bepaling, dat in dergelijke gevallen de betreffende&#13;
buitenlandse autoriteit de verklaring van erfrecht zou moeten opmaken,&#13;
miskent, dat ieder land zijn eigen stelsel van internationaal privaatrecht heeft en de&#13;
nationale ipr-stelsels van land tot land verschillen. Zo beschouwt een ongeschreven&#13;
regel van Nederlands ipr de nalatenschap als een eenheid en onderwerpt de erfopvolging&#13;
aan de nationale wet van de erflater ten tijde van zijn overlijden4. Daarentegen&#13;
splitst bijvoorbeeld het Franse ipr de nalatenschap en onderwerpt de erfopvolging&#13;
met betrekking tot de roerende goederen aan de wet van de laatste woonplaats&#13;
van de erflater en met betrekking tot onroerende goederen aan de wet van hun&#13;
ligging5. Indien derhalve een Fransman, die in Frankrijk zijn laatste woonplaats eeft, overlijdt met achterlating van een hier te lande gelegen onroerend goed, dan&#13;
zal dit onroerend goed naar Nederlands ipr volgens Frans recht en naar Frans ipr&#13;
volgens Nederlands recht vererven6 Het buitenlandse ipr zal dus niet altijd de erfopvolging&#13;
met betrekking tot hier te lande gelegen onroerende goederen aan dezelfde&#13;
interne wet onderwerpen als het Nederlands ipr. Indien het om in het buitenland gelegen&#13;
onroerende goederen zou gaan, zou ons ipr voor het op feitelijke executiemacht&#13;
berustende overwicht van het betreffende buitenlandse ipr-stelsel moeten wijken.&#13;
Dit verschijnsel is in de ipr-literatuur bekend als de problematiek van het 'Naherberechtigung'&#13;
of 'Naherbemachtigung'7. Indien het om hier te lande gelegen&#13;
onroerende goederen gaat, behoeft ons ipr uiteraard niet te wijken voor het buitenlandse&#13;
ipr. Art. 42 Ruilverkavelingswet en art. 63 Ontwerp-Landinrichtingswet maken&#13;
dan ook ten onrechte een knieval voor het buitenlandse ipr. Indien een buitenlandse&#13;
autoriteit volgens haar eigen recht bevoegd is om met betrekking tot een hier&#13;
te lande gelegen onroerend goed een verklaring van erfrecht af te geven, dan zal zij&#13;
de vererving volgens het door haar eigen ipr als toepasselijk aangewezen rechtsstelsel&#13;
vermelden. Een buitenlandse autoriteit is echter zeker niet altijd volgens haar eigen&#13;
recht bevoegd de bedoelde verklaring van erfrecht af te geven.8&#13;
Mijn conclusie is dan ook, dat art. 63 Ontwerp-Landinrichtingswet de Nederlandse&#13;
notaris exclusief bevoegd behoort te verklaren tot de afgifte van de verklaring van&#13;
erfrecht.</content><legacyfootnotes>1. Vgl. Houwing-Polak-Dam, Ruilverkavelingswet 1954, Deventer, z.j., p. 118 e.v.&#13;
2. Wetsontwerp 15907.&#13;
3. Zie M.A. Cohen, De notaris en de ruilverkaveling, WPNR 5302 (1975), p. 257.&#13;
4. Althans in beginsel. Zie E. Cohen Henriquez, I.P.R. Trends, Deventer, 1980, p. 123 e.v.; I.S. Joppe,&#13;
Vademecum Internationaal Erfrecht, Amsterdam/Deventer, 1980, p. 33 e.v.&#13;
5. Het vraagstuk van de renvoi laat ik hier nu buiten beschouwing.&#13;
6. Zie M. Verwilghen (ed), Régimes Matrimoniaux Successions et Libéralités. Droit international privé et Droit&#13;
comparé, Tome I, Neuchatel, 1979, p. 856 e.v.&#13;
7. Zie voor dit leerstuk J.K. Franx, Redengeving en rechtsgevolgen van eenheid en splitsing der internationale&#13;
nalatenschap, diss. Amsterdam, 1965, Arnhem, 1965, p. XVIII e.v. en I.S. Joppe, o.c, p. 23.&#13;
8. Zo is bijvoorbeeld een Duits Nachlassgericht niet bevoegd een verklaring van erfrecht af te&#13;
geven met betrekking tot een hier te lande gelegen onroerend goed van een Nederlandse erflater, wiens sterfhuis in&#13;
de Bondsrepubliek is gelegen. Zie Kipp-Coing, Erbrecht, Tübingen, 1978, p. 733 e.v.</legacyfootnotes><footnotes><footnote/></footnotes><auteurs>Mr W. Breemhaar</auteurs><published>1983-01-01 00:00:00</published><modified>1983-01-01 00:00:00</modified><editiondate>1983-01-01</editiondate><htmlpath>https://denhollander.info/artikel/6431</htmlpath></article>
</articles></edition>
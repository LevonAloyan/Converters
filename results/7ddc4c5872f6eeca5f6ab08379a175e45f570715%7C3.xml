<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1995</searchword><id>6012</id><udhid>UDH:TvAR/6012</udhid><titel>Weerbarstig water</titel><searchwords><searchword>TvAR 4/1995</searchword><searchword>UDH:TvAR/6012</searchword></searchwords><attachments><attachment><name>1995_nr 4_Artikel_Vollebregts.pdf</name><extention>pdf</extention><url>https://denhollander.info/download/5821/ci</url></attachment></attachments><inleiding>Vijand en vriend, bron van leven en van strijd, noodzakelijk en verfoeilijk, gewenst en&#13;
onbeheersbaar. Het water doet zich voor in vele vormen. Water is noodzakelijk voor de&#13;
natuur, voor de agrarische produktie en voor een goed leefmilieu. Vele partijen en groeperingen&#13;
in ons land willen het water in zekere mate beteugelen, maar op veel verschillende&#13;
manieren. Water is in toenemende mate een onderwerp dat beleidsdiscussies oproept. Het&#13;
gevolg daarvan is een lawine van plannen en regelingen betreffende het water.&#13;
Het agrarisch bedrijfsleven is sterk afhankelijk van de waterstanden en de waterkwaliteit.&#13;
Om die reden wordt de exploitatie van land- en tuinbouwbedrijven sterk beïnvloed&#13;
door die plannen en regelingen. In het navolgende zal die invloed worden beschreven aan&#13;
de hand van een aantal praktijkervaringen van schrijver dezes.&#13;
WATERSCHAPSCONCENTRATIE&#13;
Het waterschap is als functioneel bestuursorgaan in ons land al vele eeuwen oud. Vanuit&#13;
de doelstelling om gezamenlijk te zorgen voor de beveiliging tegen het buitenwater en de&#13;
beheersing van de waterstanden in het eigen gebied zijn de grenzen van de waterschappelijke&#13;
eenheden getrokken. Aanvankelijk was iedere polder een zelfstandig waterschap.&#13;
Vooral de laatste decennia zijn waterschappen samengevoegd tot grotere eenheden. De&#13;
argumenten voor deze schaalvergrotingen zijn in hoofdzaak de volgende twee:&#13;
* Een goed beheer wordt in onze samenleving steeds ingewikkelder als gevolg van de&#13;
technische en maatschappelijke ontwikkeling. Dat stelt hogere eisen aan de kennis en&#13;
kunde van bestuurders en medewerkers. Om dat te bereiken zijn grotere eenheden met&#13;
meer draagkracht noodzakelijk.&#13;
* Het beheer van het water dient integraal te worden gevoerd. Dat betekent dat de sa&#13;
menhang van kwaliteit en kwantiteit tot zijn recht moet komen in één bestuur voor het&#13;
gehele gebied waar die samenhang zich voordoet.&#13;
In extremis doorgeredeneerd zou dit moeten leiden tot één waterschap voor het gehele&#13;
stroomgebied van de Rijn van Zwitserland tot de Noordzee. Het einde van de waterschapsconcentratie&#13;
is dus nog niet in zicht, althans wanneer men zich blijft baseren op de twee&#13;
' genoemde argumenten.&#13;
In mijn ogen leidt ver doorgevoerd integraal waterbeheer in hoge mate tot onbestuurbaarheid:&#13;
de eenheden worden zo groot en het beheer zo gecompliceerd dat bestuurders&#13;
niet meer in staat zijn om het geheel te overzien en daardoor in te hoge mate 'gestuurd'&#13;
worden door technocratische ambtenaren. Om die reden is het gewenst om na te gaan of Cde verschillende taken in hoge mate verenigd moeten worden in één waterschap of dat het&#13;
bestuurlijk beter is om te komen tot een goede samenwerking van kleinere waterschappen&#13;
of waterschappen met één of enkele deeltaken.&#13;
Het kwaliteitsbeheer, de zorg voor de zuiverheid van het water, of wel de bestrijding&#13;
van de verontreiniging van het water is een taak die pas enkele tientallen jaren bestaat en&#13;
een sterk technologische inslag heeft, die nog niet aan het eind van haar ontwikkeling is.&#13;
Voor een goede uitoefening van deze taak zijn tamelijk grote eenheden nodig. Daarnaast&#13;
is er de politieke behoefte aan grote eenheden om te bereiken dat de prijs die per vervuilingseenheid&#13;
moet worden betaald voor zoveel mogelijk burgers en bedrijven hetzelfde is.&#13;
Het kwantiteitsbeheer en de zorg voor de waterkering zijn in beginsel eeuwenoude&#13;
technieken die zich geleidelijk ontwikkelen in tegenstelling tot de stormachtige vooruitgang&#13;
bij het kwaliteitsbeheer. Het kwantiteitsbeheer strekt zich over grote oppervlakten&#13;
uit met een essentiële zorg voor het detail, terwijl het kwaliteitsbeheer zich vooral richt op&#13;
enkele grotere zuiveringsinstallaties, rioolbeheer en meting bij lozingspunten. Voor het&#13;
kwantiteitsbeheer is nabijheid en aanspreekbaarheid van de bestuurder van groot belang,&#13;
terwijl veel zaken betreffende het kwaliteitsbeheer vooral op het niveau van deskundige&#13;
medewerkers worden behandeld.&#13;
Op basis van deze verschillen is het van belang een goed evenwicht te vinden tussen de&#13;
gewenste grote schaal voor het kwaliteitsbeheer en de veel kleinere schaal voor het kwantiteitsbeheer&#13;
en het beheer van de waterkering, indien deze taken in één waterschap dienen&#13;
te worden vervuld.&#13;
Vanuit bovenstaande opvatting moge duidelijk zijn, dat het mijn voorkeur heeft dat de&#13;
waterschappen een zodanige oppervlakte beslaan, dat ze bestuurlijk te overzien zijn en dat&#13;
de oppervlakte in hoge mate bepaald wordt door de zwaarte van het kwantiteitsbeheer en&#13;
het beheer van de waterkering. Indien het waterschap tevens de zorg heeft voor de kwaliteit&#13;
van het water dient te worden voorzien in samenwerking met andere waterschappen&#13;
om deze taak adequaat te kunnen uitoefenen. De recente verzuchting van de heer Zomerdijk1&#13;
om een pas op de plaats te maken bij reorganisatie van het waterschapsbestel wordt&#13;
mijnerzijds van harte onderschreven.&#13;
Voorts moge vanuit bovenstaande opvatting een opmerking worden gemaakt over de&#13;
bestuurssamenstelling van waterschappen. Naar mijn mening zijn bestuurders 'harder nodig'&#13;
voor het kwantiteitsbeheer en het beheer van de waterkering dan voor het kwaliteitsbeheer.&#13;
Dit betekent dat het aantal bestuurszetels per categorie niet zonder meer kan en&#13;
mag worden afgeleid uit het kostenaandeel dat elke categorie dient op te brengen. Bij de&#13;
bestuurssamenstelling dient een goed evenwicht te worden gevonden tussen de aard van&#13;
het belang van elke categorie en de behoefte aan nabijheid van de bestuurders bij de categorie&#13;
die zij vertegenwoordigen.&#13;
Tenslotte wil ik op deze plaats mijn waardering uitspreken voor het vele werk dat de&#13;
waterschappen, bestuurders en medewerkers verzetten en de manier waarop zij dat doorgaans&#13;
doen. De inzet tijdens de recente hoogwaterperiode is daar een duidelijk voorbeeld&#13;
van. Ik hecht er aan dit te stellen omdat in het navolgende meer de aandacht zal worden&#13;
gevestigd op de zaken, die niet goed zijn gegaan of anders zouden moeten, dan op de vele&#13;
zaken die tot (grote) tevredenheid zijn verlopen. Dat is echter een consequentie van een pre-advies voor een bijeenkomst van een vereniging die zich vooral bezighoudt met zaken&#13;
met een juridische inslag.</inleiding><content>VERDROGING&#13;
Met name de laatste veertig jaar zijn op grote schaal werken uitgevoerd om voor de lager&#13;
gelegen, nattere gronden een betere drooglegging te bewerkstelligen. Voor het agrarisch&#13;
gebruik van de gronden was - en is - het van groot belang dat de grond in het vroege&#13;
voorjaar redelijk droog is ten behoeve van de uit te voeren werkzaamheden en ten behoeve&#13;
van een zo vroeg mogelijke start van de gewasgroei. Daartoe zijn door de waterschappen&#13;
en in ruilverkavelingsverband watergangen vergroot, verdiept, recht getrokken en zo&#13;
nodig van stuwen voorzien. Aanvullend werden in de percelen drainages aangelegd. Aldus&#13;
is op grote schaal de gemiddelde grondwaterstand met enkele decimeters verlaagd.&#13;
Wanneer er in het latere deel van het groei seizoen een te lage grondwaterstand optrad en&#13;
wateraanvoer van beneden naar de plantewortels niet meer mogelijk was, werd aanvullend&#13;
water gegeven middels beregening uit grondwater of oppervlaktewater.&#13;
Deze verlaging van de grondwaterstanden is een bewuste beleidskeuze geweest ten&#13;
gunste van de agrarische produktie. Daarbij is men zich onvoldoende bewust geweest van&#13;
de gevolgen voor het milieu, met name voor de (grond-)waterafhankelijke natuurwaarden.&#13;
In de derde Nota Waterhuishouding is met nadruk aandacht gevraagd voor de zogenaamde&#13;
verdroging van voorheen natte natuurgebieden. In een motie heeft de Tweede Kamer&#13;
gevraagd om vóór het jaar 2000 25% van de verdroging op te heffen. In de&#13;
waterhuishoudingsplannen van de provincies wordt verder uitwerking gegeven aan de bestrijding&#13;
van de verdroging. Dat gebeurt langs twee sporen.&#13;
Het eerste spoor is het herstelbeleid. Dat is gericht op maatregelen om werken uit te&#13;
voeren om de gemiddelde grondwaterstanden op een hoger niveau te brengen door watergangen&#13;
te verondiepen en beken en riviertjes weer te laten meanderen. Daartoe zijn subsidieregelingen&#13;
ontwikkeld zoals REGIWA en GEBEVE, gericht op gebiedsgerichte&#13;
bestrijding van de verdroging. Het agrarisch bedrijfsleven is bereid om aan projecten ter&#13;
bestrijding van de verdroging mee te werken, mits daarbij geen schade wordt toegebracht&#13;
aan de mogelijkheden om de cultuurgronden landbouwkundig te blijven gebruiken. Onder&#13;
die voorwaarden is verhoging van de (grond-)waterstand in natuurgebieden en in aangrenzende&#13;
agrarische gebieden geen probleem. Geen schade toebrengen aan de gebruiksmogelijkheden&#13;
van de landbouwgronden kan op verschillende manieren worden gerealiseerd,&#13;
afhankelijk van de lokale situatie. Soms kan met een technische oplossing worden volstaan,&#13;
zoals het creëren van twee bemalingseenheden - hoog in het natuurgebied en laag&#13;
in het agrarisch gebied -, het draineren van percelen landbouwgrond, waar zonder drainage&#13;
verdrassing (te hoge grondwaterstanden) zou optreden, enz. Als zo'n technische oplossing&#13;
niet uitvoerbaar of te kostbaar is, kan gekozen worden voor aankoop van de&#13;
'bedreigde' landbouwgrond en vervolgens wijziging van de bestemming naar natuurgebied.&#13;
Voor het natuurgebied Groote Peel is een plan ontworpen om middels wateraanvoer&#13;
in het omringende agrarisch gebied te komen tot hogere grondwaterstanden om aldus 'tegendruk'&#13;
te krijgen tegen wegzijgen van water uit het hoger gelegen natuurgebied. Het&#13;
agrarisch bedrijfsleven heeft met dat plan kunnen instemmen, nadat was afgesproken dat het waterschap een schaderegeling zou vaststellen, waarin is opgenomen een volgorde&#13;
van handelen:&#13;
* Allereerst zullen te verwachten nadelen van de hoge peilen in de watergangen worden&#13;
'opgevangen' door het treffen van technische voorzieningen.&#13;
* De gronden die bij die hoge peilen nagenoeg dras komen te staan zullen worden aangekocht&#13;
en bij het natuurgebied worden gevoegd.&#13;
* Indien er onverhoopt in bepaalde percelen, ondanks de technische voorzieningen,&#13;
enigszins te hoge grondwaterstanden zullen optreden, zal de schade jaarlijks worden&#13;
vergoed volgens nog op te stellen normen, vergelijkbaar met de wijze waarop de zogenaamde&#13;
droogteschade wordt vergoed die optreedt in het beïnvloedingsgebied van een&#13;
grote grondwateronttrekking door een waterleidingsmaatschappij of een industrieel bedrijf.&#13;
* Tenslotte dient te worden voorzien in de mogelijkheden van vergoeding van niet verwachte&#13;
of niet voorziene schade.&#13;
Het tweede spoor is het beschermingsbeleid. Dat is gericht op het behouden van bestaande&#13;
tamelijk hoge (grond-)waterstanden in gebieden, waar (nog) een zekere natuurwaarde&#13;
aanwezig is. Dit spoor is sinds een aantal jaren gepraktizeerd in&#13;
bestemmingsplannen, door het verplicht stellen van een aanlegvergunning in natuurgebieden&#13;
en agrarische gebieden met natuurwaarde voor werken en werkzaamheden die een&#13;
wijziging van de (grond-)waterstand beogen of tot gevolg hebben, zoals het graven van&#13;
sloten en het draineren van percelen grond. Dit stelsel functioneert nogal gebrekkig, onder&#13;
meer door onvoldoende handhaving en gebrek aan kennis van zaken bij de gemeentebesturen.&#13;
Om die reden en ook als gevolg van de sinds de Derde Nota Waterhuishouding&#13;
sterk toegenomen aandacht voor het water - de brede kijk - wordt er de laatste tijd de&#13;
voorkeur aan gegeven om het beschermingsbeleid vorm te geven in de provinciale verordeningen&#13;
waterhuishouding en in de keuren van de waterschappen.&#13;
Zo is in de Verordening Waterhuishouding Gelderland2 bepaald dat het verboden is&#13;
zonder vergunning van het Dagelijks Bestuur van het waterschap drainagebuizen aan te&#13;
leggen op een diepte van meer dan 1,25 m beneden maaiveld. In bepaalde gebieden - bij&#13;
de Verordening aangewezen - is het verboden zonder genoemde vergunning drainagebuizen&#13;
aan te leggen ongeacht de diepte. Aan de vergunning kunnen voorschriften worden&#13;
verbonden ter bescherming van het belang van grondwaterstanden en grondwaterstromingen.&#13;
In Noord-Brabant wordt overwogen om in de keur van het waterschap voor te schrijven&#13;
dat in nader op een kaart aangegeven gebieden het verboden is te lozen op oppervlaktewater&#13;
middels drainage of onderbemaling zonder vergunning van het Dagelijks Bestuur&#13;
van het waterschap. Vergunningaanvragen zullen worden beoordeeld met inachtneming&#13;
van de functie die het desbetreffende gebied heeft gekregen in het waterhuishoudingsplan&#13;
van de provincie. Daar waar de (grond)waterstand van belang is voor de natuur, zou de&#13;
gevraagde vergunning moeten worden geweigerd. Dit zou niet alleen moeten gelden voor&#13;
de gebieden waar natuurwaarden voorkomen maar ook in de aangrenzende gebieden.&#13;
Vermeldenswaard is dat in de Tweede Kamer aanhangig is een wetsontwerp3 om de&#13;
Wet op de Waterhuishouding te wijzigen, waardoor de regelingen zoals hierboven beschreven&#13;
voor Gelderland en Noord-Brabant een basis krijgen in een specifieke wet. Het landbouwbedrijfsleven heeft zeer grote bezwaren tegen het op grote schaal toepassen&#13;
van het beschermingsbeleid. Het resultaat van dat beleid is namelijk alleen maar 'verlies'&#13;
doordat een aantal vergunningen - soms na een moeizame afwegingsprocedure -&#13;
toch zal worden verleend en plaatselijk verlaging van de (grond-)waterstand zal worden&#13;
gerealiseerd, maar vooral omdat door het beschermingsbeleid op grote schaal frustraties&#13;
zullen worden opgeroepen door weigering van vergunningen en door angst om geen vergunning&#13;
te krijgen, met als gevolg dat de bereidheid om mee te werken aan het herstelbeleid&#13;
bij voorbaat uiterst klein zal zijn. Op die manier betekent het beschermingsbeleid dat&#13;
enkele millimeters waterstandsverlaging worden voorkomen terwijl de centimeters waterstandsverhoging&#13;
via het herstelbeleid niet worden bereikt. Het is daarom noodzakelijk&#13;
zwaar in te zetten op het herstelbeleid en het beschermingsbeleid sterk te beperken tot enkele,&#13;
onbetwiste, zeer belangrijke natuurgebieden.&#13;
KOSTENTOEDELING EN OMSLAGKLASSEN&#13;
De kosten van het waterschap behoren te worden opgebracht door degenen die belang&#13;
hebben bij de uitvoering van de werkzaamheden van het waterschap. Dat geldt voor de&#13;
onderscheiden taken van het waterschap: kwaliteitsbeheer (vervuiling), kwantiteitsbeheer&#13;
(peil in de watergangen), waterkering (dijken) en wegenzorg. Per taak worden de kosten&#13;
in rekening gebracht bij degenen, die daar baat bij hebben.&#13;
Voor het kwaliteitsbeheer is dat redelijk eenvoudig: de kosten worden omgeslagen naar&#13;
rato van het aantal vervuilingseenheden dat is geloosd op het oppervlaktewater dan wel&#13;
op de riolering, die is aangesloten op de rioolwaterzuiveringsinstallatie van het waterschap.&#13;
Voor de andere taken is de kostenverdeling ingewikkelder. Omdat de belangen van de&#13;
onderscheiden categorieën belanghebbenden van verschillende orde zijn, dienen er beslissingen&#13;
te worden genomen over de omvang van de in aanmerking te nemen belangen.&#13;
Daartoe worden allereerst onderscheiden de algemene belangen en de specifieke belangen.&#13;
De algemene belangen worden vertegenwoordigd door de ingezetenen van het gebied&#13;
van het waterschap. Afhankelijk van de bevolkingsdichtheid wordt aan deze&#13;
belangen een kostenaandeel van 15 tot 30% in rekening gebracht, zoals voorgesteld in het&#13;
rapport van de Werkgroep Havelaar.4 De specifieke belangen worden vertegenwoordigd&#13;
door de eigenaren en gebruikers van gronden en gebouwen. Deze eigenaren en gebruikers,&#13;
voor zover ze in het bestuur van het waterschap vertegenwoordigd zijn, dienen de&#13;
overige kosten van het waterschap te betalen, derhalve de totale kosten voor de betreffende&#13;
waterschapstaak verminderd met het aandeel van de ingezetenen. Om te bepalen hoeveel&#13;
elk moet betalen wordt allereerst onderscheid gemaakt tussen gebouwde en&#13;
ongebouwde onroerende zaken. Voor zowel gebouwd als ongebouwd wordt met een speciaal&#13;
daartoe ontwikkelde methode - doorgaans de Oldambt-methode - uitgerekend welke&#13;
kosten voor elk van beide zijn gemaakt zowel wat betreft de kapitaalslasten als wat&#13;
betreft de exploitatiekosten. Dat resultaat is een verhouding tussen gebouwd en ongebouwd&#13;
die specifiek is voor de bebouwingsdichtheid en de situatie in het gebied van het&#13;
waterschap. Op grond van de percentages van de ingezetenen, gebouwd en ongebouwd - te samen&#13;
100% - kan het aandeel van elk van deze categorieën worden vastgelegd. Dat gebeurt in&#13;
de zogenaamde kostentoedelingsverordening. Die wordt vastgesteld door het Waterschapsbestuur&#13;
en geldt vervolgens voor een periode van vijfjaar. Dat betekent dat eens&#13;
per vijfjaar moet worden bekeken of de verhoudingen tussen de categorieën al dan niet&#13;
gewijzigd zijn.&#13;
Het aandeel van de ingezetenen wordt omgeslagen over de inwoners van het gebied&#13;
van het waterschap. Uitgangspunt is dat de aanslag wordt opgelegd aan de hoofdbewoners.&#13;
Bij woningen is dat tamelijk eenvoudig. Een moeilijkheid doet zich voor bij bejaardenhuizen,&#13;
kloosters enz. Moeten deze laatste als één eenheid worden aangeslagen of&#13;
moeten de bewoners afzonderlijk worden aangeslagen?&#13;
Het aandeel gebouwd wordt omgeslagen over de eigenaren van gebouwde onroerende&#13;
zaken. De basis voor de onderlinge verdeling binnen deze categorie is de waarde van de&#13;
afzonderlijke onroerende zaken in het economisch verkeer. Dit is dezelfde basis als voor&#13;
de gemeentelijke onroerende zaak belasting (OZB). De vaststelling van de waarde geschiedt&#13;
één maal per vier jaar volgens de regels vastgesteld in de Wet Waardering Onroerende&#13;
Zaken. De vaststelling van de waarde van elke afzonderlijke gebouwde eigendom&#13;
vindt plaats in opdracht van de gemeente. De uitkomst wordt aan de belanghebbende medegedeeld&#13;
met de mededeling dat hij/zij bezwaar kan indienen tegen de hoogte van het&#13;
vastgestelde bedrag. Het feit dat het waterschap de aanslag gebouwd baseert op de waarde&#13;
van de onroerende zaak betekent dat voor een oud huis minder behoeft te worden betaald&#13;
dan voor een nieuw huis van dezelfde grootte. Dat geldt ook in de glastuinbouw: voor een&#13;
nieuwe kas moet meer aan het waterschap worden betaald dan voor een oude kas van dezelfde&#13;
grootte en dus met hetzelfde 'waterbezwaar' voor het waterschap. De zaak wordt&#13;
nog 'schever' als bij de nieuwe kas een regen waterbassin is gebouwd en het waterbezwaar&#13;
voor het waterschap aanmerkelijk is verkleind. In de glastuinbouw heeft men grote&#13;
bezwaren tegen het feit dat ingevolge de Waterschapswet moet worden betaald op basis&#13;
van de waarde van de onroerende zaak en niet meer zoals vroeger op basis van de oppervlakte:&#13;
men vindt het niet rechtvaardig en concurrentie-verstorend.&#13;
Het aandeel ongebouwd wordt omgeslagen over de eigenaren - en als zij in het bestuur&#13;
van het waterschap vertegenwoordigd zijn, ook over de pachters - van ongebouwde onroerende&#13;
zaken. De basis voor de onderlinge verdeling binnen deze categorie is de oppervlakte.&#13;
Met een evenredige verdeling over de oppervlakte kan derhalve worden volstaan.&#13;
In geaccidenteerde gebieden wordt dit niet billijk gevonden: voor laaggelegen natte gronden&#13;
moet het waterschap méér doen dan voor hooggelegen droge gebieden. Om die reden&#13;
wordt in een aantal waterschappen een indeling in klassen gehanteerd, de zogenaamde&#13;
classificatie. Daarbij worden onder meer onderscheiden hoog en laag gelegen cultuurgronden,&#13;
bos- en natuurgebied, gronden met en zonder wateraanvoer, binnen- of buitendijks,&#13;
enz. De verhouding tussen de klassen wordt op een vergelijkbare manier bepaald&#13;
als die tussen gebouwd en ongebouwd, derhalve doorgaans met behulp van de Oldambtmethode.&#13;
De indeling van de gronden en de verhouding tussen de klassen wordt vastgesteld&#13;
in de zogenaamde omslagklassenverordening. Ook deze verordening wordt&#13;
vastgesteld door het Waterschapsbestuur en geldt voor een periode van vijfjaar.&#13;
Zowel de kostentoedelingsverordening als de omslagklassenverordening worden in&#13;
ontwerp ter inzage gelegd met mogelijkheid voor belanghebbenden om bezwaar in te dienen. Tegen het besluit van het Waterschapsbestuur tot vaststelling van de verordening is&#13;
ingevolge de Waterschapswet hoger beroep niet mogelijk. Dit betekent dat een bezwaarde&#13;
zich moet richten op verzet tegen de hem nadien opgelegde aanslag bij de belastingrechter.&#13;
Of hij daar enige kans heeft op een voor hem positief resultaat zal de toekomst moeten&#13;
leren.&#13;
In 1994 en ook nog in 1995 heeft een groot aantal waterschappen de genoemde verordeningen&#13;
vastgesteld. Daarbij heeft zich het volgende 'overgangsprobleem' voorgedaan.&#13;
In bepaalde delen van het waterschapsgebied golden uiteenlopende reducties: bij samenvoeging&#13;
werd bijvoorbeeld bedongen dat een afbetaalde investering voor dat gebied werd&#13;
'vergoed' door een reductie per ha. Een andere situatie was dat het Rijk voor een bepaalde&#13;
polder de verplichting op zich had genomen om de waterkering en bemaling (voor een belangrijk&#13;
deel van dat gebied) gratis te verrichten, hetgeen na overdracht van het Rijk naar&#13;
het waterschap voor de betrokken belanghebbenden resulteerde in een flinke reductie. In&#13;
weer een ander gebied was de waterbeheersing in ruilverkavelingsverband flink verbeterd&#13;
en werden de kosten voor een aanmerkelijk deel in rekening gebracht bij de grondeigenaren&#13;
middels de zogenaamde landinrichtingsrente, met als gevolg dat in het ruilverkavelingsgebied&#13;
een reductie op de waterschapslasten werd verleend. Ingevolge de (nieuwe)&#13;
regeling op grond van de Waterschapswet zijn reducties niet toegestaan: voor een gelijke&#13;
prestatie door het waterschap moet een zelfde omslag worden geheven, ongeacht de wijze&#13;
waarop in het verleden de investeringen zijn gefinancierd. Dit wekt nogal wat wrevel bij&#13;
degenen die gedupeerd worden doordat de reductie vervalt. Na bezwaar tegen de ontwerpverordening,&#13;
kunnen zij niet naar een hogere instantie. Of de belastingrechter ruimte&#13;
heeft om aan hun bezwaar tegemoet te komen, is op dit moment nog onzeker: de procedures&#13;
ter zake moeten nog worden gestart. Wanneer de belastingrechter tezijnertijd concludeert&#13;
dat hij geen ruimte heeft, rest de betrokkene niets anders dan zich te wenden tot&#13;
de burgerlijke rechter met de claim om de door het waterschap indertijd aanvaarde verplichting&#13;
tot reductie te 'vertalen' in een door het waterschap aan betrokkenen te betalen&#13;
afkoopbedrag.&#13;
ONDERHOUD VAN WATERGANGEN&#13;
In de praktijk wordt onderscheid gemaakt tussen A- en B-watergangen.&#13;
De eerste zijn van overwegend belang voor de waterbeheersing. Het is van groot belang&#13;
dat die watergangen tijdig en goed worden onderhouden. Deze watergangen zijn&#13;
daarom opgenomen in de legger, waarin per watergang onder meer de afmetingen zijn&#13;
aangegeven. Deze watergangen zijn doorgaans in eigendom, beheer en onderhoud bij het&#13;
waterschap. Wanneer het onderhoud niet door het waterschap wordt verricht, staat in de&#13;
legger wie voor het onderhoud verantwoordelijk is.&#13;
De zogenaamde B-watergangen zijn van minder overwegend belang voor de waterbeheersing.&#13;
De eigendom berust doorgaans bij de eigenaar van de aangrenzende grond. Het&#13;
onderhoud dient plaats te vinden door de gebruikers van de aangrenzende grond, ieder&#13;
voor 'zijn eigen' helft.5 De wijze waarop dat onderhoud dient plaats te vinden en het moment&#13;
waarop dat gereed moet zijn, kan door het Waterschapsbestuur worden bepaald in de keur. Daarin kan ook worden vastgelegd op welke manier het waterschap de controle -&#13;
de schouw - zal uitvoeren.&#13;
Deze verplichtingen zijn-al eeuwenlang gebruikelijk. De grondgebruikers zijn er mee&#13;
bekend dat zij er voor moeten zorgen dat de scheidingssloten hun functie onbelemmerd&#13;
kunnen vervullen, dit is de doorvoer van overtollig water ten behoeve van een voldoende&#13;
drooglegging van achterliggende gronden. De mate waarin aan die plicht werd voldaan&#13;
was mede afhankelijk van de inzet waarmee het waterschap controleerde.&#13;
Een bijzondere positie nemen bermsloten in. In een aantal gemeenten in Noord-Brabant&#13;
heeft de gemeente al tientallen jaren gezorgd voor het onderhoud van de bermsloten&#13;
langs openbare wegen. In het kader van diverse ruilverkavelingen, zowel wettelijke als&#13;
ruilverkavelingen bij overeenkomst, zijn eigendom, beheer en onderhoud van de wegen,&#13;
bermen en bermsloten toegewezen/toegedeeld aan de gemeente. De eigendom betrof de&#13;
gehele bermsloot alsmede een strook grond van 20-50 cm 'over de sloot heen' aan de kant&#13;
van de aangrenzende grondeigenaar. Een jaar of tien geleden zocht de gemeente Oirschot&#13;
naar mogelijkheden om op de uitgaven van de gemeente te bezuinigen: van de bermsloten,&#13;
die door het waterschap na de ruilverkaveling waren aangemerkt als B-watergangen&#13;
(met schouwplicht), deed de gemeente alleen haar eigen helft. Eén boer lokte een proefprocedure&#13;
uit door zich te verzetten tegen de door het waterschap opgelegde bestuursdwang.&#13;
Zijn argumenten waren tweeërlei. Enerzijds beriep hij zich op de toewijzing van&#13;
eigendom, beheer en onderhoud van de gehele bermsloot aan de gemeente, waartoe hij in&#13;
de ruilverkaveling was gekort zonder vergoeding: hij had een percentage van zijn grond&#13;
om niet moeten afstaan ten behoeve van de toewijzing aan de gemeente. De gemeente&#13;
diende derhalve te zorgen voor een goed onderhoud van de bermsloot. Zijn tweede argument&#13;
betrof de eigendomssituatie. De bermsloot alsmede de strook grond daarlangs is eigendom&#13;
van de gemeente en daar hoort hij af te blijven. De toewijzing van de eigendom&#13;
in ruilverkavelingsverband was bewust uitgebreid met de strook van circa 25 cm om te&#13;
bereiken dat hij van de gemeentelijke eigendom zou afblijven.&#13;
Gedeputeerde Staten van Noord-Brabant stelden zich op het standpunt dat de strook&#13;
grond ter breedte van 25 cm geen belemmering was om de betrokken grondgebruiker toch&#13;
als aangrenzende gebruiker te beschouwen zoals bedoeld in het (toenmalige) Reglement&#13;
op de Watergangen in Noord-Brabant. Betreffende de onderhoudsplicht stelden Gedeputeerde&#13;
Staten dat er geen schriftelijk stuk bekend is, waaruit blijkt dat de gemeente verplicht&#13;
is het onderhoud, als bedoeld in genoemd Reglement, uit te voeren voor de gehele&#13;
bermsloot.&#13;
De Raad van State6 stelde dat de toewijzing van eigendom, beheer en onderhoud in&#13;
ruilverkavelingsverband inhoudt dat de gemeente als wegbeheerder de bermsloot dient te&#13;
onderhouden op een wijze niet anders en verder strekkend dan noodzakelijk is ten behoeve&#13;
van de instandhouding en bruikbaarheid van de weg. Het is mogelijk om een verder&#13;
strekkende onderhoudsplicht op te leggen. In dat geval is het nodig dat de watergang als&#13;
zodanig in het definitieve plan van wegen en waterlopen is aangeduid en de onderhoudsplicht&#13;
ook expliciet is vermeld bij de toewijzing van eigendom, beheer en onderhoud.&#13;
Deze expliciete aanduiding en vermelding komen niet voor in de 'ruilverkavelingsstukken'.&#13;
Verder constateerde de Raad van State dat er geen 'recht op onderhoud door de gemeente'&#13;
was ontstaan: na de oplevering door de ruilverkaveling heeft de gemeente nooit het onderhoud gepleegd, zoals verplicht door het Reglement op de Watergangen, anders&#13;
dan aan haar kant. Er is dus geen 'gewoonte-recht' ontstaan.&#13;
Betreffende de eigendomssituatie concludeerde de Raad van State dat het belang van&#13;
de betrokken boer bij de afvoer van water vanaf en uit zijn land naar de betreffende bermsloot&#13;
niet relevant is, maar dat uitsluitend de eigendomssituatie, de situering van de gronden&#13;
ten opzichte van de watergang van belang is. Omdat het besluit aldus niet op&#13;
deugdelijke wijze is gemotiveerd, moeten Gedeputeerde Staten opnieuw uitspraak doen.&#13;
Dit is gebeurd. Gelet op het ontbreken van een waarneembare afscheiding tussen de eigendom&#13;
van de gemeente en de betrokken boer en het feitelijk gebruik van de strook als&#13;
grasland concludeerden Gedeputeerde Staten (wederom) dat de boer aangrenzend gebruiker&#13;
was en dus voor de helft onderhoudsplichtig. Tegen deze uitspraak is opnieuw verzet&#13;
aangetekend bij de Raad van State. Deze heeft nog niet beslist. Aangevoerd is dat het feitelijk&#13;
gebruik niet relevant is, omdat dat een moment-opname is, en dat uitsluitend naar de&#13;
juridische situatie dient te worden gekeken. Voorts hebben Gedeputeerde Staten verwezen&#13;
naar de Waterstaatswet 1900, art. 11. Deze verwijzing wordt eveneens bestreden met de&#13;
stelling dat de in dat artikel geregelde verplichting - om uitkomende specie op aangrenzend&#13;
land te ontvangen wanneer de eigendom van het waterschap niet breed genoeg is om&#13;
die specie te bergen - niets van doen heeft met de onderhoudsplicht zelve voorzover het&#13;
gaat om de vraag wie die plicht heeft; immers, hoe die plicht moet/kan worden uitgevoerd&#13;
is niet aan de orde.&#13;
ONTVANGSTPLICHT&#13;
De eigenaren en gebruikers van de aan een watergang grenzende gronden zijn verplicht&#13;
de bij het onderhoud van de watergang vrijkomende specie en maaisel te ontvangen, ook&#13;
als een strook grond langs de watergang eigendom is van het waterschap maar de strook&#13;
op zich niet breed genoeg om de specie op redelijke wijze te bergen (Waterstaatswet&#13;
1900, art. 11).&#13;
Tot hoever strekt deze plicht zich uit? Moet de grondeigenaar gedogen dat er vervuilde&#13;
bagger op zijn perceel wordt gestort?&#13;
Sinds 1 januari 1994 geldt het Besluit Vrijstellingen Stortverbod Buiten Inrichtingen.&#13;
Dat besluit is een uitvoeringsbesluit (van de Minister van VROM) op basis van de Wet&#13;
milieubeheer. Deze wet beschouwt de uitkomende specie als afvalstof. Het is verboden&#13;
om afvalstoffen te verspreiden, zonder vrijstelling. Middels genoemd besluit is de vrijstelling&#13;
'geregeld' wanneer men zich houdt aan de in het besluit opgenomen regels.&#13;
Bij de jaarlijkse onderhoudsbeurt(en) wordt meestal weinig specie 'meegenomen'; het&#13;
betreft grotendeels planteresten. Voor deze materialen worden geen nadere regels gesteld;&#13;
ze mogen zonder meer op de kant worden gezet.&#13;
Bij de grote onderhoudsbeurt, doorgaans éénmaal per vijf a acht jaar, wordt de watergang&#13;
weer op de voorgeschreven afmetingen gebracht. Daarbij komt soms een flinke hoeveelheid&#13;
bagger vrij. Of die bagger op de kant mag worden gezet is afhankelijk van de&#13;
graad van verontreiniging. In dat kader worden vijf klassen onderscheiden. Klasse 0 is zo&#13;
weinig vervuild dat de negatieve gevolgen voor het milieu verwaarloosbaar zijn. Klasse 1&#13;
is licht verontreinigd; klasse 2 is minder licht verontreinigd; klasse 3 en 4 zijn zo zwaar&#13;
verontreinigd, dat verspreiding niet is toegestaan. In een agrarisch gebied waar geen andere activiteiten worden uitgevoerd mag aangenomen&#13;
worden dat de bagger in klasse 0 valt. Als vermoed wordt dat er sprake is van verontreiniging&#13;
moet de bagger worden onderzocht. De kosten bedragen f 3000 tot f 4000&#13;
per km watergang. De kosten komen ten laste van de onderhoudsplichtige, meestal het&#13;
waterschap maar soms boer of tuinder. Gelet op de kosten zal de boer of tuinder ervan uitgaan&#13;
dat de bagger niet verontreinigd is of in klasse 1 valt, want klasse 1-bagger mag óók&#13;
over het aangrenzende perceel worden verspreid. In bepaalde situaties is het onderzoek&#13;
verplicht, onder meer in gebieden met veel kassen en langs wegen waar meer dan 500&#13;
voertuigen per dag langs komen. Je zult maar een perceel langs zo'n weg hebben liggen,&#13;
gescheiden door een bermsloot die tevens van beperkt belang is voor de waterbeheersing&#13;
(dus schouwplichtig).&#13;
Klasse 2-bagger mag tot het jaar 2000 nog gedeponeerd worden op het aangrenzende&#13;
perceel, maar niet over het hele perceel. Er geldt een beperking: niet verder dan twintig m&#13;
vanaf de watergang. Zou de overheid de illusie hebben dat de matig verontreinigde bagger&#13;
nog ooit eens wordt weggehaald (bodemsanering!) en zo ja, op wiens kosten? Een en&#13;
ander wordt bedenkelijk, wanneer de verontreiniging is/wordt veroorzaakt door een lozer&#13;
een eind verderop, die voor de lozing toestemming heeft van het waterschap als kwaliteitsbeheerder.&#13;
Het voorbeeld is overigens niet zo vreemd als het misschien lijkt; denk&#13;
maar eens aan sloten waar de overstort van de gemeentelijke riolering in uitmondt bij een&#13;
hevige regenbui of bij een defect aan de pompen. De sloot loopt vol, er bezinkt het een en&#13;
ander en de bagger komt tezijnertijd voor rekening van de aangrenzende grondgebruiker.&#13;
In zulke situaties is het aan te bevelen dat het onderhoud van de watergang wordt 'overgeheveld'&#13;
naar het waterschap. Dat voert de bagger af, neemt de kosten voor zijn rekening,&#13;
verhaalt die op de veroorzaker of slaat ze om over alle omslagplichtigen.&#13;
Aan de ontvangstplicht zitten nog de nodige haken en ogen, waarvan er een paar vermeldenswaard&#13;
zijn. De eerste is de Regeling Vaststelling Klasse-indeling Onderhoudsspecie.&#13;
Volgens die regeling moeten de baggermonsters op een aantal genoemde stoffen&#13;
worden onderzocht, onder meer zware metalen en polycyclische aromatische koolwaterstoffen&#13;
(PAK's). Het is bekend dat het noodzakelijk is om het vee niet te laten drinken&#13;
van water waarin genoemde stoffen voorkomen. Ook besmeuren van gras met resten bagger&#13;
uit dergelijke sloten is ongewenst. Met deze specifieke omstandigheid wordt bij de&#13;
klasse-indeling geen rekening gehouden. Een ander voorbeeld is Rhizomanie, een besmetting&#13;
die verspreid wordt door water - en dus ook aanwezig kan zijn in bagger - en tot&#13;
gevolg heeft dat de opbrengst van de suikerbietenteelt zeer sterk terugloopt. De rechter&#13;
heeft in beroep beslist dat de aangrenzende gebruiker de bagger moet ontvangen, maar dat&#13;
het waterschap hem terwille moet zijn als hij de bagger naar een stortplaats wil afvoeren,&#13;
en de kosten daarvoor wil betalen.7&#13;
Een ander probleem is de situatie waarin alle bagger op één kant wordt gezet omdat er&#13;
op de andere kant een belemmering is. Die belemmering kan van verschillende aard zijn:&#13;
tuinen van burgerwoningen, een muur, het erf van de buurman. In die gevallen is er doorgaans&#13;
begrip voor de situatie, mede omdat het waterschap verplicht is om de schade die&#13;
redelijkerwijs niet ten laste van degene, die de extra bagger moet ontvangen, behoort te&#13;
blijven moet vergoeden.8 Het begrip is duidelijk zeer gering of afwezig als de eigenaar aan de andere zijde van de watergang een natuurterrein-beherende instantie is, die vrijstelling&#13;
van de ontvangstplicht krijgt wegens de ter plaatse aanwezige natuurwaarden.&#13;
AFVALWATER&#13;
Sinds 1970 geldt de Wet Verontreiniging Oppervlaktewateren. Volgens die wet is het verboden&#13;
om afvalwater te lozen op oppervlaktewater, wanneer men niet in het bezit is van&#13;
een vergunning. De kwaliteit van het oppervlaktewater was in de jaren zestig plaatselijk&#13;
zo slecht dat verbetering en beheersing dringend nodig waren. Dat betekende dat de meest&#13;
vervuilende bronnen het eerst werden aangepakt. Om die reden is de vervuiling vanuit&#13;
land- en tuinbouwbedrijven vele jaren nagenoeg buiten het blikveld van de kwaliteitsbeheerders&#13;
gebleven. De laatste jaren is dat sterk veranderd. Immers, bij de kwaliteitscontroles&#13;
van oppervlaktewateren werden - dankzij de technologisch hoogstaande meetapparatuur&#13;
en de sterk uitgebreide opsporingsmogelijkheden in de laboratoria - óók aanmerkelijke&#13;
hoeveelheden mineralen en bestrijdingsmiddelen aangetroffen, die deels, soms grotendeels,&#13;
afkomstig zijn uit land- en tuinbouw. Andere vervuilers oefen(d)en toenemende&#13;
druk uit om ook land- en tuinbouw de rekening te presenteren voor de veroorzaakte vervuiling.&#13;
Het tot nu toe gebruikelijke systeem om een agrarisch bedrijf, wanneer vanuit het&#13;
bedrijfsgebouw afvalwater wordt geloosd op het oppervlaktewater of de riolering, forfaitair&#13;
aan te slaan voor drie vervuilingseenheden staat onder druk.&#13;
Een van de eerste agrarische bedrijfstakken, die in dat kader nader onder de loupe is&#13;
genomen, is de glastuinbouw. In die bedrijfstak worden meststoffen en bedrijdingsmiddelen&#13;
gebruikt, die voor een deel via lozing van proceswater, via drains of via afspoeling&#13;
van de kassen in het oppervlaktewater terecht komen. Uitgaande van het zoveel mogelijk&#13;
voorkomen van verontreiniging van het oppervlaktewater zijn - na langdurige en stevige&#13;
onderhandeling - regels vastgesteld in het zogenaamde Lozingenbesluit WVO Glastuinbouw9&#13;
waaraan de bestaande glastuinbouwbedrijven moeten voldoen om het 'restant' te&#13;
mogen lozen. Volgens die regels kan de kwaliteitsbeheerder een aantal nadere eisen stellen&#13;
betreffende de aard en de hoeveelheid van een aantal onderscheiden soorten afvalwater.&#13;
Verder is van belang dat de houder van het glastuinbouwbedrijf periodiek een aantal&#13;
metingen verricht en registreert en een aantal analyses laat uitvoeren en deze eveneens registreert.&#13;
Het resultaat van de metingen en analyses zal bepalend zijn voor de aanslag verontreinigingsheffing&#13;
die hem zal worden opgelegd.&#13;
Ook voor andere agrarische bedrijfstakken zullen vergelijkbare regels gaan gelden. Dat&#13;
betekent dat bepaalde afvalwaterstromen niet zullen mogen worden geloosd op het oppervlaktewater,&#13;
maar op andere wijze zullen moeten worden verwerkt, zoals recirculatie&#13;
(hergebruik), opvangen en uitrijden over het land of afvoeren per as naar een zuiveringsinstallatie.&#13;
In dat kader is van belang het Lozingenbesluit Bodembescherming.10 Volgens dat besluit&#13;
is het verboden om afvalwater op of in de bodem te brengen. Zelfs bestaande lozingen&#13;
vanuit agrarische bedrijven dienden per 1 juli 1992 te worden beëindigd, tenzij - in&#13;
uitzonderlijke situaties - ontheffing van Burgemeester en Wethouders is verkregen, althans&#13;
vóór genoemde datum aangevraagd. Voor een groot aantal afvalwaterstromen was het gebruikelijk om deze op te vangen en over het land te verspreiden. Het agrarisch bedrijfsleven&#13;
heeft langdurig met het Ministerie van VROM gediscussieerd en onderhandeld&#13;
om deze stromen over het land te mogen blijven verspreiden. Sinds 1 februari 1995 is een&#13;
richtlijn van kracht, waarin is aangegeven voor welke soorten afvalwater en voor welke&#13;
hoeveelheden ontheffing verleend mag worden door Burgemeester en Wethouders. Daarbij&#13;
gaat het onder meer om water dat gebruikt is voor reiniging van stallen, reiniging van&#13;
de melkapparatuur, spui- en drainwater uit substraatteelten (in de tuinbouw), reiniging&#13;
van werktuigen en afspoelwatrer van geoogste produkten. In deze gevallen is het waarschijnlijk&#13;
goedkoper om het afvalwater over het land te verspreiden dan om het te lozen&#13;
op oppervlaktewater of - indien aanwezig - de riolering en daarvoor de heffingen te betalen.&#13;
In de situaties waarin wel geloosd wordt op oppervlaktewater of de riolering, is het de&#13;
vraag hoeveel verontreinigingsheffing moet worden betaald. Tot nu toe zijn er nauwelijks&#13;
metingen verricht naar de 'vervuilingskracht' van de diverse onderscheiden soorten afvalwater&#13;
in de agrarische sector. Dit is noodzakelijk om de zogenaamde coëfficiënt te kunnen&#13;
vaststellen per eenheid produkt of per m3 afvalwater. In de praktijk wordt soms een&#13;
proefballon opgelaten door de kwaliteitsbeheerder.&#13;
Zo heeft een waterschap eens aan een aantal tuinders, die hun produkt schoon spoelden&#13;
alvorens het naar de veiling te brengen en het 'waswater' loosden op de sloot, aangeslagen&#13;
volgens de coëfficiënt industriële groentewasserijen. De aanslagen betekenden enkele&#13;
duizenden guldens heffing per bedrijf per jaar. Bezwaren bij het Dagelijks Bestuur van&#13;
het waterschap haalden niets uit. Het beroep op de belastingrechter leidde echter niet tot&#13;
een uitspraak, omdat het waterschap de dag vóór de zitting van de Belastingkamer van het&#13;
Gerechtshof de aanslagen introk. Degenen, die reeds betaald hadden kregen hun geld terug.&#13;
Een ander voorbeeld is de brief die een aantal champignontelers heeft gekregen met de&#13;
mededeling dat zij per 1000 m3 geloosd koelwater een aanslag mogen verwachten ter&#13;
grootte van 1 vervuilingseenheid. Dat betekent ook enkele duizenden guldens per bedrijf&#13;
per jaar. Voor zover bekend zijn tot nu toe nog geen aanslagen opgelegd.&#13;
Niet alleen de lozingen van afvalwater uit agrarische bedrijven trekken de aandacht van&#13;
de kwaliteitsbeheerder, ook de uitspoeling van mineralen en bestrijdingsmiddelen uit de&#13;
cultuurgronden heeft hun - nog niet zo erg - warme belangstelling.&#13;
In een rapport van de Commissie Waterschapsfinanciering (de commissie Zevenbergen)&#13;
van de Unie van Waterschappen is het voorstel gedaan om de cultuurgronden wegens&#13;
genoemde uitspoeling forfaitair aan te slaan voor 0,5 vervuilingseenheid per ha. Het&#13;
landbouwbedrijfsleven heeft zich daar fel tegen verzet. Zo'n aanslag zou de sector per&#13;
jaar ongeveer 80 miljoen gulden gaan kosten. Verder werd gewezen op het feit dat de sector&#13;
de voorkeur geeft aan een beïnvloeding van het gebruik van meststoffen en bestrijdingsmiddelen&#13;
via de geëigende regels te weten het mestbeleid - het Besluit gebruik&#13;
dierlijke meststoffen en de mineralenboekhouding - en het beleid betreffende het gebruik&#13;
van gewasbeschermingsmiddelen. Bovendien is de forfaitaire aanslag contraproduktief&#13;
voor de zorgvuldig werkende agrariër, die niet beloond wordt voor 'goed gedrag'. De regering&#13;
heeft het voorstel afgewezen en nader onderzoek aangekondigd.&#13;
Ook hier heeft een waterschap een proefballon opgelaten door een veehouder niet alleen&#13;
een aanslag te bezorgen voor de lozing van afvalwater uit zijn bedrijfsgebouw maar&#13;
door hem ook nog eens forfaitair voor drie vervuilingseenheden aan te slaan voor een op afstand gelegen veldkavel op basis van de stelling dat die veldkavel werd beschouwd als&#13;
een aparte 'bedrijfsruimte'. De beslissing van de belastingrechter is mij op dit moment&#13;
niet bekend. In de procedure is opgeworpen dat een veldkavel niet beschouwd mag worden&#13;
als een afzonderlijk geheel maar een onderdeel vormt van het bedrijf. Voorts is - gelet&#13;
op het gelijkheidsbeginsel - de vraag gesteld of het juist is iedere veldkavel, groot of&#13;
klein, voor hetzelfde forfaitaire bedrag aan te slaan.&#13;
RIOLERING&#13;
De Wet milieubeheer schrijft de gemeenten een zorgplicht voor betreffende de inzameling&#13;
en het transport van afvalwater. De gemeente is verplicht een zogenaamd rioleringsplan&#13;
vast te stellen1'. In dat plan moet worden aangegeven welke voorzieningen in de planperiode&#13;
zullen worden aangelegd of vervangen. Ook moet daarbij een overzicht worden gegeven&#13;
van de financiële gevolgen.&#13;
In een leidraad, vast te stellen door de minister van VROM, wordt de breedte van de&#13;
zorgplicht voor de gemeente nader ingevuld. Die zorgplicht houdt op als de kosten per&#13;
aansluiting boven een bepaald bedrag uitkomen. Dat bedrag zal waarschijnlijk komen te&#13;
liggen tussen ƒ 10 000 en ƒ 15 000 per aansluiting. Als de kosten voor aansluiting hoger&#13;
uitvallen heeft de 'houder van afvalwater' een eigen verantwoordelijkheid. Voor agrarische&#13;
bedrijven gaat het dan om kleinschalig zuiveren, afvoer per as naar een zuiveringsinstallatie,&#13;
uitrijden over het land of - met vergunning van het waterschap - lozen op de&#13;
sloot.&#13;
De kosten van de aanleg van riolering worden verhaald op de eigenaren van de aangesloten&#13;
percelen. Doorgaans gebeurt dat door de kosten onderdeel te laten zijn van de prijs&#13;
die betaald moet worden voor bouwrijpe grond, uit te geven door de gemeente. Als er een&#13;
projectontwikkelaar in het spel is, zal de gemeente middels een exploitatie-overeenkomst&#13;
er voor zorgen dat de riolering wordt aangelegd en betaald. Wanneer er riolering gelegd&#13;
wordt langs een bestaande weg met bestaande bebouwing, kan de gemeente de kosten&#13;
verhalen middels een bouwgrondbelasting of een baatbelasting.&#13;
Vervolgens zijn er ook nog de kosten van de jaarlijkse exploitatie van het rioolstelsel,&#13;
waaronder ook begrepen kunnen worden de kosten van extra voorzieningen, zoals bijv.&#13;
bergbezinkingen bij rioolwateroverstorten. De gemeente kan deze jaarlijkse kosten verhalen&#13;
op de eigenaar en/of de gebruiker van het aangesloten perceel. De basis daarvoor is&#13;
gelegd in de Gemeentewet. In de vorm van een gemeentelijke belasting mag de gemeente&#13;
een recht heffen voor het gebruik overeenkomstig de bestemming van voor de openbare&#13;
dienst bestemde gemeentebezittingen of van voor de openbare dienst bestemde werken of&#13;
inrichtingen die bij de gemeente in beheer of in onderhoud zijn.12 Deze belasting wordt rioolrecht&#13;
of rioolbelasting genoemd.&#13;
Sinds enige jaren gaan gemeenten er in toenemende mate toe over om de desbetreffende&#13;
(belasting-)verordening te baseren op het zogenaamde waterspoor. Daarbij wordt uitgegaan&#13;
van de stelling: hoe meer water gebruikt wordt, des te meer afvalwater wordt er&#13;
geloosd en dient een hoger bedrag aan rioolrecht te worden betaald. Voor de hoeveelheid gebruikt water wordt aangesloten bij de hoeveelheid die door het waterleidingbedrijf in&#13;
het afgelopen jaar is afgeleverd.&#13;
De hoogte van het rioolrecht is afhankelijk van de hoeveelheid. Meestal wordt daarbij&#13;
gebruik gemaakt van een indeling in klassen, bijv. 1-200 m3, 201-500 m3, 501-1000 m3&#13;
enz. Per klasse wordt doorgaans hetzelfde bedrag geheven. Voor de volgende klasse&#13;
wordt in de ene gemeente meer dan het dubbele geheven als aansporing om zuinig te zijn&#13;
met water, terwijl een andere gemeente juist reden ziet om 'kwantum-korting' te geven.&#13;
Ook zijn er gemeenten die een vast bedrag per klasse heffen vermeerderd met een bedrag&#13;
per m3. In die laatste gemeenten moet dus in feite per m3 worden betaald.&#13;
Voor land- en tuinbouwbedrijven is dit 'waterspoor' nogal problematisch. Immers een&#13;
groot deel van het geleverde drinkwater wordt gebruikt voor veedrenking of gietwater.&#13;
Dat deel wordt niet geloosd op de riolering maar wordt 'verwerkt' in het produktieproces.&#13;
Omdat het niet gebruikelijk is, dat de hoeveelheden, die voor veedrenking of gietwater&#13;
worden gebruikt, worden gemeten, moeten die hoeveelheden geschat worden om te kunnen&#13;
worden 'afgetrokken'. Die aftrekmogelijkheid is doorgaans in de gemeentelijke verordening&#13;
opgenomen. Het schatten van bedoelde hoeveelheden is een tamelijk hachelijke&#13;
zaak. Bijv. een melkkoe met een jaarproduktie van 8000 liter melk drinkt meer water dan&#13;
een koe van 6000 liter; in de norm voor de koe zit ook nog variatie afhankelijk van het&#13;
beweidingssysteem ('s nachts wel of niet opstallen) en zeker als de koe de mogelijkheid&#13;
heeft uit oppervlaktewater te drinken.&#13;
In het overleg tussen landbouworganisatie en gemeente wordt daarom van landbouwzijde&#13;
een andere benadering bepleit, namelijk een (forfaitaire) schatting van de hoeveelheden&#13;
die verbruikt worden op de plaatsen, van waaruit wèl op de riolering wordt geloosd.&#13;
Doorgaans gaat het dan alleen om huishoudelijk afvalwater - voor een gemiddeld gezin&#13;
150 a 200 m3 per jaar - en om spoelwater van de melkinstallatie (waarvoor eveneens normen&#13;
voorhanden zijn). In de meeste gemeenten wordt begrip voor die andere benadering&#13;
ondervonden, helaas in nogal wat situaties pas nadat massaal bezwaar is gemaakt tegen&#13;
reeds opgelegde aanslagen. Soms is een procedure bij de belastingrechter noodzakelijk.&#13;
Zo was er een gemeente die voor een eigendom uitsluitend in gebruik als woning een rioolrecht&#13;
van ƒ 100,-- had verordeneerd. Voor een eigendom niet of niet uitsluitend in gebruik&#13;
als woning werd ƒ 1,99 per m3 gerekend. Voor een agrarisch bedrijf met uitsluitend&#13;
lozing van huishoudelijk afvalwater werd een aanslag van bijna ƒ 300 (150 m3) opgelegd,&#13;
dus driemaal zoveel als de naastgelegen woonboerderij. De belastingrechter bepaalde dat&#13;
in dit geval de eigendom gesplitst behoorde te worden en de bedrijfswoning als een afzonderlijk&#13;
geheel diende te worden aangemerkt13. De verdediging van het principe kostte&#13;
de boer meer dan de ƒ 200 winst, temeer omdat de gemeente het jaar daarop de verordening&#13;
had aangepast en op een ander systeem was overgestapt.&#13;
Het meest curieuze is de opstelling van een gemeente in West-Brabant. Deze gemeente&#13;
is erfpachter van een gedeelte van de kreek grenzend aan de bebouwde kom. Deze gemeente&#13;
betrok de volgende stelling:&#13;
- erfpacht staat gelijk met eigendom;&#13;
- de kreek is dus een gemeentebezitting;&#13;
- deze kreek dient mede voor de afvoer van afvalwater;&#13;
- de kreek is dus .voor de openbare dienst bestemd; - onder gemeentelijke riolering wordt mede het voor de openbare dienst bestemde gemeentewater&#13;
begrepen;&#13;
- de kreek behoort dus tot de gemeentelijke riolering.&#13;
Op grond van deze stelling werd aan alle agrarische bedrijven, die op een oppervlaktewater&#13;
loosden dat uiteindelijk na verloop van tijd door de kreek stroomde naar het gemaal&#13;
om te worden uitgeslagen op het buitenwater, een aanslag rioolbelasting opgelegd. De betrokken&#13;
boeren waren des duivels. De gemeente had geen enkele bevoegdheid: de kreek&#13;
was in beheer bij het waterschap. De gemeente had geen enkele zeggenschap: zij had&#13;
geen mogelijkheid om te beslissen over wel of niet mogen aansluiten op het 'riool'. Bovendien&#13;
loosde de gemeente zelf op de kreek via overstortingen uit het rioolstelsel (in de&#13;
bebouwde kom), waarvoor zij vergunning (nodig) heeft van het waterschap. Het is de&#13;
vraag of de gemeente deze 'constructie' overeind kan houden. In eerste instantie is dat gelukt,&#13;
omdat de belastingrechter van onjuiste feiten uitging. In tweede instantie is wederom&#13;
bezwaar gemaakt tegen de aanslag rioolrecht.&#13;
In dat kader is naast voorgaande argumenten ook de vraag opgeworpen of de gemeente de&#13;
bevoegdheid heeft om iemand een aanslag te sturen die loost in een eigen sloot, welke&#13;
sloot vervolgens uitkomt in het stelsel van waterlopen in eigendom, beheer en onderhoud&#13;
van het waterschap. Na enige kilometers en dus na vermenging met grote hoeveelheden&#13;
regen-, drain- en afvalwater van elders wordt het bewuste stukje kreek gepasseerd. Wie is&#13;
eigenaar van het water dat die kreek passeert? Zou het waterschap door de gemeente moeten&#13;
worden aangeslagen? De belastingrechter is nog niet in de gelegenheid gesteld om&#13;
zich voor de tweede keer over deze kwestie te buigen.&#13;
BEREGENING&#13;
Het streven van boer en tuinder naar een zo hoog mogelijke gewasopbrengst wordt beïnvloed&#13;
door de hoeveelheden neerslag, de vochthoudendheid van de bouwvoor en de hoogte&#13;
van de grondwaterstanden. In een groot aantal gevallen is kunstmatige aanvulling van de&#13;
neerslag nodig dan wel wenselijk. Beregening vindt plaats uit oppervlaktewater en als dit&#13;
niet voorhanden is uit grondwater.&#13;
Uit het onderzoek van de Commissie Onderzoek Landbouwwaterhuishouding Nederland&#13;
(COLN) in de vijftiger jaren bleek reeds dat een aanzienlijk deel van de hoger gelegen&#13;
zandgronden in Noord-Brabant matig tot sterk droogtegevoelig is. De bouwvoor is&#13;
dun en slecht vochthoudend en de grondwaterstand is te diep. Voor een redelijke bedrij&#13;
f sexploitatie is beregening noodzakelijk. Die vindt op dergelijke gronden dan ook&#13;
reeds sinds de vijftiger jaren plaats.&#13;
De toenemende gewasopbrengsten en ervaringen met zeer droge jaren zoals 1976 hebben&#13;
geleid tot een aanmerkelijke uitbreiding van het aantal beregeningsinstallaties. In&#13;
Noord-Brabant is meer dan 50% van de tuinbouw-, melkvee- en akkerbouwbedrijven&#13;
voorzien van de mogelijkheid tot beregening van de gewassen op de percelen waar dat&#13;
nodig kan zijn. Het gaat om ruim 10 000 bedrijven en meer dan 100 000 ha.&#13;
Bij gebruik van oppervlaktewater voor beregening is toestemming van het waterschap&#13;
nodig. In situaties waarin in de sloten steeds voldoende water aanwezig kan zijn - gezien&#13;
de mogelijkheden tot inlaat - is een individuele toestemming niet nodig. De kosten voor&#13;
het wateraanvoersysteem worden verrekend via de omslag ongebouwd. In andere gebieden is de hoeveelheid oppervlaktewater beperkt. Daar is jaarlijks een individuele ontheffing&#13;
- van het verbod om water aan de watergang te onttrekken - noodzakelijk. Aan die&#13;
ontheffing is de voorwaarde verbonden dat de onttrekking onmiddellijk gestaakt moet&#13;
worden wanneer het waterschap aankondigt dat de aanvoer via de beken beneden een bepaald&#13;
niveau komt: 'als er geen water meer over de stuw loopt'. Voor deze individuele&#13;
ontheffingen is de verkrijger een vergoeding verschuldigd aan het waterschap. In sommige&#13;
gebieden bedraagt die vergoeding 100 a 150 gulden per jaar.&#13;
Bij gebruik van grondwater heeft men te maken met de regels van de Grondwaterwet.14&#13;
Volgens die wet is het verboden zonder vergunning grondwater te onttrekken aan de bodem&#13;
door middel van een inrichting. Gedeputeerde Staten beslissen over vergunningaanvragen.&#13;
Een vergunning is niet nodig, indien en voor zover onttrekkingen bij provinciale&#13;
verordening zijn vrijgesteld. Een groot aantal provincies heeft zo'n verordening vastgesteld&#13;
waarbij de grenzen tussen wel of geen vergunningplicht afhankelijk zijn van de&#13;
grondwatersituatie en de beschikbaarheid van zoet grondwater in de desbetreffende provincie.&#13;
In Zeeland ligt de grens zeer laag, in Noord-Brabant lag de grens tot voor kort op&#13;
60 m3 per uur als het gaat om beregening. Omdat de provinciale overheid wel wil weten&#13;
in welke orde van grootte grondwater wordt onttrokken voor beregening was de houder&#13;
van een installatie met een pompcapaciteit van meer dan 10 m3 per uur in Noord-Brabant&#13;
verplicht zijn installatie te melden. In 1985-1986 hadden in Noord-Brabant ongeveer&#13;
6000 bedrijven hun installatie gemeld met een beregenbare oppervlakte van ongeveer&#13;
60 000 ha.&#13;
Er van uitgaande dat in een gemiddeld jaar de beregening ongeveer 100 mm bedraagt,&#13;
betekent dit een jaarlijkse onttrekking van zo'n 60 miljoen m3 grondwater, in een droog&#13;
jaar meer, in een vochtiger jaar minder. Deze hoeveelheid is ruim 15% van de totale&#13;
grondwateronttrekking in Noord-Brabant. Na de alarmerende berichten over de ernstige&#13;
verdroging van natuurgebieden was het provinciaal bestuur van mening dat het nodig was&#13;
de onttrekking van grondwater te verminderen met het doel om daardoor de grondwaterstanden&#13;
te laten stijgen.&#13;
Na de nodige besprekingen met het agrarisch bedrijfsleven is besloten om de mogelijkheden&#13;
tot beregening van grasland te beperken. Uit een onderzoek van het Staring Centrum&#13;
was gebleken dat de grasopbrengst slechts weinig minder zou zijn en de besparing&#13;
op beregeningskosten zodanig zou zijn, dat aankoop van vervangend ruwvoer geen onevenredige&#13;
last betekende voor het bedrijf, wanneer een beperkt beregeningsverbod zou&#13;
worden ingevoerd.&#13;
Besloten is dat het in Noord-Brabant verboden zou zijn om te beregenen met grondwater&#13;
op grasland jaarlijks vóór 1 juni en in de maanden juni en juli tussen 11.00 en 17.00&#13;
uur. Er werd voorzien in enkele uitzonderlijke situaties. De eerste is dat in de maand mei&#13;
beregend mag worden binnen 48 uur na emissie-arme mestaanwending, zoals zodebemesting,&#13;
om schade aan het gewas te beperken. Verder is bepaald dat het verbod voor de rest&#13;
van het jaar zal worden opgeheven wanneer zich in april-mei een droogte voordoet die&#13;
minder dan één maal per twintig jaar voorkomt, een zogenaamd 5% droog jaar. De realisering&#13;
van dit besluit is een zware klus geweest. Immers er waren geen vergunningen om&#13;
voorwaarden aan te verbinden, omdat tot dan toe aan de wettelijke verplichtingen werd&#13;
voldaan met een eenvoudige melding. Allereerst moest de provinciale verordening worden gewijzigd. Daarbij is de grens&#13;
voor de vergunningsplicht verlaagd naar 10 m3 pompcapaciteit per uur. Bij overgangsrecht&#13;
is bepaald dat iederen die zijn installatie tijdig had gemeld 'automatisch' zou beschikken&#13;
over een vergunning. Dit is uitvoerig bekend gemaakt met als gevolg dat er op&#13;
het moment, dat de gewijzigde verordening in werking trad, meer dan 10 000 meldingen&#13;
waren geregistreerd. Betrokkenen hebben alle een mededeling gekregen dat zij voortaan&#13;
in het bezit waren van een vergunning maar dat deze zou worden ingetrokken voor het gebruik&#13;
voor beregening van grasland in de eerder omschreven verboden perioden.&#13;
Beroep op de Raad van State heeft voor belanghebbenden niets uitgehaald; zij zijn in&#13;
hun bezwaren in het ongelijk gesteld. Toch is over de beperking van de beregening het&#13;
laatste woord nog niet gezegd.&#13;
De beperking behelst namelijk een volledig verbod voor uitbreiding van de beregening&#13;
op grasland. Dat wil zeggen dat voor extra bronnen (putten) en/of grotere pompcapaciteit&#13;
vergunning zal worden geweigerd voorzover het gaat om graslandberegening. Dit geldt&#13;
ook voor de vestiging van nieuwe bedrijven, tenzij het betreft boerderij verplaatsing als&#13;
gevolg van overheidsmaatregelen. Dit verbod roept een aantal problemen op, omdat in de&#13;
vergunning tot nu toe niet meer is vastgelegd dan het aantal inrichtingen - dit is het aantal&#13;
complete installaties dat tegelijkertijd kan werken -, de totale pomp-capaciteit en het aantal&#13;
aanwezige pompputten.&#13;
In de vergunning is niet vastgelegd de lokatie van de putten - een kadastrale aanduiding&#13;
ontbreekt - en is ook niet aangegeven welke percelen beregend mogen/kunnen worden.&#13;
Dit roept de nodige vragen op bij grondtransacties:&#13;
* kan men zijn vergunning 'meenemen' naar een ander groter perceel door daar een put&#13;
te slaan en te gebruiken?&#13;
* hoe zit het bij verplichte ruil van percelen als gevolg van de toedeling in de ruilverkaveling:&#13;
van wie is de put op het nieuwe perceel en mag de nieuwe eigenaar van het&#13;
perceel die put gebruiken? of mag de oude eigenaar 'zijn recht' meenemen naar het&#13;
hem toegedeelde perceel en daar alsnog een put slaan?&#13;
* mag een perceel van de buurman ook beregend worden als naar dat perceel een aanvoerleiding&#13;
wordt gelegd?&#13;
In de praktijk blijkt dat een enkeling zijn installatie niet tijdig heeft gemeld of er niet in is&#13;
geslaagd om in het meldingenregister te worden opgenomen. In die gevallen geldt het beregeningsverbod&#13;
voor grasland gedurende het hele jaar. Met de droge zomer van 1994 betekende&#13;
dat een schade van meer dan 25 000 gulden op een bedrijf waar bijna 20 ha niet&#13;
beregend mocht worden en een deel daarvan zelfs opnieuw ingezaaid moest worden.&#13;
De Raad van State moet nog uitspraak doen of de vergunning om grasland te beregenen&#13;
in zo'n situatie terecht of ten onrechte is geweigerd bij afweging van de algemene belangen&#13;
bij beperking van het grondwaterverbruik en de individuele belangen van de&#13;
aanvrager.&#13;
De zaken worden nog gecompliceerder wanneer de provincie Noord-Brabant zou besluiten&#13;
om in de lager gelegen gebieden, waar vanwege de hogere grondwaterstanden&#13;
grondwaterafhankelijke natuurwaarden (kunnen) voorkomen, de beregeningsmogelijkheden&#13;
nog verder te beperken. De discussie daarover is gaande. Gedacht wordt om in die gebieden&#13;
iedere uitbreiding van grondwateronttrekking, derhalve ook als het gaat om teelten&#13;
in de akker- en tuinbouw, zonder meer te weigeren, tenzij de continuïteit van het bestaande&#13;
bedrijf daardoor ernstig in gevaar komt. Het is zeer de vraag of het niet veel beter is om in plaats van individuele vergunningen&#13;
- met een grote arbeidsbehoefte op de provinciehuizen en bijbehorende aanzienlijke legeskosten&#13;
voor de aanvragers - over te stappen op een systeem van algemene regels. In de&#13;
Tweede Kamer is een ontwerp van wet ter zake in behandeling.15 Volgens dat ontwerp&#13;
kunnen Provinciale Staten bij verordening algemene regels stellen, die per gebied kunnen&#13;
variëren. Op basis van zo'n verordening kan hetzelfde worden bereikt als wat thans in&#13;
10 000 individuele vergunningen moet worden geregeld. Het voordeel van algemene regels&#13;
is dat iedereen in gelijke mate wordt getroffen, dus geen onderscheid tussen bestaand&#13;
en nieuw. Een nadeel is de politieke willekeur om snel, op basis van soms onvoldoende&#13;
gefundeerd onderzoek, te besluiten tot aanpassing van de algemene regels met minder&#13;
mogelijkheden voor het individuele bedrijf om zijn belangen te bepleiten bij de Raad van&#13;
State.&#13;
GRONDWATERBELASTING16&#13;
Sinds 1 januari 1995 wordt er een algemene rijksbelasting geheven op het onttrekken van&#13;
grondwater aan de bodem. De belasting bedraagt ƒ 0,34 per m3 voor waterleidingbedrijven&#13;
en ƒ 0,17 per m3 voor de overige onttrekkers. Agrarische bedrijven die grondwater&#13;
gebruiken vallen dus onder het lage tarief.&#13;
Voor land- en tuinbouw zijn drie vrijstellingen van belang:&#13;
1. Onttrekkingen met een pomp, die feitelijk niet meer dan 10 m per uur levert, zijn vol&#13;
ledig vrijgesteld.&#13;
2. Onttrekkingen voor klimaatbeheersing, waarbij het water na gebruik weer wordt geïnfiltreerd&#13;
in de bodem, zijn geheel vrijgesteld (de zogenaamde koude-warmte-opslag).&#13;
3. Onttrekkingen uitsluitend of nagenoeg uitsluitend ten behoeve van beregening en/of&#13;
bevloeiing zijn vrijgesteld, mits zij niet meer bedragen dan 100 000 m per jaar.&#13;
Uiterlijk per 1 januari 1997 wordt deze grens verlaagd naar 40 000 m per jaar. Indien&#13;
de onttrekkingen per jaar hoger zijn dan genoemde grens, moet over de volledige onttrekking&#13;
belasting worden betaald.&#13;
Niemand betaalt graag belasting. Er zal dus naarstig worden gezocht naar mogelijkheden&#13;
om te ontsnappen.&#13;
Een mogelijkheid is werken met pompen van minder dan 10 m3 per uur. Dan doet zich&#13;
de vraag voor van de bepaling van het begrip inrichting. Hoe ruim is dat begrip? In de&#13;
Wet Belastingen op Milieugrondslag is bepaald dat inrichtingen, die een samenhangend&#13;
geheel vormen, als één inrichting worden aangemerkt. Te verwachten is dat de belastingrechter&#13;
zich zal moeten gaan bezig houden met de vraag wanneer er sprake is van een samenhangend&#13;
geheel en wanneer dat niet het geval is. Te denken valt aan aparte pompen&#13;
met bijbehorende putten voor de afzonderlijke bedrijfseenheden (kassen, champignoncellen&#13;
enz.), of, als het om beregening gaat, aan een huiskavel en een of meer veldkavels op&#13;
flinke afstand.&#13;
Een andere mogelijkheid ligt verscholen in de vraag wie als belastingplichtige dient te&#13;
worden aangemerkt. Volgens de wet wordt de belasting geheven van de houder van de inrichting.&#13;
Is de houder van de vergunning tevens de houder van de inrichting? De vergunninghouder kan vergunning hebben voor meerdere inrichtingen op verschillende lokaties&#13;
terwijl tevens sprake is van meerdere fiscale eenheden.&#13;
Het antwoord op dit soort vragen is voor bepaalde agrarische bedrijven van belang.&#13;
Denk bijvoorbeeld aan splitsing in de veedrenking van de fok- en vleesvarkens en in de&#13;
beregening van de landerijen voor de melkveehouderij. Op die manier kan de beregening&#13;
vrijgesteld blijven omdat in het melkveebedrijf meer dan 90% van het opgepompte grondwater&#13;
voor beregening wordt gebruikt.&#13;
Een apart probleem is de verplichting om een administratie te voeren die aangeeft welke&#13;
hoeveelheden grondwater zijn onttrokken. Volgens het uitvoeringsbesluit17 moeten de&#13;
hoeveelheden gemeten worden met behulp van watermeters en ingevolge de uitvoeringsregeling18&#13;
dagelijks per meter en per put worden genoteerd. Van deze verplichtingen kan -&#13;
op verzoek - ontheffing worden verleend. De inspecteur (der belastingen) zal daarbij&#13;
wel voorwaarden stellen, die waarborgen dat op een andere wijze tot een aanvaardbare&#13;
vaststelling van de onttrokken hoeveelheden kan worden gekomen.&#13;
Voor de beregening van gras- en bouwland wordt veelal gebruik gemaakt van mobiele&#13;
installaties, die niet permanent worden gebruikt. Naar verluidt zijn onder die omstandigheden&#13;
de vereiste KIWA-gekeurde watermeters binnen de kortste keren onbetrouwbaar.&#13;
Het is de vraag of in die gevallen volstaan kan worden met urentellers. Alsdan is het wel&#13;
nodig te weten hoeveel grondwater er per draaiuur wordt opgepompt. Duidelijk is dat er&#13;
nog heel wat onderzoek moet worden verricht voordat de laatste vraagpunten zijn opgelost.&#13;
Het is van belang dat dat onderzoek is uitgevoerd voordat de verlaging van de&#13;
vrijstellingsgrens (per 1 januari 1997) wordt ingevoerd.</content><legacyfootnotes>1. HJ. Zomerdijk, Het Waterschap 1995, blz. 181-182.&#13;
2. Verordening Waterhuishouding Gelderland, art. 38-39.&#13;
3. Wijziging Wet op de Waterhuishouding, art. 24, TK 23 925.&#13;
4. Werkgroep Vervolgstudie Waterschapsfinanciën, 1989.&#13;
5. Verordening Waterhuishouding Noord-Brabant, art. D3-D4.&#13;
6. Raad van State, 12-11-1991, G03.88.0557.&#13;
7. Mr. A. van Hall, de Landeigenaar januari 1992, blz. 16 e.v&#13;
8. Verordening Waterhuishouding Noord-Brabant, art. D15.&#13;
9. Lozingenbesluit WVO Glastuinbouw, Stb. 1994, 699.&#13;
10. Lozingenbesluit Bodembescherming, Stb. 1990, 217.&#13;
11. Wet milieubeheer, art. 4.22.&#13;
12. Gemeentewet, art. 227, eerste lid aanhef en onderdeel b, 1°.&#13;
13. Gerechtshof Arnhem, 8 augustus 1994, nr. 931251&#13;
14. Grondwaterwet, Stb. 1981, 392.&#13;
15. Wijziging Grondwaterwet, TK 23 233.&#13;
16. Zie ook Agrarisch Recht 1994, blz. 602-606.&#13;
17. Staatsblad 1994, 948.&#13;
18. Staatscourant 29-12-1994, 251. &#13;
</legacyfootnotes><footnotes><footnote/></footnotes><auteurs>Ir. L.J. Vollebregt</auteurs><published>1995-04-01 00:00:00</published><modified>1995-04-01 00:00:00</modified><editiondate>1995-04-01</editiondate><htmlpath>https://denhollander.info/artikel/6012</htmlpath></article>
</articles></edition>
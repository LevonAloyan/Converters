<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1996</searchword><id>4974</id><udhid>UDH:TvAR/4974</udhid><titel>Struik / Struik (TvAR 1996/4840)</titel><searchwords><searchword>TvAR 11/1996</searchword><searchword>TvAR 1996/4840</searchword><searchword>UDH:TvAR/4974</searchword></searchwords><attachments><attachment><name>1996_nr 11_Rechtspraak_4840.pdf</name><extention>pdf</extention><url>https://denhollander.info/download/4915/ci</url></attachment></attachments><inleiding>Pachtwet, art. 1 en 11&#13;
&#13;
Broer A heeft aan zijn ouders enkele percelen verpacht. Broer B heeft van zijn ouders een deel daarvan in gebruik gekregen. Beëindi-ging van de pachtovereenkomst tussen A en zijn ouders brengt niet mede dat B pachter wordt. Daartoe zijn behalve voortgezet ge-bruik ook nodig een overeenkomst of zodanige feitelijke gedragingen van A en B dat daaruit het ontstaan van een pachtovereenkomst voortvloeit. Een overeenkomst is niet gesloten. De omstandigheid dat A mogelijkerwijs heeft ingestemd met overpad door B over het perceeltje achter de woning naar het achter gelegen wel aan B verpachte perceel brengt niet mede dat dit perceeltje geacht moet worden tot het verpachte te behoren nu de feitelijke situatie zo is, dat het perceel af gerasterd is, dat A daar schapen heeft lopen en dat het agrarisch gebruik door hem plaatsvindt.</inleiding><content>Arrest van 20 september 1994&#13;
In de zaak van:&#13;
Jan Dirk Struik, wonende te Wezuperbrug, gemeente Zweeloo, appelant, incidenteel geïntimeerde, procureur: mr. B. Peek,&#13;
tegen&#13;
Albert Hilchinus Struik, wonende te Wezuper-brug, gemeente Zweeloo, geïntimeerde, inci-denteel appellant, procureur: mr. J. van Dijkhuizen.&#13;
Het geding in eerste aanleg&#13;
De pachtkamer van het kantongerecht te Em-men heeft op 2 februari 1993 tussen partijen een vonnis gewezen, dat in fotokopie aan dit arrest wordt gehecht. Naar de inhoud van dit&#13;
vonnis wordt hier verwezen.&#13;
Het geding in hoger beroep&#13;
Bij exploit van 1 maart 1993 heeft appellant, tevens incidenteel geïntimeerde, verder ook te noemen Jan, aan geïntimeerde, incidenteel ap-pellant, verder ook te noemen Albert, doen aanzeggen dat hij van voormeld vonnis in ho-ger beroep komt met dagvaarding van Albert voor dit hof.&#13;
Bij memorie van grieven heeft Jan tegen gemeld vonnis twee grieven aangevoerd met conclusie dat het hof gemeld vonnis zal ver-nietigen en opnieuw rechtdoende alsnog bij het schriftelijk vastleggen van de onderhavige pachtovereenkomst (een deel) van het zoge-naamde schapenweitje zal toevoegen met ver-oordeling van Albert in de kosten van het geding.&#13;
Bij memorie van antwoord heeft Albert verweer gevoerd, incidenteel beroep ingesteld en geconcludeerd tot niet-ontvankelijk verkla-ring van Jan in het hoger beroep, althans tot afwijzing van diens vorderingen en tot be-krachtiging van het vonnis waarvan beroep terwijl hij voorts in het incidenteel appel be-krachtiging van het vonnis vordert voor wat betreft de daarin vastgelegde pachtovereen-komst echter met dien verstande dat de vast-legging zal worden aangevuld met de bepaling dat de grens tussen het verpachte en niet verpachte deel van het perceel gemeente Zweeloo, sectie F 3718 wordt gevormd door de op het terrein aanwezige scheidingssloot, een en ander met veroordeling van Jan in de kosten van beide instanties.&#13;
Jan heeft een memorie van antwoord in in-cidenteel appel genomen en geconcludeerd tot niet-ontvankelijk verklaring van Albert in het incidenteel appel althans tot afwijzing van het incidenteel beroep, kosten rechtens.&#13;
Daarna hebben partijen de stukken aan het hof overgelegd voor het wijzen van arrest.&#13;
Overwegingen van het hof&#13;
Het hof heeft kennis genomen van de stukken maar acht zich nog niet voldoende ingelicht. Derhalve zal een comparitie van partijen wor-den gelast.&#13;
De zaak schijnt voorts voor minnelijke schikking vatbaar. Derhalve zal de comparitie van partijen tevens worden benut teneinde een vereniging van partijen te beproeven.&#13;
Iedere verdere beslissing wordt aangehou-den.&#13;
Beslissing Het hof:&#13;
bepaalt dat partijen in persoon vergezeld van hun raadslieden dienen te verschijnen in één der zalen van het Paleis van Justitie, Wal-burgstraat 2 te Arnhem voor het hierbij tot raadsheer-commissaris benoemd lid van het hof mr. D. Runia en voor de plaatsvervangen-de raad Wentink om aan dezen inlichtingen over de zaak te geven en om dezen te laten onderzoeken of partijen het op één of meer punten met elkaar eens kunnen worden;&#13;
verwijst de zaak naar de rolzitting van 4 oktober 1994, ambtshalve peremptoir, voor het opgeven van de verhinderdata van partijen en hun raadslieden, aan de hand waarvan dag en uur van de comparitie van partijen zullen worden bepaald door de raadsheer-commissa-ris (ook indien voormelde opgave van één of&#13;
beide partijen ontbreekt) en in beginsel geen uitstel in verband met verhinderingen zal wor-den verleend;&#13;
houdt iedere verdere beslissing aan.&#13;
Arrest van 31 oktober 1995&#13;
In de zaak van:&#13;
Jan Dirk Struik, wonende te Wezuperbrug, gemeente Zweeloo, appellant, incidenteel geïntimeerde, procureur: mr. B. Peek&#13;
tegen&#13;
Albert Hilchinus Struik, gemeente Zweeloo, geïntimeerde, incidenteel appellant, procu-reur: mr. J. van Dijkhuizen.&#13;
Het geding in eerste aanleg Verwezen wordt hier naar hetgeen daaromtrent is overwogen in het tussenarrest van het hof van 20 september 1994.&#13;
Het geding in hoger beroep Verwezen wordt hier allereerst naar het tussenarrest van het hof van 20 september 1994.&#13;
Naar aanleiding van dat arrest heeft een comparitie van partijen plaatsgevonden. Par-tijen hebben verklaard zoals in het proces-ver-baal van die comparitie is vastgelegd.&#13;
Beide partijen hebben een conclusie na comparitie genomen.&#13;
Daarna zijn de stukken aan het hof overge-legd voor het wijzen van arrest.&#13;
De grieven&#13;
De grieven luiden:&#13;
in het principaal hoger beroep:&#13;
Grief 1&#13;
Ten onrechte heeft de pachtkamer van het kantongerecht te Emmen in het vonnis d.d. 2 februari 1993 gesteld dat duidelijkheid zou zijn tussen partijen inzake het gebruik van de percelen waarvoor vastlegging pacht verzocht werd.&#13;
Grief 2&#13;
Bij de schriftelijke vastlegging van een pachtovereenkomst zal door de rechter uitge-gaan moeten worden van de situatie zoals die tussen partijen is ontstaan.&#13;
in het incidenteel appel:&#13;
Ten onrechte heeft de pachtkamer, de tussen partijen ingaande l mei 1983 gesloten pachto-vereenkomst, nader omschreven in het dictum van het vonnis van 2 februari 1993, vastleg-&#13;
gende, nagelaten om de begrenzing tussen het gedeelte van het perceel gemeente Zweeloo sectie F.3718 ter grootte van 3.79.83 ha ver-pacht aan incidenteel geïntimeerde, en het daarvan niet verpachte gedeelte, te weten wo-ning en erf, groot 0.20.00 ha en de schapen-weide ter grootte van 0.40.00 ha, vast te leggen.&#13;
De beoordeling van het geschil in hoger be-roep&#13;
1. Het hof zal, evenals in het tussenarrest van 20 september 1994, appellant en incidenteel geïntimeerde aanduiden met Jan en geïnti-meerde en incidenteel appellant met Albert.&#13;
Het gaat in deze zaak op het volgende.&#13;
Albert is eigenaar van de volgende perce-len:&#13;
Perceel Zweeloo, sectie O nummer 576, groot 0.04.45 ha&#13;
Perceel Zweeloo, sectie S nummer 108, groot 1.65.00 ha&#13;
Perceel Zweeloo, sectie f nummer 3718, groot 3.79.83 ha&#13;
Gezamenlijke grootte 5.49.28 ha&#13;
Van perceel F 3718 is bij Albert zelf in gebruik als woonhuis en erf een oppervlakte door partijen geschat op 0.20.00 ha&#13;
waarna resteert 5.29.28 ha.&#13;
Voorts ligt recht achter dit woonhuis en erf en links daarachter een perceel door partijen genoemd schapenwei, waarvan de grootte door partijen wordt geschat op&#13;
0.40.00 ha&#13;
oppervlakte exclusief woonhuis, erf en schapenwei 4.89.28 ha.&#13;
Albert vraagt vastlegging van een pachto-vereenkomst tussen partijen met betrekking tot bovengenoemde percelen exclusief de schapenwei en het gedeelte waarop woning en erf, derhalve voor totaal 4.89.28 ha.&#13;
Jan, zo heeft hij in ieder geval expliciet in hoger beroep gesteld, stelt dat slechts het per-ceel waarop woning en erf niet tot het gepach-te behoren, zodat is gepacht 5.29.28 ha. De schapenwei stelt hij wel te hebben gepacht, hij heeft er echter geen bezwaar tegen dat 60% daarvan, gelegen achter woning en erf van Al-bert, buiten de pacht worden gehouden. De 40% achter zijn eigen woning en schuur, ter plaatse waar ook een afscheiding is, althans was aangebracht, behoort volgens hem tot het gepachte en ten aanzien van dat perceel dient zijns inziens mede vastlegging plaats te vin-&#13;
den. Jan is daarom in hoger beroep gekomen tegen het vonnis van de pachtkamer te Em-men, waarbij de schapenwei buiten de pachto-vereenkomst is gehouden.&#13;
Albert is in hoger beroep gekomen omdat hij vindt, dat de pachtkamer van het kanton-gerecht ten onrechte bij de vastlegging van de pachtovereenkomst niet heeft vermeld dat de grens van het gepachte loopt op de plaats waar de sloot de schapenwei scheidt van de rest van perceel F 3718.&#13;
2. De kennelijke strekking van de vorde ring van Albert is, dat vastgelegd wordt de pachtovereenkomst voorzover die bestaat met betrekking tot de ten processe genoemde per celen. Dit brengt mede dat, nu Jan stelt dat er iets meer gepacht is dan door Albert wordt beweerd, ook het geschil daaromtrent in de onderhavige procedure kan worden beslist.&#13;
3. De eerste grief van Jan is gericht tegen de overweging van de pachtkamer van het kantongerecht inhoudende dat er tussen partij en duidelijkheid bestaat omtrent het gebruik van de percelen waarvoor vastlegging van de pacht wordt verzocht.&#13;
Deze grief slaagt. Hoewel uit de aanvanke-lijke uitlatingen van Jan in eerste aanleg kon worden afgeleid, dat hij de vordering niet wil-de weerspreken heeft Jan later in de procedure aangevoerd dat de gehele schapenwei tot het gepachte behoorde, zij het dat hij er geen be-zwaar tegen had, dat Albert een deel daarvan in gebruik hield. Uit de stellingen van Jan in eerste aanleg kan in ieder geval niet worden geconcludeerd, dat hij onvoorwaardelijk heeft erkend dat de schapenwei niet tot het gepachte behoort. Nu voorts dit geschilpunt in hoger beroep uitdrukkelijk aan de orde wordt ge-steld zal het hof daaromtrent alsnog dienen te beslissen. Bij de beoordeling zal ook worden betrokken het gestelde in de tweede grief, in-houdende dat bij de schriftelijke vastlegging van een pachtovereenkomst door de rechter moet worden uitgegaan van de situatie zoals die tussen partijen is ontstaan.&#13;
4. Blijkens het door partijen gestelde en blijkens de bij memorie van grieven overge legde pachtovereenkomst staat vast, dat Al bert bij pachtovereenkomst van 13 januari&#13;
1983 het gehele perceel F 3718 heeft verpacht aan zijn ouders Hendrik Struik en Willempje van de Pol. Niet is gesteld en evenmin is ge bleken dat op dat tijdstip Jan krachtens pachtovereenkomst gerechtigd was tot het ge bruik van dat perceel of een deel daarvan. In&#13;
1984 zijn de ouders Struik vertrokken. Jan ge-&#13;
bruikte toen, aldus heeft Albert ter comparitie verklaard, het gehele perceel behoudens woonhuis en erf. Albert heeft volgens zijn verklaring toen ingestemd met gebruik van perceel F 3718 exclusief de schapenwei. Nu, zoals hiervoor is overwogen, niet is gesteld of gebleken, dat Jan pachtrechten had met be-trekking tot perceel F 3718 kon een pachto-vereenkomst met betrekking tot de schapen-wei slechts ontstaan door uitdrukkelijke over-eenkomst dan wel door zodanige feitelijke ge-dragingen, dat daaruit een pachtovereenkomst moet worden afgeleid.&#13;
Jan beroept zich niet op een uitdrukkelijke afspraak tussen partijen maar op de omstan-digheid, dat de schapenwei van oudsher in ge-bruik is geweest bij de gebruiker/pachter van het gehele perceel in kwestie en op de om-standigheid, dat hij het deel van het perceel dat achter zijn woning en schuur is gelegen, is blijven gebruiken.&#13;
Nu Albert uitdrukkelijk heeft betwist, dat een afspraak omtrent het gebruik van de scha-penwei door Jan is gemaakt en Jan geen be-wijs aanbiedt van een dergelijke uitdrukkelij-ke afspraak, moet er ten processe van worden uitgegaan dat een dergelijke uitdrukkelijke af-spraak niet is gemaakt.&#13;
Beoordeeld moet nog worden of niettemin een stilzwijgende pachtovereenkomst tot stand is gekomen doordat Jan het gedeelte van de schapen wei achter zijn woning en schuur ten behoeve van zijn agrarische bedrijf in ge-bruik heeft gekregen of genomen. Daarom-trent wordt het volgende overwogen.&#13;
Partijen verschillen van mening omtrent het feitelijk gebruik van de strook door Jan. Albert stelt, dat de strook jaren lang nooit is gebruikt, waarna diverse keren onrechtmatig gebruik heeft plaatsgevonden. Jan stelt, dat hij de strook heel geregeld heeft gebruikt om naar het daar achter gelegen perceelsgedeelte te gaan. Voorts heeft Jan bij memorie van ant-woord in het incidenteel appel gesteld dat de situatie zich in de praktijk zodanig heeft ge-wijzigd dat dit deel van het perceel door beide partijen werd gebruikt in die zin dat Albert hier enige schapen liet weiden terwijl Jan dit deel van het perceel gebruikte om met zijn machines hierlangs naar het er achter gelegen gepachte perceel te rijden. Om het perceel wa-ren hekken aangebracht om de schapen van Albert binnen het perceel te houden. Jan spreekt over het gemeenschappelijk gebruikte perceel. Uit deze beschrijving blijkt, dat het feitelijk agrarisch gebruik van het perceel&#13;
plaats vond door Albert, terwijl - althans vol-gens Jan - hij het perceel slechts gebruikte als overpad. Uit deze feitelijke situatie kan niet worden afgeleid, dat partijen hebben bedoeld het perceel geheel of gedeeltelijk aan Jan in pacht te geven. Nu ook overigens geen feiten zijn gesteld of gebleken, die moeten leiden tot de conclusie, dat sprake is van een pachtover-eenkomst met betrekking tot dit deel van het perceel heeft de pachtkamer van het kanton-gerecht terecht bij vaststelling van de pachto-vereenkomst de schapenwei daar buiten gehouden.&#13;
5. Albert heeft incidenteel geappelleerd te gen het vonnis van de pachtkamer van het kantongerecht. Hij meent, dat mede had moe ten worden vastgelegd, dat de grens tussen het verpachte en niet verpachte deel van het per ceel F 3718 wordt gevormd door de op het terrein aanwezige scheidingssloot. Het hof treft in de stukken van de procedure in eerste aanleg niet aan een petitum van die strekking, zodat de grief op zichzelf ongegrond is. De kennelijke strekking, mede gezien het petitum in hoger beroep, is echter deze bepaling als nog te doen opnemen. Hoewel tussen partijen geen verschil van mening bestaat omtrent het geen met de schapenwei wordt bedoeld, heeft Albert gezien het dispuut tussen partijen toch belang bij een duidelijke vastlegging. Derhal ve zal het dictum van het vonnis van de pacht kamer van het kantongerecht worden aangevuld zoals door Albert wordt gevorderd.&#13;
6. Jan voert in de processtukken nog aan dat het oordeel omtrent wat tot het gepachte behoort mede moet worden bepaald door de redelijkheid en billijkheid en heeft aange voerd dat hij groot belang heeft bij een over pad. Daaromtrent wordt overwogen, dat de redelijkheid en billijkheid wel een rol speelt bij de uitlegging van een overeenkomst tussen partijen, maar dat op grond van de redelijk heid en billijkheid niet het bestaan van een pachtovereenkomst kan worden aangenomen. Ten overvloede wordt overwogen, dat ter comparitie van partijen Albert uitdrukkelijk heeft aangeboden een strook van 5 meter aan de buitenkant van het schapenweitje aan te merken als tot het gepachte te behoren onder voorwaarde dat ter plaatse dan een afschei ding moet worden gemaakt. Jan heeft deze oplossing niet willen aanvaarden, zodat het de pachtkamer niet vrijstaat deze strook bij de vastlegging van de pachtovereenkomst te be trekken.&#13;
Slotsom&#13;
De grieven in het principaal appel treffen geen doel, de grief in het incidenteel appel kan naar zijn strekking worden gevolgd.&#13;
Het vonnis van de pachtkamer te Emmen waarvan beroep zal moeten worden bekrach-tigd onder aanvulling als hiervoor is overwo-gen. De proceskosten in hoger beroep zullen tussen partijen als broers dienen te worden ge-compenseerd.&#13;
Beslissing&#13;
Het hof, rechtdoende in hoger beroep,&#13;
bekrachtigt het op 2 februari 1993 door de pachtkamer van het kantongerecht te Emmen tussen partijen gewezen vonnis met dien ver-stande dat het dictum van het vonnis tussen '0.40.00 ha' en 'tegen' wordt aangevuld met de zinsnede 'en wel aldus, dat de grens tussen het verpachte en niet verpachte deel van het perceel Zweeloo, sectie F, nummer 3718 wordt gevormd door de ter plaatse aanwezige scheidingssloot';&#13;
compenseert de kosten van het hoger be-roep aldus dat ieder van partijen de hare zal dragen.</content><legacyfootnotes/><footnotes><footnote/></footnotes><auteurs/><published>1996-11-01 00:00:00</published><modified>1995-10-24 00:00:00</modified><editiondate>1996-11-01</editiondate><htmlpath>https://denhollander.info/artikel/4974</htmlpath></article>
</articles></edition>
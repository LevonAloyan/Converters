<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2019</searchword><id>15426</id><udhid>UDH:TvAR/15426</udhid><titel>Wetgeving en literatuur</titel><searchwords><searchword>TvAR 3/2019</searchword><searchword>UDH:TvAR/15426</searchword></searchwords><attachments><attachment><name>20277.pdf</name><extention>pdf</extention><url>https://denhollander.info/download/20277/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Nieuw pachtbeleid&lt;/h4&gt;&lt;p&gt;Er komt toch in het voorjaar van 2019 een brief naar de Tweede Kamer over de herziening van het pachtbeleid, dat inzet op duurzaam bodembeheer en op langduriger relaties tussen verpachters en pachters. &lt;span class="italic"&gt;Kamerstukken I&lt;/span&gt; 2018/19, 35000 IIV, F &lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Verjaring&lt;/h4&gt;&lt;p&gt;Het Tijdschrift voor Bouwrecht van december 2018 bevat een artikel van B. Hoops, getiteld: Op het snijvlak van onteigening en verjaringsverkrijging. Wat is het lot van de verjaringsverkrijger in het onteigeningsrecht? Als de verjaring niet is ingeschreven is hij kansloos in de onteigeningsprocedure.&lt;/p&gt;&lt;p&gt;Perceel grond met woning blijft na beëindiging van pachtovereenkomst met de gemeente in gebruik bij de voormalig pachter. Gemeente vordert na meer dan twintig jaar ontruiming van het perceel. Voormalig pachter stelt eigenaar te zijn geworden van het perceel en de bebouwing daarop door verjaring ex art. 3:105 BW. Geen sprake van bezit maar van gebruik op grond van een rechtsverhouding. Rechtbank Rotterdam 23-01-2019, ECLI: NL: RBROT: 2019: 709&lt;/p&gt;&lt;h4&gt;Grond&lt;/h4&gt;&lt;p&gt;Provincie wil landbouwgrond verkopen via openbare biedprocedure. Huidige pachter van delen van de grond die bijzonder geschikt zijn voor de teelt van sportgraszoden vreest verlies van de gepachte gronden ten faveure van haar grootste concurrent. Is de voorgenomen verkoop in strijd met het unietrouwbeginsel (art. 4 lid 3 VEU) in samenhang met het verbod van misbruik van economische machtspositie (art. 102 VWEU), danwel het evenredigheidsbeginsel / égalitébeginsel? Antwoord: nee. Hof Den Bosch 29-01-2019, ECLI: NL: GHSHE: 2019: 255&lt;/p&gt;&lt;h4&gt;Kabels en leidingen&lt;/h4&gt;&lt;p&gt;In Bouwrecht 2019, nr. 1 schrijft W.I. de Vries over : de betekenis van de Hoge Raad 25 mei 2018 voor het juridisch kader aangaande aansprakelijkheid van grondroerders voor kabel- en leiding schades. De Hoge Raad heeft de zaak op scherp gezet. Wellicht heeft de wetgever destijds het risico meer bij de kabel- en leidingbeheerder willen leggen.&lt;/p&gt;&lt;h4&gt;Omgevingswet&lt;/h4&gt;&lt;p&gt;De Aanvullingswet grondeigendom Omgevingswet is in ontwerp naar de Tweede Kamer gestuurd. (&lt;span class="italic"&gt;Kamerstukken II&lt;/span&gt; 2018/19, 33133, nr. 2), voorzien van een toelichting en allerlei adviezen. Deze Aanvulllingswet heeft betrekking op het voorkeursrecht (Wvg), onteigening, grondexploitatie en landinrichting. Wat dat laatste betreft geeft de MvT een overzicht van de wijzigingen ten opzichte van de huidige regeling: &lt;/p&gt;&lt;ul&gt;&lt;li class="streepjes"&gt;In de voorgestelde regeling zijn geen specifieke afstemmingsverplichtingen opgenomen. Dit sluit aan bij de Omgevingswet die uitgaat van vertrouwen tussen de overheden. &lt;/li&gt;&lt;li class="streepjes"&gt;Het inrichtingsplan wordt vervangen door het inrichtingsprogramma en het inrichtingsbesluit. &lt;/li&gt;&lt;li class="streepjes"&gt;In de huidige regeling kan het inrichtingsplan voorzien in de toedeling van eigendom van waterlopen met de bijbehorende kunstwerken en in de toedeling en regeling van het beheer en het onderhoud van waterlopen, dijken of kaden met de bijbehorende kunstwerken. De Omgevingswet bevat een generieke regeling voor de toedeling van het beheer van waterstaatswerken. Daarom hoeft de specifieke regeling van de Wilg niet te worden omgezet in de Omgevingswet. &lt;/li&gt;&lt;li class="streepjes"&gt;In het inrichtingsbesluit wordt een tijdstip vastgesteld waarop de rechtsgevolgen ingaan van het onttrekken van een weg aan het openbaar verkeer of het aanduiden van een weg als openbare weg. • Wijziging van de in het inrichtingsbesluit opgenomen begrenzing van een herverkavelingsblok gebeurt door een wijziging van het inrichtingsbesluit zelf, niet langer door een afzonderlijk besluit dat het oorspronkelijke besluit (onder de Wilg het inrichtingsplan) niet wijzigt. &lt;/li&gt;&lt;li class="streepjes"&gt;Er wordt uitdrukkelijk in de wet verankerd dat bij het toepassen van de korting en bij de verrekening niet alleen het verschil in oppervlakte tussen de ingebrachte percelen en de toegewezen kavels met de eigenaren in geld wordt verrekend, maar ook het verschil in hoedanigheid of gebruiksfunctie. Dit sluit aan bij de bepaling dat aan iedere eigenaar een recht wordt toegewezen voor onroerende zaken van gelijke hoedanigheid en gebruiksfunctie als door hem is ingebracht. &lt;/li&gt;&lt;li class="streepjes"&gt;Rechtsopvolgers van rechthebbenden op de lijst van rechthebbenden in het ruilbesluit worden uitdrukkelijk erkend als rechtverkrijgenden, waardoor zij ook voor de herverkaveling in de plaats kunnen treden van hun rechtsvoorgangers. &lt;/li&gt;&lt;li class="streepjes"&gt;De afzonderlijke regeling voor landinrichting wanneer deze samenhangt met de realisatie van een infrastructurele voorziening komt te vervallen. Volgens de evaluatie is deze procedure nooit toegepast en wordt in de praktijk de procedure van de Tracéwet doorlopen, gevolgd door ruilverkaveling bij overeenkomst of door onteigening. Deze werkwijze kan worden voortgezet onder de Omgevingswet, waarin ook de Tracéwet opgaat. &lt;/li&gt;&lt;li class="streepjes"&gt;De afzonderlijke titel voor onteigening ten behoeve van landinrichting keert in de voorgestelde regeling voor onteigening niet terug. Onteigening in het belang van landinrichting blijft mogelijk, aan de hand van de functies die aan de in te richten locaties zijn toegedeeld waarmee de landinrichting in overeenstemming is. &lt;/li&gt;&lt;li class="streepjes"&gt;Het verbod om zonder ontheffing handelingen te verrichten die de verwezenlijking van het inrichtingsplan ernstig belemmeren van art. 35, eerste lid, Wilg, zal worden omgezet in algemene regels voor landinrichtingsactiviteiten in het Besluit activiteiten leefomgeving. &lt;/li&gt;&lt;li class="streepjes"&gt;Het verbod om zonder ontheffing van gedeputeerde staten waardeveranderingen aan te brengen van art. 35, tweede lid, Wilg, zal ook worden omgezet in algemene regels voor landinrichtingsactiviteiten. &lt;/li&gt;&lt;li class="streepjes"&gt;De voorgestelde regeling bevat een definitie van het begrip «kavel». Het gaat om een basisbegrip voor de toepassing van herverkaveling. Het is niet alleen van belang voor het voorgestelde hoofdstuk 12 van de Omgevingswet, maar werkt ook door in de uitvoeringsregelgeving, waarin bij de omzetting van het Besluit inrichting landelijk gebied begrippen als «huiskavel» en «veldkavel» opgenomen zullen worden. De voorgestelde begripsbepaling is ontleend aan de uitvoeringspraktijk van herverkaveling en de rechtspraak daarover. &lt;/li&gt;&lt;li class="streepjes"&gt;Voor een goede aansluiting op het stelsel van de Omgevingswet is de terminologie op diverse plaatsen aangepast. (MvT, p. 153)&lt;/li&gt;&lt;/ul&gt;&lt;h2&gt;Ruimtelijke Ordening&lt;/h2&gt;&lt;h4&gt;Bestemmingsplan&lt;/h4&gt;&lt;p&gt;Wat betreft het wegbestemmen van het agrarisch bouwblok uit het vorige bestemmingsplan wijst de Afdeling erop dat in het algemeen aan een geldend bestemmingsplan geen blijvende rechten kunnen worden ontleend. De raad kan namelijk op grond van gewijzigde planologische inzichten en na afweging van alle betrokken belangen andere bestemmingen en regels voor gronden vaststellen. In dit geval heeft de raad onbenutte bouw- en gebruiksmogelijkheden uit het bestemmingsplan uit 1975 weggenomen ter bescherming van de natuurwaarden. Niet in geschil is dat het plan het bestaande legale gebruik en de bestaande legale bouwwerken mogelijk maakt. In de gegeven omstandigheden is de Afdeling van oordeel dat het wegbestemmen van het agrarisch bouwblok planologisch voldoende is gemotiveerd. De raad heeft in redelijkheid aan de belangen van de bescherming van de natuur meer gewicht mogen toekennen dan aan de belangen van [appellant sub 3] bij het handhaven van onbenutte bouw- en gebruiksmogelijkheden. ABRvS 23-01-2019, ECLI: NL: RVS: 2019: 188&lt;/p&gt;&lt;h4&gt;Bestemmingsplan en Natura 2000&lt;/h4&gt;&lt;p&gt;De voorzieningenrechter stelt vast dat in de planregeling zoals vastgesteld bij besluit van 21 maart 2017 niet de feitelijke en planologisch toegestane situatie voorafgaand aan de vaststelling van het plan als referentiesituatie is aangemerkt, nu onder meer de Nbw-vergunning van [verzoeker] onderdeel is van de referentiesituatie. Als gevolg van deze regeling is dus naar het voorlopig oordeel van de voorzieningenrechter een referentiesituatie aangenomen die niet uitsluit dat een toename van de stikstofdepositie plaatsvindt ten opzichte van de feitelijke en planologisch legale situatie voorafgaand aan de vaststelling van dat plan. Volgens vaste rechtspraak van de Afdeling hoeft geen passende beoordeling te worden verricht voor een plan dat een toename van de stikstofdepositie mogelijk maakt ten opzichte van de feitelijke en planologisch legale situatie voorafgaand aan de vaststelling van dat plan als wordt aangesloten bij de situatie die voortvloeit uit een Nbw-vergunning (zie bijvoorbeeld onder 4.4 van de uitspraak van 20 december 2017, ECLI:NL:RVS:2017:3530). Dit geldt echter alleen voor een Nbw-vergunning die bij de vaststelling van het plan onherroepelijk was en waaraan een passende beoordeling ten grondslag heeft gelegen, die in het plan een één op één inpassing heeft gekregen. De Nbw-vergunning van [verzoeker] is niet onherroepelijk. MOB heeft beroep ingesteld tegen deze vergunning bij de Afdeling en de behandeling daarvan is aangehouden vanwege de prejudiciële vragen die de Afdeling aan het Hof van Justitie heeft gesteld in haar uitspraak van 17 mei 2017, ECLI:NL:RVS:2017:1259. Gelet op het voorgaande is de voorzieningenrechter op voorhand van oordeel dat niet vaststaat dat de planregeling rechtmatig is en wijst daarom het verzoek af. ABRvS 01-02-2019, ECLI:NL:RVS:2019:286; zie ook Rechtbank Gelderland 31-12-2018, ECLI:NL:RBGEL:2018:5703&lt;/p&gt;&lt;h4&gt;Aanlegvergunning&lt;/h4&gt;&lt;p&gt;Omgevingsvergunning voor het ophogen van een weiland op grond van art. 2.1, eerste lid, onder b, Wabo (aanlegvergunning). Het weiland is gelegen in een gebied dat door de provincie is aangewezen als weidevogelgebied. Het college van gedeputeerde staten (GS) heeft beroep ingesteld bij de rechtbank tegen de aanlegvergunning. Volgens GS wordt door de ophoging het weidevogelgebied aangetast, zodat de aanlegvergunning had moeten worden geweigerd. GS betoogt voorts dat zij had moeten worden gevraagd om een verklaring van geen bedenkingen te verlenen op grond van de Wet natuurbescherming (Wnb). Naar het oordeel van de rechtbank heeft het college van burgemeester en wethouders (B&amp;W) zich op het standpunt kunnen stellen dat de natuurwaarden op het perceel niet blijvend onevenredig worden geschaad. Uit de quickscan volgt verder dat door het ophogen van gronden en het aanleggen van natuurvriendelijke oevers nesten (kunnen) worden vernield of beschadigd, en beschermde vogels (kunnen) worden verstoord. Een overtreding van art. 3.1, tweede en vierde lid, Wnb kan echter worden voorkomen door de werkzaamheden buiten het broedseizoen uit te voeren. Naar het oordeel van de rechtbank hoeft in dat geval geen vvgb te worden gevraagd, maar dan moet in de aanlegvergunning wel met een voorschrift zijn geborgd dat de werkzaamheden buiten het broedseizoen plaatsvinden. Dit heeft het college van B&amp;W nagelaten. Omdat de ophoging reeds heeft plaatsgevonden laat de rechtbank de rechtsgevolgen in stand. Rechtbank Gelderland 21-12-2018, ECLI:NL:RBGEL:2018:5578&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Natura 2000&lt;/h4&gt;&lt;p&gt;In een brief aan de Tweede Kamer gaat de minister onder meer in op verklaring voor het verschil in trends tussen berekende emissies en gemeten concentraties van ammoniak. Het RIVM en de Commissie van Deskundigen Meststoffenwet (CDM) hebben zich hierover gebogen. Het RIVM concludeert in zijn rapportage dat circa driekwart van het verschil verklaard kan worden door veranderingen in de atmosferische en chemische omstandigheden. Ammoniakconcentratie is voor een belangrijk deel afhankelijk van de concentraties van zwavelverbindingen en stikstofoxiden. Doordat de concentraties van deze stoffen zijn gedaald, verdwijnt er minder ammoniak uit de lucht. Deze betere luchtkwaliteit maakt dat er meer ammoniak in de lucht achterblijft en dat er dus hogere concentraties in de lucht worden gemeten. Het resterende verschil kan worden verklaard door aan te nemen dat de emissiedaling in de periode 2005–2016 minder groot is geweest dan tot nu toe is aangenomen. Het advies van de CDM op basis van een rapportage van de werkgroep NEMA laat zien dat er inderdaad aanwijzingen zijn dat emissies mogelijk minder snel zijn gedaald. De CDM adviseert nader onderzoek te doen naar de oorzaken hiervan. &lt;span class="italic"&gt;Kamerstukken II&lt;/span&gt; 2018/19, 32670, nr. 143.&lt;/p&gt;&lt;h4&gt;Boswet&lt;/h4&gt;&lt;p&gt;Overtreding art. 2, derde lid, Boswet. Verdachte deels ontslagen van alle rechtsvervolging i.v.m. een geslaagd beroep op de uitzondering van art. 5, tweede lid, Boswet. Zelfstandige eenheid. Bebouwde kom. Beroep op afwezigheid van alle schuld wegens dwaling verworpen. Hof Arnhem-Leeuwarden. 22-11-2018, ECLI:NL:GHARL:2018:10222&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge landbouwer&lt;/h4&gt;&lt;p&gt;Nu niet betwist wordt dat de jonge landbouwer over blokkerende zeggenschap beschikte vanaf in ieder geval 31 december 2009, geldt dat hij vanaf die datum over daadwerkelijke langdurige zeggenschap als bedoeld in Verordening 639/2014 beschikte. Het College zal dan ook moeten beoordelen of het beroep op de uitzondering van art. 5, vierde lid, aanhef en onder b, van de Beleidsregel in geval van appellante kan slagen. Volgens die bepaling kan de datum waarop de jonge landbouwer voldoet aan het vereiste van de daadwerkelijke langdurige zeggenschap op een later moment worden bepaald, als hij kan aantonen dat hij op een later moment mede belast is met de dagelijkse bedrijfsvoering als gevolg van het verrichten van betaalde werkzaamheden in een andere onderneming gedurende gemiddeld meer dan 24 uur per week. Naar het oordeel van het College is appellante hierin niet geslaagd. CBB 22-01-2019, ECLI: NL: CBB: 2019: 31&lt;/p&gt;&lt;p&gt;Ter zitting heeft verweerder erkend dat het bestreden besluit onrechtmatig is. Verweerder heeft niet onderkend dat hier sprake is van een bijzondere situatie, die vergelijkbaar is met de situatie die aan de orde was in de uitspraak van het College van 3 juli 2018, ECLI:NL:CBB:2018:356 (r.o. 5.1 tot en met 5.4). In dit geval doet zich de situatie voor dat alle vennoten van appellante ten tijde hier van belang jonger waren dan 40 jaar, terwijl niet is gebleken dat de vennoot die geen subsidie heeft aangevraagd niet kan worden aangemerkt als jonge landbouwer in de zin van de Regeling. Dat zou er toe leiden dat, ondanks het feit dat beide vennoten onbeperkt bevoegd zijn om beslissingen te nemen, deze beslissingen altijd door een jonge landbouwer worden genomen en een jonge landbouwer de vereiste blokkerende zeggenschap heeft over het bedrijf. Verweerder heeft ter zitting verklaard op korte termijn een nieuw besluit op bezwaar te nemen. CBB 05-02-2019, ECLI: NL: CBB: 2019: 53&lt;/p&gt;&lt;h2&gt;Marktordening&lt;/h2&gt;&lt;h4&gt;GLB 2020&lt;/h4&gt;&lt;p&gt;Op 7 december 2018 heeft de Commissie een voorstel gepresenteerd voor het amenderen van de verordeningen voor de directe betalingen en plattelandsontwikkeling met het oog op het nieuwe Gemeenschappelijk Landbouwbeleid (GLB) vanaf 2020. De door de Commissie voorgestelde technische aanpassingen zijn in lijn met de wijze waarop Nederland het GLB uitvoert en zij zorgt ervoor dat het nieuwe GLB te zijner tijd soepel aansluit op het huidige GLB. &lt;span class="italic"&gt;Kamerstukken II&lt;/span&gt; 2018/19, 28625, nr. 263.&lt;/p&gt;&lt;h4&gt;Uitvoeringsregeling rechtstreekse betalingen GLB&lt;/h4&gt;&lt;p&gt;Deze regeling is aangepast met betrekking tot de graasdierpremie, zodanig dat geborgd wordt dat de steun terechtkomt bij houders van graasdieren die daadwerkelijk op niet-subsidiabele gronden grazen. De ruimte die in de regeling zat, waardoor houders van graasdieren die feitelijk niet in natuurterreinen graasden toch van de regeling konden profiteren, komt daarmee te vervallen. Voorts: het gebruik van meststoffen bij de teelt van drachtplanten op braakliggend land is in Nederland niet toegestaan. In Verordening (EU) nr. 639/2014 wordt slechts gesproken over een ‘beperking’ van meststoffen, maar uit Verordening (EU) nr. 2018/1784 volgt dat lidstaten aanvullende eisen mogen stellen. Door het absolute verbod op het gebruik van meststoffen op te nemen in art. 2.17 van de uitvoeringsregeling wordt hier invulling aan gegeven. &lt;span class="italic"&gt;Stcrt.&lt;/span&gt;&lt;span class="unknown"&gt; &lt;/span&gt;2019, nr. 6264&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;De randvoorwaarde om de dierlijke mest emissiearm aan te wenden niet is nageleefd. Korting 20% op de subsidie agrarisch natuur- en landschapsbeheer. Beroep ongegrond. ABRvS 30-01-2019, ECLI: NL: RVS: 2019: 243.&lt;/p&gt;&lt;p&gt;Er is sprake is van een herhaalde niet-naleving (mestopslag) in de zin van art. 38, eerste lid, van Verordening (EU) nr. 640/2014, waarvoor het college op grond van art. 39, eerste en vierde lid, van die Verordening aan [wederpartij] terecht een korting heeft opgelegd van 9% op de subsidie voor agrarisch natuur- en landschapsbeheer die [wederpartij] op grond van het SNL heeft aangevraagd in 2015. ABRvS 30-01-2019, ECLI: NL: RVS: 2019: 272&lt;/p&gt;&lt;p&gt;Niet-emissiearm uitrijden van mest. Opzettelijke niet-naleving. Geen aanleiding om korting lager dan 20% vast te stellen. CBB 30-01-2019, ECLI: NL: CBB: 2019: 42&lt;/p&gt;&lt;p&gt;Mestopslag, art. 3.65 Activiteitenregeling milieubeheer, CBB 29-01-2019, ECLI: NL: CBB: 2019: 44&lt;/p&gt;&lt;h4&gt;Vergroening&lt;/h4&gt;&lt;p&gt;Met betrekking tot het betoog van appellante dat verweerder haar aanvraag had moeten beoordelen aan de hand van de regelgeving zoals deze gold ten tijde van het indienen van de aanvraag, overweegt het College als volgt. De wijziging van bijlage 2, waarbij voor categorie 3 aan de voorwaarden waaronder grassen in combinatie met de hoofdteelt als combinatie van vanggewassen kunnen worden geteeld, onder 2 is toegevoegd dat de uiterste oogstdatum van het hoofdgewas is gelegen voor 1 oktober, kan niet worden aangemerkt als een verduidelijking van de reeds vanaf 1 januari 2016 geldende bepaling, waarin geen uiterste oogstdatum van het hoofdgewas als voorwaarde is opgenomen. In deze laatstgenoemde bepaling is slechts bepaald dat de landbouwer de oogstdatum van het hoofdgewas bij verweerder moet melden en dat deze datum geldt als startdatum voor de instandhoudingstermijn van tien weken van het vanggewas. Anders dan verweerder ter zitting heeft gesteld, kan uit deze voorwaarden, in hun onderlinge samenhang gelezen, evenmin worden afgeleid dat in geval van onderzaai van gras het hoofdgewas (ook) vóór 1 oktober geoogst moet zijn. Dat in de toelichting bij deze bepaling is opgemerkt dat bij deze categorie de oogstdatum van het hoofdgewas als inzaaidatum voor het vanggewas geldt, is in dit geval niet beslissend, gelet op de duidelijke en niet voor meerdere uitleg vatbare tekst van de bepaling(en). CBB 05-02-2019, ECLI: NL: CBB: 2019: 56&lt;/p&gt;&lt;h2&gt;Dieren&lt;/h2&gt;&lt;h4&gt;Fipronil&lt;/h4&gt;&lt;p&gt;Naar aanleiding van het rapport van de Commissie Sorgdrager zijn er veel vragen gesteld door de Tweede Kamer. Deze zijn ook beantwoord door de minister. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 26991, nr. 537&lt;span class="unknown"&gt;.&lt;/span&gt;&lt;/p&gt;&lt;h4&gt;Oneerlijke handelspraktijken&lt;/h4&gt;&lt;p&gt;De Stichting Varkens in Nood en de Stichting Dierenrecht hebben een civiele procedure aangespannen tegen de Stichting Vlees; ze vorderen voor recht te verklaren dat de video ‘Varkensvleesproductie in beeld’ in strijd is met art. 6:193b BW, art. 6:193c BW en/of art. 6:193d BW en kwalificeert als een oneerlijke handelspraktijk, zodat er sprake is van onrechtmatig handelen door Stichting Vlees.nl jegens Stichting Varkens in Nood c.s. In een zeer uitvoerige uitspraak worden de vorderingen afgewezen, Rechtbank Den Haag 30-01-2019, ECLI: NL: RBDHA: 2019: 616&lt;/p&gt;&lt;h4&gt;Nertsen&lt;/h4&gt;&lt;p&gt;Overheidsaansprakelijkheid. Nertsenhouderij. Bevoegdheid civiele rechter na uitspraak bestuursrechter. Beperking uitbreidingsmogelijkheden door de provincie onrechtmatig? Antwoord: nee. Hof Den Bosch 05-02-2019, ECLI: NL: GHSHE: 2019: 383.&lt;/p&gt;&lt;h2&gt;Producten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;De Tweede Kamer is geïnformeerd over de voorgenomen Nederlandse standpunten inzake de onderwerpen die mogelijk ter stemming worden voorgelegd aan het eerstvolgende Standing Comittee Plants, Animals, Food and Feed (SCoPAFF) over regelgeving gewasbeschermingsmiddelen. Het overleg vindt plaats op 24 en 25 januari 2019. De standpunten zijn ambtelijk voorbereid met de ministeries van I&amp;W, SZW en VWS, op basis van advisering door het College voor de toelating van gewasbeschermingsmiddelen en biociden (Ctgb). &lt;span class="italic"&gt;Kamerstukken II&lt;/span&gt; 2018/19, 27858, nr. 439.&lt;/p&gt;&lt;h2&gt;Milieurecht&lt;/h2&gt;&lt;h4&gt;Geur&lt;/h4&gt;&lt;p&gt;Einduitspraak. mer-beoordeling, nieuwe emissiefactoren combiluchtwassers. Na de tussenuitspraak van 18 mei 2018 (gepubliceerd onder ECLI:NL:RBOBR:2018:2431) heeft verweerder een nieuwe mer-beoordeling gemaakt. Hierbij is de achtergrondbelasting vanwege het vergunde bedrijf beoordeeld met de gewijzigde geuremissiefactoren voor combiwassers, niet alleen voor de bijdrage van het vergunde bedrijf maar ook voor wat betreft de bijdrage van andere bedrijven in de omgeving die combiluchtwassers toepassen. De rechtbank is van oordeel dat verweerder in het herstelbesluit en met de correctie in het verweerschrift heeft kunnen besluiten dat geen MER hoeft te worden gemaakt ten behoeve van deze ontwikkeling. De omstandigheid dat één woning als gevolg van deze ontwikkeling in een slechtere categorie voor het woon- en leefklimaat komt te liggen, leidt niet tot een ander oordeel. Verweerder heeft hierbij in aanmerking kunnen nemen dat de bewuste woning een voormalige bedrijfswoning is waarvoor in de Wgv slechts vaste afstanden gelden. Rechtbank Oost-Brabant 18-01-2019, ECLI: NL: RBOBR: 2019: 223&lt;/p&gt;&lt;h4&gt;Asbest&lt;/h4&gt;&lt;p&gt;De stand van zaken bij de asbestsanering is te vinden in &lt;span class="italic"&gt;Kamerstukken II&lt;/span&gt;, 2018/19, 25834 nr. 154&lt;span class="unknown"&gt;.&lt;/span&gt; Er is vorig jaar een versnelling opgetreden.&lt;/p&gt;&lt;h4&gt;Grond&lt;/h4&gt;&lt;p&gt;Meststoffenwet. Appellant had de percelen om niet in gebruik op grond van een grondgebruiksovereenkomst gesloten met de eigenaar van de percelen. Deze overeenkomst stelde echter een aantal beperkingen aan het gebruik, zoals de verplichtingen tot inzaaien met graszaad en tot tijdig maaien om onkruiddruk op percelen van derden te voorkomen, het verbod om andere dan genoemde activiteiten te ontplooien op de percelen zodat beweiding bijvoorbeeld is uitgesloten, en het verbod om te bemesten met andere mest dan kunstmest. Hierbij komt dat de eigenaar de overeenkomst ongemotiveerd eenzijdig kan beëindigen met een opzegtermijn van vier weken (met een vergoeding voor appellant per hectare). Appellant heeft weliswaar gesteld dat een en ander voor hem geen beperkingen oplevert omdat hij kan doen met de percelen wat hij van plan was, namelijk het maaien van gras ten behoeve van veevoer voor zijn eigen runderen, maar dat neemt niet weg dat appellant als gevolg van de hierboven weergegeven contractuele bedingen in de praktijk niet vrij is teeltplan en bemestingsplan op elkaar af te stemmen. Appellant heeft dan ook niet de feitelijke beschikkingsmacht over de percelen. Deze percelen zijn daarom niet te beschouwen als tot het bedrijf van appellant behorende oppervlakte landbouwgrond. CBB 22-01-2019, ECLI: NL: CBB: 2019: 32&lt;/p&gt;&lt;h4&gt;Uitvoeringsregeling Meststoffenwet&lt;/h4&gt;&lt;p&gt;Deze regeling is gewijzigd in verband met het verlenen van uitstel voor het opstellen van het bemestingsplan en het laten bemonsteren van de grond in het kader van de derogatie. &lt;span class="italic"&gt;Stcrt&lt;/span&gt;&lt;span class="unknown"&gt;. &lt;/span&gt;2019, nr. 5048.&lt;/p&gt;&lt;h4&gt;Belanghebbende&lt;/h4&gt;&lt;p&gt;Eiseres (een natuurlijk persoon) (zaak AWB 17/3841) en eiseressen (rechtspersonen) (zaak AWB 17/3843) komen in beroep tegen het besluit van verweerder tot verlening van een omgevingsvergunning op grond van art. 2.1, eerste lid, onder a en e, van de Wet algemene bepalingen omgevingsrecht (Wabo) voor het bouwen/uitbreiden van een varkensstal. Deze activiteit valt onder de werking van het Verdrag betreffende toegang tot informatie, inspraak in besluitvorming en toegang tot de rechter inzake milieuaangelegenheden (Verdrag van Aarhus) en de EU-richtlijnen inzake industriële emissies alsmede milieu-effectbeoordeling. Eiseres is geen belanghebbende bij het bestreden besluit. Daarom zou het beroep reeds niet-ontvankelijk zijn op grond van art. 8:1 van de Algemene wet bestuursrecht (Awb). Eiseressen zijn wel als belanghebbenden in die zin aan te merken, maar hebben evenals eiseres geen zienswijzen ingediend tegen het ontwerp-besluit. De ontvankelijkheid van eiseressen dient dan beoordeeld te worden in het licht van art. 6:13 van de Awb. De rechtbank vraagt zich in hoeverre deze (ambtshalve te boordelen) ontvankelijkheidsdrempels verenigbaar zijn met het Europese recht en in het bijzonder het Verdrag van Aarhus. In de verwijzingsuitspraak legt de rechtbank in het licht van art. 267 van het Verdrag betreffende de werking van de Europese Unie het Hof van Justitie een aantal vragen voor. Ten aanzien van eiseres gaat het dan vooral om de vraag of zij als lid van het publiek geen toegang tot de rechter zou moeten hebben (net als leden van het betrokken publiek) om op te komen tegen de gestelde schending van van voor het publiek geldende procedurele vereisten en inspraakrechten. Voor eiseressen gaat het met name om de vraag of toegang tot de rechter vereist dat ook gebruik is gemaakt van de inspraakprocedure. Rechtbank Limburg 21-12-2018, ECLI: NL: RBLIM: 2018: 12159&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Koopovereenkomst met met betrekking tot fosfaatrechten. Onmogelijkheid tot nakoming door verkoper na uitstel invoering fosfaatrechtenstelsel. Rechtbank Noord-Holland 30-01-2019, ECLI: NL: RBNHO: 2019: 557&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Bosbouwvrijstelling&lt;/h4&gt;&lt;p&gt;In geschil is of de bosbouwvrijstelling van toepassing is ten aanzien van de winst die belanghebbende behaalt met de verkoop van snoeisel van venijnbomen (Taxus Baccata) ten behoeve van de farmaceutische industrie. Het feit dat de venijnbomen niet tot volle wasdom komen doordat zij kort gehouden worden, staat er niet aan in de weg om van een bos in de zin van de bosbouwvrijstelling te spreken. Ook aan de instandhoudingseis is voldaan. De bosbouwvrijstelling is van toepassing. Hof Den Haag, 15-01-2019, ECLI: NL: GHDHA: 2019: 49&lt;/p&gt;&lt;h2&gt;Bedrijfsopvolging&lt;/h2&gt;&lt;h4&gt;Maatschap&lt;/h4&gt;&lt;p&gt;IB/PVV 2013. Vader staakt in 2000 zijn onderneming. De onderneming, een akkerbouwbedrijf, wordt voortgezet door zijn dochter en zijn schoonzoon. In 2012 gaan vader, dochter en schoonzoon een maatschap aan en vanaf dat moment exploiteren zij het akkerbouwbedrijf voor gezamenlijke rekening en risico. Niet in geschil is dat de maatschap in civielrechtelijke zin tot stand is gekomen, met alle daaraan verbonden rechten en verplichtingen voor vader. De rechtbank oordeelt dat zich niet de situatie voordoet dat de maten geen rechtshandelingen zijn aangegaan, dan wel dat zij in werkelijkheid andere rechtshandelingen zijn aangegaan dan zij volgens de maatschapsovereenkomst hebben gepresenteerd. Dat vader in de toekomst mogelijk gebruik zal maken van bedrijfsopvolgingsfaciliteiten in de schenk- en/of erfbelasting, maakt dat naar het oordeel van de rechtbank niet anders. Het verzoek van vader om vergoeding van de werkelijke proceskosten van vader wijst de rechtbank af. Rechtbank Noord-Nederland 29-01-2019, ECLI: NL: RBNNE: 2019: 421 en ECLI: NL: RBNNE: 2019: 422&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;Duitsland&lt;/h4&gt;&lt;p&gt;Het januarinummer 2019 van het Duitse Agrar- und Umweltrecht is vrijwel helemaal gewijd aan de jacht. Interessant voor Nederlandse jagers die over de grens ook wel eens een ree willen omleggen. Het redactioneel gaat over jacht en belastingen; hoe men de ‘jachtpacht’ moet vormgeven (Schriftform und Bestimmtheit) wordt beschreven in een artikel van Benjamin Munte; prici0piele problemen met de actuele jachtwetgeving komen aan de orde in een stuk van Dietrich Meyer-Ravenstein. Daarin komt onder meer ook aan de orde de verhouding met het natuurbeschermingsrecht. Hoe om te gaan met verkeer op de weg bij drukjachten wordt beschreven door Steffen Gruber. &lt;/p&gt;&lt;h4&gt;België&lt;/h4&gt;&lt;p&gt;Het Belgische tijdschrift voor agrarisch recht (nummer 3/2018 gaat ook al over de jacht, met twee artikelen: Hans-Kristof Careme schrift over wildschade en De Toekomst van de jacht wordt besproken in een stuk van Geert Ampe en Dieter de Mets. Zij zijn positief: ‘Jagers zijn niet de pretschieters die de wilde fauna op onoordeelkundige wijze afknallen (…) Ja, er is een toekomst voor de jacht in Vlaanderen. Sterker nog, duurzame jacht betekent garantie voor een versterkte biodiversiteit in Vlaanderen’. In hetzelfde nummer ook nog een artikel van Katrien Beelen over koopvernietiging in het hippisch recht. &lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De toekomst van het GLB staat weer op de agenda van de Landbouwraad van januari 2019. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 21501-32, nr. 1148. Nr. 1147 bevat een verslag van de decemberbijeenkomst. Over de landbouwraad is een algemeen overleg gevoerd. &lt;span class="italic"&gt;Kamerstukken II &lt;/span&gt;2018/19, 21501-32, nr. 1149.&lt;/p&gt;&lt;h2&gt;Diversen&lt;/h2&gt;&lt;h4&gt;Stalbranden&lt;/h4&gt;&lt;p&gt;Omdat menselijk handelen nog steeds een van de belangrijkste oorzaken is van een brand wordt conform het Actieplan brandveilige veestallen 2018–2022 volop ingezet op voorlichting aan ondernemers. Samen met brandweer en verzekeraars organiseert de sector komende 3 jaar ongeveer 75 bijeenkomsten waar ingegaan wordt op brandveiligheid in de breedste zin van het woord. Daarbij is er ook aandacht voor de aparte werktuigenstalling. Deze komt in de praktijk vooral voor bij rundvee- en kalverstallen en wordt al door 75% van de ondernemers gebruikt. In 2018 zijn er al 10 voorlichtingsbijeenkomsten gehouden en deze worden goed bezocht. &lt;span class="italic"&gt;Kamerstukken II&lt;/span&gt; 2019/19, 35000 XIV, nr. 71&lt;/p&gt;</content><legacyfootnotes/><footnotes><footnote/></footnotes><auteurs/><published>2019-03-07 12:46:02</published><modified>2019-03-07 15:40:26</modified><editiondate>2019-03-07</editiondate><htmlpath>https://denhollander.info/artikel/15426</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1992</searchword><id>6168</id><udhid>UDH:TvAR/6168</udhid><titel>Pachtwet en grondkamer</titel><searchwords><searchword>TvAR 5/1992</searchword><searchword>UDH:TvAR/6168</searchword></searchwords><attachments><attachment><name>1992_nr 5_Artikel_Heida.pdf</name><extention>pdf</extention><url>https://denhollander.info/download/5962/ci</url></attachment></attachments><inleiding>Jarenlang leek de Pachtwet een rustig en vreedzaam bezit van de landbouwende gemeenschap.&#13;
Aan die rust is nu wel een eind gekomen. In de discussie is het wel zinvol het verschil&#13;
in invalshoek te onderkennen. De één zal wat meer uitgaan van de belangenbehartiging,&#13;
de ander van de wens een regulier pachtsysteem voor de toekomst en wéér&#13;
een ander van een herbezinning op overheidstaken en efficiency bij die overheid.&#13;
Voor mijzelf sprekend - als geïnteresseerd toeschouwer en betrokken bij de uitvoering&#13;
van de Pachtwet - is ook het fatsoen en de geloofwaardigheid van de staat en zijn organen&#13;
in het geding. Naast zwarte en grijze pacht tiert thans ook de schijnpacht welig. Een&#13;
schijnpachtconstructie dient als voertuig voor quotumoverdracht. Daarnaast komt, in het&#13;
schemergebied tussen pachtprijs en quotumprijs, de pachtprijsbeheersing in gevaar.&#13;
Ik heb inmiddels begrepen dat het Ministerie van LNV volhardt bij het systeem van een&#13;
pachtnormenstelsel zonder preventieve toetsing. Er zou alleen toetsing achteraf door de&#13;
rechter plaats kunnen vinden, op initiatief van de belanghebbende. De grondkamer zou&#13;
dan overbodig zijn. Eigenlijk zou ik deze gedachtengang moeten toejuichen. Ik geloof&#13;
namelijk niet in de werking van dit systeem. En een mislukking ervan zou de geesten rijp&#13;
kunnen maken voor een grotere mate van vrijheid. Men zie mijn pleidooi in het januarinummer&#13;
van dit tijdschrift.&#13;
Mijns inziens moet men kiezen, ofwel voor pachtnormen met preventieve toetsing, ofwel&#13;
voor de werking van de markt met de mogelijkheid van correctie achteraf als de overeengekomen&#13;
pachtprijs gaat afwijken van de pachtprijs van vergelijkbare grond. Bij het&#13;
handhaven van een pachtnormenstelsel is het nog wel voorstelbaar dat alleen een nieuwe&#13;
overeenkomst preventief wordt getoetst, terwijl latere wijzigingen alleen hoeven te worden&#13;
voorgelegd aan de toetsende instantie als partijen het niet eens kunnen worden. Bijvoorbeeld:&#13;
de verpachter wil de pachtprijs verhogen, maar de pachter stemt daar niet mee&#13;
in; de verpachter kan zich dan tot de toetsende instantie wenden.&#13;
Hoe dan ook: als men voor een pachtnormenstelsel kiest blijft de grondkamer onmisbaar.&#13;
Het zou naar het mij voorkomt onverstandig zijn om de in de grondkamers verzamelde&#13;
deskundigheid niet te blijven benutten. Trouwens, ook in het door mij voorgestane&#13;
systeem is die deskundigheid hard nodig. Nog daargelaten de andere aan de grondkamer&#13;
opgedragen en nog op te dragen taken.</inleiding><content/><legacyfootnotes/><footnotes><footnote/></footnotes><auteurs>G. Heida</auteurs><published>1992-05-01 00:00:00</published><modified>1992-05-01 00:00:00</modified><editiondate>1992-05-01</editiondate><htmlpath>https://denhollander.info/artikel/6168</htmlpath></article>
</articles></edition>
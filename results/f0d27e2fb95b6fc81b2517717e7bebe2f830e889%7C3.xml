<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2003</searchword><id>4429</id><udhid>UDH:TvAR/4429</udhid><titel>Van der Valk / Van Veelen c.s. (TvAR 2003/5153)</titel><searchwords><searchword>TvAR 2/2003</searchword><searchword>TvAR 2003/5153</searchword><searchword>UDH:TvAR/4429</searchword></searchwords><attachments><attachment><name>2003_nr 2_Rechtspraak_5153.pdf</name><extention>pdf</extention><url>https://denhollander.info/download/4374/ci</url></attachment></attachments><inleiding>[Pachtwet art. 38, 39, 40, 41]&#13;
&#13;
Geen sprake van wanprestatie aan de zijde&#13;
van pachters in verband met het feit dat&#13;
zoon van één van de pachters in de maatschap&#13;
van pachters zit en de grond in&#13;
geschil medegebruikt. Niet is gebleken dat&#13;
de zeggenschap over die grond door de&#13;
pachters aan de zoon is afgestaan en het&#13;
enkele feit dat die zoon de grond medegebruikt&#13;
is onvoldoende voor een geslaagd&#13;
beroep op artikel 39 van de Pachtwet.&#13;
Het voorgenomen eigen gebruik van het&#13;
verpachte door de zoon van verpachter ten&#13;
behoeve van een nog op te richten manege&#13;
annex pension voor paarden is niet een&#13;
de landbouw betrekkelijk doel. Aangezien&#13;
meeste gebouwen die op de het verpachte&#13;
staan blijkens het overgelegde ondernemingsplan&#13;
zullen worden aangepast ten behoeve&#13;
van het genoemde doel en het gebruik van&#13;
de grond in geschil onlosmakelijk met dat&#13;
doel samenhangt, kan het verlengingsverzoek&#13;
niet worden afgewezen op grond van artikel&#13;
41 van de Pachtwet. Dat de verpachte grond&#13;
wellicht ook zou worden gebruikt ten behoeve&#13;
van de paardenfokkerij, die eveneens&#13;
(mede) door de zoon van verpachter zou&#13;
worden uitgeoefend, doet daaraan niet af.&#13;
Omtrent artikel 40 van de Pachtwet – waarop&#13;
geen beroep is gedaan – geldt dat de&#13;
bestemming die de zoon van verpachter&#13;
aan het verpachte wil geven niet in overeenstemming&#13;
is met het bestemmingsplan,&#13;
terwijl niet is gebleken van een op handen&#13;
zijnde wijziging in het bestemmingsplan die&#13;
realisering van de plannen van de zoon van&#13;
verpachter mogelijk zou maken. Dat de&#13;
bestemming om andere redenen in overeenstemming&#13;
met het algemeen belang zou&#13;
zijn, is niet middels enig stuk aannemelijk&#13;
gemaakt en is derhalve onvoldoende onderbouwd&#13;
gesteld.&#13;
Het belang van de zoon van verpachter bij&#13;
niet verlenging is niet voldoende concreet&#13;
en het hof acht het in de gestelde vorm ook&#13;
niet van groot gewicht. Aan de zijde van&#13;
pachters daarentegen bestaat een direct en&#13;
substantieel belang bij verlenging van de&#13;
pachtovereenkomst. Naar billijkheid dient&#13;
de pachtovereenkomst te worden verlengd.&#13;
De vordering tot betaling door verpachter&#13;
van de kosten van de door pachters&#13;
ingeschakelde deskundigen wordt niet&#13;
toegewezen, nu pachters onvoldoende aannemelijk&#13;
hebben gemaakt dat inschakeling&#13;
van deskundigen naast rechtsgeleerde&#13;
bijstand noodzakelijk is geweest.</inleiding><content>BESCHIKKING IN DE ZAAK VAN:&#13;
Gerardus Antonius van der Valk, wonende te&#13;
Villars sur Glâne, Zwitserland,&#13;
principaal appellant,&#13;
incidenteel geïntimeerde,&#13;
procureur: mr. J.C.N.B. Kaal,&#13;
tegen&#13;
1. Johan Lamberts van Veelen,&#13;
2. Bertus van Veelen, beide wonende te&#13;
Arnhem,&#13;
principaal geïntimeerden,&#13;
incidenteel appellanten,&#13;
procureur: mr. F.J. Boom.&#13;
1 Het geding in eerste aanleg&#13;
De pachtkamer van het kantongerecht te Arnhem&#13;
heeft op 12 juli 2000 tussen principaal&#13;
appellant tevens incidenteel geïntimeerde&#13;
(verder ook te noemen: Van der Valk dan wel&#13;
verpachter) als verweerder en principaal geïntimeerden&#13;
tevens incidenteel appellanten (verder&#13;
ook te noemen: Van Veelen c.s. dan wel&#13;
pachters) als verzoekers een beschikking&#13;
gegeven, waarbij het verzoek van Van Veelen&#13;
c.s tot verlenging van de tussen partijen&#13;
bestaande pachtovereenkomst met betrekking&#13;
tot de hoeve met bijbehorende bedrijfsgebouwen&#13;
en landerijen “Valkenhuizen”, kadastraal&#13;
bekend gemeente Arnhem, sectie B, nr 728,&#13;
ter grootte van ongeveer 23.60.00 ha, is toegewezen,&#13;
de pachtovereenkomst is verlengd&#13;
voor de duur van zes jaren en Van der Valk is&#13;
veroordeeld in de kosten van de procedure.&#13;
2 Het geding in hoger beroep&#13;
2.1 Van der Valk is bij op 11 augustus 2000 ter&#13;
griffie van het hof ingekomen beroepschrift in&#13;
hoger beroep gekomen van voornoemde&#13;
beschikking. Hij heeft daarbij vier grieven&#13;
tegen die beschikking aangevoerd, producties&#13;
overgelegd, bewijs aangeboden en het hof verzocht&#13;
dag en uur te bepalen voor de mondelinge&#13;
behandeling van het beroep, alsmede het&#13;
beroep gegrond te verklaren en, voor zoveel&#13;
mogelijk uitvoerbaar bij voorraad, de beschikking&#13;
te vernietigen en alsnog het verzoek tot&#13;
verlenging van de pacht als zijnde ongegrond&#13;
en/of onbewezen af te wijzen, met veroordeling&#13;
van Van Veelen c.s. in de kosten van de&#13;
procedure in beide instanties.&#13;
2.2 Bij op 16 oktober 2000 ter griffie van het&#13;
hof ingekomen verweerschrift tevens houdende&#13;
incidenteel appèl hebben Van Veelen c.s.&#13;
verweer gevoerd tegen het door Van der Valk&#13;
in het beroepschrift aangevoerde, twee grieven&#13;
tegen voornoemde beschikking aangevoerd,&#13;
producties overgelegd, bewijs aangeboden en&#13;
het hof verzocht:&#13;
1. de in de grieven 1 en 2 vermelde overwegingen&#13;
van de pachtkamer te herzien conform de&#13;
conclusies van Van Veelen c.s.;&#13;
2. het beroep van Van der Valk ongegrond te&#13;
verklaren en de verlenging van de pacht conform&#13;
de beslissing van de pachtkamer toe te&#13;
wijzen;&#13;
3. Van der Valk te veroordelen in de kosten&#13;
van de procedure in beide instanties, waaronder&#13;
ook de kosten van de door Van Veelen&#13;
c.s. ingeschakelde deskundigen, welke kosten&#13;
in verband met bedrijfsmatige onderzoeken&#13;
worden begroot op ƒ 4.500,–;&#13;
4. (het hof leest:) in het geval wordt beslist tot&#13;
niet-verlenging van de pachtovereenkomst, op&#13;
grond van artikel 44 lid 3 van de Pachtwet een&#13;
bedrag te bepalen hetwelk Van der Valk aan&#13;
Van Veelen c.s. moet betalen in geval mocht&#13;
blijken dat Van der Valk in werkelijkheid niet&#13;
de wil heeft gehad het gepachte persoonlijk in&#13;
gebruik te nemen.&#13;
2.3 Bij op 14 december 2000 ter griffie van het&#13;
hof ingekomen verweerschrift in het incidenteel&#13;
appèl heeft Van der Valk verweer gevoerd&#13;
tegen het door Van Veelen c.s. in het incidenteel&#13;
appèl aangevoerde, heeft hij bewijs aangeboden&#13;
en het hof verzocht om Van Veelen c.s.&#13;
in hun beroep niet ontvankelijk te verklaren,&#13;
althans dit beroep af te wijzen, met veroordeling&#13;
van Van Veelen c.s. in de kosten van&#13;
deze procedure.&#13;
2.4 Op 5 februari 2001 heeft de mondelinge&#13;
behandeling plaatsgevonden. Van der Valk is&#13;
in persoon verschenen, vergezeld van zijn&#13;
zoon M.C. van der Valk (verder te noemen:&#13;
Van der Valk jr) en bijgestaan door mr E.IJ. le&#13;
Blanc, advocaat te Utrecht. Pachters zijn in&#13;
persoon verschenen, vergezeld van E.T. van&#13;
Veelen, zoon van J.L. van Veelen, en bedrijfskundig&#13;
adviseur P. Veldman en bijgestaan&#13;
door mr M.J.C.M. Peters-Jansen, gemachtigde&#13;
te Doetinchem. Bij die gelegenheid hebben&#13;
M.C. Van der Valk en J.L. Van Veelen aan het&#13;
hof inlichtingen verstrekt en hebben de advocaten&#13;
de wederzijdse standpunten toegelicht,&#13;
mede aan de hand van pleitnotities.&#13;
3 De grieven&#13;
3.1 Van der Valk heeft de volgende grieven&#13;
tegen de beschikking waarvan beroep aangevoerd:&#13;
Grief I. De pachtkamer heeft in de bestreden&#13;
beslissing sub 4 ten onrechte geoordeeld dat&#13;
het gebruik van het gepachte van zodanige&#13;
betekenis is voor Van Veelen c.s. dat het verlies&#13;
ervan een ernstige aantasting van de grondslag&#13;
van het maatschappelijk bestaan zou betekenen.&#13;
Grief II. De pachtkamer heeft in de bestreden&#13;
beslissing sub 4 ten onrechte geoordeeld dat&#13;
niet vaststaat dat het voorgenomen gebruik&#13;
van het gepachte voor Van der Valk van overwegende&#13;
betekenis is te achten, alsmede dat&#13;
over de vermogenspositie van Van der Valk jr&#13;
niets concreets bekend is, alsmede dat niet is&#13;
gebleken van een noodzaak om zijn huidige&#13;
functie op te geven en zich metterwoon op&#13;
het gepachte te vestigen, noch van de mate&#13;
waarin Van der Valk jr voor zijn levensonderhoud&#13;
op de nieuwe activiteit zal zijn aangewezen.&#13;
Grief III. De pachtkamer heeft in de bestreden&#13;
beslissing sub 4 ten onrechte geoordeeld&#13;
dat een beslissing naar billijkheid moet worden&#13;
genomen, alsmede dat de belangen van de&#13;
pachters bij het behoud van het gepachte het&#13;
zwaarst wegen zodat de pachtovereenkomst is&#13;
verlengd en wel voor zes jaren omdat van bijzondere&#13;
omstandigheden niet zou zijn gebleken.&#13;
Grief IV. De pachtkamer heeft ten onrechte&#13;
het verlengingsverzoek toegewezen en Van&#13;
der Valk veroordeeld in de kosten.&#13;
3.2 Van Veelen c.s. hebben de volgende grieven&#13;
tegen de beschikking waarvan beroep&#13;
aangevoerd:&#13;
Grief 1. Ten onrechte heeft de pachtkamer in&#13;
zijn rechtsoverweging 4 beslist dat aannemelijk&#13;
is dat Van der Valk jr het gepachte persoonlijk&#13;
wil gaan gebruiken.&#13;
Grief 2. Ten onrechte beslist de pachtkamer in&#13;
zijn rechtsoverweging in punt 4 dat het door&#13;
Van der Valk beoogde doel kan worden aangemerkt&#13;
als een tot de landbouw betrekkelijk&#13;
doel.&#13;
4 De vaststaande feiten&#13;
4.1 Op 22 augustus 1988 is een pachtovereenkomst&#13;
gesloten tussen Van der Valk enerzijds&#13;
en Van Veelen c.s. anderzijds. Bij die overeenkomst&#13;
is door Van der Valk aan Van Veelen&#13;
c.s. verpacht de boerderij “Valkenhuizen”,&#13;
met de daarbij behorende bedrijfsgebouwen&#13;
en landerijen, plaatselijk bekend te Arnhem&#13;
als Apeldoornseweg 408 en deel uitmakende&#13;
van het perceel kadastraal bekend gemeente&#13;
Arnhem, sectie B, nr 728, ter grootte van&#13;
ongeveer 23.60.00 ha. De pachtovereenkomst&#13;
is aangegaan voor de duur van twaalf jaren,&#13;
ingaande op 22 augustus 1988.&#13;
4.2 De op schrift gestelde pachtovereenkomst&#13;
is op 24 augustus 1988 bij de grondkamer&#13;
voor Gelderland ingekomen en is – met inachtneming&#13;
van het bepaalde bij de beschikking&#13;
van de grondkamer van diezelfde datum,&#13;
bij welke beschikking de grondkamer de&#13;
pachtovereenkomst heeft gewijzigd en de overeengekomen&#13;
pachtprijs heeft verlaagd – op&#13;
20 oktober 1988 door die grondkamer goedgekeurd.&#13;
4.3 Bij brief van 14 oktober 1999 heeft Van&#13;
der Valk jr namens Van der Valk aan Van Veelen&#13;
c.s. medegedeeld dat Van der Valk de&#13;
pacht niet wenst te verlengen. Als belangrijkste&#13;
reden hiervoor wordt in die brief genoemd&#13;
dat Van der Valk of zijn rechtsopvolger(s) de&#13;
boerderij met bedrijfsgebouwen en landerijen&#13;
in eigen exploitatie wenst/en) te nemen tezamen&#13;
met de reeds in eigen exploitatie zijnde&#13;
aangrenzende boerderij waar een paardenfokkerij&#13;
wordt geëxploiteerd.&#13;
5 De mondelinge behandeling&#13;
Ter zitting van het hof is, zakelijk weergegeven,&#13;
het volgende verklaard:&#13;
Door J.L. van Veelen:&#13;
Ik ben 57 jaar oud, ben gehuwd en heb een&#13;
zoon van 27 jaar oud. Mijn broer is 51 jaar&#13;
oud en is ongehuwd. Samen met mijn broer,&#13;
echtgenote (sinds 1990) en zoon (sinds 1996)&#13;
heb ik een maatschap. Samen exploiteren wij&#13;
een melkveehouderij. Niemand van ons heeft&#13;
nevenactiviteiten. Mijn echtgenote doet de&#13;
administratie en voert het vee.&#13;
Het bedrijf omvat ongeveer 47 ha. Hiervan is&#13;
de hoeve, zo’n 23.6 ha, gepacht van Van der&#13;
Valk, is circa 1 ha gepacht van De Drie Gasthuizen,&#13;
is ongeveer 20 ha, waarvan een groot&#13;
deel in de uiterwaarden ligt, gepacht van de&#13;
gemeente Arnhem en is 3.5 ha van jaar tot jaar&#13;
gepacht van P. van der Valk. Van de grond is&#13;
ongeveer 30 ha grasland, dat wordt gebruikt&#13;
voor beweiding en voederwinning en is ongeveer&#13;
16 ha bouwland, dat wordt gebruikt voor&#13;
het telen van maïs. Wij hebben 50 melkkoeien&#13;
en 50 stuks jongvee. De bedrijfsgebouwen&#13;
zijn een aangebouwde Hollandse stal, die&#13;
plaats biedt aan 20 koeien en 20 stuks jongvee,&#13;
een stal waar 50 koeien in staan, een veldschuur&#13;
voor het opslaan van hooi, stro en&#13;
landbouwmachines en een kleine loods waar&#13;
wat jongvee in staat, een stuk of 8. Ons melkquotum&#13;
is 397.271 kilo. Hierbij leasen we nog&#13;
ongeveer 20.000 kilo.&#13;
Wat betreft de bedrijfsresultaten kan ik zeggen&#13;
dat die in omvang toenemen. Dit komt&#13;
mede door de inkomsten die mijn zoon haalt&#13;
uit het loonwerk dat hij elders verricht. Via&#13;
het loonwerk kan mijn zoon kapitaal opbouwen,&#13;
zodat hij later het bedrijf kan overnemen.&#13;
Wanneer mijn zoon geen loonwerk verricht,&#13;
werkt hij ook in het bedrijf mee. In 1999 hebben&#13;
we ongeveer ƒ 40.000,– winst behaald. We&#13;
zijn nog bezig met de cijfers, maar de resultaten&#13;
over 2000 zullen aanzienlijk beter zijn. Dit&#13;
komt niet alleen door het loonwerk van mijn&#13;
zoon; ook de rest van het bedrijf leverde meer&#13;
op. De grond in de uiterwaarden ligt op 4 à&#13;
5 km van de bedrijfsgebouwen. Hierop wordt&#13;
met name het jongvee geweid. De andere&#13;
grond ligt op ongeveer 8 minuten rijden van&#13;
de bedrijfsgebouwen.&#13;
Door Van der Valk jr:&#13;
Ik ben 40 jaar oud, ben gehuwd en heb 4 kinderen&#13;
in de leeftijd van 3 tot en met 8 jaar oud. Ik&#13;
heb geen agrarische opleiding gehad, maar heb&#13;
20 jaar lang als directeur van Motel Nuland&#13;
gewerkt. Mijn werkervaring heb ik in de horeca&#13;
opgedaan. Ik ben nog steeds directeur, maar het&#13;
is mijn bedoeling daarmee te stoppen en naar de&#13;
boerderij te gaan. Dat is een vrijwillige keuze&#13;
van mij. Na al die jaren werken in de horeca wil&#13;
ik eens iets anders gaan doen en ik wil mijn kinderen&#13;
niet net als ik in het horecabedrijf laten&#13;
opgroeien. Het is de bedoeling dat boerderij&#13;
“Veenhuizen”, dat eigendom is van Van der&#13;
Valk en zo’n 30 ha omvat, een paardenfokkerij&#13;
wordt. Het ligt nog open hoe het later gaat,&#13;
maar in principe wil ik samen met mijn neef&#13;
Peter Van der Valk, die nu die grond exploiteert,&#13;
de grond gaan exploiteren. Van boerderij&#13;
“Valkenhuizen” wil ik een luxe manege, een&#13;
“pension voor paarden” maken, waar paarden&#13;
worden gestald, afgericht en verzorgd en waar&#13;
cursussen worden gegeven. Ik heb zelf niet&#13;
direct ervaring met de verzorging van paarden,&#13;
maar familie van mij heeft dat wel. In de buurt&#13;
was altijd veel agrarisch gebied en ik heb er&#13;
altijd veel interesse in gehad. Ik zal er mensen&#13;
bij moeten halen.&#13;
Ik heb met de gemeente gesproken over het&#13;
Van der Valk-masterplan om een soort ruilproject&#13;
te starten, maar daar valt de onderhavige&#13;
grond eigenlijk buiten. De grond in&#13;
geschil heeft een agrarische bestemming en&#13;
het is dan een kleine stap om er de bestemming&#13;
aan te geven die ik eraan wil geven.&#13;
Ik heb er onderzoek naar laten doen en het&#13;
blijkt dat in de regio behoefte bestaat aan een&#13;
bedrijf zoals ik dat wil gaan opzetten: de&#13;
recreatieve drukte neemt in Nederland en&#13;
zeker in de regio toe en de mogelijkheden in&#13;
de buurt van de grond in geschil zijn legio. Je&#13;
kunt daar goed recreëren. Aan de andere kant&#13;
van de Rijksweg heeft mijn vader ook nog&#13;
grond. Het is een perfecte locatie. Van dat&#13;
onderzoek zijn geen stukken. Het is een&#13;
“mondeling onderzoek” geweest. Mijn neef&#13;
zegt dat er plaats is voor zo’n bedrijf.&#13;
Mijn vader biedt mij de mogelijkheid de&#13;
grond te gebruiken en zal mij daarvoor niet te&#13;
veel belasten. Het zal een vorm van pacht&#13;
worden, maar precies besproken hebben we&#13;
het nog niet. Hij zal alles in het werk stellen&#13;
om mijn plannen goed te laten verlopen. Mijn&#13;
bruto inkomen bedraagt momenteel ƒ 185.000,–.&#13;
Over de exploitatie van de boerderij “Veenhuizen”&#13;
door neef Peter kan ik zeggen dat hij&#13;
erg enthousiast was de laatste keer dat ik er&#13;
was. Hij heeft een goed stamboek en doet mee&#13;
aan wedstrijden.&#13;
Als ik op de boerderij “Valkenhuizen” kom te&#13;
wonen, zal deze niet onder het Van der Valkmasterplan&#13;
gaan vallen.&#13;
6 De beoordeling van het geschil in&#13;
het principaal en incidenteel hoger&#13;
beroep&#13;
6.1 De door partijen tegen de beschikking,&#13;
waarvan beroep, opgeworpen grieven leggen&#13;
het onderhavige geschil in zijn volle omvang&#13;
aan het hof voor. Het hof zal het in het principaal&#13;
en incidenteel hoger beroep aangevoerde&#13;
dienovereenkomstig behandelen.&#13;
6.2 Op grond van artikel 38 van de Pachtwet&#13;
dient op een verzoek om verlenging van een&#13;
pachtovereenkomst naar billijkheid te worden&#13;
beslist, evenwel met inachtneming van de op&#13;
dat artikel volgende bepalingen.&#13;
6.3 Van der Valk heeft aangevoerd dat het verlengingsverzoek&#13;
dient te worden afgewezen&#13;
op grond van artikel 39 van de Pachtwet. Hij&#13;
stelt daartoe dat sprake is van wanprestatie&#13;
aan de zijde van Van Veelen c.s. Hem is namelijk&#13;
(pas in de loop van deze procedure)&#13;
bekend geworden dat de zoon van J.L. van&#13;
Veelen in de maatschap zit en de grond in&#13;
geschil gebruikt.&#13;
Het hof oordeelt hieromtrent dat niet is&#13;
gebleken dat de zeggenschap over die grond&#13;
door de pachters aan de zoon is afgestaan en&#13;
dat het enkele feit dat die zoon de grond medegebruikt&#13;
onvoldoende is voor een geslaagd&#13;
beroep op genoemd artikel.&#13;
6.4 Van der Valk heeft voorts aangevoerd dat&#13;
het verlengingsverzoek dient te worden afgewezen&#13;
op grond van artikel 41 van de Pachtwet.&#13;
Ingevolge artikel 41 lid 1 van de Pachtwet&#13;
dient een dergelijk verzoek te worden&#13;
afgewezen indien de verpachter of – onder&#13;
anderen – diens bloed- of aanverwant in de&#13;
rechte lijn, het verpachte persoonlijk voor een&#13;
tot de landbouw betrekkelijk doel in gebruik&#13;
wil nemen. In het onderhavige geval heeft Van&#13;
der Valk jr het voornemen geuit het verpachte&#13;
zelf in gebruik te willen nemen, zodat het hof&#13;
hier (en in het navolgende bij de verdere&#13;
beoordeling van het verzoek) rekening zal&#13;
houden met de belangen van Van der Valk jr.&#13;
Van der Valk jr heeft aangegeven het verpachte&#13;
in gebruik te willen nemen ten behoeve van&#13;
een nog op te richten manege annex pension&#13;
voor paarden. Naar het oordeel van het hof is&#13;
het oprichten van een manege annex pension&#13;
voor paarden echter niet een tot de landbouw&#13;
betrekkelijk doel. Aangezien de meeste gebouwen&#13;
die op de boerderij “Valkenhuizen” staan&#13;
blijkens het overgelegde ondernemingsplan&#13;
van Van der Valk jr onder het kopje “Gebouwen&#13;
en investeringen” zullen worden aangepast&#13;
ten behoeve van het genoemde doel en&#13;
het gebruik van de grond in geschil onlosmakelijk&#13;
met dat doel samenhangt, kan het&#13;
verlengingsverzoek niet worden afgewezen op&#13;
grond van artikel 41 van de Pachtwet. Dat de&#13;
verpachte grond wellicht ook zou worden&#13;
gebruikt ten behoeve van de paardenfokkerij,&#13;
die eveneens (mede) door Van der Valk jr zou&#13;
worden uitgeoefend, doet aan het vorenoverwogene&#13;
niet af.&#13;
6.5 Door Van der Valk is niet een beroep&#13;
gedaan op het bepaalde in artikel 40 van de&#13;
Pachtwet. Voorzover nodig overweegt het hof&#13;
daaromtrent dat de bestemming die Van der&#13;
Valk jr aan het verpachte wil geven niet in&#13;
overeenstemming is met het bestemmingsplan,&#13;
terwijl niet is gebleken van een op handen&#13;
zijnde wijziging in het bestemmingsplan&#13;
die realisering van de plannen van Van der&#13;
Valk jr mogelijk zou maken. Dat de bestemming&#13;
om andere redenen in overeenstemming&#13;
met het algemeen belang zou zijn, is niet&#13;
middels enig stuk aannemelijk gemaakt en is&#13;
derhalve onvoldoende onderbouwd gesteld.&#13;
6.6 Nu niet is gebleken van enige andere verplichte&#13;
afwijzingsgrond zal het hof op grond&#13;
van artikel 38 van de Pachtwet een beslissing&#13;
naar billijkheid geven.&#13;
6.7 Van der Valk jr heeft aangevoerd er belang&#13;
bij te hebben zich met zijn gezin op de boerderij&#13;
te kunnen vestigen, zodat hij na al die&#13;
jaren werken in de horeca iets anders kan gaan&#13;
doen en zijn kinderen niet net als hij op hoeven&#13;
te groeien in het horecabedrijf. Wat daarvan&#13;
verder zij, uit het onder 6.5 overwogene&#13;
volgt dat nog niet vaststaat dat de voornemens&#13;
van Van der Valk jr op afzienbare termijn&#13;
kunnen worden gerealiseerd. Bovendien heeft&#13;
Van der Valk jr geen ervaring in de branche&#13;
waarop zijn plannen betrekking hebben en&#13;
geniet hij in zijn huidige werkkring een dusdanig&#13;
inkomen dat hij geen duidelijk financieel&#13;
belang bij de uitvoering van zijn voornemens&#13;
heeft. Al met al is het belang van Van&#13;
der Valk jr bij niet verlengen van de pacht niet&#13;
voldoende concreet en acht het hof het in de&#13;
gestelde vorm ook niet van groot gewicht.&#13;
6.8 Aan de zijde van Van Veelen c.s. daarentegen&#13;
bestaat een direct en substantieel belang&#13;
bij verlenging van de pachtovereenkomst.&#13;
Pachters zijn immers voor hun bestaan afhankelijk&#13;
van de inkomsten uit het gepachte. De&#13;
inkomsten zijn weliswaar laag, maar er zijn&#13;
positieve bedrijfsresultaten geboekt en niet is&#13;
gebleken dat het bedrijf van Van Veelen c.s.&#13;
niet levensvatbaar is.&#13;
6.9 De belangen van partijen en de verdere&#13;
omstandigheden in acht nemend is het hof dan&#13;
ook van oordeel dat de pachtovereenkomst&#13;
naar billijkheid dient te worden verlengd.&#13;
6.10 Van bijzondere omstandigheden die een&#13;
verlenging van de pachtovereenkomst met een&#13;
kortere dan de wettelijke duur, zoals uiterst&#13;
subsidiair door Van der Valk verzocht, rechtvaardigen,&#13;
is het hof niet gebleken.&#13;
6.11 Aan het door Van der Valk gedane&#13;
bewijsaanbod kan worden voorbijgegaan, nu&#13;
dit geen betrekking heeft op feiten en omstandigheden&#13;
die, indien bewezen, in het bovenstaande&#13;
wijziging zouden brengen.&#13;
6.12 Al het vorenoverwogene in ogenschouw&#13;
nemend, komt het hof tot de conclusie dat de&#13;
beschikking waarvan beroep met wijziging&#13;
van gronden moet worden bevestigd. Als de&#13;
in het ongelijk gestelde partij zal Van der Valk&#13;
worden veroordeeld in de aan de zijde van&#13;
Van Veelen c.s. gevallen kosten van zowel het&#13;
principaal als het incidenteel hoger beroep.&#13;
Wat betreft de kosten van de door Van Veelen&#13;
c.s. ingeschakelde deskundigen hebben Van&#13;
Veelen c.s. onvoldoende aannemelijk gemaakt&#13;
dat inschakeling van deskundigen naast rechtsgeleerde&#13;
bijstand noodzakelijk is geweest.&#13;
Deze kosten zullen dus niet worden toegewezen.&#13;
7 De beslissing&#13;
Het hof, beschikkende in hoger beroep:&#13;
bevestigt de tussen Van der Valk en Van Veelen&#13;
c.s. gegeven beschikking van de pachtkamer&#13;
van het kantongerecht te Arnhem van&#13;
12 juli 2000;&#13;
veroordeelt Van der Valk in de in het principaal&#13;
en incidenteel hoger beroep aan de zijde&#13;
van Van Veelen c.s. gevallen proceskosten, tot&#13;
op heden begroot op ƒ 475,– wegens griffierecht&#13;
en op ƒ 4.250,– wegens salaris van de&#13;
procureur.</content><legacyfootnotes/><footnotes><footnote/></footnotes><auteurs/><published>2003-02-01 00:00:00</published><modified>2003-02-01 00:00:00</modified><editiondate>2003-02-01</editiondate><htmlpath>https://denhollander.info/artikel/4429</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2012</searchword><id>9981</id><udhid>UDH:TvAR/9981</udhid><titel>Wetgeving en literatuur</titel><searchwords><searchword>TvAR 6/2012</searchword><searchword>UDH:TvAR/9981</searchword></searchwords><attachments><attachment><name>TvAR2012_06_08_Wetgeving.pdf</name><extention>pdf</extention><url>https://denhollander.info/download/8623/ci</url></attachment></attachments><inleiding>Algemeen&#13;
</inleiding><content>Controversieel&#13;
Doordat het kabinet demissionair is, wordt een groot aantal onderwerpen voorlopig niet door de Tweede kamer behan­deld. Een lijst is te vinden in Kamerstukken II 2011/12, 33 285, nr. 5 en nr. 8. Qua landbouw is alleen van belang om de Nota Dierenwelzijn en Diergezondheid te noemen.&#13;
Productschappen&#13;
Als het aan de kamerleden Aptroot en Lodders ligt worden de product- en bedrijfschappen opgeheven. Dat is ook de strekking van een door hen ingediend initiatief-wetsvoorstel (Kamerstukken II 2011/12, 33 314, nrs. 1-3). De Wet op de bedrijfsorganisatie wordt aangepast (de SER blijft bestaan), de Instellingswetten voor de zeventien schappen worden in­getrokken en dat geldt ook voor de Wet tuchtrechtspraak be­drijfsorganisatie. Allerlei wetten worden verder aangepast. De publiekrechtelijk taken van de schappen (medebewind en autonome taken) op het terrein van plant- en diergezond­heid, dierenwelzijn, voedselveiligheid en gezondheid blijven behouden maar zullen bij het ministerie van ELI worden on­dergebracht. Daarvoor kan het kabinet nog een invoerings­wet maken. Het wetsvoorstel levert volgens de toelichting een enorme kostenbesparing en lastenverlichting voor on­dernemers op.&#13;
Pacht&#13;
Pachtprijzen&#13;
Op 1 juli worden nieuwe pachtnormen van kracht: regio­normen en veranderpercentages. In Westelijk Holland gaat de norm met 30% omhoog. Ook tuinland in West-Neder­land stijgt. Voor bedrijfsgebouwen is het systeem gemoder­niseerd. Het wijkt op de volgende punten van het oude sys­teem af:&#13;
1. de hectarenormen zijn gebaseerd op de gemiddelde kosten van gebouwen in eigendom (in 2010);&#13;
2. de staffeling in het oude systeem, waarbij de hectare­norm afneemt naarmate het aantal hectares toeneemt, is komen te vervallen;&#13;
3. het aantal doelmatigheidsklassen is uitgebreid van 3 naar 6;&#13;
4. er wordt een nieuwe indeling in bedrijfstypen gehan­teerd, te weten: akkerbouwbedrijven, melkveebedrij­ven en overige bedrijven;&#13;
5. de hectarenormen worden jaarlijks aangepast met behulp van de bouwkostenindex in plaats van het prijsindexcijfer van de gezinsconsumptie. (Kamerstuk­ken II 2011/12, 27924, nr. 55)&#13;
De nieuwe pachtprijzen zijn verwerkt in het Pachtprijzenbe­sluit (Stb. 2012, 295) en de Uitvoeringsregeling pacht (Stcrt. 29 juni 2012, nr. 13146). Over pachtprijzen in de glastuin­bouw schrijven A.J. van der Ven en J. Vugts in het Land- en Tuinbouw Bulletin van juni 2012, p. 5 e.v. het instrument pacht wordt in de glastuinbouw niet aantrekkelijk gevonden. Voor de wetgever ligt hier nog een grote uitdaging.&#13;
Evaluatie&#13;
De staatssecretaris van ELI zal in de tweede helft van 2012 het initiatief nemen voor een evaluatie van de pachtregeling. Vanuit Justitie is er niet veel belangstelling (‘er heeft zich nog nauwelijks jurisprudentie gevormd’), maar vanuit de praktijk komen wel signalen over de werking van het nieu­we pachtrecht. (Kamerstukken II 2011/2012, 27 924, nr. 56)&#13;
Zakelijke rechten&#13;
Verkoop gronden&#13;
In een brief geeft de regering uitleg over de verkoop van gronden van het Bureau Beheer Landbouwgronden en van gronden buiten de EHS van Staatsbosbeheer. Beide organi­saties krijgen een financiële taakstelling mee tot 2017. (Ka­merstukken II 2011/12, 30 825, nr. 179).&#13;
Wet Puber&#13;
De Wet kenbaarheid publiekrechtelijke beperkingen onroe­rende zaken is geëvalueerd. In het algemeen is de informa­tievoorziening verbeterd, maar een groot deel van de nota­rissen en makelaars vindt het nog onvoldoende en wil graag een register, bij het kadaster. Of dat mogelijk is wordt nu on­derzocht. Een belangrijke vraag was nog, waar de gemeen­telijke voorkeursrechten moeten worden geregistreerd. Deze worden voortaan bij het kadaster geregistreerd en hebben ook pas gelding als zij daar zijn ingeschreven. Dit zal in de Omgevingswet worden geregeld. (Kamerstukken II 2011/12, 33 323, nr. 1).&#13;
Ruimtelijke Ordening&#13;
Omgevingswet&#13;
Er is een internetconsultatie geweest over de Stelselwijzi­ging Omgevingsrecht. In een brief haalt de minister de be­langrijkste punten naar voren (Kamerstukken II 2011/12, 33 118, nr. 4). De zaak wordt nu verder ter hand genomen.&#13;
Beheer landelijk gebied&#13;
Eilandspolder&#13;
In de uitspraak van de Raad van State van 18 januari 2012, zaaknr. 201012793/1/H4, is geoordeeld dat uitrijden van drijfmest in het natura 2000-gebied Eilandspolder vergun­ningplichtig is. Voorlopig werd dat uitrijden gedoogd en nu is er een NB-wet vergunning afgegeven. Daartegen is wel weer beroep ingesteld. (Kamerstukken II 2011/12, 33 037, nr. 22).&#13;
Dieren Antibiotica &#13;
In een brief kondigt de regering extra maatregelen aan om het antibioticagebruik in de veehouderij terug te dringen, mede naar aanleiding van twee onderzoeken van de NVWA over de vleeskuikens en de kalverhouderij. Van deze rappor­ten is men erg geschrokken: illegale netwerken, gebruik in strijd met de voorschriften, onzorgvuldigheid. Maatregelen zijn onder meer: &#13;
––antibiotica alleen door de dierenarts toe te dienen; &#13;
––verbod om grondstoffen op bedrijven voorhanden te hebben; &#13;
––versterken toezicht, handhaving en sanctionering; &#13;
––hercontrole op kosten van de veehouder; &#13;
––versterking tuchtrecht; &#13;
––openbaarmaking controlegegevens; (Kamerstukken II 2011/12, 29 683, nr. 124) &#13;
Het gebruik wordt sinds september 2011 centraal geregis­treerd. Zowel bij varkens, als kippen en kalveren is er een grote groep bedrijven die relatief weinig gebruikt en een kleine groep die veel tot zeer veel gebruikt. Aan deze koplo­pers worden streefwaarden voorgehouden. (Kamerstukken II 2011/12, 29 683, nr. 125). &#13;
Transport &#13;
Naar aanleiding van een motie zet de regering uiteen hoe het verder moet met het diertransport. Het plan was om de Eu­ropese Transportverordening aan te passen, maar de Com­missie wil dat niet. De inzet gaat nu naar een verbeterde handhaving (Kamerstukken II 2011/12, 28 286, nr. 563). &#13;
Ritueel slachten &#13;
Het initiatief-wetsvoorstel Thieme inzake het verbod op het ritueel slachten is blijven steken in de Eerste Kamer. Intus­sen is een ‘Convenant onbedwelmd slachten volgens religi­euze riten’ tot stand gekomen, dat ook naar de Eerste kamer is gestuurd (Kamerstukken I 2011/12, 31 571, O). Dat is een convenant tussen de staat, het Contactorgaan Moslims en Overheid en de Permanente Commissie tot de Algemene Za­ken van het Nederlands-Israëlitisch Kerkgenootschap. Daar staat onder meer is dat het dier binnen 40 seconden bewus­teloos moet zijn. Voor de borging van de afspraken denkt de staatssecretaris aan regelgeving op basis van de Wet dieren en aan de registratieplicht voor slachthuizen die ritueel wil­len slachten. &#13;
Schaalgrootte &#13;
De regering wil een maximum stellen aan het aantal dieren in een veehouderij op een locatie. In een brief aan de Twee­de Kamer worden de aantallen genoemd (Kamerstukken II 2011/12, 28 973, nr. 109), o.a. melkkoeien 400 a 500, vlees­varkens 7000-10.000, leghennen 150.000-175.000. Om dit te regelen wordt gedacht aan een convenant, maar ook aan een wettelijke voorziening. Dat wetsvoorstel is nu in voor­bereiding. &#13;
Pelsdieren &#13;
Over het wetsvoorstel van de Wet verbod pelsdierhouderij is door de Eerste Kamer een verslag uitgebracht (Kamerstuk­ken II 2011/12, 33 076, nr. 7). Het gaat vooral over de flan­kerende maatregelen: de sloopregeling, de stakingswinst, individuele pensioenproblematiek, staatssteun, overgangs­termijnen. In deze procedure is ook een Nota naar aanlei­ding van het verslag verschenen (Kamerstukken II 2011/12, 33 076, nr. 8, 49 blz.). Het antwoord van de indieners van het wetsvoorstel is daarin eveneens verwerkt. &#13;
Dierenwelzijn &#13;
Aan de Tweede Kamer is toegezonden een ontwerp Be­sluit houders van dieren. In deze regeling worden de thans op basis van de Gezondheids- en welzijnswet voor dieren geldende regels omgezet naar de Wet dieren. De bepalin­gen zijn gelijk aan de nu geldende. De regels voor het ritu­eel slachten moeten nog worden verwerkt. (Kamerstukken II 2011/12, 2 8286, nr. 567). &#13;
Schmallenberg &#13;
Eind juni 2012 waren 1683 bedrijven gemeld waarvan op 350 bedrijven het virus is aangetoond. Het aantal meldin­gen neemt sterk af. De meldplicht wordt afgeschaft. Het on­derzoek duurt voort. (Kamerstukken II 2011/12, 29 683, nr. 135) &#13;
Q-koorts &#13;
De Nationale Ombudsman heeft in een rapport geconsta­teerd dat de overheid onbehoorlijk heeft gehandeld jegens de slachtoffers van de Q-koorts (‘Het spijt mij’; Over Q-koorts en de menselijke maat, 19 juni 2012). De overheid wil individuele patiënten geen schadevergoeding geven; wel krijgt de Stichting q-koortspatiënten € 10 mln. (Kamerstuk­ken II 2011/12, 28 286, nr. 569). &#13;
Groepshuisvesting &#13;
Per 1 januari 2013 moeten drachtige zeugen vanaf 4 dagen na inseminatie in groepen worden gehuisvest. Het blijkt dat 15% van de bedrijven nog moet omschakelen. De regering duldt echter geen uitstel. Er zal direct handhavend worden opgetreden (Kamerstukken II 2011/12, 28 286, nr. 571). &#13;
Planten &#13;
Gewasbescherming &#13;
Een ontwerp van het Nederlandse Actieplan duurzame ge­wasbescherming is naar de Tweede Kamer gestuurd (Ka­merstukken II 2011/12, 27 858, nr. 110). Dit actieplan vloeit voort uit de Richtlijn duurzaam gebruik pesticiden van de EU. De onderwerpen zijn: opleiding (spuitlicenties), ver­koop (vakbekwaam), informatie en bewustmaking, kennis spuitapparatuur (keuring), voorlichting van het publiek. De waterkwaliteitsdoelstellingen vormen een belangrijk richt­punt. In 2027 mogen er geen overschrijdingen van de nor­men voor oppervlaktewaterwaliteit en voor innamepunten voor drinkwater meer zijn. Tenslotte is er nog beleid voor specifieke gebieden, zoals Natura 2000. &#13;
Milieurecht &#13;
Asbest &#13;
Het saneren van asbestdaken en vervanging daarvan door zonnepanelen op agrarische bedrijven wordt gestimuleerd. De regering doet dit door de regeling milieuinvesterings­aftrek (MIA), de regeling energie-investeringsaftrek (EIA) en de willekeurige afschrijving milieu-investeringen (Va­mil) van toepassing te verklaren. (Kamerstukken II 2011/12, 25 834, nr. 75). Ook komt er een subsidieregeling voor 15% &#13;
bij de aanschaf van zonnepanelen. Intussen heeft een aantal provincies al een subdidieregeling ‘Asbest van het dak, zon­nepanelen erop’. Zie www.asbestvanhetdak.nl. &#13;
Meststoffenwet &#13;
In het kader van de evaluatie van de Meststoffenwet is on­derzoek gedaan naar de doeltreffendheid en de doelmatig­heid van het mestbeleid. De bevindingen van het Planbureau voor de Leefomgeving laten een gestage verbetering zien van de kwaliteit. Voorzichtig worden enkele vraagtekens ge­zet bij de afschaffing van de dierrechten. (Kamerstukken II 2011/12, 33 037, nr. 21). Een wetsvoorstel tot wijziging van de Meststoffenwet is naar de Tweede Kamer gestuurd (Ka­merstukken II 2011/12, 33 322, nrs. 1-4). Het belangrijk­ste thema is de mestverwerkingsplicht. Een nieuwe Titel 6 ‘Productie-evenwicht en mestverwerking’ wordt daartoe in­gevoerd. De productie mag de mestplaatsingsruimte van een bedrijf niet overschrijden. Deze mestplaatsingsruimte wordt bepaald door a) de hoeveelheid mest die op de grond mag worden gebruikt, b) de hoeveelheid mest die op grond van een mestverwerkingsovereenkomst mag worden afge­voerd en c) de hoeveelheid die op grond van een mestplaat­singsovereenkomst kan worden afgevoerd. Een mestverwer­kingsovereenkomst moet voor 1 januari van het betreffende jaar zijn afgesloten, een mestplaatsingsovereenkomst voor 16 mei. Bedrijven die niet alle mest op eigen grond kun­nen gebruiken – en dus moeten afvoeren – worden verplicht om een percentage daarvan naar de verwerker te sturen (art. 33e). Dat percentage wordt jaarlijks bij amvb vastgesteld. Voorlopig denkt men aan 10% in 2013 tot 50% in 2015 (Ka­merstukken II 2011/12, 33 037, nr. 23). Omdat niet zeker is dat het nieuwe stelsel zal werken, komt art. 77 van de Mest­stoffenwet (vervallen dierrechten per 1 januari 2015) te ver­vallen. Dat tijdstip wordt te zijner tijd bij Koninklijk Besluit bepaald. &#13;
Rechtspersonen &#13;
BV &#13;
De Wet vereenvoudiging en flexibilisering bv-recht is in het Staatsblad geplaatst (Stb. 2012, 299), evenals de bijbehoren­de Invoeringswet (Stb. 2012, 300). De wet treedt in werking op 1 oktober 2012 (Stb. 2012, 301). &#13;
Bedrijfsopvolging &#13;
Erfrecht &#13;
Op de agenda van de Europese JBZ-Raad voor juni stond een Verordening erfrecht. Deze concept verordening ‘betref­fende de bevoegdheid, het toepasselijke recht, de erkenning en de tenuitvoerlegging van beslissingen en de aanvaarding en de tenuitvoerlegging van authentieke akten op het gebied van erfopvolging, alsmede betreffende de instelling van een Europese erfrechtverklaring’ is te vinden onder nummer PE-CONS 14/12. &#13;
Europees agrarisch recht &#13;
GLB &#13;
Op de landbouw- en visserijraad in mei 2012 is uitvoerig gesproken over de wetgevingsvoorstellen van de Commis­sie inzake de vergroening van het gemeenschappelijk land­bouwbeleid. Over de hoofdlijnen is men het wel eens. (Ka­merstukken II 2011/12, 21 501-32, nr. 600). In een brief aan de Tweede Kamer gaat de regering in op de terugvorderin­gen die de EU de afgelopen 10 jaar heeft uitgevoerd. Ge­middeld heeft Nederland € 19,3 mln. per jaar aan GLB-be­talingen moeten terugstorten. Aangezien het ging om fouten van de overheid zijn deze bedragen niet teruggehaald bij de begunstigden. (Kamerstukken II 2011/12, 28 625, nr. 150). Voor een stand van zaken in de onderhandelingen zie: Ka­merstukken II 2011/12, 28 625, nr. 152. Tijdens de Land­bouwraad van juni 2012 is gediscussieerd over het plat­telandsbeleid (de tweede pijler). Ook het GLB kwam nog weer aan de orde. (Kamerstukken II 2011/12, 21 501-32, nr. 625). In juli staan deze onderwerpen ook weer op de agen­da (nr. 626). &#13;
Dierenwelzijn &#13;
Op de agenda voor de landbouwraad van juni stonden o.m. de conclusies over de EU-strategie voor dierenwelzijn. De Nederlandse regering zegt een ambitieuze Europese agenda na te streven, met onder meer: aanscherping van de Trans­portverordening, verbetering en aanvulling van regelgeving voor varkens, kalveren en pluimvee. (Kamerstukken II 21 501-32, nr. 611). &#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2012-06-01 00:00:00</published><modified>2012-06-01 00:00:00</modified><editiondate>2012-06-01</editiondate><htmlpath>https://denhollander.info/artikel/9981</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2000</searchword><id>4778</id><udhid>UDH:TvAR/4778</udhid><titel>Van der Vleuten / Van de Ven (TvAR 2000/5022)</titel><searchwords><searchword>TvAR 7/8/2000</searchword><searchword>TvAR 2000/5022</searchword><searchword>UDH:TvAR/4778</searchword></searchwords><attachments><attachment><name>2000_nr 78_Rechtspraak_5022.pdf</name><extention>pdf</extention><url>https://denhollander.info/download/4720/ci</url></attachment></attachments><inleiding>[Meststoffenwet art. 14a]&#13;
&#13;
Partijen zijn bij goedgekeurde pachtontbindingsovereenkomst&#13;
van 30 mei 1989 o.a.&#13;
overeengekomen dat de pachter in dat jaar&#13;
aan de verpachter de met het gepachte&#13;
samenhangende mestreferentiehoeveelheid&#13;
over zal dragen en dat de verpachter hiervoor&#13;
geen bedrag verschuldigd is aan de&#13;
pachter.&#13;
Vaststaat dat er per 1 januari 1994 voor de&#13;
pachter geen (wettelijke) belemmering&#13;
(meer) bestond de referentiehoeveelheid,&#13;
zoals overeengekomen, over te dragen,&#13;
zodat hij in ieder geval vanaf die datum zijn&#13;
verplichting had kunnen nakomen. De&#13;
kortingen, welke naderhand (onder andere)&#13;
ingevolge art. 14a Meststoffenwet per 1&#13;
januari 1995 op de niet-gebonden rechten&#13;
voor varkens en kippen zijn toegepast,&#13;
kunnen aan de verplichtingen, voortvloeiende&#13;
uit de door partijen gesloten overeenkomst,&#13;
niet afdoen. Door het quotum niet in&#13;
1994 over te dragen, heeft de pachter aan&#13;
de verpachter de mogelijkheid ontnomen&#13;
het bedrijf met het mestquotum te vervreemden,&#13;
in welk geval hij niet door de&#13;
korting zou zijn getroffen. Pachter is aldus&#13;
gehouden de gehele mestreferentiehoeveelheid&#13;
zoals destijds overeengekomen over te&#13;
dragen.&#13;
Het hof neemt hierbij aan dat op grond van&#13;
de in de Kortingsregeling Wet verplaatsing&#13;
mestproductie genoemde uitzonderingen er&#13;
bij de overdracht van deze referentiehoeveelheid&#13;
geen korting van 25% zal plaatsvinden.</inleiding><content>ARREST IN DE ZAAK VAN:&#13;
Petrus Cornelis Maria van der Vleuten te Sint&#13;
Oedenrode,&#13;
appellant,&#13;
procureur: mr. F.J. Boom,&#13;
tegen&#13;
Antonius Henricus Maria van de Ven te Sint&#13;
Oedenrode,&#13;
geïntimeerde,&#13;
procureur: mr. H.M.G. Lotringen.&#13;
1 Het geding in eerste aanleg&#13;
De pachtkamer van het kantongerecht te&#13;
Eindhoven heeft op 3 juni 1996 vonnis gewezen&#13;
in het geschil tussen appellant (hierna ook&#13;
te noemen: Van der Vleuten) als eiser en geïntimeerde&#13;
(hierna ook te noemen: Van de Ven)&#13;
als gedaagde. Dit vonnis, naar de inhoud&#13;
waarvan wordt verwezen, is in fotokopie aan&#13;
dit arrest gehecht.&#13;
2 Het geding in hoger beroep&#13;
2.1 Van der Vleuten heeft bij exploot van&#13;
1 juli 1996 aangezegd van dat vonnis in hoger&#13;
beroep te komen, met dagvaarding van Van de&#13;
Ven voor dit hof.&#13;
Bij memorie van grieven heeft Van der&#13;
Vleuten onder vermeerdering van zijn eis een&#13;
drietal grieven tegen het bestreden vonnis&#13;
aangevoerd en toegelicht, heeft hij een aantal&#13;
producties in het geding gebracht en heeft hij&#13;
geconcludeerd dat het hof dat vonnis partieel&#13;
zal vernietigen en opnieuw rechtdoende met&#13;
verbetering en aanvulling van gronden&#13;
primair:&#13;
I) geïntimeerde zal veroordelen binnen&#13;
30 dagen na betekening van het in dezen te&#13;
wijzen arrest alle medewerking te verlenen,&#13;
waaronder begrepen het invullen en ondertekenen&#13;
van de vereiste bescheiden voor Bureau&#13;
Heffingen, welke vereist is voor de levering&#13;
aan en de registratie ten name van appellant&#13;
van de restant-referentiehoeveelheid dierlijke&#13;
meststoffen ter grootte van 1.887 kilogram&#13;
(netto) fosfaat (6.290 -/- 4.403) van de bij akte&#13;
d.d. 30 mei 1989 genoemde referentiehoeveelheid&#13;
dierlijke meststoffen ad 6.290 kilogram&#13;
fosfaat, zulks op straffe van een dwangsom&#13;
van ƒ 1.000,– voor iedere dag dat geïntimeerde&#13;
in de nakoming van deze veroordeling in gebreke&#13;
blijft, met een maximum van ƒ 250.000,–;&#13;
II) geïntimeerde zal veroordelen zich te onthouden&#13;
van enigerlei handeling met betrekking&#13;
tot de ten processe bedoelde restant-referentiehoeveelheid&#13;
dierlijke meststoffen van&#13;
1.887 kilogram (netto) fosfaat, op verbeurte&#13;
van een boete ter grootte van ƒ 300.000,–,&#13;
welk verbod eindigt 1 maand nadat de beslissing&#13;
van het Bureau Heffingen met betrekking&#13;
tot het registreren van de onderhavige overdracht&#13;
in kracht van gewijsde zal zijn gegaan;&#13;
III) geïntimeerde zal veroordelen tegen&#13;
behoorlijk bewijs van kwijting aan appellant&#13;
te betalen de inkomensschade die appellant als&#13;
gevolg van de wanprestatie van geïntimeerde&#13;
heeft geleden, te berekenen vanaf 1 januari&#13;
1994 tot 1 januari 1995, nader op te maken bij&#13;
staat en te vereffenen volgens de wet, te vermeerderen&#13;
met de wettelijke rente vanaf&#13;
1 januari 1994, althans vanaf de dag der dagvaarding,&#13;
tot aan de dag der algehele voldoening;&#13;
subsidiair:&#13;
geïntimeerde jegens appellant zal veroordelen&#13;
tegen behoorlijk bewijs van kwijting aan&#13;
appellant te betalen een bedrag ad ƒ 94.350,–,&#13;
althans een door het hof in goede justitie vast&#13;
te stellen bedrag, te vermeerderen met de wettelijke&#13;
rente vanaf 1 januari 1994, althans&#13;
vanaf de dag der dagvaarding, tot aan de dag&#13;
der algehele voldoening;&#13;
primair en subsidiair:&#13;
geïntimeerde zal veroordelen in de kosten van&#13;
beide instanties, en zal bepalen dat indien&#13;
geïntimeerde deze niet binnen veertien dagen&#13;
na betekening van het in dezen te wijzen vonnis&#13;
(bedoeld zal zijn: arrest) heeft voldaan,&#13;
geïntimeerde de wettelijke rente over dit&#13;
bedrag is verschuldigd.&#13;
2.3 Bij memorie van antwoord heeft Van de&#13;
Ven de grieven bestreden, bewijs aangeboden&#13;
en geconcludeerd dat het hof bij arrest, eventueel&#13;
onder verbetering van gronden, zal&#13;
bevestigen c.q. zal bekrachtigen het vonnis&#13;
waarvan beroep, met veroordeling van appellant&#13;
in de kosten van beide instantiën.&#13;
2.4 Ter zitting van 4 mei 1998 hebben partijen&#13;
de zaak doen bepleiten, Van der Vleuten door&#13;
mr A.A.M. van Beek, advocaat te Tilburg, en&#13;
Van de Ven door mr T.I.P. Jeltema, advocaat te&#13;
Eindhoven; beiden hebben daarbij pleitnotities&#13;
in het geding gebracht.&#13;
Bij die gelegenheid hebben partijen, P.F.J.M.&#13;
Van Rooi, schoonzoon van appellant, en&#13;
M.C.M.M. Van de Ven, zoon van geïntimeerde,&#13;
inlichtingen verstrekt.&#13;
2.5 Tevens is bij die gelegenheid aan Van der&#13;
Vleuten akte verleend ter zake van eisvermindering.&#13;
Van der Vleuten heeft zijn eis bij akte&#13;
in zoverre verminderd dat hij de onder “primair&#13;
III” van zijn memorie van grieven neergelegde&#13;
vordering heeft ingetrokken.&#13;
2.6 Van de Ven heeft bovendien akte verzocht&#13;
van het overleggen van een productie, welke&#13;
akte hem ter zitting is verleend.&#13;
2.7 Vervolgens hebben partijen de stukken,&#13;
waaronder de pleitnotities, voor het wijzen&#13;
van arrest aan het hof overgelegd.&#13;
3 De grieven&#13;
Van der Vleuten heeft de volgende grieven&#13;
tegen het vonnis, waarvan beroep, aangevoerd.&#13;
Grief 1&#13;
Ten onrechte heeft de pachtkamer van het&#13;
kantongerecht te Eindhoven in zijn vonnis&#13;
d.d. 3 juni 1996 onder meer overwogen:&#13;
“Ingevolge de overeenkomst tussen partijen is&#13;
gedaagde in beginsel gehouden medewerking&#13;
te verlenen aan de overdracht, met name door&#13;
het invullen van de vereiste bescheiden voor&#13;
het Bureau Heffingen. Het kan daarbij echter&#13;
niet meer gaan om een hoeveelheid van 6.290&#13;
kg. maar om deze hoeveelheid, te verminderen&#13;
met 30%, nu zulks vanaf 1 januari 1995&#13;
wettelijk is voorgeschreven.”&#13;
Grief 2&#13;
Ten onrechte heeft de pachtkamer van het&#13;
kantongerecht te Eindhoven in zijn vonnis&#13;
d.d. 3 juni 1996 onder meer overwogen:&#13;
“De vordering komt, gelet op hetgeen hiervoor&#13;
is overwogen, voor toewijzing in aanmerking,&#13;
met dien verstande dat thans reeds&#13;
een korting van 30% op de referentiehoeveelheid&#13;
dient te worden toegepast (…).”&#13;
Grief 3&#13;
Ten onrechte heeft de pachtkamer van het&#13;
kantongerecht te Eindhoven in zijn vonnis&#13;
d.d. 3 juni 1996 onder meer overwogen:&#13;
“De pachtkamer acht termen aanwezig om,&#13;
nu ieder van de partijen deels in het gelijk is&#13;
gesteld, de kosten te compenseren als na te&#13;
melden. (…) Bepaalt dat iedere partij de eigen&#13;
kosten draagt.”&#13;
4 De vaststaande feiten&#13;
4.1 Op grond van de in zoverre niet bestreden&#13;
vaststelling van het kantongerecht en/of op grond&#13;
van hetgeen verder is gesteld en niet of onvoldoende&#13;
is weersproken dan wel blijkt uit de onbetwiste&#13;
inhoud van de overgelegde bescheiden,&#13;
staat in hoger beroep het volgende vast:&#13;
4.2 Bij overeenkomst van februari 1984 heeft&#13;
Van der Vleuten aan Van de Ven twee mestvarkenshokken&#13;
met inventaris en voedersilo’s,&#13;
gelegen te Sint Oedenrode aan de Tolhuisweg&#13;
9, verpacht. De pachtovereenkomst is aangegaan&#13;
voor een periode van 27 maanden,&#13;
ingaande op 15 februari 1984 en eindigende&#13;
op 15 mei 1986.&#13;
4.3 In een pachtovereenkomst van 10 november&#13;
1986 hebben partijen de tussen hen&#13;
bestaande rechtsverhouding opnieuw schriftelijk&#13;
vastgelegd.&#13;
Ingevolge deze overeenkomst, welke op&#13;
5 december 1986 door de grondkamer voor&#13;
Noordbrabant is goedgekeurd, heeft Van der&#13;
Vleuten de twee varkensstallen voor minimaal&#13;
450 respectievelijk 400 vleesvarkens aan Van&#13;
de Ven verpacht voor een periode van 12 jaar,&#13;
ingaande op 1 november 1986 en eindigende&#13;
op 31 oktober 1998. Art. 19 van deze overeenkomst&#13;
luidt: “Partijen komen overeen dat het&#13;
recht om in deze twee stallen plm. 850 vleesvarkens&#13;
te houden bij beëindiging van deze&#13;
overeenkomst gebonden blijft aan de betreffende&#13;
gebouwen.”&#13;
4.4 Bij pachtontbindingsovereenkomst van&#13;
30 mei 1989, welke door de grondkamer voor&#13;
Noordbrabant is goedgekeurd op 8 december&#13;
1989, zijn partijen overeengekomen de pachtovereenkomst&#13;
te ontbinden per 15 oktober&#13;
1989. Van de Ven heeft hierin verklaard de 450&#13;
mestvarkensplaatsen per 1 mei 1989 te hebben&#13;
ontruimd en de 400 mestvarkensplaatsen per&#13;
1 oktober 1989 te zullen ontruimen. Boven-&#13;
dien heeft hij in deze overeenkomst verklaard&#13;
de met het gepachte samenhangende mestreferentiehoeveelheid&#13;
over te dragen aan de verpachter&#13;
op bovengenoemde beëindigingsdata.&#13;
Partijen hebben voorts verklaard dat de verpachter&#13;
hiervoor geen bedrag is verschuldigd&#13;
aan de pachter. Ingevolge dezelfde overeenkomst&#13;
betreft het een totale mestreferentiehoeveelheid&#13;
van 6.290 kilogram fosfaat.&#13;
4.5 Bij brief van 24 december 1993 heeft mr E.&#13;
Beele namens zijn cliënt Van der Vleuten aan&#13;
Van de Ven onder andere medegedeeld: “(…)&#13;
sommeer ik u, al datgene te doen en na te&#13;
laten, dat beantwoordt aan hetgeen u in 1989&#13;
met mijn cliënt bent overeengekomen.” In een&#13;
brief van 8 november 1994 heeft mr A. van&#13;
Beek namens zijn cliënt Van der Vleuten aan&#13;
Van de Ven geschreven: “(…) sommeer ik u&#13;
om mij binnen 7 dagen na heden te berichten&#13;
dat u bereid bent uw medewerking te verlenen&#13;
de referentiehoeveelheid dierlijke meststoffen&#13;
van 6.290 kilogram fosfaat, (…), ten&#13;
name van cliënt te doen registreren. Mocht u&#13;
hiertoe niet bereid zijn dan zal ik u namens&#13;
cliënt direct in rechte betrekken”. Van de Ven&#13;
heeft in eerste instantie (nl. tot aan de uitspraak&#13;
van de pachtkamer van het kantongerecht)&#13;
niet aan deze sommaties voldaan.&#13;
4.6 Vóór 1 januari 1994 is gepoogd de overdracht&#13;
van het quotum geregistreerd te krijgen.&#13;
Deze registratie werd echter geweigerd&#13;
op grond van (onder meer) de overweging dat&#13;
Van de Ven zijn bedrijf in de van belang zijnde&#13;
periode over meerdere lokaties verspreid&#13;
had en dat derhalve het achterlaten van het&#13;
aan het verpachte gerelateerde quotum op de&#13;
door Van de Ven van Van der Vleuten gepachte&#13;
lokatie een volgens het toen geldende Verplaatsingsbesluit&#13;
Dierlijke Meststoffen niet&#13;
toegelaten splitsing zou inhouden.&#13;
Met de inwerkingtreding van de Wet Verplaatsing&#13;
Mestproduktie is het sinds 1 januari&#13;
1994 toegestaan referentiehoeveelheden – als&#13;
de in geschil zijnde – te splitsen.&#13;
4.7 Van de Ven heeft eerst op 20 september&#13;
1996, ter uitvoering van het vonnis van 3 juni&#13;
1996 van de pachtkamer van het kantongerecht&#13;
te Eindhoven, 4.403 kilogram fosfaat,&#13;
zijnde de 6.290 kilogram minus een korting&#13;
van 30% (ingevolge art. 14a Meststoffenwet),&#13;
overgedragen aan Van der Vleuten.&#13;
Tegen het oordeel van de pachtkamer van het&#13;
kantongerecht dat 4.403 kilogram overgedragen&#13;
dient te worden, zijn partijen niet in&#13;
hoger beroep gekomen. Partijen verschillen&#13;
echter van mening over de vraag of ook de&#13;
overige 30% van het quotum van 6.290 kilogram&#13;
fosfaat, zijnde 1.887 kilogram, aan Van&#13;
der Vleuten overgedragen dient te worden.&#13;
5 De motivering van de beslissing in&#13;
hoger beroep&#13;
5.1 Voor de beoordeling van deze laatste vraag&#13;
overweegt het hof als volgt.&#13;
5.2 Vooropgesteld zij dat uit het wettelijk systeem&#13;
voortvloeit dat wanneer twee partijen&#13;
vrijwillig besluiten een overeenkomst aan te&#13;
gaan, deze partijen – behoudens bijzondere&#13;
omstandigheden – gehouden zijn deze overeenkomst&#13;
na te komen. In het onderhavige&#13;
geval zijn Van der Vleuten en Van de Ven in&#13;
1989 vrijwillig de hiervoor in r.o. 4.4 beschreven&#13;
overeenkomst aangegaan, waarbij onder&#13;
andere is overeengekomen dat Van de Ven aan&#13;
Van der Vleuten een mestreferentiehoeveelheid&#13;
van 6.290 kilogram fosfaat zal overdragen.&#13;
Van de Ven is dan ook gehouden zijn in&#13;
deze overeenkomst aangegane verplichting&#13;
om de mestreferentiehoeveelheid van 6.290&#13;
kilogram fosfaat over te dragen, na te komen,&#13;
tenzij dit in de gegeven omstandigheden naar&#13;
maatstaven van redelijkheid en billijkheid&#13;
onaanvaardbaar zou zijn. Van dit laatste is&#13;
evenwel geen sprake.&#13;
5.3 Vaststaat dat er per 1 januari 1994 voor&#13;
Van de Ven geen (wettelijke) belemmering&#13;
(meer) bestond de referentiehoeveelheid, zoals&#13;
overeengekomen, over te dragen, zodat Van&#13;
de Ven in ieder geval vanaf die datum zijn verplichting&#13;
had kunnen nakomen. Hij was in die&#13;
tijd in ieder geval daartoe ook in staat.&#13;
5.4 Anders dan de pachtkamer van het kantongerecht&#13;
overweegt en Van de Ven stelt,&#13;
kunnen de kortingen, welke naderhand (onder&#13;
andere) ingevolge art. 14a Meststoffenwet per&#13;
1 januari 1995 op de niet-gebonden rechten&#13;
voor varkens en kippen zijn toegepast, aan de&#13;
verplichtingen, voortvloeiende uit de door&#13;
partijen gesloten overeenkomst, niet afdoen.&#13;
Door het quotum niet in 1994 over te dragen,&#13;
heeft Van de Ven aan Van der Vleuten de&#13;
mogelijkheid ontnomen het bedrijf met het&#13;
mestquotum te vervreemden, in welk geval hij&#13;
niet door de korting zou zijn getroffen. Van&#13;
feiten en/of omstandigheden die met zich&#13;
meebrengen dat op grond van de redelijkheid&#13;
en billijkheid een andere beslissing genomen&#13;
moet worden, is het hof noch uit de stukken,&#13;
noch uit hetgeen ter zitting naar voren is&#13;
gekomen, gebleken.&#13;
5.5 Overigens kan het hof Van de Ven niet&#13;
volgen in zijn in de memorie van antwoord&#13;
sub 12-15 geponeerde stelling dat hij nimmer&#13;
in gebreke/in verzuim is geweest, nu hij&#13;
immers – in ieder geval – tweemaal, namelijk&#13;
bij de hiervoor onder 4.5 genoemde brieven,&#13;
schriftelijk is gesommeerd zijn verplichtingen&#13;
na te komen en deze brieven aan duidelijkheid&#13;
weinig te wensen overlaten.&#13;
5.6 Het hiervoor overwogene brengt met zich&#13;
mee dat Van de Ven gehouden is aan Van der&#13;
Vleuten in totaal een mestreferentiehoeveelheid&#13;
van 6.290 kilogram fosfaat over te dragen.&#13;
Aangezien ter uitvoering van het vonnis&#13;
van het kantongerecht te Eindhoven van&#13;
3 juni 1996 reeds 70%, i.e. 4.403 kilogram, is&#13;
overgedragen, dient Van de Ven thans nog de&#13;
overige – in hoger beroep in geschil zijnde –&#13;
30%, te weten 1.887 kilogram, aan Van der&#13;
Vleuten over te dragen.&#13;
5.7 Gelet op het voorgaande zijn de grieven 1&#13;
en 2, welke beide opkomen tegen het oordeel&#13;
van de pachtkamer van het kantongerecht dat&#13;
niet de gehele referentiehoeveelheid, te weten&#13;
6.290 kilogram, doch die referentiehoeveelheid&#13;
minus 30% overgedragen dient te worden,&#13;
gegrond.&#13;
5.8 Het hof zal de vorderingen onder “primair&#13;
I” en “primair II” toewijzen, met dien verstande&#13;
dat het hof aanleiding ziet de boete als&#13;
bedoeld in de vordering onder “primair II” te&#13;
matigen en te stellen op ƒ 250.000,–.&#13;
5.9 Aan de beoordeling van de vordering&#13;
onder “subsidiair” komt het hof niet toe, nu&#13;
de vorderingen onder “primair” zijn toegewezen.&#13;
5.10 Als de overwegend in het ongelijk gestelde&#13;
partij zal Van de Ven in de kosten van&#13;
beide instanties worden verwezen. Dit betekent&#13;
dat ook grief 3 gegrond is en dat de vordering&#13;
onder “primair en subsidiair” dient te&#13;
worden toegewezen.&#13;
5.11 Overigens neemt het hof aan dat op&#13;
grond van de in de Kortingsregeling Wet Verplaatsing&#13;
Mestproduktie genoemde uitzonderingen&#13;
er bij de overdracht van deze referentiehoeveelheid&#13;
van 1.887 kilogram als restant&#13;
van hetzelfde quotum van 6.290 kilogram fosfaat&#13;
geen korting van 25% zal plaatsvinden,&#13;
zoals er bij de overdracht van de referentiehoeveelheid&#13;
van 4.403 kilogram ter uitvoering&#13;
van het vonnis van het kantongerecht van&#13;
Eindhoven van 3 juni 1996 evenmin een korting&#13;
van 25% heeft plaatsgevonden.&#13;
Slotsom&#13;
De grieven slagen, zodat het bestreden vonnis&#13;
gedeeltelijk moet worden vernietigd. De vorderingen&#13;
onder “primair I”, “primair II” en&#13;
“primair en secundair” worden toegewezen,&#13;
met dien verstande dat de vordering onder&#13;
“primair II” wordt beperkt als hiervoor in r.o.&#13;
5.8 beschreven.&#13;
De beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van&#13;
het kantongerecht te Eindhoven van 3 juni&#13;
1996, voor zover daarbij op de vordering van&#13;
Van der Vleuten een korting van 30% is toegepast,&#13;
voor zover in de tweede zin van dat&#13;
vonnis een boete van ƒ 300.000,– is bepaald en&#13;
voor zover bij dat vonnis de kosten van het&#13;
geding zijn gecompenseerd.&#13;
en in zoverre opnieuw rechtdoende:&#13;
veroordeelt Van de Ven binnen 30 dagen na&#13;
betekening van het in dezen te wijzen arrest&#13;
alle medewerking te verlenen, waaronder&#13;
begrepen het invullen en ondertekenen van de&#13;
vereiste bescheiden voor het Bureau Heffingen,&#13;
welke vereist is voor de levering aan en&#13;
de registratie ten name van appellant van de&#13;
restant-referentiehoeveelheid dierlijke meststoffen&#13;
ter grootte van 1.887 kilogram (netto)&#13;
fosfaat, zulks op straffe van een dwangsom&#13;
van ƒ 1.000,– voor iedere dag dat geïntimeerde&#13;
in de nakoming van deze veroordeling in gebreke&#13;
blijft, met een maximum van ƒ 250.000,–;&#13;
veroordeelt Van de Ven zich te onthouden van&#13;
enigerlei handeling met betrekking tot de ten&#13;
processe bedoelde restant-referentiehoeveelheid&#13;
dierlijke meststoffen van 1.887 kilogram&#13;
(netto) fosfaat, op verbeurte van een boete ter&#13;
grootte van ƒ 250.000,–, welk verbod eindigt&#13;
1 maand na de definitieve registratie door het&#13;
Bureau Heffingen van de onderhavige overdracht:&#13;
veroordeelt Van de Ven in de kosten van de&#13;
eerste aanleg, tot aan deze uitspraak aan de&#13;
zijde van Van der Vleuten begroot op ƒ 150,–&#13;
voor griffierecht, ƒ 184,53 voor kosten inleidende&#13;
dagvaarding en ƒ 1.200,– voor salaris&#13;
gemachtigde;&#13;
bekrachtigt voormeld vonnis voor het overige;&#13;
wijst af het meer of anders gevorderde;&#13;
veroordeelt Van de Ven in de kosten van het&#13;
hoger beroep, tot aan deze uitspraak begroot&#13;
op ƒ 420,– voor griffierecht, ƒ 109,57 voor&#13;
kosten appèl-dagvaarding en ƒ 5.100,– voor&#13;
salaris procureur.</content><legacyfootnotes/><footnotes><footnote/></footnotes><auteurs/><published>2000-07-01 00:00:00</published><modified>1996-11-05 00:00:00</modified><editiondate>2000-07-01</editiondate><htmlpath>https://denhollander.info/artikel/4778</htmlpath></article>
</articles></edition>
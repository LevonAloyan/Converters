<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2008</searchword><id>7604</id><udhid>UDH:TvAR/7604</udhid><titel>Tuchtgerecht Akkerbouwproductschappen (TvAR 2008/5487)</titel><searchwords><searchword>TvAR 12/2008</searchword><searchword>TvAR 2008/5487</searchword><searchword>UDH:TvAR/7604</searchword></searchwords><attachments><attachment><name>TAR2008_12Rechtspraak_5487.pdf</name><extention>pdf</extention><url>https://denhollander.info/download/7086/ci</url></attachment></attachments><inleiding>1. De procedure&#13;
Op 16 februari 2007 heeft het Tuchtgerecht een schriftelijke&#13;
verklaring ontvangen van de voorzitter van het Hoofdproductschap&#13;
Akkerbouw met nummer PH 06-12 en een&#13;
bijgevoegd berechtingsrapport waarmee de zaak bij het&#13;
Tuchtgerecht aanhangig is gemaakt.&#13;
Op 15 maart 2007 heeft het onderzoek ter zitting plaatsgevonden.&#13;
Van de beherend vennoot is op 14 maart 2007 een&#13;
fax ontvangen. De vennootschap was niet op de zitting vertegenwoordigd.&#13;
Tegen de vennootschap is verstek verleend.&#13;
Namens de voorzitter van het Hoofdproductschap Akkerbouw&#13;
heeft mevrouw mr. O.D. van der Vliet de zaak nader&#13;
toegelicht.</inleiding><content>2. De schriftelijke verklaring en het berechtingsrapport&#13;
De vennootschap wordt ten laste gelegd:&#13;
Overtreding van art. 4 van de Verordening HPA bestrijding&#13;
phytophthora infestans bij aardappelen 2003. Daarin is opgenomen&#13;
het verbod om in een perceel waarop een gewas&#13;
geteeld wordt een aantasting van Phytophthora infestans&#13;
van een bepaalde omvang te hebben. Het berechtingsrapport&#13;
is 10 november 2006 opgemaakt door C.C.A. Boons,&#13;
toezichthouder HPA. Het berechtingsrapport bevat een verklaring&#13;
van de beherend vennoot, een kopie van de verstrekte&#13;
‘rode kaart’ van 30 augustus 2006, een kopie van het&#13;
meldingsformulier van 20 juli 2005 en een kopie situatieschets&#13;
van 30 augustus 2006.3. De betrokken regelgeving&#13;
Het Hoofdproductschap Akkerbouw heeft de Verordening&#13;
HPA bestrijding phytophthora infestans bij aardappelen&#13;
2003 vastgesteld. Doelstelling is de beheersing van de&#13;
schimmelziekte Phytophthora infestans, die grote schade&#13;
kan toebrengen aan de aardappelteelt. De verordening bevat&#13;
regels ter voorkoming van bronnen voor een verdere verspreiding.&#13;
Op overtreding van het bepaalde bij of krachtens&#13;
de Verordening worden tuchtrechtelijke maatregelen gesteld.&#13;
4. De vaststaande feiten&#13;
Op grond van de stukken en het onderzoek ter zitting zijn&#13;
in deze zaak de volgende feiten en omstandigheden voor&#13;
het Tuchtgerecht vast komen te staan:&#13;
– Op 20 juli 2005 is een strafbare Phytophthora-aantasting&#13;
aangetroffen een perceel van de vennootschap;&#13;
– Op 20 juli 2005 is aan de vennootschap een gele&#13;
kaart verstrekt;&#13;
– op 30 augustus 2006 is door E. Vroonland van NAK&#13;
AGRO wederom een Phytophthora-aantasting waargenomen;&#13;
– op 30 augustus 2006 is aan de vennootschap een rode&#13;
kaart verstrekt.&#13;
5. Standpunt vennootschap&#13;
De beherend vennoot geeft in zijn verklaring aan dat hij&#13;
een biologische teler is. Het was op de dag dat de rode kaart&#13;
werd uitgedeeld en de dagen ervoor niet mogelijk de percelen&#13;
te branden door het natte weer op de kleigrond. Twee&#13;
dagen na de rode kaart zijn de percelen gebrand. In de fax&#13;
van 14 maart 2007 verklaart de beherend vennoot vanaf&#13;
1978 biologische boer te zijn en dat aardappelteelt altijd gepaard&#13;
gaat met phytophthora. Hij heeft nog nooit een kaart&#13;
gehad tot in 2005 een gele en in 2006 een rode. De rode&#13;
kaart is onterecht omdat overmacht speelde door de weersomstandigheden,&#13;
hij deed zijn uiterste best. De buurman&#13;
heeft hem aangemeld terwijl ook in de buurpercelen volop&#13;
phytophthora te vinden was.&#13;
6. Standpunt Hoofdproductschap Akkerbouw&#13;
Aangezien phytophthora-aantastingen in het veld een gevaarlijke&#13;
verspreidingsbron vormen, is het van groot belang&#13;
dat akkerbouwers maatregelen nemen (spuiten of branden)&#13;
om de bron onschadelijk te maken. Betrokkene heeft nagelaten&#13;
om aan voornoemde verplichting te voldoen en vormt&#13;
op deze manier een bedreiging voor andere akkerbouwers in&#13;
de omgeving in verband met het gevaar voor verspreiding&#13;
van phytophthora. Het Hoofdproductschap Akkerbouw&#13;
verzoekt het Tuchtgerecht aan betrokkene een geldboete op&#13;
te leggen.&#13;
7. De beoordeling&#13;
Het Tuchtgerecht stelt vast dat er een phytophthora-aantasting&#13;
is aangetroffen op het aardappelperceel van betrokkene.&#13;
Een teler moet voortdurend bedachtzaam zijn op&#13;
phytophthora. Een teler dient zijn percelen regelmatig te&#13;
inspecteren en direct maatregelen te treffen zodra zich de&#13;
ziekte openbaart. Aan de vennootschap is in 2006 een gele&#13;
kaart uitgereikt dus de vennootschap was al eerder gewaar-schuwd en zou daardoor scherp moeten zijn op een besmetting&#13;
met phytophthora. Het Tuchtgerecht is op de hoogte&#13;
van de slechte weersomstandigheden in augustus 2006 en&#13;
zal deze situatie als strafverminderende omstandigheid meenemen&#13;
in de beslissing. Het voorgaande in aanmerking genomen&#13;
acht het Tuchtgerecht het ten laste gelegde bewezen&#13;
en stelt daarmee de overtreding van art. 4 van de Verordening&#13;
HPA bestrijding phytophthora infestans bij aardappelen&#13;
2003 vast.&#13;
8. De beslissing&#13;
Het Tuchtgerecht legt, gelet op de ernst van het feit en de&#13;
omstandigheden van de zaak aan de vennootschap een geldboete&#13;
op van € 300,-.</content><legacyfootnotes/><footnotes><footnote/></footnotes><auteurs/><published>2008-12-01 00:00:00</published><modified>2008-12-01 00:00:00</modified><editiondate>2008-12-01</editiondate><htmlpath>https://denhollander.info/artikel/7604</htmlpath></article>
</articles></edition>
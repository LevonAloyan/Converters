<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1994</searchword><id>5188</id><udhid>UDH:TvAR/5188</udhid><titel>Dijkstra / Roentoe-de Haan (TvAR 1994/4688)</titel><searchwords><searchword>TvAR 4/1994</searchword><searchword>TvAR 1994/4688</searchword><searchword>UDH:TvAR/5188</searchword></searchwords><attachments><attachment><name>1994_nr 4_Rechtspraak_4688.pdf</name><extention>pdf</extention><url>https://denhollander.info/download/5123/ci</url></attachment></attachments><inleiding>Pachtwet, art. 25, 55. Beschikking Superheffing 1988, art. 19&#13;
&#13;
Melkquotum. Gepachte was (mede) dienstbaar aan de melkproduktie. Verkoop van het melkquotum zonder toestemming van de verpachter is wanprestatie. Schadevergoeding en ontbinding pachtovereenkomst.</inleiding><content>Arrest in de zaak van:&#13;
Wouter Dijkstra, wonende te Sonnega, ge-meente Weststellingwerf, appellant, procu-reur: mr. J. van Dijkhuizen,&#13;
tegen&#13;
Neeltje Tettje Wavo Roentoe-de Haan, wo-nende te Hilversum, geïntimeerde, procureur: mr. P.C. Plochg.&#13;
Het geding in eerste aanleg&#13;
De pachtkamer van het kantongerecht te Hee-renveen heeft op 24 oktober 1991 en 17 maart 1992 tussen partijen vonnissen gewezen, die in fotokopie aan dit arrest zijn gehecht en naar de inhoud waarvan wordt verwezen.&#13;
Het geding in hoger beroep&#13;
Appellant - hierna ook te noemen: Dijkstra -is bij exploit van 16 april 1992, met gelijktij-dige dagvaarding van geïntimeerde - hierna ook te noemen: De Haan - voor dit hof, in ho-ger beroep gekomen van genoemde vonnis-sen, waarbij een comparitie van partijen werd bepaald respectievelijk de vordering van De Haan tot ontbinding van de tussen partijen bestaande pachtovereenkomst en tot veroor-deling van Dijkstra tot betaling ener schade-vergoeding ten bedrage van f 135 788,- met wettelijke rente werd toegewezen.&#13;
Bij memorie van grieven heeft Dijkstra na te melden grieven aangevoerd tegen het von-nis van 17 maart 1992, waarvan beroep, met conclusie dat het hof dat vonnis zal vernieti-gen en, opnieuw rechtdoende, alsnog De Haan niet-ontvankelijk in haar vordering zal&#13;
verklaren, althans haar deze als ongegrond en onbewezen zal ontzeggen, met veroordeling van De Haan in de proceskosten van beide in-stanties, subsidiair de door Dijkstra aan De Haan verschuldigde schadevergoeding op een (aanmerkelijk) lager percentage dan 50 pro-cent zal bepalen, met afwijzing van de vorde-ring van De Haan om de pachtovereenkomst te ontbinden c.q. ontbonden te verklaren, een en ander kosten rechtens.&#13;
Bij memorie van antwoord is verweer ge-voerd met conclusie dat het hof de grieven van Dijkstra ongegrond zal verklaren en het vonnis van 17 maart 1992, waarvan beroep, zal bekrachtigen, met veroordeling van Dijk-stra in de kosten van beide instanties.&#13;
Vervolgens hebben partijen de stukken aan het hof overgelegd voor het wijzen van arrest.&#13;
De grieven&#13;
De grieven luiden:&#13;
I. Ten onrechte overweegt de pachtkamer van het kantongerecht in alinea 3 van pagina 2 van het beroepen vonnis, dat het niet van belang is in welke mate verpachter en pachter hebben bijgedragen tot de omvang van het quotum.&#13;
II. Ten onrechte overweegt de pachtkamer van het kantongerecht in alinea 3 van pagina 2 van het beroepen vonnis, dat niet van belang is dat het gepachte voor het weiden van jong vee werd gebruikt.&#13;
III. Ten onrechte overweegt de pachtkamer van het kantongerecht in alinea 5 van pagina&#13;
2 van het beroepen vonnis, dat appellant on- rechtmatig jegens geïntimeerde gehandeld heeft door zich niet te houden aan de betref fende wettelijke voorschriften, waardoor geïn- timeerde schade geleden heeft, die appellant aan haar dient te vergoeden.&#13;
IV. Ten onrechte overweegt de pachtkamer van het kantongerecht in alinea 5 van het be- roepen vonnis, dat er in de onderhavige zaak geen aanleiding is af te wijken van de vrij al gemeen toegepaste regel dat de helft van de waarde van het aan het gepachte toe te reke- nen quotum vergoed dient te worden.&#13;
V. Ten onrechte overweegt de pachtkamer van het kantongerecht in alinea 1 van pagina&#13;
3 van het beroepen vonnis, dat appellant door te handelen gelijk hij deed in zo ernstige mate wanprestatie jegens geïntimeerde heeft ge pleegd dat ontbinding van de pachtovereen- komst geïndiceerd is.&#13;
VI. Ten onrechte veroordeelt de pachtkamer van het kantongerecht appellant tot al&#13;
hetgeen omschreven staat in het dictum van het vonnis d.d. 17 maart 1992.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist, vaststaande feiten worden uitgegaan:&#13;
- bij pachtovereenkomst van 6 januari 1982 zijn door De Haan aan Dijkstra verpacht enige percelen grasland, kadastraal bekend gemeente Oudetrijne, sectie G, nr. 330, groot 9.53.30 ha, zulks voor de duur van zes jaar, ingaande 23 september 1981;&#13;
- Dijkstra exploiteerde een melkveehou- derijbedrijf, bestaande uit voormelde pacht- grond en voor het overige uit bij hem in eigendom zijnde grond en gebouwen, welk bedrijf een totale oppervlakte had van 36.34.30 ha;&#13;
- met de door Dijkstra geëxploiteerde op pervlakte hing in het melkprijsjaar 1990/1991 een heffingvrije hoeveelheid melk samen van totaal 258 839 kg;&#13;
- Dijkstra heeft in de loop van 1990 voor melde heffingvrije hoeveelheid melk geheel vervreemd, zulks zonder medeweten en toe stemming van De Haan.&#13;
Ontvankelijkheid van het hoger beroep&#13;
Nu Dijkstra tegen het tussen partijen gewezen vonnis van 24 oktober 1991 geen grieven heeft aangevoerd, kan hij in zijn hoger beroep tegen dat vonnis niet worden ontvangen.&#13;
Beoordeling van het geschil in hoger beroep 1. Gelet op artikel 182 van de Overgangswet Nieuw Burgerlijk Wetboek is op het onderha-vige geschil, waarin de vorderingen van De Haan zijn gebaseerd op de door haar gestelde tekortkomingen van Dijkstra van vóór 1 janu-ari 1992, het vóór die datum geldende vermo-gensrecht van toepassing.&#13;
2. De in artikel 25 van de Pachtwet neerge-legde verplichtingen van de pachter om als een goed pachter te handelen en bij het einde van de pachtovereenkomst het gepachte in goede staat aan de verpachter op te leveren, zal in het algemeen medebrengen dat het hem niet vrijstaat bij het einde van de pacht of ge-durende de looptijd daarvan de grond aan de verpachter op te leveren zonder deze in de ge-legenheid te stellen tevens de daarmee samen-hangende heffingvrije hoeveelheid melk te verwerven. Dit impliceert, mede gelet op de uit voornoemde wetsartikelen voortvloeiende zorgverplichting van de pachter ook geduren-&#13;
de de looptijd van de pachtovereenkomst, dat het een pachter in het algemeen ook niet vrij-staat gedurende de looptijd van de pacht de met het gepachte samenhangende heffingvrije hoeveelheid melk geheel of gedeeltelijk te vervreemden. Zulk een vervreemding zonder toestemming van de verpachter is aan te mer-ken als handelen in strijd met artikel 25 van de Pachtwet en mitsdien als wanprestatie.&#13;
3. Dijkstra voert in grief I aan dat hij de grond in geschil niet heeft gebruikt ten behoe- ve van zijn melkvee, maar voor het daarop houden van jongvee.&#13;
Uit het ten proces se aangevoerde volgt dat Dijkstra alleen grasland in exploitatie had, alsmede dat hij het land in geschil in elk geval tot en met 1990 heeft gebruikt ten behoeve van zijn rundvee, waarvan een gedeelte toen uit melkvee bestond. Dat land was derhalve (mede) dienstbaar aan de melkproduktie, zulks direct of indirect. Het laatste was het ge-val indien hij het gepachte niet beweidde met melkvee, maar met ander vee van zijn bedrijf zodat hij op andere gedeelten daarvan melk-vee kon houden c.q. ruw voeder kon winnen ten behoeve van - onder meer - dat melkvee.&#13;
Voor het antwoord op de vraag of het melkquotum samenhangt met een bepaald ge-deelte van de tot het bedrijf behorende en ten behoeve van de veehouderij in gebruik zijnde grond, maakt het geen verschil of juist ook dat gedeelte al dan niet direct ten behoeve van het melkvee is gebruikt. De eventuele omstandig-heid dat op een bepaald bedrijf meer jongvee wordt gehouden dan gemiddeld op een melk-veehouderijbedrijf het geval is, dan wel de be-drijfsvoering mede sterk gericht is op het opfokken van jongvee, doet daaraan niet af.&#13;
De blijkens de daarop gegeven toelichting, op een ander standpunt gebaseerde grieven I en II zijn mitsdien ongegrond.&#13;
4. Uit hetgeen in de beide voorgaande rechtsoverwegingen is overwogen, volgt dat ook grief III faalt. De op naam van Dijkstra staande heffingvrije hoeveelheid melk hing naar evenredigheid ook met de grond in ge schil samen en de vervreemding daarvan zon der medeweten en toestemming van De Haan moet worden aangemerkt als wanprestatie van Dijkstra ten opzichte van De Haan.&#13;
5. Dijkstra heeft in prima nog aangevoerd dat hij de grond in geschil in het kader van de ruilverkaveling 'Oldelamer' eerst kort voor de invoering van de superheffing heeft toege- deeld gekregen, dat deze grond ook om die reden niet (evenredig) heeft bijgedragen aan het destijds aan hem toegekende melkquotum en dat het hem daarom vrijstond het gehele melkquotum te vervreemden zonder overleg met en toestemming van De Haan.&#13;
Het hof kan hem daarin evenwel niet vol-gen. Dijkstra ziet er ten onrechte aan voorbij dat het ter zake door hem gestelde onverlet laat dat de litigieuze grond bij het aangaan van de onderhavige pachtovereenkomst duur-zaam deel is gaan uitmaken van zijn bedrijf en dat - zoals hiervoor reeds overwogen - 1990 de toen te zijnen name staande heffingvrije hoeveelheid melk naar evenredigheid ook met die grond samenhing, overigens heeft hij die grond ook gedurende de jaren 1982 en 1983 in gebruik gehad en er moet daarom van wor-den uitgegaan dat die grond wel heeft bijge-dragen aan de melkproduktie die de basis vormde van het aan Dijkstra toegekende melkquotum.&#13;
6. Het hof kan Dijkstra evenmin volgen in zijn redenering dat de toedeling van het ge pachte in het kader van de ruilverkaveling zo kort voor het referentiejaar vergelijkbaar is met een investeringsverplichting als bedoeld in artikel 11 van de Beschikking Superheffing 1984, zulks reeds omdat de uit de pachtover eenkomst in geschil voor Dijkstra voortvloei ende verplichtingen vóór 1 januari 1982 (te weten per 23 september 1981) zijn aangegaan. In het midden kan dan ook blijven of overi gens van verplichtingen als bedoeld in ge noemd artikel sprake is.&#13;
7. De schade die De Haan heeft geleden als gevolg van de door Dijkstra gepleegde, hem toerekenbare wanprestatie, dient door laatst genoemde aan eerstgenoemde te worden ver goed.&#13;
Nu enerzijds De Haan als verpachtster van de grond in geschil, die - zoals uit het vo-renoverwogene volgt - geacht moet worden mede te hebben bijgedragen aan de melkpro-duktie in het bedrijf van Dijkstra, deze grond ter beschikking heeft gesteld en anderzijds Dijkstra die melkproduktie tot stand heeft ge-bracht, acht het hof een redelijke vergoeding van die schade: de helft van de waarde van de vervreemde hoeveelheid melk ten tijde van de wanprestatie voorzover die hoeveelheid met het pachtland in geschil samenhing. De door Dijkstra aangevoerde omstandigheden acht het hof onvoldoende om op grond daarvan tot een ander oordeel te komen. Ook grief IV is daarom ongegrond.&#13;
Tegen de vaststelling van de waarde het melkquotum in geschil op f 4,- per kg is geen&#13;
grief aangevoerd, weshalve ook het hof daar-van zal uitgaan. Hetzelfde geldt ten aanzien van de bepaling van de heffingvrije hoeveel-heid melk die in 1990 met de grond in geschil samenhing.&#13;
8. Dijkstra heeft het melkquotum in geschil zonder enige vorm van overleg met De Haan vervreemd, zulks ondanks het feit dat op dat moment, mede gelet op de toen inmiddels tot stand gekomen jurisprudentie en daaromtrent van dit hof, al geruime tijd aan verpachters en pachters bekend kon en moest zijn wat hun verplichtingen waren (en zijn) met betrekking tot met verpachte grond samenhangend melkquotum. Anderzijds is door hem niets aangevoerd omtrent - relevante - bijzondere omstandigheden die voor hem aanleiding moesten zijn om desondanks tot die ver vreemding over te gaan.&#13;
Gelet op een en ander, acht het hof de wanprestatie van Dijkstra dusdanig ernstig dat van De Haan niet gevergd kan worden de on-derhavige pachtovereenkomst te continueren. De pachtkamer van de kantongerecht heeft dan ook terecht de vordering tot ontbinding van die overeenkomst toegewezen. Grief V is derhalve ongegrond.&#13;
9. Grief VI heeft geen zelfstandige beteke nis en faalt op grond van al het hiervoor over- wogene eveneens.&#13;
Het door Dijkstra nog gedane bewijsaan-bod is te vaag en ongespecificeerd, weshalve het hof daaraan voorbijgaat.&#13;
Slotsom&#13;
Dijkstra moet niet-ontvankelijk worden ver-klaard in zijn hoger beroep tegen het vonnis van 24 oktober 1991, waarvan beroep. Het vonnis van 17 maart 1992, waarvan beroep, moet worden bekrachtigd en Dijkstra moet als de ook in hoger beroep in het ongelijk gestel-de partij worden veroordeeld in de kosten van dat beroep.&#13;
Beslissing&#13;
Het hof, recht doende in hoger beroep:&#13;
Verklaart Dijkstra niet-ontvankelijk in zijn hoger beroep tegen het door de pachtkamer van het kantongerecht te Heerenveen tussen partijen gewezen vonnis van 24 oktober 1991.&#13;
Bekrachtigt het door die pachtkamer tussen partijen gewezen vonnis van 17 maart 1992, waarvan beroep.&#13;
Veroordeelt Dijkstra in de in hoger beroep tussen partijen gevallen proceskosten, aan de zijde van De Haan tot heden begroot op f 1200,- voor verschotten en f 2500,- voor salaris van de procureur.&#13;
</content><legacyfootnotes/><footnotes><footnote/></footnotes><auteurs/><published>1994-04-01 00:00:00</published><modified>1993-07-12 00:00:00</modified><editiondate>1994-04-01</editiondate><htmlpath>https://denhollander.info/artikel/5188</htmlpath></article>
</articles></edition>
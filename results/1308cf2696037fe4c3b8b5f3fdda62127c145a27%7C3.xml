<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2001</searchword><id>4703</id><udhid>UDH:TvAR/4703</udhid><titel>A. / directeur RVV (TvAR 2001/5062)</titel><searchwords><searchword>TvAR 5/2001</searchword><searchword>TvAR 2001/5062</searchword><searchword>UDH:TvAR/4703</searchword></searchwords><attachments><attachment><name>2001_nr 5_Rechtspraak_5062.pdf</name><extention>pdf</extention><url>https://denhollander.info/download/4645/ci</url></attachment></attachments><inleiding>[Richtlijn (EEG) nr. 85/511 art. 1, 2, 5, 13;&#13;
Beschikking Cie EG van 27 maart 2001 art. 1&#13;
en 2; Gezondheids- en welzijnswet voor&#13;
dieren art. 15, 17, 21, 22, 111; Besluit&#13;
verdachte dieren art. 2; Regeling noodvaccinatie&#13;
mond- en klauwzeer 2001 art. 1]&#13;
&#13;
Ruiming en vooruitlopend hierop vaccinatie&#13;
aangezegd van de evenhoevige dieren op&#13;
verzoeksters bedrijf vanwege ligging op één&#13;
kilometer van besmet primair bedrijf (in&#13;
Nijbroek). Voorl. voorz. gevraagd nadat&#13;
vaccinatie plaatsvond. Richtlijn nr. 85/511&#13;
sluit niet onmiskenbaar aanvullende&#13;
bevoegdheden van lidstaten uit. Gevraagde&#13;
voorziening geweigerd.</inleiding><content>UITSPRAAK OP HET VERZOEK OM&#13;
VOORLOPIGE VOORZIENING IN DE&#13;
ZAAK VAN:&#13;
A. te Terwolde,&#13;
verzoekster,&#13;
gemachtigde:&#13;
mr. H.J. Bronkhorst, te Den Haag,&#13;
tegen&#13;
de directeur van de Rijksdienst voor de keuring&#13;
van Vee en Vlees,&#13;
verweerder,&#13;
gemachtigden:&#13;
mr. H.C.M. Borman-Nijman, drs. P.F. de&#13;
Klerk en D. de Smit.&#13;
1 De procedure&#13;
Bij besluit van 27 maart 2001 heeft verweerder&#13;
verzoekster, onder verwijzing naar artikel 24&#13;
van de Gezondheids- en welzijnswet voor&#13;
dieren (hierna: de Wet), medegedeeld dat alle&#13;
evenhoevigen op haar bedrijf op grond van&#13;
artikel 2, onderdeel c, van het Besluit verdachte&#13;
dieren (Besluit van 15 juli 1994, houdende&#13;
regels betreffende verdachte dieren, Stb.&#13;
1994/731, laatstelijk gewijzigd bij besluit van&#13;
7 augustus 1998, Stb. 1998/667, hierna: het&#13;
Besluit) met ingang van die datum als verdacht&#13;
van mond- en klauwzeer worden aangemerkt.&#13;
Tevens heeft verweerder verzoekster,&#13;
onder verwijzing naar artikel 21, derde lid,&#13;
van de Wet, medegedeeld dat hij spoedheidshalve&#13;
onder meer de volgende maatregel neemt:&#13;
“1. Ter bestrijding van het mond- en klauwzeervirus&#13;
en ter voorkoming van verspreiding&#13;
ervan is het noodzakelijk dat alle evenhoevigen&#13;
op uw bedrijf, overeenkomstig artikel 22,&#13;
eerste lid, onderdeel f, van de GWWD, worden&#13;
gedood. Over het precieze tijdstip van het&#13;
doden van de dieren zult u nog nader geïnformeerd&#13;
worden.&#13;
In afwachting van het doden van de op uw&#13;
bedrijf aanwezige evenhoevige dieren zullen&#13;
zij overeenkomstig artikel 17, eerste lid, van&#13;
de GWWD worden gevaccineerd tegen&#13;
mond- en klauwzeer. Het vaccineren geschiedt&#13;
namens de Rijksdienst voor de keuring van&#13;
Vee en Vlees. De gevaccineerde dieren worden&#13;
terstond na de vaccinatie voorzien van een&#13;
daartoe door de directeur van de Rijksdienst&#13;
voor de keuring van Vee en Vlees aangewezen&#13;
identificatiemerk. Over het precieze tijdstip&#13;
waarop uw dieren gevaccineerd zullen worden,&#13;
zult u nog nader geïnformeerd worden.”&#13;
Tegen deze besluiten heeft verzoekster een&#13;
bezwaarschrift ingediend. Voorts heeft zij bij&#13;
verzoekschrift van 29 maart 2001 aan de president&#13;
van het College verzocht een voorlopige&#13;
voorziening te treffen, strekkende tot&#13;
schorsing van de tenuitvoerlegging van het&#13;
besluit van 27 maart 2001.&#13;
Nadat was gebleken dat het behandelen – nog&#13;
op 29 maart 2001 – van het verzoek om voorlopige&#13;
voorziening voorzover gericht tegen de&#13;
vaccinatie geen zin meer had, omdat blijkens&#13;
mededeling van partijen die vaccinatie inmiddels&#13;
had plaatsgevonden, is aan verzoekster&#13;
gevraagd of het verzoek gehandhaafd werd&#13;
voor het overige. Bij faxbericht van 30 maart&#13;
2001, 14.44 uur, heeft verzoeksters gemachtigde&#13;
dat laatste bevestigd.&#13;
[…]&#13;
3 Feiten en omstandigheden&#13;
Bij de beoordeling van het verzoek om voorlopige&#13;
voorziening gaat de president op grond&#13;
van de stukken en het onderzoek ter zitting&#13;
uit van de volgende feiten en omstandigheden.&#13;
– Op 23 maart 2001 zijn klinische verschijnselen&#13;
van mond- en klauwzeer op een bedrijf in&#13;
Nijbroek (hierna: het primaire bedrijf) aangetroffen.&#13;
– Het bedrijf van verzoekster is gelegen op&#13;
ongeveer een kilometer van het primaire&#13;
bedrijf.&#13;
– Op 27 maart 2001 heeft verweerder het&#13;
besluit genomen ten aanzien waarvan thans&#13;
het verzoek om een voorlopige voorziening is&#13;
gedaan. In dit besluit heeft verweerder als&#13;
reden van verdenking van mond- en klauwzeer&#13;
vermeld dat in de omgeving van het&#13;
bedrijf van verzoekers, te weten in Nijbroek,&#13;
op 23 maart 2001 een geval van mond- en&#13;
klauwzeer is vastgesteld en dat daardoor niet&#13;
kan worden uitgesloten dat de dieren op verzoeksters&#13;
bedrijf in de gelegenheid zijn&#13;
geweest om met deze ziekte te worden besmet.&#13;
– Op 28 maart 2001 zijn de op verzoeksters&#13;
bedrijf aanwezige evenhoevige dieren gevaccineerd.&#13;
[…]&#13;
6 De beoordeling&#13;
6.1 Ingevolge het bepaalde in artikel 8:81 van&#13;
de Awb juncto artikel 19, eerste lid, van de&#13;
Wet bestuursrechtspraak bedrijfsorganisatie&#13;
kan, indien tegen een besluit bij het College&#13;
beroep is ingesteld, dan wel, voorafgaand aan&#13;
een mogelijk beroep, bezwaar is gemaakt, op&#13;
verzoek een voorlopige voorziening worden&#13;
getroffen indien onverwijlde spoed, gelet op&#13;
de betrokken belangen, dat vereist.&#13;
Gelet op hetgeen partijen over en weer hebben&#13;
gesteld overweegt de president als volgt.&#13;
6.2 De president stelt voorop dat de aangezegde&#13;
maatregel tot noodvaccinatie inmiddels ten&#13;
uitvoer is gelegd. Het onderhavige verzoek&#13;
om een voorlopige voorziening strekt, ook&#13;
volgens verzoekster, dus slechts tot schorsing&#13;
van de opgelegde maatregel tot het doden van&#13;
de – reeds gevaccineerde – dieren op het&#13;
bedrijf van verzoekster.&#13;
6.3 Tussen partijen is niet in geschil dat het&#13;
primaire bedrijf een besmet bedrijf is in de zin&#13;
van artikel 2, aanhef en onder c, van de Richtlijn,&#13;
waarvoor overigens naar voorlopig oordeel&#13;
ook genoegzaam bevestiging kan worden&#13;
gevonden in de door verweerder ter zitting&#13;
overgelegde rapporten van de RVV en IDLelystad.&#13;
Evenmin is tussen partijen in geschil&#13;
dat verzoeksters bedrijf is gelegen binnen een&#13;
straal van 2 kilometer rond het primaire&#13;
bedrijf, welke verweerder als afstandscriterium&#13;
hanteert voor de beoordeling of, gelet op&#13;
de veterinaire risico’s van verspreiding van het&#13;
virus rondom een besmet bedrijf, de dieren in&#13;
de daaromheen liggende bedrijven als verdachte&#13;
dieren moeten worden aangemerkt.&#13;
6.4 Verzoekster heeft in de eerste plaats betoogd&#13;
dat het door haar aangevochten besluit&#13;
van 27 maart 2001 onrechtmatig is wegens&#13;
strijd met het Europese Gemeenschapsrecht.&#13;
Hetgeen verzoekster in dit verband heeft aangevoerd&#13;
strekt ertoe in dit geding de president&#13;
de conclusie te laten trekken dat het thans&#13;
bestreden besluit moet worden geschorst op&#13;
grond van de door verzoekster gestelde strijdigheid&#13;
met het communautaire recht, waarvan&#13;
in het bijzonder de Richtlijn, gezien het&#13;
uitputtend karakter daarvan.&#13;
Om tot zo’n conclusie te komen is het naar&#13;
voorlopig oordeel noodzakelijk, gelet op de&#13;
belangen die de Richtlijn beoogt te dienen en&#13;
de risico’s die aan de orde zijn indien de maatregelen&#13;
die verweerder noodzakelijk acht&#13;
worden uitgesteld, dat het onmiskenbaar is&#13;
dat de Richtlijn aanvullende bevoegdheden&#13;
van de lidstaten uitsluit. Naar voorlopig oordeel&#13;
kunnen de diverse door verzoekster&#13;
genoemde argumenten niet leiden tot het oordeel&#13;
dat van een dergelijke onmiskenbaarheid&#13;
sprake is.&#13;
Daartoe overweegt de president meer in het&#13;
bijzonder dat de aard van de materie waarover&#13;
de in de Richtlijn neergelegde regeling gaat,&#13;
naar voorlopig oordeel mee kan brengen dat,&#13;
bijvoorbeeld vanwege het gedrag van een nog&#13;
niet bekend virus-type, onder omstandigheden&#13;
verdergaand optreden nodig blijkt om&#13;
de door de Richtlijn nagestreefde doeleinden&#13;
te bereiken. De Richtlijn-bepalingen vormen&#13;
dus – naast de toetsing aan de bepalingen van&#13;
de Wet – weliswaar het in eerste instantie&#13;
meest aangewezen uitgangspunt voor de&#13;
beoordeling door de rechter van de rechtmatigheid&#13;
van de maatregelen die verweerder&#13;
neemt, maar dat sluit naar voorlopig oordeel&#13;
niet uit dat onder omstandigheden op bepaalde&#13;
punten verdergaand optreden, dan in de&#13;
bepalingen van de Richtlijn is voorzien, in het&#13;
licht van de Richtlijn toelaatbaar geacht moet&#13;
worden. Niet valt in te zien, naar voorlopig&#13;
oordeel, dat zodanige omstandigheden thans&#13;
niet aan de orde zijn.&#13;
6.5 Ter zake van de bevoegdheid van verweerder&#13;
om in het onderhavige geval de maatregel&#13;
van vaccinatie in combinatie met doding te&#13;
treffen overweegt de president als volgt.&#13;
6.5.1 Toetsing van het bestreden besluit aan de&#13;
bepalingen van de Wet en het Besluit levert,&#13;
gelet op hetgeen hiervoor onder 6.3. is overwogen,&#13;
op dat verweerder de dieren op het&#13;
bedrijf van verzoekster niet ten onrechte verdacht&#13;
heeft verklaard.&#13;
6.5.2 In zijn uitspraak van 28 maart 2001,&#13;
nr. 01/209, heeft de president uitgesproken&#13;
voorshands van oordeel te zijn dat verweerder,&#13;
gelet op het bepaalde in artikel 13, derde&#13;
lid, van de Richtlijn, juncto artikel 17, eerste&#13;
lid, van de wet, juncto artikel 1 van de Regeling,&#13;
de bevoegdheid heeft om evenhoevige&#13;
dieren binnen een door hem bepaalde straal te&#13;
vaccineren tegen mond- en klauwzeer alvorens&#13;
tot doding van deze dieren over te gaan.&#13;
De president ziet geen aanleiding hierover in&#13;
het thans aan hem voorgelegde geschil anders&#13;
te denken.&#13;
6.5.3 Gelet op het bepaalde bij artikel 22,&#13;
onder f., van de Wet heeft verweerder voorts&#13;
in beginsel de bevoegdheid om te beslissen&#13;
dat, gezien de verdachtverklaring van de dieren,&#13;
de dieren gedood moeten worden.&#13;
De Beschikking van de Commissie van&#13;
27 maart 2001 kan naar voorlopig oordeel niet&#13;
afdoen aan laatstbedoelde bevoegdheid van&#13;
verweerder. Hetgeen verzoekster over die&#13;
Beschikking heeft aangevoerd behoeft hier&#13;
dan ook geen bespreking.&#13;
6.5.4 Het bestreden besluit geeft volgens verweerder&#13;
uitvoering aan het beleid van verweerder&#13;
om, in de situatie zoals die thans in&#13;
het betrokken gebied aan de orde is, over te&#13;
gaan tot vaccinatie en doden van alle – al dan&#13;
niet gevaccineerde – evenhoevige dieren op&#13;
bedrijven in een straal van 2 kilometer rond&#13;
het primaire bedrijf, waarbinnen verzoeksters&#13;
bedrijf is gelegen. Voorshands ziet de president&#13;
geen grond om te oordelen dat dit beleid&#13;
ten onrechte op verzoekster is toegepast.&#13;
Evenmin zijn bijzondere omstandigheden&#13;
gesteld die nopen tot het oordeel dat dit&#13;
beleid juist niet op verzoeksters bedrijf toepassing&#13;
behoort te vinden. Daarbij merkt de&#13;
president op dat verweerder grote ruimte toekomt&#13;
bij de beoordeling van de noodzaak – in&#13;
de zin van artikel 21 van de Wet – van een&#13;
maatregel als hier aan de orde. Naar voorlopig&#13;
oordeel van de president heeft verweerder de&#13;
grenzen van die ruimte niet overschreden.&#13;
6.5.5 Met betrekking tot de overige grieven&#13;
die verzoekster heeft aangevoerd tegen het&#13;
onderhavige beleid van verweerder stelt de&#13;
president voorop, met verwijzing naar hetgeen&#13;
hij in eerdere uitspraken vorige week&#13;
heeft overwogen, dat bij die beoordeling van&#13;
het beleid van de minister de rechter marginaal&#13;
toetst. Dat wil zeggen dat hij slechts&#13;
reden tot ingrijpen ziet, indien het beleid kennelijk&#13;
onredelijk zou moeten worden geacht.&#13;
Die toetsing leidt de president – bij de huidige&#13;
stand van zaken met betrekking tot de monden&#13;
klauwzeerepidemie – voorshands en in&#13;
navolging van de hiervoor genoemde uitspraak&#13;
van 28 maart 2001 niet tot het oordeel&#13;
dat bedoeld beleid kennelijk onredelijk is.&#13;
Meer in het bijzonder overweegt de president&#13;
ter zake van de stellingname van verzoekster&#13;
dat, nu de op haar bedrijf aanwezige evenhoevige&#13;
dieren zijn gevaccineerd, het doden van&#13;
die dieren niet meer noodzakelijk is en derhalve&#13;
onevenredig/disproportioneel is, het&#13;
volgende. In navolging van de hiervoor&#13;
genoemde uitspraak van 28 maart 2001, moet&#13;
voorshands worden geoordeeld dat de aard&#13;
van de aangezegde maatregel (vaccinatie,&#13;
gevolgd door doding) onmiskenbaar uiterst&#13;
rigoureus is, maar niet kennelijk onredelijk.&#13;
De president ziet dan ook geen plaats voor&#13;
het oordeel dat verweerder bij afweging van&#13;
enerzijds de met deze maatregel te dienen&#13;
belangen en anderzijds de belangen van de&#13;
betrokken veehouders niet in redelijkheid tot&#13;
de slotsom heeft kunnen komen dat de maatregel&#13;
tot doden, al dan niet in combinatie met&#13;
de nadere maatregel tot vaccineren nodig is.&#13;
6.6 Voorzover verzoekster met zijn stellingname&#13;
ter zake van de in de slotakte bij het&#13;
Verdrag tot de Europese Unie afgelegde verklaring&#13;
betreffende het welzijn van dieren&#13;
beoogt te stellen dat (de tenuitvoerlegging&#13;
van) het besluit van 30 maart 2001 in strijd is&#13;
met die verklaring, valt, daargelaten de vraag&#13;
of verzoekster aan bedoelde verklaring van de&#13;
slotakte rechten kan ontlenen, naar voorlopig&#13;
oordeel niet in te zien dat het vaccineren en&#13;
doden op zodanige wijze geschiedt, dat daardoor&#13;
het welzijn van de betrokken dieren in&#13;
geding komt op een wijze die een strijdigheid,&#13;
als door verzoekster bedoeld, oplevert.&#13;
6.7 Al met al ziet de president geen grond om&#13;
wegens kennelijke onrechtmatigheid van het&#13;
besluit van 27 maart 2001 over te gaan tot&#13;
schorsing van dit besluit, voorzover dat ziet&#13;
op het doden van dieren.&#13;
[…]&#13;
7 De beslissing&#13;
De president wijst het verzoek om een voorlopige&#13;
voorziening af.</content><legacyfootnotes/><footnotes><footnote/></footnotes><auteurs/><published>2001-03-24 00:00:00</published><modified>2001-03-24 00:00:00</modified><editiondate>2001-03-24</editiondate><htmlpath>https://denhollander.info/artikel/4703</htmlpath></article>
</articles></edition>
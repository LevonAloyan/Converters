<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1997</searchword><id>5788</id><udhid>UDH:TvAR/5788</udhid><titel>De gewijzigde Wet voorkeursrecht gemeenten en de agrarische praktijk.</titel><searchwords><searchword>TvAR 4/1997</searchword><searchword>UDH:TvAR/5788</searchword></searchwords><attachments><attachment><name>1997_nr 4_Artikel_Huijgen.pdf</name><extention>pdf</extention><url>https://denhollander.info/download/5719/ci</url></attachment></attachments><inleiding>1. Inleiding&#13;
De Wet voorkeursrecht gemeenten (Wvg) kwam tot stand in 1981. Zij was de vrucht van de progressieve grondpolitiek in de jaren zeventig, die eveneens leidde tot een voor-stel tot aanpassing van de Onteigeningswet (Ow) alsmede tot de Wet Agrarisch Grond-verkeer. Deze al te vooruitstrevende grondpolitiek leidde in 1977 tot de val van het ka-binet. Weliswaar kwam de Wet voorkeursrecht gemeenten in 1981 tot stand, maar de inwerkingtreding liet tot in 1985 op zich wachten. Bijna sneuvelde de nieuwe wet in het kader van de deregulering van begin jaren tachtig. De inwerkingtreding vond uiteinde-lijk echter toch plaats op 1 januari 1985, doch uitsluitend voor de stads- en dorpsver-nieuwingsgebieden.&#13;
In die jaren was de wet met name bedoeld om gemeenten een instrument te geven tot verwerving van panden in stadsvernieuwingsgebieden waarvan het feitelijk gebruik af-week van de planologische bestemming. Een voorbeeld daarvan vormt het garagebe-drijf dat zich in een monumentale binnenstad bevindt en dat de gemeente, gelet op overwegingen van toeristische alsmede van milieutechnische aard, aldaar gaarne ziet verdwijnen.&#13;
Tot zover zijn agrarische gronden nog niet in beeld. Dat wordt begin jaren negentig anders. De grondprijzen op de zogenaamde Vinex-locaties1 gaan dan flink stijgen. De Vereniging Nederlandse Gemeenten acht in het kader van de verstedelijkingstaakstel-ling een uitbreiding van het instrumentarium tot verwerving van gronden door ge-meenten noodzakelijk. Zij verzoekt de minister van Volkshuisvesting, Ruimtelijke Or-dening en Milieubeheer (VROM) om snelle invoering van de mogelijkheid van een voorkeursrecht voor de stedelijke uitbreidingsgebieden. In 1994 brengt de minister eerst een proeve van een wetsontwerp uit.2 Daarna wordt in de loop van 1995 een wets-voorstel aan het parlement aangeboden dat voorziet in een algemeen voorkeursrecht voor alle gemeenten in geval van een bestemmingswijziging van de grond. Door de aanvaarding van het amendement-Esselink3 wordt de bevoegdheid tot het gebruikma-ken van het voorkeursrecht echter beperkt tot gemeenten waaraan "blijkens nationaal of provinciaal ruimtelijk beleid uitbreidingscapaciteit is toegedacht of gegeven".4 Het aldus gewijzigde wetsvoorstel is per 17 juli 1996 in werking getreden. </inleiding><content>2. Relatie tot onteigening&#13;
Men kan zich de vraag stellen in hoeverre het instrument van het gemeentelijk voor-keursrecht nog nodig is naast de mogelijkheid voor de gemeente om gronden te ontei-genen. Immers, wanneer bijvoorbeeld agrarische gronden worden bestemd voor wo-ningbouw, dan kan ter behartiging van het algemeen belang het instrument van onteigening worden gehanteerd om zo'n bouwplan te realiseren. Waarom zou men dan voor de uitbreidingslocaties nog een gemeentelijk voorkeursrecht nodig hebben?&#13;
De kern van de beantwoording van deze vraag ligt in de beperkingen die het ontei-geningsrecht in zich heeft.5 Onteigening is in de hier bedoelde situaties slechts mogelijk wanneer een eigenaar van de grond niet in staat of bereid is het bestemmingsplan zelf te verwezenlijken6 en de gemeente op haar beurt op korte termijn tot realisatie van het plan wil komen. De gemeente zal ook in dat geval overigens eerst langs de weg van minnelijke aankoop de desbetreffende gronden dienen trachten te verkrijgen. Nu was onteigening in een tijd dat een groot deel van de nieuwbouw in de sociale sector plaats-vond een bruikbaar instrument voor grondverwerving. Immers, particuliere grondei-genaren konden casu quo wilden die bouwtaak veelal niet zelf realiseren. In een tijd waarin het grootste deel van de woningbouw plaatsvindt in de marktsector ligt dit an-ders. Particuliere grondeigenaren zullen veel vaker bereid en in staat zijn bouwplannen in dit segment van de markt zelf te verwezenlijken.7&#13;
In dit licht bezien is het gemeentelijk voorkeursrecht een zinvol instrument. De ge-meente kan dan in een vroeg stadium gronden verwerven wanneer deze beschikbaar komen. Zij hoeft niet te wachten tot het tijdstip waarop de realisatie van het desbetref-fende plandeel aan bod is om op dat moment tot gedwongen onteigening over te gaan. De minister meent dan ook dat het gemeentelijk voorkeursrecht een geschikt middel is om adequaat te kunnen reageren zodra iemand een perceel dat goed in het gemeentelijk verwervingsbeleid past vrijwillig wil verkopen. De betrokken eigenaar zal zich dan niet kunnen verweren met het argument van zelfrealisatie van de plannen tezamen met de bereidverklaring een exploitatieovereenkomst8 met de desbetreffende gemeente te slui-ten. De conclusie is dan ook dat het gemeentelijk voorkeursrecht een geschikt instru-ment van grondverwerving is tussen enerzijds de minnelijke aankoop en anderzijds de onteigening.&#13;
Het enige aspect dat de instrumenten van onteigening en gemeentelijk voorkeurs-recht gemeen hebben is de bepaling van de grondwaarde. Het gaat dan niet om het be-reiken van een prijs verlagend effect, maar om vergoeding van de verkoopwaarde op de vrije markt. Art. 16 van de Wet voorkeursrecht gemeenten verwijst dan ook voor de prijsbepaling naar de relevante bepalingen uit de Onteigeningswet (art. 40b-40f Ow). 3. Voornaamste wetswijzigingen&#13;
Om een overzicht te krijgen van het verruimde toepassingsbereik van de aangepaste Wet voorkeursrecht gemeenten lijkt het goed om de belangrijkste wijzigingen hier te noemen.&#13;
In de eerste plaats is de beperking van het toepassingsbereik van de wet tot stads- en dorpsvernieuwingsgebieden opgeheven. In verband daarmee is art. 30, lid 3 Wvg ver-vallen. Daarmee kan in beginsel ieder (ontwerp-)structuurplan casu quo (ontwerp-) bestemmingsplan de planologische grondslag vormen voor een aanwijzingsbesluit van de gemeente tot vestiging van een voorkeursrecht. Hierbij dienen echter twee kantte-keningen te worden geplaatst.&#13;
Allereerst zullen slechts die gronden voor een wijzigingsbesluit als voormeld in aan-merking komen waaraan bij het structuurplan onderscheidenlijk het bestemmingsplan een niet-agrarische bestemming is toegedacht en waarvan het feitelijk gebruik afwijkt van dat plan.9 Voorts kan, zoals wij reeds zagen, het vorenbedoelde besluit slechts af-komstig zijn van een gemeente waaraan zelfstandig of samen met andere gemeenten blijkens nationaal of provinciaal ruimtelijk beleid uitbreidingscapaciteit is toegedacht of gegeven.10 Daarmee is echter niet alles gezegd, omdat ten aanzien van dit laatste uit-gangspunt een uitzondering in de wet is neergelegd. De mogelijkheid bestaat namelijk dat wanneer geen uitbreidingscapaciteit aan een gemeente is toegedacht, tóch een aan-wijzingsbesluit tot vestiging van een voorkeursrecht door de gemeenteraad wordt ge-nomen. In dat laatste geval wordt zo'n raadsbesluit niet genomen dan nadat van Gede-puteerde Staten (hierna: GS) vooraf een verklaring van geen bezwaar is verkregen. De vraag rijst of met deze laatste mogelijkheid teniet wordt gedaan de clausulering van de in art. 2a, lid 1 Wvg voorafgaande zin die ertoe strekt dat het voorkeursrecht in begin-sel slechts kan worden gevestigd in - kort gezegd - stedelijke uitbreidingsgebieden. In de Memorie van Antwoord geeft de minister aan dat het verlenen van een verklaring van geen bezwaar door GS ten aanzien van zo'n raadsbesluit tot vestiging van een voor-keursrecht buiten een stedelijk uitbreidingsgebied, aan GS de inspanningsverplichting oplegt tot het opnemen van concrete uitbreidingsplannen in de eerstvolgende herzie-ning van het desbetreffende streekplan.11 Derhalve zullen GS niet zonder meer zo'n verklaring van geen bezwaar afgeven, maar dit slechts doen wanneer ze er redelijkerwijs vanuit kunnen gaan dat de ruimtelijke ontwikkeling van de gemeente past in het voor-genomen beleid van de provincie.&#13;
In een circulaire legt de minister de tweede volzin van art. 2a Wvg nader uit.12 Hij noemt slechts twee situaties die zich ertoe lenen een verklaring van geen bezwaar van GS op een raadsbesluit tot vestiging van een voorkeursrecht buiten de uitbreidingsge-bieden bedoeld in de eerste volzin van art. 2a Wvg te verkrijgen. In de eerste plaats is dat het geval wanneer er twijfel bestaat over de interpretatie van een streekplan. Kortom: is er nu wel of geen uitbreidingscapaciteit toegedacht? In de verklaring van geen bezwaar geeft de provincie daaromtrent dan helderheid. Het tweede geval doet zich voor wanneer het streekplan nog niet voorziet in uitbreidingscapaciteit. GS zullen dan een verklaring van geen bezwaar afgeven als ze willen anticiperen op een herziening van het streekplan waarin die uitbreidingscapaciteit wel is opgenomen. Met andere woorden: er moeten in laatstbedoeld geval concrete toekomstplannen bestaan tot her-ziening van het streekplan.&#13;
In de tweede plaats is in het licht van de decentralisatie van bevoegdheden van de centrale overheid naar lagere overheden het voorkeursrecht geheel de verantwoorde-lijkheid van de gemeenten geworden. Dit heeft tweerlei gevolg gehad. Enerzijds is bui-ten het hiervoor beschreven bijzondere geval13 van een verklaring van geen bezwaar van GS de eis van goedkeuring door GS van een raadsbesluit tot vestiging van het voor-keursrecht gebaseerd op in een structuurplan gelegen gronden vervallen.14 Anderzijds is de mogelijkheid voor de Kroon om bij besluit gronden, die nog niet waren opgeno-men in een ontwerp-structuurplan of ontwerp-bestemmingsplan, aan te wijzen voor vestiging van een voorkeursrecht thans geschrapt.15 Deze bevoegdheid berust nu, be-houdens het hierna te bespreken geval van de zogenaamde voorbereidingsbescher-ming,16 steeds bij de gemeenteraad.17 Het schrappen van de bevoegdheden van GS en de Kroon is in de toelichting mede gemotiveerd onder verwijzing naar het feit dat de gemeente van haar bevoegdheden slechts een zorgvuldig gebruik zal maken, aangezien zij anders schadeplichtig wordt voor de gevolgen van haar onzorgvuldig handelen op grond van art. 25 van de wet.&#13;
Ten slotte is de positie van de gemeenten verder versterkt door middel van een nieuw art. 8a Wvg waarin de zogenaamde voorbereidingsbescherming wordt geregeld. Deze komt erop neer dat Burgemeester en Wethouders een voorstel tot het nemen van een aanwijzingsbesluit ten aanzien van gronden waarop een voorkeursrecht zal worden ge-vestigd kunnen bekendmaken op dezelfde wijze als is bepaald voor het in art. 8 Wvg bedoelde raadsbesluit zélf. Dit laatste leidt ertoe dat zo'n voorstel van Burgemeester en Wethouders wordt bekendgemaakt in de Staatscourant en tevens wordt ingeschreven in de openbare registers. Het doel van een en ander is om in urgente gevallen (denk bij-voorbeeld aan grondspeculatie) adequaat te kunnen reageren. Dit geschiedt langs de weg van het toekennen van hetzelfde rechtsgevolg aan een voorstel tot aanwijzing van gronden van Burgemeester en Wethouders als aan het raadsbesluit daartoe. Dit voor-keursrecht is echter tijdelijk en heeft slechts een geldigheidsduur van acht weken. Bin-nen die termijn moet het structuur- of bestemmingsplan dat als grondslag kan dienen voor het raadsbesluit tot aanwijzing van gronden waarop het voorkeursrecht betrek-king heeft zijn vastgesteld. Wat betreft de rechtsbescherming van de burgers kan wor-den opgemerkt dat deze bij deze voorbereidingsbescherming in beginsel dezelfde is als ten aanzien van het raadsbesluit tot vestiging van het voorkeursrecht. Men zie in dit verband de art. 9, 9a en 25 van de Wet. Deze artikelen maken duidelijk dat zowel het voorstel van Burgemeester en Wethouders als het definitieve raadsbesluit vatbaar zijn voor bezwaar en beroep en dat onzorgvuldig handelen van de gemeente in dit verband kan leiden tot een schadevergoedingsplicht.18 Ik sluit af met de kanttekening dat de voorbereidingsbescherming van art. 8a Wvg ertoe heeft geleid dat aan de voetverklaring die het notariaat krachtens art. 24 Wvg dient te stellen onder aan alle akten houdende vervreemdingen in de zin van de wet moesten worden toegevoegd de woorden 'of ar-tikel 8a'.&#13;
4. Uitzonderingen op de aanbiedingsplicht aan de gemeente (art. 10, leden 2&#13;
en 3 Wvg)&#13;
Wanneer een voorkeursrecht voor de gemeente geldt, dient een verkoper indien hij het desbetreffende perceel wenst te vervreemden het eerst aan de gemeente te koop aan te bieden. Op deze aanbiedingsplicht van de verkoper maakt art. 10, lid 2 Wvg een aantal uitzonderingen. Deze uitzonderingen stemmen grotendeels overeen met degenen die reeds in de eerdere versie van de wet waren opgenomen. De uitzonderingen voor de zogeheten reeds bestaande optierechten, koopovereenkomsten alsmede die voor - kort gezegd - veilingen vragen echter nadere aandacht.&#13;
Hier ligt blijkens de Memorie van Toelichting een crux van de gehele problematiek.19 Dat men daarbij van twee zijden tegen deze problematiek kan aankijken, wordt duide-lijk uit de volgende passage van de Memorie van Toelichting:&#13;
Een ander voor het gemeentelijk grondbeleid ingrijpend punt betreft de vraag in hoeverre optie-overeenkomsten uitgezonderd moeten zijn van het voorkeursrecht. De grootst moge-lijke meerderheid in de RARO, de vier grote steden, alsmede de VNG hebben er in hun advi-sering naar aanleiding van de proeve op aangedrongen de vrijstelling voor opties uit de Wvg te schrappen. De kern van de grondproblematiek is volgens de RARO juist gelegen in de handel in opties. Optierechten die gebaseerd zijn op overeenkomsten, die gesloten zijn vóór de ves-tiging van het voorkeursrecht, mogen in deze visie dus geen vrijstelling van het voorkeurs-recht opleveren. (...)&#13;
Daar staat echter tegenover dat het niet reëel is om opties te negeren die op een rechtmatige wijze tot stand zijn gekomen voordat de gemeente haar voorkeursrecht op enigerlei wijze heeft gevestigd. (...)&#13;
Indien door middel van wetswijziging besloten zou worden deze bestaande opties te negeren ten faveure van een later gevestigd gemeentelijk voorkeursrecht, blijft de optiehouder met lege handen staan en zal hij zijn schade willen verhalen. De verkoper kan zich beroepen op over-macht, immers hij moet nu op grond van de wet aan de gemeente leveren. De optiehouder zal zich dan naar verwachting tot de gemeente kunnen wenden om hem schadeloos te stellen.&#13;
Zoals gebruikelijk heeft de medaille weer twee kanten: enerzijds vormt de handel in opties een belangrijk element bij de grondspeculatie, anderzijds zullen rechtmatig ver-kregen optierechten moeten worden gerespecteerd door de gemeente op straffe van aansprakelijkheid. Om uit dit dilemma te komen heeft de wetgever de vrijstelling van de aanbiedingsplicht voor bestaande opties gehandhaafd, maar de eisen die in de wet worden gesteld ten aanzien van vrijgestelde opties aangescherpt. Zo zal men slechts van de aanbiedingsplicht zijn vrijgesteld indien de optie is ingeschreven in de openbare re-gisters vóór de nederlegging ter inzage in ontwerp van het betrokken structuur- of be-stemmingsplan waarop het raadsbesluit tot aanwijzing van gronden voor het voor-keursrecht, respectievelijk de voorbereidingsbescherming, betrekking heeft. Lid 3 van art. 10 Wvg eist voor de inschrijving in de openbare registers dat een dergelijke optie is neergelegd in een akte. Gelet op de eisen die de Kadasterwet20 stelt aan in te schrijven rechtshandelingen naar burgerlijk recht zal dit een notariële akte of notariële verklaring moeten zijn; in het laatste geval dient aan die verklaring de - onderhandse - akte waarin de optie is neergelegd te worden aangehecht. Men dient er in dit verband wel op te let-ten dat het niet voldoende is wanneer de optie vóór het voorkeursrecht van de ge-meente21 in de openbare registers is ingeschreven.22 Op grond van het in art. 10, lid 2, sub d Wvg bepaalde moet de optie immers vóór de ter-inzage-legging van het hiervoor bedoelde structuur- of bestemmingsplan zijn ingeschreven.&#13;
Opmerkelijk is voorts dat een vrijstelling van de aanbiedingsplicht eveneens geldt voor vervreemdingen die geschieden ingevolge een overeenkomst die blijkens een no-tariële akte of geregistreerd onderhandse akte is gesloten vóór de dag waarop het be-trokken raadsbesluit is gepubliceerd in de Staatscourant.23 Aangenomen moet worden dat ook dergelijke (koop)overeenkomsten inschrijfbaar zijn in de openbare registers.24 Dit laatste laat echter onverlet dat een klassieke koopovereenkomst die niet in de open-bare registers is ingeschreven, maar wel in een notariële akte of geregistreerde onder-handse akte van vóór de datum van publicatie van het raadsbesluit is neergelegd, mijns inziens ook ontheft van de aanbiedingsplicht. Er zijn geen passages in de toelichting op art. 10, lid 2, sub e jo. lid 3 Wvg te vinden die tot een andere conclusie leiden.25 Wenst men echter volstrekte zekerheid, dan is het aan te bevelen ook koopovereenkomsten in dit verband zo spoedig mogelijk in te schrijven in de openbare registers.26 De onzeker-heid inzake de vraag of de uitzondering op de aanbiedingsplicht van de verkoper van art. 10, lid 2, sub e Wvg pas werking heeft na inschrijving van de koopovereenkomst in de openbare registers, wordt veroorzaakt door het onduidelijke art. 10, lid 3 Wvg. Dit lid bepaalt in de tweede volzin immers dat de inschrijving in de openbare registers tot rechtsgevolg heeft dat voor de verkoper niet de aanbiedingsplicht ontstaat. Daarmee suggereert dit lid op zijn minst dat koopovereenkomsten dienen te worden ingeschre-ven in de openbare registers. Een andere reden om tot inschrijving van koopovereen-komsten in de openbare registers over te gaan is gelegen in de onduidelijke grens tussen dergelijke overeenkomsten en opties. Immers, wanneer men bijvoorbeeld verkoopt on-der de ontbindende voorwaarde dat er vóór een bepaald tijdstip geen gemeentelijk voorkeursrecht voor het betreffende perceel gaat gelden gebaseerd op een structuur- of een bestemmingsplan dat strekt tot woningbouw en tevens onder ontbindende voor-waarde van financiering en het krijgen van een bouwvergunning, dan heeft men - vrijwel - hetzelfde bereikt als met de hier bedoelde opties.27&#13;
Voorts herhaal ik nog eens wat ik reeds eerder schreef, te weten dat hier dogmatisch iets vreemds geschiedt.28 Immers, door het bepaalde in een bijzondere bestuursrechte-lijke wet, namelijk art. 10 Wvg, zijn thans allerlei contracten ten aanzien van onroe-rende zaken en beperkte rechten daarop inschrijfbaar in de openbare registers. Dit staat haaks op het uitgangspunt van het BW in deze materie, te weten dat feiten die de goe-derenrechtelijke rechtstoestand betreffen inschrijfbaar zijn, maar persoonlijke rechten slechts inschrijfbaar zijn als een bijzondere wetsbepaling zulks toestaat.29 Men zou zo'n bijzondere wetsbepaling, als men die al gewenst acht, dan in het burgerlijk recht verwachten en niet in het bestuursrecht. Voorts zou ik willen verdedigen dat de door-braak wat betreft inschrijfbaarheid van persoonlijke rechten in feite nog breder is ge-worden dan op het eerste gezicht het geval lijkt. Door de ruime omschrijving van het begrip 'vervreemding' in art. 1, sub a Wvg dienen mijns inziens thans alle overeenkom-sten strekkende tot overdracht of toedeling van een onroerende zaak dan wel tot over-dracht, toedeling of vestiging van een in dat artikel vermeld beperkt recht daarop in-schrijfbaar te zijn. Ik zie in het licht van de uitzondering van art. 10, lid 2, sub e Wvg in samenhang met lid 3 van dat artikel namelijk niet in waarom bijvoorbeeld een ruil, schenking of overeenkomst tot uitgifte in erfpacht niet inschrijfbaar zouden zijn. Het lijkt me in dit verband bepaald onwenselijk schenkingen te moeten vermommen als koop voor een symbolische prijs en boven overeenkomsten tot uitgifte in erfpacht voor een bepaalde prijs of een ruil met bijbetaling het woord 'koopovereenkomst' te moeten stellen om dergelijke overeenkomsten ingeschreven te krijgen. De conclusie moet dan ook zijn dat bij deze wetgeving geen redelijk argument meer bestaat tegen de inschrijf-baarheid in de openbare registers van alle overeenkomsten strekkende tot een ver-vreemding als bedoeld in art. 1, sub a Wvg.&#13;
De gevolgen van deze nieuwe inschrijfmogelijkheden wat betreft overeenkomsten strekkende tot rechtshandelingen als bedoeld in art. 1, sub a Wvg kunnen in het burger-lijk recht aanzienlijk zijn. Ik zal er op deze plaats slechts kort op ingaan. In het alge-meen genomen zal van kopers van onroerende zaken door deze wijziging van het wet-telijk systeem niet verwacht mogen worden dat zij vóór de koop van een pand de openbare registers raadplegen. Immers, art. 7:15 BW legt terzake van eventuele bijzon-dere lasten en beperkingen op een onroerende zaak - mitsdien bijvoorbeeld ook een eerdere verkoop of andere hier bedoelde overeenkomst - de mededelingsplicht op de verkoper. Daar staat echter tegenover dat kopers en hun adviseurs zoals makelaars en notarissen thans veelal door recherche in de openbare registers op de hoogte kunnen geraken van een eerdere verkoop. Wanneer zulks het geval is vóór of bij het sluiten van de koopovereenkomst zal de tweede koper al snel onrechtmatig handelen jegens de eerste koper door ondanks de aan hem bekende eerdere verkoop toch levering te ver- langen.30 Met andere woorden: door de verruimde inschrijfmogelijkheden van over- eenkomsten in de openbare registers op grond van de Wet voorkeursrecht gemeenten wordt de positie van - eerste - kopers in het civiele recht - onbedoeld - versterkt. Dit is des te merkwaardiger omdat deze materie onderwerp uitmaakt van een ander wetsontwerp waarover thans nog de discussie gevoerd wordt in het parlement.31&#13;
Verder dient hier nog gewezen te worden op de aanpassing van art. 10, lid 2, sub g Wvg. De aanbiedingsplicht geldt volgens het aldaar bepaalde ook niet voor een verkoop krachtens wetsbepaling of bevel des rechters of een openbare executoriale verkoop. Langs deze weg is de onduidelijkheid wat betreft de onderhandse verkoop op grond van art. 268, lid 2 BW door een hypotheekhouder opgelost. Immers, deze verkoop ge-schiedt krachtens een wetsbepaling en valt daarmee onder de hier bedoelde vrijstelling van de aanbiedingsplicht aan de gemeente. Tegelijk is de uitzondering op de aanbie-dingsplicht beperkt omdat deze slechts voor die openbare verkopen geldt die als exe-cutoriaal zijn te bestempelen. Met een vrijwillige openbare verkoop kan thans niet meer het voorkeursrecht van de gemeente worden gefrustreerd.&#13;
Ten slotte wordt door het bepaalde in art. 10, lid 2, sub h Wvg bereikt dat het voor-keursrecht van de pachter prevaleert boven dat van de gemeente indien het voorkeurs-recht van de gemeente wordt gevestigd bij raadsbesluit of op voorstel van Burgemees-ter en Wethouders zonder dat het op een concreet ontwerp-structuur- of bestem-mingsplan steunt.32 Indien wel zo'n concrete planologische grondslag aanwezig is, moet daarentegen het voorkeursrecht van de pachter wijken voor dat van de gemeente op grond van art. 56f van de Pachtwet.33&#13;
5. Overzicht vestigingsprocedures betreffende het gemeentelijk voorkeurs-&#13;
recht&#13;
Om een overzicht te verkrijgen van de verschillende vormen van het gemeentelijk voor-keursrecht volgt hier een beknopt overzicht. Vooraf verdient opmerking dat eigenlijk ieder voorkeursrecht slechts tijdelijke werking heeft, aangezien ook een voorkeursrecht dat gebaseerd is op een vastgesteld bestemmingsplan tijdelijk is bedoeld, te weten tot-dat het feitelijk gebruik in overeenstemming is met het bestemmingsplan.&#13;
Achtereenvolgens kennen de art. 2, 6, 8 en 8a Wvg een grondslag voor de gemeente om tot vestiging van een voorkeursrecht te komen. De procedures van totstandkoming verschillen echter. Men kan stellen dat wanneer een voorkeursrecht een zeer tijdelijk karakter heeft, het bevoegde orgaan wat betreft de vestiging het college van Burgemees-ter en Wethouders in plaats van de gemeenteraad is. Voor een overzicht van de verschil-lende termijnen zie men het volgende overzicht, dat ontleend is aan de parlementaire geschiedenis.34 Overzicht vestigingsmogelijkheden voorkeursrecht gemeente&#13;
vestigingsgrondslag&#13;
hoe&#13;
duur maximaal&#13;
8a&#13;
kaart + document nodig t.b.v. crite-ria *&#13;
voorstel B&amp;W&#13;
8 weken&#13;
8&#13;
zelfde stukken als art. 8&#13;
raadsbesluit&#13;
2 jaar&#13;
6&#13;
ontwerp-structuurplan&#13;
voorstel B&amp;W&#13;
5 maanden&#13;
2&#13;
vastgesteld structuurplan&#13;
raadsbesluit&#13;
2 jaar + 1 jaar&#13;
6&#13;
ontwerp-bestemmingsplan&#13;
voorstel B&amp;W&#13;
5 maanden&#13;
2&#13;
vastgesteld bestemmingsplan&#13;
raadsbesluit&#13;
doorloop tot ver-vulling criteria*&#13;
* criteria:&#13;
1. géén agrarische bestemming 2. gebruik in afwijking van bestemming&#13;
Men realisere zich bij het voorgaande overzicht dat wanneer een termijn wordt over-schreden zonder dat tijdig het voorkeursrecht is bestendigd,35 het voorkeursrecht ver-valt. Hetzelfde geldt indien niet meer aan een van de criteria voor vestiging wordt vol-daan, bijvoorbeeld indien de toegedachte bestemming al is gerealiseerd.36 Art. 9 Wvg kent nog de regeling dat wanneer een tijdelijk voorkeursrecht is vervallen omdat het niet tijdig is bestendigd, de daarbij betrokken gronden niet binnen twee jaren weer in zo'n voorstel of aanwijzingsbesluit met tijdelijke werking mogen worden betrokken. De ratio van deze bepaling is gelegen in de angst van de wetgever voor een herhalings-effect in die zin dat een gemeente steeds opnieuw tot een voorstel c.q. besluit tot vesti-ging van een voorkeursrecht met de daarbij behorende blokkerende werking zou kun-nen overgaan.&#13;
Ten slotte verdient nog opmerking dat wanneer eenmaal het voorkeursrecht tot stand is gekomen, de wet ook nog termijnen bevat die bij de uitoefening van het voor-keursrecht een rol spelen. Met name art. 12 Wvg verdient in dit verband de aandacht. Zo vindt men daar in lid 2 een termijn van drie jaren voor de verkoper die zijn grond wil verkopen aan anderen dan de gemeente indien de gemeente niet of niet tijdig is in-gegaan op een aanbod danwei positief op het aanbod heeft gereageerd maar bij de on-derhandelingen over de prijs niet tijdig reageert. De verkoper is dan gedurende drie ja-ren vrij om zijn perceel aan een ander dan de gemeente te vervreemden. Ook overigens vindt men in art. 12 e.v. Wvg nog een aantal termijnen.37 Zo moet een gemeente die een aanbod krijgt binnen acht weken beslissen of zij daarop wil ingaan. 6.&#13;
Ontgaan van het voorkeursrecht en de positie van de notaris&#13;
Bij de wijziging van de wet is ook art. 26 Wvg aangepast. Deze wijziging strekt ertoe dat de gemeente de mogelijkheid heeft om de nietigheid in te roepen van alle rechtshan-delingen die zijn verricht met de kennelijke strekking afbreuk te doen aan het belang van de gemeente bij haar voorkeurspositie. Voorheen had de gemeente slechts de mo-gelijkheid om de nietigheid in te roepen van specifiek omschreven rechtshandelingen, bijvoorbeeld de uitgifte en overdracht van aandelen in het kapitaal van vennootschap-pen waarin onroerend goed was ingebracht. Onder het bereik van het toenmalige art. 26 Wvg viel - anders dan nu - bijvoorbeeld niet de economische eigendomsoverdracht van grond.38 Nu is het toepassingsbereik van art. 26 zodanig verruimd dat alle rechts-handelingen die de kennelijke strekking hebben afbreuk te doen aan de gemeentelijke voorkeurspositie voor vernietiging in aanmerking komen. Opzettelijk is het aantal rechtshandelingen waarop het artikel ziet niet limitatief omschreven om adequaat op de praktijkontwikkelingen te kunnen reageren.39 De bewijspositie is daarbij niet erg licht voor de gemeente, omdat zij zal moeten bewijzen dat er sprake is van de kennelijke strekking om afbreuk te doen aan de voorkeurspositie van de gemeente. Met deze stok kan echter getracht worden iedere hond te slaan. Of het nu betreft een optierecht al dan niet voor nader te noemen meester, economische eigendomsoverdracht of tijdige in-breng in een vennootschap waarna - na de vestiging van het voorkeursrecht - de aan-delen worden overgedragen,40 steeds bestaat de mogelijkheid dat de gemeente via art. 26 Wvg de nietigheid kan inroepen van de gekozen constructie. De hier bedoelde figu-ren zijn immers steeds rechtshandelingen. Twijfel zou men kunnen hebben bij tijdige inbreng van de onroerende zaak in een stichting, waarna wisseling van het bestuur plaatsvindt. Toetreden tot een bestuur is wellicht niet als rechtshandeling in de zin van art. 26 Wvg te duiden.41 Wat hier verder van zij, een veel oudere enigszins vergelijkbare strekkingsbepaling in de Tijdelijke Wet Huurkoop Onroerende Zaken heeft geleerd dat de wetgever op deze wijze aan ongewenste ontwikkelingen in het rechtsverkeer ten aanzien van onroerende zaken inderdaad een eind kan maken.42 Ik zie dan ook niet in hoe men van bepaalde constructies zou kunnen menen dat deze zonder meer tot een succesvol ontgaan van het voorkeursrecht zouden kunnen leiden.&#13;
Daar staat tegenover dat men in de Nota naar aanleiding van het verslag voor de Tweede Kamer een passage kan vinden die vraagtekens kan oproepen.43 Daar wordt gesproken van juridische eigenaren die de nieuwe bestemming zelf niet kunnen of wil-len realiseren en economische eigenaren die dat wel kunnen. Daarop volgt de bewering dat "er niets op tegen is dat de markt i.c. particuliere grondeigenaren eventueel met hulp van derden de door de gemeente gewenste bestemmingen realiseren". Indien dit werkelijk het geval is, dan is niet geheel onverdedigbaar dat (economische) eigen-domsoverdrachten of vormen van inbreng in een onderneming die gericht zijn op het opzetten van reële samenwerkingsverbanden die ten doel hebben de gewijzigde be-stemming, bijvoorbeeld woningbouw, te realiseren niet onder de strekkings bepaling van art. 26 Wvg zouden vallen. Hierop zal men echter niet zomaar mogen vertrouwen, doch - mijns inziens - eerst met de betrokken gemeente moeten overleggen. In ieder geval lijken alle constructies die niet op een reële en meer duurzame samenwerking van grondeigenaar en ontwikkelaar zijn gericht onder art. 26 Wvg te vallen. Daarmee zijn zeker ook bedoeld de situaties waarin de grondeigenaar in feite alleen maar geheel van zijn grond af wil en slechts het tijdstip van de juridische overdracht wil uitstellen tot na het realiseren van de nieuwe bestemming.44&#13;
Wat is de positie van de notaris bij dit alles ? Reeds vanaf het in werking treden van de Wet voorkeursrecht gemeenten in 1985 is aan het notariaat de taak gegeven toezicht te houden op de naleving van de wet. Dit toezicht heeft toen vorm gekregen door middel van het bepaalde in art. 24 Wvg. Daarin is voorgeschreven dat inschrijving in de open-bare registers van akten houdende een vervreemding als bedoeld in art. 1, sub a van de wet anders dan aan de gemeente slechts kan plaatsvinden indien onder de akte is opge-nomen een zogenaamde voetverklaring. Die verklaring houdt in: hetzij dat de betrok-ken onroerende zaak niet is opgenomen in een aanwijzingsgebied, hetzij dat de over-dracht niet in strijd is met de art. 10-23 van de wet, bijvoorbeeld omdat het eerst conform de regels aan de gemeente is aangeboden. Ook bij de aanpassing van de wet in 1996 heeft de minister weer te kennen gegeven dat zij er vanuit gaat dat de notaris niet meewerkt aan vervreemdingen in strijd met het voorkeursrecht en in dergelijke situa-ties geen voetverklaring afgeeft.45&#13;
In het licht van het bepaalde in art. 26 Wvg lijkt dit alles gemakkelijker gezegd dan gedaan. Enerzijds is immers niet duidelijk wat precies moet worden verstaan onder rechtshandelingen die zijn verricht met de kennelijke strekking afbreuk te doen aan het belang van de gemeente bij haar voorkeurspositie. Anderzijds zal een te 'soepele' hou-ding van het notariaat leiden tot de mogelijkheid voor de gemeente de nietigheid in te roepen van koopovereenkomsten en andere rechtshandelingen ten aanzien van onroe-rende zaken en beperkte genotsrechten daarop, danwei ten aanzien van daarop betrek-king hebbende aandelen in het kapitaal van vennootschappen. Op die wijze zou het no-tariaat de rechtszekerheid ernstig in gevaar brengen. Mijns inziens kan de conclusie dan ook geen andere zijn dan dat het notariaat zich bij twijfel of de transactie onder het be-reik van art. 26 Wvg valt van medewerking dient te onthouden. Met andere woorden: de notaris dient zijn diensten te weigeren.46 Immers, de notaris is door de wetgever -tezamen met de hypotheekbewaarder - expliciet als de persoon aangewezen die de controle moet verrichten op de naleving van deze wet. Bovendien is het de taak van het notariaat ervoor te zorgen dat geen nietige of vernietigbare rechtshandelingen bij haar tot stand komen. Een lichtvaardig medewerken aan dubieuze transacties in dit verband zal tot aansprakelijkheid en daarmee schadeplichtigheid van de notaris kunnen leiden. Wel is echter denkbaar dat de notaris in overleg met de cliënt contact opneemt met de gemeente en vraagt of deze bezwaar heeft tegen een bepaalde transactie. Art. 26, lid 2 Wvg bepaalt immers dat de gemeente niet meer de nietigheid kan inroepen van rechts-handelingen waarmee zij eerder heeft ingestemd. In beginsel lijkt me dat zo'n instem-ming niet op één lijn mag worden gesteld met een aanbieding aan de gemeente. Zou dit laatste immers het geval zijn, dan zou de verkoper gedurende een periode van drie jaren na het afwijzen van zo'n 'aanbod' door de gemeente vrij zijn de onroerende zaak aan een ander te vervreemden. Het feit dat de wet slechts spreekt van 'instemming' met een bepaalde rechtshandeling en het feit dat in een oudere versie van art. 26 Wvg de geval-len van instemming met een rechtshandeling en het verkregen hebben van een aanbod uitdrukkelijk werden onderscheiden lijkt me in die richting te wijzen. De praktijk waarbij gemeenten bereid zijn ten aanzien van een bepaalde rechtshandeling akkoord te gaan onder de voorwaarde dat hun voorkeursrecht uitdrukkelijk in stand blijft, is in dit licht goed verdedigbaar.&#13;
7.&#13;
Rechtsbescherming en schadevergoeding&#13;
De aanwijzingsbesluiten als bedoeld in art. 2 en 8 Wvg en het voorstel van Burgemees-ter en Wethouders strekkende tot de zogenaamde voorbereidingsbescherming als be-doeld in art. 8a Wvg en het voorstel als bedoeld in art. 6 van de wet zijn allen besluiten als bedoeld in de Awb.47 Deze constatering heeft zowel betekenis voor de voorberei-ding van dergelijke besluiten als voor de mogelijkheid van bezwaar en beroep na de tot-standkoming ervan. Wat betreft de voorbereiding moet worden gewezen op art. 4:8 Awb, dat bepaalt dat bij beschikkingen die niet op aanvraag worden gegeven de betrok-kene vooraf moet worden gehoord. Art. 4:11 Awb bepaalt echter dat in bepaalde geval-len toepassing van de hoorplicht van art. 4:8 Awb achterwege kan blijven, met name in spoedsituaties en wanneer het doel slechts kan worden bereikt indien belanghebbende niets omtrent de te nemen beschikking wist van te voren. Dergelijke situaties doen zich voor bij het voorstel van Burgemeester en Wethouders als bedoeld in art. 6 en 8a Wvg en bij aanwijzingsbesluiten van de gemeenteraad in eerste aanleg. In die gevallen kan het betrokken bestuursorgaan (B&amp;W respectievelijk de gemeenteraad) met een beroep op art. 4:11 Awb de hoorplicht terzijde stellen.48 Bij besluiten tot bestendiging van een eerder genomen aanwijzingsbesluit49 danwel een raadsbesluit tot bestendiging van een voorstel van Burgemeester en Wethouders ligt zulks anders. Hier is voldoende gelegen-heid voor de gemeenteraad om voorafgaande aan het besluit belanghebbenden hun zienswijze naar voren te laten brengen.50 Nadat het aanwijzingsbesluit van de gemeenteraad tot stand gekomen is, ligt de zaak duidelijk. Dat besluit is conform de gewone regels van de Awb onderworpen aan de mogelijkheid van bezwaar en beroep door belanghebbenden.51 Van belang is hier voorts dat in art. 9a Wvg expliciet wordt bepaald dat een voorstel van Burgemeester en Wethouders als bedoeld in art. 6 of 8a Wvg wordt aangemerkt als besluit. Door art. 9a, lid 2 Wvg wordt bereikt dat rechtsmiddelen die zijn aangewend tegen een voorstel van Burgemeester en Wethouders strekkende tot de zogenaamde voorbereidingsbescher-ming, hun werking blijven behouden voorzover zo'n voorstel tijdig wordt overgeno-men of bestendigd door het vereiste raadsbesluit. Op die wijze is bereikt dat belangheb-benden de keuze hebben om ofwel direct bezwaar te maken tegen het voorstel van Burgemeester en Wethouders ofwel daarmee te wachten tot het betreffende raadsbe-sluit tot bestendiging ervan is genomen.&#13;
Volledigheidshalve merk ik nog op dat ook de verklaring van geen bezwaar van Ge-deputeerde Staten ten aanzien van een aanwijzingsbesluit door een gemeente waaraan geen uitbreidingscapaciteit is toegedacht en desondanks een aanwijzingsbesluit als be-doeld in art. 2 jo. 2a Wvg neemt een besluit in de zin van de Awb is. Indien belangheb-benden derhalve menen dat er geen rechtsgrond is voor zo'n provinciale verklaring, bijvoorbeeld omdat er nog geen concrete toekomstplannen zijn voor bebouwing van het gebied,52 dan staat daartegen mijns inziens de mogelijkheid van bezwaar en beroep op grond van de Awb open.53&#13;
Ten slotte moet nog gewezen worden op art. 25 Wvg. Ook dit artikel is aangepast aan het nieuwe art. 8 Wvg en de voorbereidingsbescherming van art. 8a Wvg. Het nieuwe tweede lid van art. 25 Wvg bepaalt nu dat gemeenten door het nemen van een aanwij-zingsbesluit als bedoeld in art. 8 Wvg of het voorstel als bedoeld in art. 8a Wvg, waar-bij vervolgens het voornemen tot bestemmingswijziging niet tijdig daadwerkelijk in een structuur- of bestemmingsplan wordt vastgelegd, schadeplichtig worden jegens een verkoper die tengevolge van de uitoefening van het voorkeursrecht aantoonbaar is be-nadeeld.54 De schadevergoeding zal bestaan in geld, niet in het terugdraaien van de transactie. Dit laatste ligt immers niet voor de hand nu de verkoper de onroerende zaak zelfheeft aangeboden aan de gemeente.55 De bepaling van de schade geschiedt in beginsel door de gemeente op vordering van de gelaedeerde verkoper. Worden partijen het echter niet eens over de hoogte van de schadevergoeding, dan zal men zich tot de bur-gerlijke rechter moeten wenden.56 8.&#13;
Besluit&#13;
Vanuit de agrarische praktijk bezien is de recente aanpassing van de Wet voorkeurs-recht gemeenten van groot belang. Immers, het toepassingsbereik van de wet is aan-zienlijk uitgebreid. Thans kan het gemeentelijk voorkeursrecht ook buiten stads- en dorpsvernieuwingsgebieden worden gebruikt. Met name op de zogenaamde Vinex-locaties en andere stedelijke uitbreidingsgebieden waar de agrarische bestemming zal moeten wijken voor woningbouw is het gemeentelijk voorkeursrecht een waardevol instrument tot verwerving van gronden in aanvulling op het onteigeningsrecht.&#13;
De bepaling die de meeste vragen oproept is art. 10, lid 2, sub d en e en lid 3 Wvg in-zake de uitzondering op de aanbiedingsplicht aan de gemeente. Vooreerst is niet geheel duidelijk wanneer een overeenkomst aan de aangescherpte eisen voor Vrijgestelde' op-ties en overeenkomsten voldoet. Daarnaast is het systematisch merkwaardig dat door een betrekkelijk verborgen bepaling uit een bijzondere bestuursrechtelijke wet - in af-wijking van de hoofdregel van art. 3:17 BW - plotseling mijns inziens alle overeenkom-sten strekkende tot overdracht of toedeling van onroerende zaken alsmede tot over-dracht, toedeling danwei vestiging van rechten van opstal, erfpacht, beklemming of vruchtgebruik inschrijfbaar zijn geworden in de openbare registers.</content><legacyfootnotes>1. Vinex wil zeggen: Vierde Nota over de Ruimtelijke Ordening Extra.&#13;
2. Bij brief aan de Tweede Kamer van 31 maart 1994 inzake grondbeleidsinstrumentarium Vinex.&#13;
3. Zie Gewijzigd amendement, TK 24 235, nr. 22.&#13;
4. Zie art. 2a Wvg.&#13;
5. Zie in dit verband met name Titel IV (art. 77 e.v.) Ow.&#13;
6. In de praktijk zal de grondeigenaar nogal eens een (koop)overeenkomst gesloten hebben met een pro jectontwikkelaar die de realisatie van het plan voor zijn rekening zal nemen. Zie o.a. KB 8 december 1992, BR 1993, blz. 399 e.v.; KB 25 mei 1993, BR 1994, blz. 331 e.v.; KB 1 oktober 1993, BR 1994, blz. 335 e.v. Vergelijk in dit verband ook J.E.F.M. den Drijver-van Rijckevorsel en A.Ch. Fortgens, Praktijk boek Onroerend Goed, Deventer 1994, hoofdstuk V, nr. 11 e.v.&#13;
7. Zie Nota naar aanleiding van het verslag, TK 24 235, nr. 5, blz. 9 en 10 alsmede Nadere MvA, EK 24 235, nr. 202d, blz. 5.&#13;
8. Door zo'n exploitatieovereenkomst te sluiten kan de gemeente slechts een bijdrage in de kosten van een aantal in de nieuwe wijk te treffen openbare voorzieningen verkrijgen. Zo'n overeenkomst kan de ge meente echter slechts weinig invloed geven in de totale regie van het bouwplan.&#13;
9. Zie art. 2, lid 2 Wvg.&#13;
10. Zie art. 2a, lid 1 Wvg. Overigens kan de uitbreidingscapaciteit niet alleen zijn toegedacht voor woning bouw, doch bijvoorbeeld ook voor industrie of bedrijvenvestiging. Zie H.W. de Wolff, 'Hoe ver gaat verruiming werkingssfeer Wvg?' BR 1997, blz. 28.&#13;
11. MvA, EK 24 235, nr. 202b, blz. 8.&#13;
12. Zie daarover H.W. de Wolff, 'Hoe ver gaat verruiming werkingssfeer Wvg?' BR 1997, blz. 27.&#13;
13. Als genoemd in art. 2a, lid 1, tweede zin Wvg.&#13;
14. Zie het voormalige art. 2a, lid 1, tweede zin Wvg.&#13;
15. Voorheen geregeld in art. 8 Wvg.&#13;
16. Alsmede uitgezonderd het geval bedoeld in art. 6 Wvg.&#13;
17. Zie het huidige art. 8 Wvg.&#13;
18. Zie ook hierna par. 6.&#13;
19. Zie MvT, TK 24 235, nr. 3, blz. 6 en 7.&#13;
20. Zie art. 26, leden 1 t/m 3 Kadasterwet.&#13;
21. Inschrijving van het voorkeursrecht van de gemeente geschiedt op grond van art. 4, lid 3 Wvg. Indien de inschrijving van het voorkeursrecht echter niet (tijdig) heeft plaatsgevonden, worden derden te goeder trouw niet beschermd omdat de toepasselijkheid van art. 3:24, lid 1 BW in art. 4, lid 3 Wvg is uitgeslo ten.&#13;
22. Zie daarover P. Blokland, 'Opties, contractsoverdracht en de Wet voorkeursrecht gemeenten', JBN 1996, 108.&#13;
23. Zie art. 10, lid 2, sub e Wvg.&#13;
24. Zie W.G. Huijgen, 'Wijziging van de Wet voorkeursrecht gemeenten', WPNR 6206, blz. 874 e.v., en W. Louwman, 'Gevolgen van de wijziging van de Wet voorkeursrecht gemeenten voor het Kadaster', JBN 1996, 70.&#13;
25. Zie ook J.J.M.M. van Rijckevorsel, 'Het nieuwe gemeentelijke voorkeursrecht', de Gemeentestem, 7043 (1996), blz. 613.&#13;
26. Zie ook P. Blokland, t.a.p.&#13;
27. Zie hiervoor ook J.J.M.M. van Rijckevorsel, a.w., blz. 613.&#13;
28. Zie W.G. Huijgen, t.a.p.&#13;
29. Zie art. 3:17 BW.&#13;
30. Zie HR 17 november 1967, NJ 1968, 42 (Pos/Van den Bosch) en HR 17 mei 1985, NJ 1986, 760 (Curacao/Boyé).&#13;
31. Zie Wetsontwerp 23 095 en daarover in relatie tot de Wet voorkeursrecht gemeenten A.L. Nieuwenhuis, Wet voorkeursrecht gemeenten en de Vormerkung ex artikel 7:3 BW, BR 1996, blz. 867 e.v.&#13;
32. Onder het begrip 'structuurplan' wordt in dit verband mede een ontwerp (regionaal) structuurplan be grepen. Zie art. 56f, lid 8 Pw.&#13;
33. Zie MvT, TK 24 235, nr. 3, blz. 13.&#13;
34. Termijnen in de Wet voorkeursrecht gemeenten, TK 24 235, nr. 23, blz. 2.&#13;
35. Dat wil zeggen dat het voorstel niet tijdig is overgenomen in een aanwijzingsbesluit van de gemeente met de daarbij behorende planologische grondslag.&#13;
36. Zie art. 5 Wvg.&#13;
37. Zie art. 12, 16 en 17 Wvg.&#13;
38. Deze laatste vorm van overdracht heeft echter veel aan populariteit ingeboet nu zij onder het bereik van de Wet op belastingen van rechtsverkeer valt en tot heffing van overdrachtsbelasting leidt. Zie art. 2 WBR.&#13;
39. Nota naar aanleiding van het verslag, TK 24 235, nr. 5, blz. 18.&#13;
40. Men kan ook denken aan de tijdige inbreng van de onroerende zaak in een personenvennootschap, waarna een wisseling van een of meer vennoten plaatsvindt c.q. de onroerende zaak aan een ander ter be schikking wordt gesteld.&#13;
41. Deze opvatting baseer ik op het feit dat hier geen sprake is van een (vermogensrechtelijke) rechtshande ling. De toelichting op art. 26 Wvg lijkt daar wel vanuit te gaan door te spreken over 'transacties' (zie MvT, TK 24 235, nr. 3, blz. 13). Deze weg zal overigens nauwelijks reële ontgaansmogelijkheden bieden, aangezien de doelstelling van een stichting geen zuiver commercieel karakter mag hebben zoals bij ven nootschappen en voorts de desbetreffende onroerende zaak reeds tijdig vóór het aanwijzingsbesluit c.q. voorstel van B&amp;W moet zijn overgedragen aan zo'n stichting.&#13;
42. Zie art. 1, lid 2 TWHOZ.&#13;
43. Zie Nota naar aanleiding van het verslag, TK 24 235, nr. 5, blz. 17 inzake het tegengaan van wetsontdui- king.&#13;
44. Zie eveneens J.J.M.M. van Rijckevorsel, a.w., blz. 614.&#13;
45. Zie Handelingen TK 7 februari 1996.&#13;
46. Zie art. 6 Wet op het Notarisambt.&#13;
47. Zie art. 9a Wvg.&#13;
48. Dit laat onverlet dat een voorstel van B&amp;W als hier bedoeld, nadat het is genomen, wél voor bezwaar en beroep vatbaar is. In zoverre kan bezwaar bijvoorbeeld tegen een voorstel als bedoeld in art. 8a Wvg sa menvallen met de hoorronde tegen het raadsbesluit tot bestendiging van het voorstel; men zie verder hierna in deze paragraaf.&#13;
49. Bijvoorbeeld in de zin van art. 2, lid 4 Wvg of art. 8 Wvg.&#13;
50. Zie Nota naar aanleiding van het verslag, TK 24 235, nr. 5, blz. 19 en 20.&#13;
51. Zie art. 7:1 en 8:1 Awb. Het beroep vindt plaats bij de Rechtbank.&#13;
52. Zie hiervoor par. 2.&#13;
53. Voor de weigering van zo'n verklaring van geen bezwaar vindt men zulks bevestigd in MvA, EK 24 235, nr. 202b, blz. 8. Derhalve zie ik niet goed waarom zulks ook niet voor de verlening van zo'n verklaring zou moeten gelden (zie ook Nadere MvA, EK 24 235, nr. 202d, blz. 4-5). Anders echter J.J.M.M. van Rijckevorsel, a.w., blz. 612 en 613, die de verklaring van geen bezwaar van GS in beginsel als een besluit van algemene strekking ziet waartegen geen bezwaar en beroep mogelijk zou zijn.&#13;
54. MvT, TK 24 235, nr. 3, blz. 13.&#13;
55. Nota naar aanleiding van het verslag, TK 24 235, nr. 5, blz. 29.&#13;
56. Nota naar aanleiding van het verslag, TK 24 235, nr. 5, blz. 32.&#13;
</legacyfootnotes><footnotes><footnote/></footnotes><auteurs>Prof. mr. W.G. Huijgen</auteurs><published>1997-04-01 00:00:00</published><modified>1997-04-01 00:00:00</modified><editiondate>1997-04-01</editiondate><htmlpath>https://denhollander.info/artikel/5788</htmlpath></article>
</articles></edition>
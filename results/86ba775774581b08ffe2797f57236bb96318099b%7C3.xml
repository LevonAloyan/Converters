<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1983</searchword><id>6446</id><udhid>UDH:TvAR/6446</udhid><titel>Het thema van de deregulering bezien vanuit de optiek van de gemeenschappelijke landbouwpolitiek</titel><searchwords><searchword>TvAR 10/1983</searchword><searchword>UDH:TvAR/6446</searchword></searchwords><attachments><attachment><name>1983_nr 10_Artikel_Bronkhorst.pdf</name><extention>pdf</extention><url>https://denhollander.info/download/6228/ci</url></attachment></attachments><inleiding>Voordracht gehouden door Mr H.J. Bronkhorst op de vergadering van de&#13;
Vereniging voor Agrarisch Recht van 22 april 1983 gewijd aan het thema:&#13;
deregulering in de landbouw?&#13;
Er is in Nederland geen sector van het economisch leven die zozeer beheerst&#13;
wordt door regels van Europees gemeenschapsrecht als de landbouw.&#13;
Op grond van deze regels profiteren de landbouwprodukten niet alleen&#13;
van het vrije verkeer van goederen binnen de Europese gemeenschap, maar&#13;
wordt ook op grond van de gemeenschappelijke landbouwpolitiek (GLP)&#13;
voor bijna het totaal van deze produkten gestreefd naar een prijspeil dat&#13;
onder meer ten doel heeft voor de producenten redelijke prijzen te&#13;
garanderen. Hiertoe zijn zoals bekend voor diverse produkten&#13;
gemeenschappelijke marktordeningen in het leven geroepen die ieder verschillende&#13;
instrumenten en mechanismes omvatten, zoals een regeling voor&#13;
het verkeer met derde landen en interventieregelingen. Daarenboven wordt&#13;
getracht de doelstellingen van de GLP te verwezenlijken door middel van&#13;
gemeenschappelijke landbouwstructuurpolitiek. Deze politiek bevat&#13;
instrumenten om te komen tot efficiëntere landbouwbedrijven en&#13;
afzetstructuren.&#13;
Deze GLP heeft ten doel de bestaande nationale politieken te vervangen.&#13;
Hierdoor komt voor de landbouw het thema deregulering zoals ik hierna zal&#13;
trachten uit te leggen in een bijzonder licht te staan.&#13;
In het hiernavolgende kom ik niet toe aan de vraag van de gewenstheid van&#13;
deregulering van deze Europeesrechtelijke regels, maar wil ik het thema&#13;
bespreken naar aanleiding van de Nederlandse regels welke naast de&#13;
Europeesrechtelijke bestaan op het gebied van de landbouw. Ofschoon de&#13;
GLP voor het grootste gedeelte rond het begin van de jaren 70 tot stand is&#13;
gekomen, is het in het kader van het thema 'deregulering' nog steeds de&#13;
moeite om na te gaan of wegens deze totstandkoming bepaalde regels van&#13;
Nederlands recht zouden moeten worden afgeschaft, met name omdat&#13;
niettegenstaande het invoeren van de Europeesrechtelijke regels, ook nog&#13;
steeds nationale regels worden vastgesteld.</inleiding><content>Ik meen dat een groot aantal regels van Nederlands recht zouden moeten&#13;
worden afgeschaft of aangepast voor zover deze bepalingen bevatten: a.&#13;
welke niet verenigbaar zijn met de regels van Europees gemeenschapsrecht&#13;
betreffende het vrije verkeer van goederen en de GLP, ofwel doordat deze&#13;
regels rechtstreeks strijdig zijn met de bepalingen van de marktordeningen&#13;
ofwel onverenigbaar zijn met het exclusieve karakter daarvan, dat in de&#13;
weg staat aan aanvullende regels van nationaal recht b. welke, hoewel formeel verenigbaar daarmee, een belemmering vormen voor het&#13;
verwezenlijken van de doelstellingen van de GLP&#13;
c. welke, ofschoon zij op grond van de principes van de gemeenschappelijke markt&#13;
niet meer mogen worden toegepast op de produktie van andere Lid-Staten van&#13;
de EEG, nog wel mogen worden toegepast op de in Nederland vervaardige produkten,&#13;
maar daarom voor de Nederlandse producenten een concurrentieverzwarende&#13;
factor vormen.&#13;
Ik zal een en ander hierna toelichten en een aantal voorbeelden geven van ieder van de&#13;
genoemde categorieën.&#13;
Ad a. Regels van Nederlands recht onverenigbaar met de regels van Europees&#13;
gemeenschapsrecht&#13;
Op grond van artikel 34 van het EEG-Verdrag zijn kwantitatieve uitvoerbeperkingen en&#13;
alle maatregelen van gelijke werking verboden.&#13;
Nog steeds bevat de Nederlandse wetgeving regels, welke alleen van toepassing zijn&#13;
op de uitvoer van landbouwprodukten en welke die uitvoer moeilijker maken dan afzet&#13;
van deze produkten op de binnenlandse markt.&#13;
Op grond van de vaste rechtspraak van het Hof van Justitie van de Europese Gemeenschappen&#13;
('HJEG') is een dergelijke regelgeving in strijd met art. 34 van het EEGVerdrag.&#13;
Vgl. arrest in de zaak 53/76 'Bouhelier', Jur. 1977 blz. 205, arrest in de zaak 15/75&#13;
'Groeneveld', Jur. 1979 blz. 4315, arrest in de zaak 155/80 'Oebel', Jur. 1981 blz. 2009.&#13;
Niettemin is bijvoorbeeld nog steeds de Uitvoercontrolebeschikking Melkpoeder&#13;
1948, gebaseerd op de Landbouwuitvoerwet van 1938 van kracht. Op grond van dit&#13;
besluit is het verboden melkpoeder uit te voeren tenzij dit bereid is in Nederland onder&#13;
toezicht van het Controlestation voor Melkproducten (CvM) (art. 2A).&#13;
Deze regel geldt niet voor afzet van melkpoeder op de binnenlandse markt.&#13;
Opmerkelijk is dat het CvM bij het hanteren van dit toezicht op zijn aangeslotenen&#13;
een aantal regels oplegt ten aanzien van de vervaardiging van melkpoeder, welke weer ver&#13;
uitgaan boven de eisen welke gelden voor afzet van melkpoeder op de binnenlandse&#13;
markt, zoals neergelegd in besluiten gebaseerd op grond van de Warenwet.&#13;
Aldus geldt ten aanzien van de etikettering van melkpoederbussen een CvM circulaire&#13;
nr. 191-80. Deze circulaire bevat uitgebreide regels op het gebied van de aanduiding op als&#13;
zuigelingenvoedsel te gebruiken melkprodukten, welke totaal vier bladzijden formaat&#13;
A4 bevat met zeer omvangrijke en gedetailleerde normen. Ten aanzien van etikettering&#13;
van melkpoederbussen bestemd voor afzet op de binnenlandse markt bestaat er slechts&#13;
de regel van art. 6 van het op de Warenwet gebaseerde Besluit op vaste melkprodukten.&#13;
Deze bepaling bevat slechts een zeer algemeen verbod om onjuiste of misleidende&#13;
aanduidingen te gebruiken.&#13;
Ondertussen moet de Nederlandse overheid zich reeds lang bewust zijn van de onverbindendheid&#13;
van bovengenoemde en soortgelijke andere regels. Niettemin wordt geen&#13;
haast gemaakt met de afschaffing daarvan. Zo kon het gebeuren dat het tot 1982 voortduurde totdat de Raad van Beroep voor de Uitvoercontrole Instellingen&#13;
bevoegd ten aanzien van kaas- en kaasprodukten in de zaak 'Noordhoek' besliste&#13;
dat de verplichte aansluiting bij het Zuivel Kwaliteits Bureau (ZKB) als voorwaarde&#13;
om te mogen exporteren in strijd was met art. 34 van het EEG-Verdrag.&#13;
Vgl. uitspraak van 27 mei 1982 (niet gepubliceerd).&#13;
Dit brengt mij meer in het algemeen bij een in Nederland geliefde figuur op het&#13;
gebied van de produktie en de handel van landbouwprodukten nl. die van de verplichte&#13;
aansluiting. Een Nederlandse producent of handelaar in landbouwprodukten&#13;
dient niet alleen soms verplicht aangesloten te zijn bij instanties als het ZKB of het&#13;
COZ (Centraal Orgaan Zuivelcontrole). Ook dient hij aangesloten te zijn bij produktschappen&#13;
en/of bedrijfschappen.&#13;
Zulk een aansluitplicht is tweemaal door het HJEG onverenigbaar verklaard met&#13;
het Europese recht. Het betrof zelfs een geval, waarbij de aansluiting een specifieke&#13;
voorwaarde was om te mogen uitvoeren, maar gevallen waarbij de aansluiting voorwaarde&#13;
was voor het in het verkeer brengen en het verhandelen van landbouwprodukten&#13;
als zodanig. Het HJEG was van oordeel dat een dergelijke aansluitplicht een&#13;
obstakel vormt voor de handel in de desbetreffende produkten en derhalve onverenigbaar&#13;
met de desbetreffende gemeenschappelijke marktordening of met de bepalingen&#13;
van het vrije goederenverkeer.&#13;
Vgl. arrest in de zaak 94/79 'Vriend', Jur. 1980 blz. 339 en arrest in de zaak 29/82&#13;
'Van Luipen', nog niet gepubliceerd in de jurisprudentie van het HJEG.&#13;
Ook hier is het weer de vraag hoe lang de Nederlandse overheid zal blijven talmen&#13;
met het trekken van de consequenties uit de genoemde rechtspraak van het HJEG&#13;
en de nodige schoonmaak in alle sectoren zal ondernemen.&#13;
Verplichte aansluitingen worden in de landbouw ook toegepast o.g.v. de Lanbouwkwaliteitswet.&#13;
Te vermelden valt hier dat op het ogenblik bij het HJEG de&#13;
vraag aanhangig is of de verplichte aansluiting bij het COZ verenigbaar is met het&#13;
Europese gemeenschapsrecht (Zaak 237/82 Jongeneel e.a. tegen Staat der Nederlanden&#13;
en COZ).&#13;
Behalve de vraag van de rechtmatigheid van de verplichte aansluiting is er nog die&#13;
van de rechtmatigheid van de normen zelf welke door de verschillende controleinstanties&#13;
worden opgelegd.&#13;
Soms zijn deze normen van communautaire oorsprong, zoals die op het gebied&#13;
van verse groenten en fruit. Aldus bestond de situatie in de genoemde zaak van 'Van&#13;
Luipen', dat de normen op zichzelf wel rechtmatig waren, maar niet het instrument&#13;
dat gebruikt wordt ter handhaving daarvan, nl. de verplichte aansluiting.&#13;
Vgl. o.a. Verordening nr. 23, (Pb no 30/965 van 20.4.1962) Verordening nr.&#13;
211/66/EEG (Pb. 233/3939 van 14.12.1966).&#13;
In andere gevallen kan men zeer ernstige twijfel hebben omtrent de verenigbaarheid&#13;
van deze normen met de bepalingen van de marktordeningen, en met name in&#13;
verband met de exclusieve werking van deze bepalingen.&#13;
Zoals mede blijkt uit haar preambule is de Landbouwkwaliteitswet tot stand gekomen&#13;
met het oog op de bevordering van de afzet van landbouwprodukten. Dezelfde&#13;
of althans een vergelijkbare doelstelling wordt nagestreefd door de gemeenschappelijke&#13;
marktordeningen. Het HJEG heeft in zijn arrest in de gevoegde zaken 36 en 71/80, Irish Creamery&#13;
Milk Suppliers Association e.a. (Jur. 1981, blz. 735 e.v.) verklaard, dat de bevoorrading&#13;
van de markt een van de doelstellingen is welke wordt nagestreefd door de communautaire&#13;
marktordeningen.&#13;
Vgl. Arrest in de zaak 83/78 'Pigs Marketing Board / Raymond Redmond' (Jur.&#13;
1978 blz. 2372), arrest in de zaak 177/78, 'Pigs &amp; Bacon Commission/(McCarren &amp;&#13;
Co. Ltd.', (Jur. 1979 blz. 2188), arrest in de zaak 94/79 Tieter Vriend', (Jur. 1980&#13;
blz. 339).&#13;
Uit het arrest van het HJEG van 1 april 1982 in de gevoegde zaken 141-143/81,&#13;
Holdijk e.a. (Jur. 1982, blz. 1299) volgt dat nationale regelingen niet dezelfde doeleinden&#13;
mogen nastreven als een gemeenschappelijke marktordening. Op grond van dit&#13;
principe dient de conclusie getrokken te worden, dat Nederland op het verkeerde&#13;
spoor zit indien het door middel van regelgeving gebaseerd op de Landbouwkwaliteitswet&#13;
normen uitvaardigt ter bevordering van de afzet van landbouwprodukten.&#13;
Mede op grond van bovenstaande hoeft men weinig twijfel te hebben over de onwettigheid&#13;
van de kwaliteitsnormen neergelegd in het Landbouwkwaliteitsbesluit Kaas-en&#13;
Kaasprodukten en de Landbouwkwaliteitsbeschikking Kaas- en Kaasprodukten. Deze&#13;
normen omvatten een limitatieve opsomming van kaassoorten welke in Nederland&#13;
mogen worden vervaardigd, alsmede voorschriften ten aanzien van de produk-tie van&#13;
deze soorten. Een dergelijk systeem is in strijd met het beginsel van de open markt&#13;
welke gegarandeerd wordt door de gemeenschappelijke marktordening voor Melk- en&#13;
Zuivelprodukten en belemmert de Nederlandse producenten om daarvan te&#13;
profiteren.&#13;
Bovengenoemde regels inzake de produktie van kaas houden daadwerkelijke belemmeringen&#13;
in. Zo wordt ten aanzien van Cheddarkaas in art. 51 van de Landbouwkwaliteitsbeschikking&#13;
Kaas- en Kaasprodukten bepaald, dat Cheddar slechts&#13;
38% vocht mag bezitten. In het Verenigd Koninkrijk is 39% het gangbare vochtgehalte&#13;
voor deze kaassoort. De consument in dat land hecht geen bijzondere waarde aan het&#13;
minder hoge vochtgehalte van de Nederlandse Cheddar. Derhalve is de Nederlandse&#13;
producent, verplicht als hij is om extra vet toe te voegen aan de kaas, in vergelijk tot&#13;
de Britse producenten in een concurrentieel nadelige positie.&#13;
Daarenboven laat de Nederlandse wetgever niet na om zelfs indien communautaire&#13;
normen voor de kwaliteit van de landbouwprodukten bestaan, deze aan te vullen met&#13;
eigen normen. Voorzover deze al niet in strijd zijn met het exclusiviteitskarakter van de&#13;
communautaire normen, vormen sommige zeker een met de marktordeningen strijdige&#13;
beperking voor het in het verkeer brengen en verhandelen van de desbetreffende&#13;
produkten. Zoals gemeld geeft de gemeenschapswetgever normen ten aanzien van de&#13;
verpakking van groenten en fruit. De Nederlandse regelgever aarzelt evenwel niet om&#13;
te bepalen, dat bijvoorbeeld uien slechts in verpakkingen van 5,10 en 15 kg mogen&#13;
worden gedaan. Niet toegestaan is het om deze in een verpakking van 12Vi kg af te&#13;
leveren, zoals veel gevraagd wordt door de Duitse markt.&#13;
Vgl. Verordening PGF 1977. Kwaliteitsvoorschriften Groenten en Fruit bijlage&#13;
53, artikel 5.2.2.3.&#13;
Bovenstaande is geen limitatieve opsomming. Het moge wel een aansporing zijn&#13;
voor de Nederlandse overheid om over te gaan op een algehele bezinning terzake. Ad b. Regels welke hoewel waarschijnlijk verenigbaar met het recht van de&#13;
Europese Gemeenschappen niettemin een belemmering vormen voor de doelstellingen&#13;
van de gemeenschappelijke landbouwpolitiek&#13;
Hier kom ik terug op de Gemeenschappelijke landbouwstructuurpolitiek.&#13;
De prijspolitiek geldt behoudens uitzondering in principe gelijkelijk voor alle ondernemers,&#13;
groot en klein, efficiënt en minder efficiënt. Daarom kan de prijspolitiek&#13;
voor een grote en efficiënte ondernemer een gunstig resultaat opleveren maar is het&#13;
mogelijk dat deze politiek géén voldoende overlevingskansen verschaft aan kleinere&#13;
en minder efficiënte landbouwers. De landbouwstructuurpolitiek heeft globaal uitgedrukt&#13;
primair ten doel de landbouw zo in te richten dat er slechts bedrijven overblijven&#13;
welke allen van een dermate omvang en efficiëntie hebben, dat er op grond&#13;
van het gevoerde prijsbeleid een redelijk inkomen aan de producenten kan worden&#13;
verzekerd.&#13;
Het zal geen verbazing wekken, om te vernemen, dat Nederland de Lid-Staat van&#13;
de EEG is met het naar verhouding hoogste aantal grote landbouwbedrijven.&#13;
Vgl. De toestand van de landbouw in de Gemeenschap, verslag 1981, blz. 77.&#13;
Ondertussen zijn de algemene instrumenten van de Gemeenschappelijke landbouw&#13;
structuurpolitiek onverkort van toepassing in Nederland.&#13;
Vgl. o.m. de Richtlijnen 72/159, 72/160 en 72/161 allen van 17 april 1972, Pb.&#13;
L 96 van 23.4.1972 en de Verordening 355/77 van 15 februari 1977, Pb. L 51/1 van&#13;
25.2.1977.&#13;
De in Nederland gevestigde landbouwers kunnen zich dan ook tot de Stichting&#13;
Uitvoering Landbouwmaatregelen (STULM) wenden, teneinde o.m. voor hun&#13;
uitbreidingsplannen de op grond van de Richtlijn 72/159 voorziene rentesubsidie&#13;
te verkrijgen.&#13;
Hetzelfde geldt voor de communautaire steun uit hoofde van de Verordening&#13;
355/77 voor programma's en projecten ter verbetering van de verwerking en de&#13;
afzetstructuren van landbouwprodukten. Deze verordening is weer een algemeen&#13;
geldend gemeenschapsinstrument, en komt ook deels ten goede aan de in het algemeen&#13;
reeds zeer goed gestructureerde Nederlandse verwerkende industrieën en ondernemingen&#13;
welke zich bezighouden met de afzet (o.a. veilingen).&#13;
De Richtlijn 72/159 bevat ook een aantal beperkingen ten aanzien van de steunmaatregelen&#13;
welke de Lid-Staten kunnen toekennen naast de steun voorzien op&#13;
grond van de richtlijn (art. 14).&#13;
Daarbij is steun voor o.m. bedrijfsgebouwen weer toegelaten, voorzover niet strijdig&#13;
met artikel 92 van het EEG-Verdrag. Hetzelfde geldt voor steun op grond van&#13;
de Vo. 355/77 (art. 23).&#13;
Voor de Nederlandse ondernemer houdt de met betrekking tot de door de overheid&#13;
te verlenen financiële steun evenwel niet op bij de subsidiëring toegekend op&#13;
grond van de structuurpolitiek via de STULM. Ook kan hij nog eens een beroep&#13;
doen op de Nederlandse overheid in het kader van de WIR en daarbij voor zijn investeringen&#13;
naast een basispremie van 20 procent rekenen op toeslagen in verband&#13;
met kleinschaligheid, de sociaal ecomnomische toestand in bepaalde gebieden, de&#13;
ruimtelijke ordening, een goed leefmilieu en het doelmatig gebruik van energie. Aangezien artikel 92 EEG-Verdrag slechts beperkingen stelt aan steun aan bepaalde&#13;
ondernemingen en niet aan maatregelen welke aan alle ondernemers ten goede&#13;
komen, moeten de algemeen toepasselijke WIR premies, en met name de basispremie,&#13;
geacht worden formeel misschien zonder juridische bezwaren toegekend te&#13;
kunnen worden. Is dit in overeenstemming met de bedoeling van de makers van het&#13;
gemeenschappelijk landbouw structuurbeleid? Het valt te betwijfelen. Mede daardoor&#13;
komt het gemeenschappelijk prijsbeleid op onevenredige wijze ten goede aan&#13;
de Nederlandse landbouwproducenten. Naar mijn mening zou het de Nederlandse&#13;
overheid niet misstaan om in een streven zichzelf beperkingen op te leggen bij het&#13;
geven van regels, te getuigen van communautaire solidariteit door in ieder geval de&#13;
basispremie van de WIR af te schaffen voor landbouwproducenten en ondernemers&#13;
welke hun verwerkende capaciteit en hun marketing structuren nog wensen te rationaliseren.&#13;
Ad c.&#13;
Tenslotte zou ik een probleem willen aansnijden dat verband houdt met de jurisprudentie&#13;
van het HJEG tot ontwikkeling gekomen op het gebied van het vrije verkeer&#13;
van goederen.&#13;
Ingevolge het arrest van het HJEG in de zaak 8/74 'Dassonville' (Jur. 1974 blz.&#13;
887) is niet slechts als een verboden beperking in de zin van artikel 30 EEG-Verdrag te&#13;
beschouwen een regeling van een Lid-Staat, welke alleen van toepassing is op de&#13;
invoer van goederen, maar is iedere handelsregeling der Lid-Staten, die de intracommunautaire&#13;
handel al dan niet rechtstreeks, daadwerkelijk of potentieel kan belemmeren&#13;
een (verboden) maatregel van gelijke werking als kwantitatieve beperkingen&#13;
in de zin van artikel 30 EEG-Verdrag.&#13;
In latere rechtspraak is verduidelijkt dat, zolang een communautaire regeling ontbreekt,&#13;
er wel ruimte is voor Lid-Staten om redelijke maatregelen te nemen o.a. ter&#13;
bescherming van de consument en van de eerlijkheid in de handel. Vgl. Arrest in&#13;
de zaak 120/78, 'Cassis de Dijon', Jur. 1979, blz. 649.&#13;
Zie o.a. het artikel van Verloren van Themaat: 'de artikelen 30-36 van het EEGVerdrag'&#13;
in RMT 1980 blz. 378.&#13;
Daarbij komt dat indien de vervaardiging, van een produkt in het land van herkomst&#13;
onderworpen is aan regels welke een gelijkwaardige bescherming geven van de&#13;
nagestreefde belangen van eerlijkheid in de handel en consumentenbescherming der&#13;
Nederlandse regels niet meer mogen worden toegepast op aldus in andere Lid-Staten&#13;
van de EEG in het verkeer gebrachte produkten.&#13;
Vgl. Arrest in de zaak 27/80 Tietje', Jur. 1980 blz. 9839.&#13;
Op grond van deze rechtspraak kunnen veel nationale regels niet meer gehandhaafd&#13;
worden ten aanzien van ingevoerde produkten. Zo kan de Nederlandse warenwetgeving&#13;
ten aanzien van de vervaardiging van brood niet meer tegengeworpen&#13;
worden aan de importeur van een smakelijke franse 'pain de brioche'. De regelgeving&#13;
ten aanzien van het droge stofgehalte in het brood is volgens het HJEG niet&#13;
voldoende ingegeven door consumentenbescherming of andere met deze rechtspraak te&#13;
vereenbaren belangenbescherming. Vgl. arrest in de zaak 130/80 'Kelderman' Jur. 1981, 527.&#13;
Ik kan u tot besluit nog een voorbeeld van dergelijke regelgeving geven. Op 17&#13;
maart jl. heeft het HJEG een uitspraak gedaan over de Bierverordening 1976. In deze&#13;
zaak had een Nederlandse importeur vanuit Duitsland het daar vervaardigde&#13;
'Berliner Kindl Weisse Bier' geïmporteerd dat een lagere zuurtegraad had dan toegestaan&#13;
door het bovengenoemd besluit.&#13;
Het is alleszins terecht dat het HJEG een regel over de zuurtegraad van bier onverenigbaar&#13;
verklaart met de regels van het EEG-Verdrag inzake het vrije verkeer van&#13;
goederen. Deze dient noch een consumentenbelang, noch het belang gemoeid met&#13;
een eerlijke handel.&#13;
Naar mijn mening moet het de consument vrij staan om zelf uit te maken bijv.&#13;
hoe zoet of hoe zuur hij zijn bier wil drinken. Ik pleit er dan ook voor dat de consument&#13;
deze keuze niet alleen kan maken uit buitenlandse bieren waarop de Nederlandse&#13;
Bierverordening 1976 niet meer mag worden toegepast, doch dat ook de nationale&#13;
producenten de vrijheid krijgen om te experimenteren met zuur of minder&#13;
zuur bier.&#13;
Vgl. arrest in de zaak 94/82 'De Kikvorsch', nog niet gepubliceerd in de jurisprudentie&#13;
van het HJEG.&#13;
Ook hier zou naar ik meen een actie van de overheid op zijn plaats zijn, om te&#13;
bezien op het gehele gebied van de besluitgeving in hoeverre alle van de grote hoeveelheid&#13;
normen werkelijk van node zijn ter bescherming van de consumenten en&#13;
ter bevordering van de eerlijkheid van de handel.</content><legacyfootnotes/><footnotes><footnote/></footnotes><auteurs>Mr H.J. Bronkhorst</auteurs><published>1983-10-01 00:00:00</published><modified>1983-10-01 00:00:00</modified><editiondate>1983-10-01</editiondate><htmlpath>https://denhollander.info/artikel/6446</htmlpath></article>
</articles></edition>
<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2002</searchword><id>4678</id><udhid>UDH:TvAR/4678</udhid><titel>Van den Brink / Van Setten (TvAR 2002/5118)</titel><searchwords><searchword>TvAR 7/8/2002</searchword><searchword>TvAR 2002/5118</searchword><searchword>UDH:TvAR/4678</searchword></searchwords><attachments><attachment><name>2002_nr 78_Rechtspraak_5118.pdf</name><extention>pdf</extention><url>https://denhollander.info/download/4623/ci</url></attachment></attachments><inleiding>[Pachtwet art. 25]&#13;
&#13;
Grond in 1983 en 1984 op basis van éénjarige&#13;
overeenkomsten bij pachter in&#13;
gebruik geweest, doch deze overeenkomsten&#13;
zijn niet door de grondkamer&#13;
goedgekeurd, terwijl de grondkamer geen&#13;
aanleiding heeft gezien over te gaan tot&#13;
goedkeuring van de korte duur van één jaar&#13;
van een gelijke overeenkomst voor het jaar&#13;
1985. Moet ervoor worden gehouden dat de&#13;
grond feitelijk ononderbroken bij pachter in&#13;
gebruik geweest op grond van overeenkomsten&#13;
die, indien getoetst, voor de wettelijke&#13;
duur zouden hebben gegolden. Onder&#13;
deze omstandigheden in redelijkheid geen&#13;
plaats voor het oordeel dat samenhang&#13;
tussen grond en melkquotum is verbroken&#13;
doordat in 1985 een nieuwe pachtovereenkomst&#13;
is gesloten onder beëindiging van&#13;
die van 1984.</inleiding><content>ARREST IN DE ZAAK VAN:&#13;
Willem van den Brink, wonende te Ede,&#13;
appellant,&#13;
procureur: mr J.M. Bosnak,&#13;
tegen&#13;
Marinus van Setten, wonende te Bennekom,&#13;
gemeente Ede,&#13;
geïntimeerde,&#13;
procureur: mr J.H. van Vliet.&#13;
1 Het geding in eerste aanleg&#13;
De pachtkamer van het kantongerecht te&#13;
Wageningen heeft op 27 januari 1999 en 23&#13;
juni 1999 tussen geïntimeerde – verder te noemen:&#13;
Van Setten – als eiser en appellant – verder&#13;
te noemen: Van den Brink – als gedaagde&#13;
vonnissen gewezen, welke in afschrift aan dit&#13;
arrest zijn gehecht. In die vonnissen is aan&#13;
Van den Brink verzocht bij akte inlichtingen&#13;
te verschaffen en is voor recht verklaard dat&#13;
met het door Van Setten aan Van den Brink&#13;
verpachte perceel weiland in 1999 een melkquotum&#13;
samenhangt van 13.970,98 kilogram&#13;
per hectare onder veroordeling van Van den&#13;
Brink in de kosten van de procedure. Voor de&#13;
motivering van de beslissingen en de rechtsgang&#13;
in eerste aanleg wordt naar die vonnissen&#13;
verwezen.&#13;
2 Het geding in hoger beroep&#13;
2.1 Bij exploot van 6 juli 1999 is Van den&#13;
Brink in hoger beroep gekomen van beide&#13;
vonnissen met dagvaarding van Van Setten&#13;
voor dit hof.&#13;
2.2 Bij memorie van grieven heeft Van den&#13;
Brink vijf grieven aangevoerd en toegelicht&#13;
met conclusie dat het hof beide vonnissen zal&#13;
vernietigen en, opnieuw rechtdoende, Van&#13;
Setten alsnog niet-ontvankelijk zal verklaren&#13;
in de door hem ingestelde vordering, althans&#13;
hem die vordering zal ontzeggen met veroordeling&#13;
van Van Setten in de kosten van deze&#13;
procedure in beide instanties.&#13;
2.3 Van Setten heeft bij memorie van antwoord&#13;
verweer gevoerd en geconcludeerd dat het hof&#13;
Van den Brink in zijn beroep niet-ontvankelijk&#13;
zal verklaren, dan wel dit beroep zal verwerpen&#13;
als zijnde ongegrond en/of onbewezen, zulks&#13;
met veroordeling van Van den Brink in de kosten&#13;
van (het hof leest:) het hoger beroep.&#13;
2.4 Hierna hebben partijen de stukken overgelegd&#13;
voor het wijzen van arrest.&#13;
3 De grieven&#13;
Deze luiden:&#13;
I Ten onrechte overweegt de pachtkamer van&#13;
het kantongerecht in rechtsoverweging 5.1:&#13;
“Partijen twisten over de vraag of er melkquotum&#13;
met de weidegrond is verbonden en&#13;
het is voldoende aannemelijk dat bij het einde&#13;
van de pacht de standpunten van partijen in&#13;
deze kwestie niet zullen zijn gewijzigd. Die&#13;
standpunten kunnen leiden tot langdurige&#13;
procedures en daarom kan Van Setten nu al&#13;
belang hebben bij de door hem gevorderde&#13;
verklaring voor recht.”&#13;
II Ten onrechte overweegt de pachtkamer van&#13;
het kantongerecht in rechtsoverweging 5.2:&#13;
“Op grond van een en ander is de pachtkamer&#13;
van oordeel dat met de weidegrond een melkquotum&#13;
samenhangt. De stelling van Van den&#13;
Brink dat er slechts sprake kan zijn van een&#13;
melkquotum indien de weidegrond in 1984&#13;
langdurig verpacht was, vindt geen steun in de&#13;
wet noch in de destijds vigerende Beschikking&#13;
Superheffing”.&#13;
III Ten onrechte heeft de pachtkamer van het&#13;
kantongerecht Van den Brink in de gelegenheid&#13;
gesteld een akte te nemen teneinde inlichtingen&#13;
te geven over grond en melkquotum&#13;
(vonnis d.d. 27 januari 1999).&#13;
IV Ten onrechte noemt de pachtkamer van&#13;
het kantongerecht in de eerste en zesde zin&#13;
van rechtsoverweging 2 de naam Van Setten in&#13;
plaats van Van den Brink (vonnis d.d. 23 juni&#13;
1999).&#13;
V Ten onrechte heeft de pachtkamer van het&#13;
kantongerecht de vordering van Van Setten&#13;
toegewezen en Van den Brink veroordeeld in&#13;
de kosten van de procedure (vonnis d.d.&#13;
23 juni 1999).&#13;
4 De vaststaande feiten&#13;
4.1 Tussen partijen staat op grond1 hetgeen&#13;
enerzijds is gesteld en anderzijds niet is betwist&#13;
en mede op grond van de in zoverre niet&#13;
bestreden overwegingen van de pachtkamer&#13;
van het kantongerecht het navolgende vast.&#13;
4.2 Bij arrest van dit hof van 17 april 1989 is&#13;
(voor zover hier van belang) schriftelijk vastgelegd&#13;
een pachtovereenkomst aangegaan tussen&#13;
Herman Masselink als verpachter en Van&#13;
den Brink als pachter betreffende een perceel&#13;
grasland, kadastraal bekend gemeente Ede,&#13;
sectie E, nummer 144, groot 1.75.90 ha, voor&#13;
het seizoen 1985.&#13;
4.3 In 1983 en 1984 is de grond op gelijke&#13;
wijze als in 1985 door Van den Brink gebruikt,&#13;
te weten voor grasverkoop, met oogst desgewenst&#13;
door beweiding. De overeenkomsten&#13;
werden ieder jaar gesloten.&#13;
4.4 Het onder 4.2 bedoelde arrest is op&#13;
20 april 1989 bij de grondkamer voor Gelderland&#13;
binnengekomen en op 5 oktober 1989&#13;
door die grondkamer goedgekeurd. Daarbij is&#13;
bepaald dat de overeenkomst voor de wettelijke&#13;
duur van zes jaren zou gelden.&#13;
4.5 Van Setten is Masselink als verpachter&#13;
opgevolgd.&#13;
4.6 Bij beschikking van dit hof van 1 april&#13;
1997 is de onderhavige pachtovereenkomst&#13;
verlengd tot en met 28 februari 2002, zulks in&#13;
verband met de omstandigheid dat Van den&#13;
Brink op 13 april 2001 de leeftijd van 65 jaar&#13;
zal bereiken.&#13;
4.7 In 1999 had Van den Brink een bedrijfsareaal&#13;
van 6.46.90 hectaren en een melkquotum&#13;
van 90.377 kg.&#13;
5 Beoordeling van het geschil in&#13;
hoger beroep&#13;
5.1 Het hof is van oordeel dat uit de stukken&#13;
voldoende blijkt van een belang van Van Setten&#13;
bij het aanhangig maken van deze procedure.&#13;
Kennelijk beoogt Van Setten reeds vóór&#13;
het einde van de pacht duidelijkheid te verkrijgen&#13;
over zijn standpunt dat met de door&#13;
hem aan Van den Brink verpachte grond&#13;
melkquotum samenhangt, zulks onder meer&#13;
ter voorkoming van vervreemding van dat&#13;
quotum door Van den Brink, die zijn bedrijf&#13;
goeddeels heeft afgebouwd. Uit het verloop&#13;
van deze procedure is gebleken, dat Van den&#13;
Brink de stelling van Van Setten, dat met de&#13;
pachtgrond melkquotum samenhangt, betwist.&#13;
Al met al is voldoende gebleken van belang&#13;
van Van Setten bij de onderhavige vordering,&#13;
zodat grief I faalt.&#13;
5.2 Uit de vastgestelde feiten blijkt, dat de&#13;
grond weliswaar in 1983 en 1984 op basis van&#13;
éénjarige pachtovereenkomsten bij Van den&#13;
Brink in gebruik is geweest, doch dat die&#13;
overeenkomsten niet door de grondkamer&#13;
zijn goedgekeurd, terwijl de grondkamer geen&#13;
aanleiding heeft gezien, over te gaan tot goedkeuring&#13;
van de korte duur van één jaar van&#13;
een gelijke overeenkomst voor het jaar 1985.&#13;
Bij gebreke van enige stelling van Van den&#13;
Brink die op het tegendeel wijst, moet het&#13;
ervoor worden gehouden dat de onderhavige&#13;
grond in ieder geval vanaf 1983 feitelijk ononderbroken&#13;
bij Van den Brink in gebruik is&#13;
geweest ten behoeve van diens melkveehouderij&#13;
en wel op grond van overeenkomsten&#13;
die, indien getoetst, voor de wettelijke duur&#13;
zouden hebben gegolden. Onder deze&#13;
omstandigheden is er in redelijkheid geen&#13;
plaats voor het oordeel dat de samenhang tussen&#13;
deze grond en een gedeelte van het aan&#13;
Van den Brink toegekende quotum – welke&#13;
samenhang in 1984 is tot stand gekomen&#13;
omdat die grond in 1983 heeft bijgedragen tot&#13;
diens melkproduktie – is verbroken doordat&#13;
in 1985 een nieuwe pachtovereenkomst is&#13;
gesloten onder beëindiging van die van 1984.&#13;
Het hof verwijst in dit verband naar zijn&#13;
arrest van 21 juli 1998, Agr R 2000, 5010&#13;
(door Van Setten overgelegd bij diens akte van&#13;
24 maart 1999), gewezen in een geval dat,&#13;
voor zover hier van belang, met het onderhavige&#13;
geval vergelijkbaar is.&#13;
5.3 Uit het zojuist overwogene vloeit voort,&#13;
dat ook grief II tevergeefs is opgeworpen.&#13;
5.4 Grief III bouwt blijkens haar toelichting&#13;
voort op de grieven I en II en deelt mitsdien&#13;
hun lot. Grief IV komt op tegen een kennelijke&#13;
verschrijving in het vonnis van 23 juni 1999 en&#13;
kan Van den Brink in deze procedure niet&#13;
baten. Voor zover grief V zelfstandige betekenis&#13;
heeft faalt zij: de pachtkamer van het kantongerecht&#13;
heeft terecht de vordering van Van Setten&#13;
toegewezen en Van den Brink veroordeeld&#13;
in de kosten van de procedure. Het hof merkt&#13;
hierbij op, dat partijen niet zijn opgekomen&#13;
tegen het door de pachtkamer van het kantongerecht&#13;
vastgestelde melkquotum per hectare.&#13;
5.5 Het eerder overwogene brengt mee, dat de&#13;
vonnissen waarvan beroep zullen worden&#13;
bekrachtigd met veroordeling van Van den&#13;
Brink in de kosten van het hoger beroep.&#13;
6 De beslissing&#13;
Het hof, rechtdoende in hoger beroep,&#13;
bekrachtigt de door de pachtkamer van het&#13;
kantongerecht te Wageningen tussen partijen&#13;
gewezen vonnissen van 27 januari 1999 en 23&#13;
juni 1999, waarvan beroep;&#13;
veroordeelt Van den Brink in de kosten van&#13;
het hoger beroep, aan de zijde van Van Setten&#13;
tot op heden begroot op ƒ 475,– wegens griffierecht&#13;
en op ƒ 1.700,– wegens salaris.</content><legacyfootnotes>1. Lees: op grond van (red.).</legacyfootnotes><footnotes><footnote/></footnotes><auteurs/><published>2002-07-01 00:00:00</published><modified>2000-06-06 00:00:00</modified><editiondate>2002-07-01</editiondate><htmlpath>https://denhollander.info/artikel/4678</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1991</searchword><id>7041</id><udhid>UDH:TvAR/7041</udhid><titel>'1. Cornelia Maria van den Hoek 2. Maria Cornelia van den Hoek / De stichting Stichting Moolenburgh-Bent' (TvAR 1991/4512)</titel><searchwords><searchword>TvAR 11/1991</searchword><searchword>TvAR 1991/4512</searchword><searchword>UDH:TvAR/7041</searchword></searchwords><attachments><attachment><name>1991_nr 11_Rechtspraak_4512.pdf</name><extention>pdf</extention><url>https://denhollander.info/download/6651/ci</url></attachment></attachments><inleiding>Pachtwet, art. 50-1, 54&#13;
Vordering van verpachtster, na overlijden&#13;
pachtster, tot ontbinding van pachtovereenkomst&#13;
met erfgename. Naarde bedoeling van&#13;
art. 54 Pwduurt de pachtovereenkomstin beginsel&#13;
met de erfgenaam voort, tenzij voortzetting&#13;
in redelijkheid niet van de verpachter&#13;
kan worden verlangd. Dit laatste doet zich&#13;
hier niet voor. De erfgename-pachtster is gehuwd&#13;
met O., aan wie de exploitatie van het&#13;
land in geschil als bedrijfsleider al vele jaren&#13;
ook door de vorige pachters grotendeels is&#13;
overgelaten. Hij heeft dit bekwaam en vakkundig&#13;
gedaan. Er kan van worden uitgegaan&#13;
dat de pachtster met de medewerking van O.&#13;
in staat zal zijn de verantwoordelijkheid voor&#13;
een goede exploitatie van het gepachte te dragen,&#13;
ook al heeft zij haar dagelijkse werk elders.&#13;
Voorts: gebrekkig door mede-erfgenaam/&#13;
mede-pachtster aangegeven wens tot&#13;
ontslag uit de pacht als vordering in reconventie&#13;
beschouwden toegewezen. </inleiding><content>Pachtkamer Gerechtshof Arnhem, arrest&#13;
van 15 april 1991&#13;
(Mr. Spoor, mr. Kok, mr. Bierman, mr. ing.&#13;
Jansens van Gellicum en Wentink)&#13;
In de zaak van:&#13;
De stichting Stichting Moolenburgh-Bent,&#13;
gevestigd te Burgh-Haamstede, appellante,&#13;
procureur: mr. B. Peek,&#13;
tegen&#13;
1. Cornelia Maria van den Hoek, wonende te&#13;
Noordwelle, gemeente Westerschouwen,&#13;
2. Maria Cornelia van den Hoek, wonende te&#13;
Amersfoort, geïntimeerden, procureur: mr.&#13;
J.M.J. Huver.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Zierikzee tussen partijen gewezen&#13;
vonnis van 25 januari 1990, dat in fotocopie&#13;
aan dit arrest is gehecht en naar de inhoud&#13;
waarvan wordt verwezen;&#13;
Overwegende:&#13;
Appellante - verder ook te noemen de Stichting&#13;
- is bij exploiten van 23 februari 1990&#13;
met gelijktijdige dagvaarding van geïntimeerden&#13;
- verder ook te noemen Van den&#13;
Hoek c.s. resp. Cornelia van den Hoek en&#13;
Maria van den Hoek - tegen de zitting van&#13;
9 april 1990, bij het hof in hoger beroep&#13;
gekomen van voormeld vonnis, waarbij aan&#13;
de Stichting haar vordering (tot ontbinding&#13;
van een pachtovereenkomst tussen partijen)&#13;
is ontzegd, met haar veroordeling in de&#13;
proceskosten.&#13;
De Stichting heeft bij exploiten van 5 resp.&#13;
6 april 1990 Van den Hoek c.s. met betekening&#13;
der bovengenoemde appeldagvaardingen&#13;
opgeroepen voor een nadere rolzitting.&#13;
De Stichting heeft bij memorie van grieven&#13;
onder aanvoering en toelichting van de&#13;
navolgende grieven geconcludeerd het vonnis&#13;
waarvan beroep te vernietigen en opnieuw&#13;
rechtdoende, desnodig onder verbetering&#13;
en/of aanvulling van gronden de tussen&#13;
partijen bestaande pachtovereenkomst te&#13;
ontbinden met ingang van 25 november&#13;
1989, althans met ingang van zodanige datum&#13;
als de pachtkamer in goede justitie zal&#13;
bepalen, met veroordeling van Van den Hoek&#13;
c.s. in de kosten van beide instanties.&#13;
Van den Hoek c.s. hebben bij memorie van&#13;
antwoord terzake verweer gevoerd en geconcludeerd&#13;
het beroep van de Stichting af te&#13;
wijzen en het vonnis waarvan beroep,&#13;
zonodig met verbetering en aanvulling van&#13;
de gronden waarop dit rust, te bekrachtigen,&#13;
met veroordeling van de Stichting in de kosten&#13;
van deze procedure.&#13;
Vervolgens hebben partijen hun stukken&#13;
overgelegd voor arrest.&#13;
De grieven&#13;
De Stichting heeft de volgende grieven&#13;
aangevoerd tegen het vonnis waarvan beroep:&#13;
Grief I&#13;
Door de pachtkamer van het kantongerecht is&#13;
ten onrechte niet beslist op de door Maria van&#13;
den Hoek ingediende vordering ex art. 50&#13;
Pachtwet.&#13;
Grief II&#13;
Het vonnis van de pachtkamer van het kantongerecht is niet naar de eisen der wet gemotiveerd.&#13;
Grief III&#13;
De pachtkamer van het kantongerecht heeft&#13;
bij het vonnis waarvan beroep niet beslist&#13;
met inachtneming van het gestelde in art. 54,&#13;
lid 5 Pachtwet.&#13;
Grief IV&#13;
De pachtkamer van het kantongerecht gaat er&#13;
(kennelijk) van uit dat Van den Hoek c.s.,&#13;
althans Cornelia van den Hoek, voldoende&#13;
waarborgen bied(en)(t) vooreen behoorlijke&#13;
bedrijfsvoering, zulks evenwel ten onrechte.&#13;
Grief V&#13;
Ten onrechte heeft de pachtkamer van het&#13;
kantongerecht aan de Stichting haar vordering&#13;
ontzegd.&#13;
De vaststaande feiten&#13;
In deze procedure kan in hoger beroep van de&#13;
volgende erkende, dan wel niet of onvoldoende&#13;
betwiste, feiten als vaststaand worden&#13;
uitgegaan:&#13;
De rechtsvoorgangster van de Stichting&#13;
heeft bij akte d.d. 23 december 1963, opgemaakt&#13;
door de herverkavelingscommissie&#13;
Zeeland en goedgekeurd door de Grondkamer&#13;
voor Zeeland op 25 september 1964,&#13;
aan Cornelia L. de Vrieze-van Westervoort&#13;
verpacht een perceel los akkerbouwland te&#13;
Eikerzee aan de Hogeweg, kadastraal bekend&#13;
gemeente Middenschouwen, sectie F&#13;
nr. 163, groot 8.36.40 ha, voor 6 jaren, ingaande&#13;
25 november 1963.&#13;
De pachtovereenkomst is steeds van&#13;
rechtswege verlengd voor de wettelijke termijn,&#13;
en eindigt behoudens verdere verlenging&#13;
thans per 24 november 1993. De pachtprijs&#13;
bedraagt thans ƒ 4 787,- per jaar.&#13;
Krachtens wijzigingsovereenkomst van&#13;
oktober 1972 is Jan Lisa van den Hoek met ingang&#13;
van 25 november 1972 pachtster opgevolgd.&#13;
Deze is op 17januari 1981 overleden.&#13;
Krachtens wijzigingsovereenkomst van&#13;
juni 1981 is diens weduwe Martina Johanna&#13;
de Vrieze met ingang van de overlijdensdatum&#13;
(de erven van) Jan Lisa van den Hoek&#13;
als pachtster opgevolgd.&#13;
Martina Johanna de Vrieze is op 4 november&#13;
1988 overleden. Haar dochters Van den&#13;
Hoek c.s. zijn haar enige erfgenamen.&#13;
De Stichting heeft bij verzoekschrift, ingekomen&#13;
bij de pachtkamer van het kantongerecht&#13;
op 2 mei 1989, derhalve binnen 6 maanden&#13;
na dit overlijden, gevorderd dat de&#13;
pachtovereenkomst zal worden ontbonden&#13;
ingevolge het bepaalde in art. 54 Pachtwet.&#13;
Maria van den Hoek gaat ermee akkoord dat&#13;
zij uit de pacht wordt ontslagen.&#13;
Cornelia van den Hoek is op 6 november&#13;
1989 in het huwelijk getreden met C.M.&#13;
Oosterling, na sedert 1981 met deze te hebben&#13;
samengewoond.&#13;
Genoemde C.M. Oosterling is sedert 1980&#13;
als bedrijfsleider werkzaam geweest op de&#13;
boerderij 1'Entreprise te Middenschouwen,&#13;
welk bedrijf werd geëxploiteerd (inclusief&#13;
het onderhavige pachtperceel) door de vader&#13;
resp. de moeder van Van den Hoek c.s. tot&#13;
hun overlijden, en sedert het overlijden van&#13;
laatstgenoemde door Cornelia van den Hoek&#13;
en genoemde Oosterling.&#13;
Beoordeling van het geschil in hoger beroep&#13;
Grief I&#13;
1. Niet in geschil is dat Van den Hoek c.s. als&#13;
enige erfgenamen van de overleden pachtster&#13;
laatstgenoemde als pachters zijn opgevolgd.&#13;
2. Van den Hoek c.s. hebben in het lichaam&#13;
van hun conclusie van antwoord bij de pacht&#13;
kamer van het kantongerecht gesteld:&#13;
'Maria Cornelia dient bij de pachtkamer&#13;
een vordering in overeenkomstig art. 50 om&#13;
uit de pacht te worden ontslagen'.&#13;
Zij hebben aan die stelling evenwel geen&#13;
uitdrukkelijke (reconventionele) vordering&#13;
gekoppeld, noch Maria van den Hoek tot haar&#13;
ontslag uit de pacht (art. 50 Pachtwet), noch&#13;
Van den Hoek c.s. dan wel één van hen tot&#13;
ontslag van Maria van den Hoek uit de pacht&#13;
(art. 54 Pachtwet).&#13;
3. De Stichting overweegt dienaangaande in&#13;
haar conclusie van repliek in prima:&#13;
'...immers gedaagde sub II dient thans een&#13;
vordering ex art. 50 Pachtwet in, ten aanzien&#13;
waarvan eiseres zich refereert aan het oordeel&#13;
van uw pachtkamer...'.&#13;
4. Het hof is van oordeel dat de pachtkamer&#13;
van het kantongerecht de bovenaangehaalde&#13;
overweging in de conclusie van antwoord -&#13;
ondanks de gebrekkige wijze van het instel&#13;
len daarvan - had dienen te beschouwen als&#13;
een in reconventie door Van den Hoek c.s.&#13;
ingediende vordering tot ontslag van Maria&#13;
van den Hoek uit de pacht omdat zij niet meer persoonlijk is betrokken bij de exploitatie&#13;
van het gepachte, zoals voorzien in art. 50&#13;
Pachtwet, en dat de pachtkamer van het kantongerecht&#13;
daarop had dienen te beslissen.&#13;
De rechtsoverweging van de pachtkamer&#13;
van het kantongerecht dat '...daarvan (d.w.z.&#13;
dat Maria van den Hoek uit de pacht zal&#13;
worden ontslagen) hier kan worden uitgegaan'&#13;
kan niet worden beschouwd als een&#13;
dergelijke beslissing, en kan niet leiden tot&#13;
het ontslag van Maria van den Hoek uit haar&#13;
rechten en verplichtingen uit de pachtovereenkomst.&#13;
5. Gezien de bovenaangehaalde aanhaling&#13;
uit de conclusie van repliek heeft de Stichting&#13;
de betreffende overweging van Van den&#13;
Hoek c.s. ook als een dergelijke vordering&#13;
opgevat en door haar referte te kennen gegeven&#13;
door de wijze van instelling niet benadeeld&#13;
te zijn.&#13;
Zij heeft bij memorie van antwoord uitdrukkelijk&#13;
gesteld geen bezwaar tegen toewijzing&#13;
te hebben.&#13;
6. De grief is derhalve gegrond, en de vordering&#13;
van Maria van den Hoek alsnog toewijsbaar,&#13;
met directe ingang.&#13;
7. De grieven II en III, waarin de (afwezigheid&#13;
van) motivering van het vonnis waarvan&#13;
beroep aan de orde wordt gesteld, zijn gegrond.&#13;
De pachtkamer van het kantongerecht&#13;
geeft, door uitsluitend te verwijzen naar door&#13;
haar aangehaalde, in de procedure niet betwiste&#13;
feiten en naar de 'ten deze van toepassing&#13;
zijnde wettelijke bepalingen' onvoldoende&#13;
inzicht in de gronden voor haar&#13;
beslissing.&#13;
8. Een gebrek aan motivering kan op zichzelf&#13;
echter niet leiden tot een andere beslissing in&#13;
hoger beroep, zodat de gegrondbevinding&#13;
van deze grieven op zichzelf ook niet kan&#13;
leiden tot vernietiging van het vonnis.&#13;
De grieven IV en V&#13;
9. Deze grieven leggen de materiële beslis&#13;
sing van de pachtkamer van het kantongerecht&#13;
op de vordering van de Stichting in zijn&#13;
geheel ter toetsing in hoger beroep aan het&#13;
hof voor.&#13;
10. Tengevolge van de toewijzing van het&#13;
door Maria van den Hoek gevorderde ontslag&#13;
van haar uit dé pacht, zoals bovenoverwogen,&#13;
wordt Cornelia van den Hoek enig&#13;
pachtster.&#13;
11. Zij is als zodanig krachtens het bepaalde&#13;
in art. 54, lid 1 Pachtwet in beginsel gerechtigd&#13;
de pacht op basis van de bestaande&#13;
pachtovereenkomst voort te zetten.&#13;
12. Op de onderhavige vordering moet op&#13;
grond van art. 54, lid 5, der Pachtwet worden&#13;
beslist naar billijkheid en met inachtneming&#13;
van de overige bepalingen van dat artikel.&#13;
Van die overige bepalingen hebben de leden&#13;
6 tot en met 11, gezien de bewoordingen&#13;
daarvan, alleen betrekking op een vordering&#13;
ex art. 54, lid 2, der Pachtwet en niet op een&#13;
vordering ex lid 3 van dat artikel, waarvan&#13;
hier sprake is.&#13;
13. Ingevolge art. 54, lid 1, der Pachtwet gaan&#13;
bij het overlijden van een pachter de uit de&#13;
desbetreffende pachtovereenkomst voort&#13;
vloeiende rechten en verplichtingen over op&#13;
zijn erfgenamen. In deze bepaling komt tot&#13;
uitdrukking de bedoeling van de Pachtwet,&#13;
dat een pachtovereenkomst in beginsel ook&#13;
na het overlijden van de pachter zal voortduren.&#13;
Voor een tot een ander resultaat leidende&#13;
ontbinding van de pachtovereenkomst is al&#13;
leen plaats indien deze op grond van lid 2 of&#13;
lid 3 van genoemd wetsartikel is gevorderd&#13;
en de billijkheid toewijzing van die vordering&#13;
behoort mee te brengen.&#13;
Daartoe moet, indien de verpachter de ontbinding&#13;
heeft gevorderd, worden nagegaan&#13;
of voortzetting van de pachtovereenkomst&#13;
met de desbetreffende erfgena(a)m(en) in&#13;
redelijkheid van de verpachter kan worden&#13;
verlangd.&#13;
14. Onbetwist is gesteld, dat de exploitatie&#13;
van het gehele bedrijf L'Entreprise, waaronder&#13;
het gepachte perceel, sedert 1980 groten&#13;
deels aan Oosterling als bedrijfsleider is&#13;
overgelaten (aanvankelijk door de vader en&#13;
later door de moeder van Cornelia van den&#13;
Hoek), en dat deze dit bekwaam en vakkundig&#13;
heeft gedaan.&#13;
15. Gezien het feit dat Cornelia van den Hoek&#13;
en Oosterling sedert 1981 hebben samengewoond&#13;
en in 1989 zijn gehuwd, kan er zonder&#13;
meer van worden uitgegaan dat de medewerking&#13;
van Oosterling aan de exploitatie van&#13;
het gepachte door Cornelia van den Hoek&#13;
ook voor de toekomst voldoende is gewaarborgd.&#13;
16. Ook al heeft Cornelia van den Hoek haar&#13;
dagelijks werk elders en is zij daardoor niet in&#13;
staat zelf persoonlijk de dagelijkse leiding te&#13;
hebben van het bedrijf, waartoe het gepachte behoort, zulks sluit op zichzelf nog geenszins&#13;
uit dat zij zelf persoonlijk wel zodanig bij de&#13;
bedrijfsvoering is betrokken dat zij met de&#13;
medewerking van haar (onbetwist vakbekwame)&#13;
echtgenoot in staat zal zijn, ook&#13;
tegenover de Stichting, de verantwoordelijkheid&#13;
voor een goede exploitatie van het gepachte&#13;
te dragen.&#13;
17. Uit het ten processe aangevoerde volgt&#13;
dat het gepachte al vele jaren niet meer door&#13;
de pachter respectievelijk pachtster zelve&#13;
wordt bewerkt maar door Oosterling, die in&#13;
feite voor een belangrijk deel ook was belast&#13;
met de dagelijkse leiding van het bedrijf,&#13;
waarvan de grond in geschil deel uitmaakte.&#13;
Na het overlijden van Martina Johanna de&#13;
Vrieze is daarin geen wezenlijke verandering&#13;
gekomen; niet gesteld of gebleken is voorts&#13;
dat sindsdien de bedrijfsvoering niet naar&#13;
behoren is geweest c.q. de exploitatie van de&#13;
litigieuze grond dan wel anderszins de&#13;
nakoming van de verplichtingen uit de onderhavige&#13;
pachtovereenkomst te wensen&#13;
hebben overgelaten. Evenmin is aannemelijk&#13;
gemaakt dat zulks voor de toekomst wel te&#13;
vrezen zal zijn.&#13;
18. Het hof acht dan ook onvoldoende ge&#13;
steld of gebleken om te kunnen concluderen&#13;
dat in redelijkheid niet van de Stichting kan&#13;
worden gevergd de pachtovereenkomst met&#13;
Cornelia van den Hoek als pachtster voort te&#13;
zetten.&#13;
19. De grieven IV en V treffen dan ook geen&#13;
doel en worden verworpen.&#13;
Slotsom&#13;
20. Behoudens ten aanzien van de vordering&#13;
van Maria van den Hoek tot haar ontslag uit&#13;
de pacht dient het vonnis waarvan beroep te&#13;
worden bekrachtigd.&#13;
21. De Stichting dient als de (grotendeels) in&#13;
het ongelijk gestelde partij te worden veroordeeld&#13;
in de kosten van het geding in hoger&#13;
beroep.&#13;
Rechtdoende in hoger beroep:&#13;
Ontslaat Maria Cornelia van den Hoek uit de&#13;
pacht met ingang van heden;&#13;
Bekrachtigt het vonnis waarvan beroep;&#13;
Veroordeelt de Stichting in de kosten van&#13;
het geding in hoger beroep, welke aan de&#13;
zijde van Van den Hoek c.s. tot heden begroot&#13;
op ƒ 1 500,- (éénduizend en vijfhonderd&#13;
gulden).</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Bierman, mr. ing.&#13;
Jansens van Gellicum en Wentink</auteurs><published>1991-11-01 00:00:00</published><modified>1991-11-01 00:00:00</modified><editiondate>1991-11-01</editiondate><htmlpath>https://denhollander.info/artikel/7041</htmlpath></article>
</articles></edition>
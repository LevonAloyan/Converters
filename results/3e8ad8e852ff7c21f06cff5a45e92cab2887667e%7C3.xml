<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2004</searchword><id>3586</id><udhid>UDH:TvAR/3586</udhid><titel>Wetgeving en literatuur</titel><searchwords><searchword>TvAR 5/2004</searchword><searchword>UDH:TvAR/3586</searchword></searchwords><attachments><attachment><name>2004_nr 5_Wetgeving_Bezemer.pdf</name><extention>pdf</extention><url>https://denhollander.info/download/3556/ci</url></attachment></attachments><inleiding>Ruimtelijke Ordening&#13;
&#13;
Wet ruimtelijke ordening&#13;
Tijdens het wetgevingsoverleg op 1 december 2003 had de minister van VROM toegezegd een aantal elementen van het wetsvoorstel voor de nieuwe Wet ruimtelijke ordening nader toe te lichten met het oog op het door de Tweede Kamer uit te brengen verslag over het wetsvoorstel. In een brief aan de Tweede Kamer van 18 maart 2004 doet zij haar toezegging gestand (TK 2003-2004, 28 916, nr. 8). Ze gaat onder meer in op structuurvisies (de vraag of deze wettelijk verplicht moeten worden gesteld en of er eisen aan de totstandkoming ervan moet worden gesteld); de besluitvorming over projecten (het wetsvoorstel zal bij nota van wijziging worden aangevuld met een regeling die voorziet in een besluitvormingsmodule die recht doet aan de gefaseerde besluitvorming bij projecten, en die erin voorziet dat projecten of delen daarvan in uitvoering kunnen worden genomen, ook al is bij de aanvang van de realisatie sprake van strijdigheid met een nog geldend bestemmingsplan); de relatie tussen de drie overheidsniveaus; het belanghebbendebegrip in de nieuwe Wro; en, de actualiteit van bestemmingsplannen.&#13;
&#13;
Watertoets&#13;
Bij brief van 12 maart 2004 heeft de staatssecretaris van VenW het toegezegde evaluatierapport ‘De Watertoets leeft’ naar de Tweede Kamer gestuurd (TK 2003-2004, 27 625, nr. 36). Uit de evaluatie blijkt dat over nut en noodzaak van de watertoets weinig verschil van mening bestaat. Wel kwam uit de evaluatie naar voren dat er bij de overheden die de watertoets moeten toepassen nog onduidelijkheden bestaan over de precieze taakverdeling, rollen en verantwoordelijkheden. Behalve het evaluatierapport presenteert de staatssecretaris de nieuwe Handreiking Watertoets 2, als uitwerking van de aanbevelingen uit het evaluatierapport. In deze handreiking zijn de rollen, taken en verantwoordelijkheden tijdens het watertoetsproces uitgewerkt voor onder andere alle plannen waarvoor een waterparagraaf wettelijk verplicht is gesteld in het Besluit op de Ruimtelijke ordening. Ook zijn er conform de aanbeveling uit de evaluatie veel voorbeelden opgenomen. Voorts wijst de staatssecretaris op het bestaan van de Helpdesk watertoets en de site www.watertoets.net, twee hulpmiddelen om de mensen die in de praktijk met de watertoets moeten werken te ondersteunen.&#13;
&#13;
Parlementaria&#13;
–	Nationaal Ruimtelijk Beleid, TK 2003-2004, 28 667, nr. 5 (verslag algemeen overleg over procedure behandeling Nota Ruimte (28 667, nr. 4), 31 maart 2004)&#13;
–	Wijziging van de Woningwet (verbetering handhaafbaarheid en handhaving bouwregelgeving), TK 2003-2004, 29 392, nr. 5 (verslag, 16 maart 2004)&#13;
–	Nederlands deel hogesnelheidsspoorverbinding Amsterdam-Brussel-Parijs en Utrecht-Arnhem-Duitse grens, TK 2003-2004, 22 026, nr. 189 (brief minister over de overeenkomsten met HSA en NMBS en de stand van zaken, 19 maart 2004); nr. 190 (lijst van vragen en antwoorden over de 13e voortgangsrapportage van de HSL-Zuid (22 026/22 589, nr. 188), 25 maart 2004); nr. 191 (brief minister over de laatste stand van zaken met betrekking tot de HSL-Zuid en de Betuweroute, 24 maart 2004)&#13;
–	Betuweroute, TK 2003-2004, 22 589, nr. 229 (lijst van vragen en antwoorden over de 14e voortgangsrapportage (22 026, nr. 188), 25 maart 2004)&#13;
&#13;
Wet- en regelgeving&#13;
–	Wijziging begroting VROM 2003 (wijziging samenhangende met de Najaarsnota), Stb. 2004, nr. 96&#13;
–	Wet rechtskracht Structuurschema groene ruimte, Stb. 2004, nr. 99 (het SGR verkrijgt met terugwerkende kracht tot 3 oktober 2000, opnieuw de formele status van planologische kernbeslissing (pkb); inwerkingtreding m.i.v. 19 maart 2004)&#13;
–	Wijziging Regeling taken en bevoegdheden VROM 2002, Stcrt. 22 maart 2004, nr. 56&#13;
–	Wijziging Regeling bevoegdheden secretaris-generaal VROM m.b.t. personeelsaangelegenheden, Stcrt. 23 maart 2004, nr. 57&#13;
&#13;
Literatuur&#13;
–	A.A. van Rossum, ‘Nietigheid van contracten met de overheid’, Overheid en Aansprakelijkheid februari 2004/nr. 1, p. 2-11 (beschouwing n.a.v. het arrest Nunspeet/Mulder)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-05-01 00:00:00</published><modified>2004-05-01 00:00:00</modified><editiondate>2004-05-01</editiondate><htmlpath>https://denhollander.info/artikel/3586</htmlpath></article>
</articles></edition>
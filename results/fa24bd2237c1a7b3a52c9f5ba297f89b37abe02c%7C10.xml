<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2021</searchword><id>16926</id><udhid>UDH:TvAR/16926</udhid><titel>Wetgeving, literatuur en rechtspraak</titel><searchwords><searchword>TvAR 10/2021</searchword><searchword>UDH:TvAR/16926</searchword></searchwords><attachments><attachment><name>21887.pdf</name><extention>pdf</extention><url>https://denhollander.info/download/21887/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Bedrijfslichamen&lt;/h4&gt;&lt;p&gt;In het kader van de Wet opheffing bedrijfslichamen is er nu de rekening en verantwoording van de vereffeningen van het voormalig Productschap voor Vee en Vlees en het voormalig Productschap Zuivel. Er resteert een batig saldo. Overeenkomstig de Wet opheffing bedrijfslichamen zal daaraan een bestemming worden gegeven die ten goede komt aan de sectoren die door het voormalig Productschap voor Vee en Vlees en het voormalig Productschap Zuivel werden bestreken. (&lt;span class="italic"&gt;Kamerstukken II&lt;/span&gt; 2020/21, 33910, nr. 30). Ook andere schappen lopen definitief af: zie Besluit van de Minister van Landbouw, Natuur en Voedselkwaliteit van 4 september 2021, houdende vaststelling van de rekening en verantwoording van de vereffening van het vermogen van het voormalig Productschap voor Vee en Vlees. &lt;span class="italic"&gt;Stcrt.&lt;/span&gt; 2021, nr. 41135. Zuivel: 41136.&lt;/p&gt;&lt;h4&gt;Troonrede&lt;/h4&gt;&lt;p&gt;De troonrede staat in &lt;span class="italic"&gt;Kamerstukken II&lt;/span&gt; 2021/22, 35925, nr. 2. Over de landbouw staat er: ‘voor natuur en biodiversiteit en de terugdringing van de stikstofuitstoot zijn tot 2030 al forse bedragen beschikbaar gesteld. Daarmee worden ook volgend jaar investeringen in natuurontwikkeling, schonere stallen en opkoopregelingen gedaan. Het is nodig dat er een goed toekomstperspectief blijft voor Nederlandse boeren, die zo belangrijk zijn voor onze voedselvoorziening en een vitaal platteland.’ De begroting 2022 voor het Ministerie van Landbouw, Natuur en Voedselkwaliteit is te vinden bij &lt;span class="italic"&gt;Kamerstukken II&lt;/span&gt; 2021/22, 35925 XIV, nr. 1. In de toelichting (nr. 2). Passeren de gebruikelijke thema’s de revue, zoals versterken natuur en biodiversiteit, bewegen naar een natuur inclusieve samenleving, duurzaam perspectief voor de Nederlandse landbouw, tuinbouw en visserij, brede welvaart in het landelijk gebied, structurele aanpak stikstofproblematiek, realiseren klimaatopgave landbouw en landgebruik, door ontwikkelen van het missie gedreven kennis- en innovatiebeleid enzovoort. Het spreekt vanzelf dat veel wordt doorgeschoven naar het volgende kabinet.&lt;/p&gt;&lt;h4&gt;SWOT&lt;/h4&gt;&lt;p&gt;In 2019 is een Houtskool-SWOT opgesteld op het niveau van de gehele landbouwsector. Naar aanleiding van de besprekingen in Brussel tussen Commissie en Raad, zijn in 2020 aanvullende analyses uitgevoerd voor de thema’s water, jonge boeren, voedsel en dierenwelzijn en regionale differentiatie. Voor 2020 waren ook aanvullende SWOT-analyses naar deelsector binnen de agrosector voorzien, maar deze moesten worden uitgesteld. De inzet van sectorexperts ten behoeve van onderzoek in verband met de corona-epidemie, heeft ertoe geleid dat deze sectorale analyses in het eerste kwartaal van 2021 zijn uitgevoerd. In een nieuwe annex is deze aanvullende sectorale SWOT-analyse opgenomen. De analyse is niet voor alle onderscheiden deelsectoren van de landbouwsector opgesteld. De volgende deelsectoren zijn meegenomen:&lt;/p&gt;&lt;ul&gt;&lt;li class="streepjes"&gt;Glasgroente - niet paddenstoelen;&lt;/li&gt;&lt;li class="streepjes"&gt;Melkveehouderij - melkveehouderij, niet geiten, kalverhouderij, vleesvee;&lt;/li&gt;&lt;li class="streepjes"&gt;Akkerbouw;&lt;/li&gt;&lt;li class="streepjes"&gt;Varkenshouderij - zeugenhouderij en vleesvarkenshouderij;&lt;/li&gt;&lt;li class="streepjes"&gt;Pluimveehouderij - vleeskuikenhouderij, niet kalkoenen en eenden;&lt;/li&gt;&lt;li class="streepjes"&gt;Sierteelt - snijbloemen, niet bloembollen en pot/perkplanten;&lt;/li&gt;&lt;li class="streepjes"&gt;Opengrondstuinbouw - vollegrondsgroente, niet fruitteelt en boomkwekerij.&lt;/li&gt;&lt;/ul&gt;&lt;p&gt;(&lt;span class="italic"&gt;Kamerstukken II&lt;/span&gt; 2021/22, 28625, nr. 298).&lt;/p&gt;&lt;p&gt;Een SWOT is een analyse van Strength, Weaknesses, Opportunities, Threats.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Zonneveld&lt;/h4&gt;&lt;p&gt;B&amp;W van Enschede hebben aan Coöperatie Enschede Energie een omgevingsvergunning eerste fase verleend voor het in strijd met het bestemmingsplan realiseren van zonnevelden voor een termijn van maximaal 25 jaar op drie locaties te Enschede en voor het kappen van een eik ten behoeve van de realisatie van een zonneveld. Fase 1 heeft betrekking op de activiteit het gebruiken van gronden in strijd met het bestemmingsplan. Het hoger beroep is ongegrond; het zonneveld kan doorgaan. ABRvS 08-09-2021, ECLI:NL:RVS:2021:2007&lt;/p&gt;&lt;h4&gt;Planschade&lt;/h4&gt;&lt;p&gt;B&amp;W van Someren heeft het verzoek van [appellant] om een tegemoetkoming in planschade afgewezen. [appellant] exploiteert een pluimveebedrijf op het adres [locatie]. [appellant] heeft het college bij brief van 18 oktober 2018 gevraagd of het in principe kan meewerken aan een bouwvergunning voor een op zijn perceel nieuw op te richten pluimveestal van 2.600 m². Het college heeft in antwoord op deze brief bij brief van 7 november 2018 aan [appellant] te kennen gegeven dat onder het bestemmingsplan ‘Buitengebied 2014’ alleen uitbreiding op het perceel van [appellant] mogelijk is als sprake is van een veehouderij die blijvend beschikt over voldoende grond voor een veebezetting van twee grootvee-eenheden per ha of minder. Als [appellant] zijn bedrijf wil uitbreiden, dan zal hij in een concrete aanvraag in elk geval moeten aantonen dat hij aan deze voorwaarde voldoet. Planschade afgewezen. ABRvS 29-09-2021, ECLI:NL:RVS:2021:2166&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Natuurbescherming&lt;/h4&gt;&lt;p&gt;M.M. Kaajan en F. Onrust geven in &lt;span class="italic"&gt;Bouwrecht&lt;/span&gt; 2021/72 onder de titel 'Kroniek Natuurbeschermingsrecht – Gebiedsbescherming (deel 2)' een overzicht van de belangrijkste ontwikkelingen op het gebied van wet- en regelgeving en in de rechtspraak na de PAS-uitspraken van mei 2019. In zijn bijdrage 'Het arrest van het Europese Hof over grondwateronttrekking in het Natura 2000-gebied Doñana' in TvO 2021-3 gaat H.E. Woldendorp in op het arrest van het Hof van Justitie van de EU van 24 juni 2021 (ECLI:EU:C:2021:514). Hierin ging het om de grootschalige onttrekking van grondwater in de omgeving van het Natura 2000-gebied Doñana in het zuiden van Spanje. Dit is een van de topnatuurgebieden van de EU, dat ook een internationaal beschermd wetland is en op de Werelderfgoedlijst van Unesco staat. De overexploitatie van de aanwezige grondwatervoorraden rond het gebied vindt, vooral, plaats voor de landbouw en, in mindere mate, het toerisme. De vraag in het arrest is wat Spanje aan deze overexploitatie had moeten doen. Voor Nederland is het arrest ook interessant. Het roept onder meer de vraag op of er in ons land niet meer moet worden gedaan tegen verdroging van Natura 2000-gebieden (en wellicht ook andere natuurgebieden) en aan het tegengaan van bodemdaling als gevolg van het waterbeheer in het landelijk gebied.&lt;/p&gt;&lt;h4&gt;Natuurschoonwet&lt;/h4&gt;&lt;p&gt;F.A.M. Schoenmaker beschrijft in FBN 2021/43 onder de titel ‘Natuurschoonwet: legaat leidde tot verval van landgoedstatus’ de uitspraak van rechtbank Den Haag van 18 juni 2021, nrs. SGR 20/4541 en 20/5219, (ECLI:NL:RBDHA:2021:6181), waarin een NSW-landgoed was gelegateerd. Omdat echter niet tijdig een zogenoemd handhavingsverzoek was ingediend kwam de landgoedstatus te vervallen met alle (fiscale) gevolgen van dien. De uitspraak laat weer goed zien dat alertheid geboden is als een landgoed wordt vervreemd.&lt;/p&gt;&lt;h4&gt;&lt;span class="bold"&gt;Grote grazers&lt;/span&gt;&lt;/h4&gt;&lt;p&gt;Handhavingsverzoek, grote grazers in de Oostvaardersplassen. Volgens appellante voorziet de vegetatie in het gebied niet in de voedselbehoefte van de grote grazers en is de grond daardoor niet of onvoldoende beweidbaar. Art. 1.3, aanhef en onder e, van het Besluit houders van dieren is niet van toepassing op de grote grazers in de Oostvaardersplassen. Verweerder heeft zich terecht op het standpunt gesteld dat Staatsbosbeheer heeft voldaan aan de in art. 2.1, eerste lid, van de Wet dieren neergelegde zorgplicht. Bij de omstandigheden waaronder de grote grazers leven, past een breder welzijnsbegrip. Dit brengt mee dat de zorgplicht die Staatsbosbeheer heeft voor de grote grazers op een andere manier moet worden ingevuld dan de zorgplicht in de reguliere veehouderij. Geen onzorgvuldig onderzoek door verweerder. CBB 07-09-2021, ECLI:NL:CBB:2021:856&lt;/p&gt;&lt;h4&gt;Peilbesluit&lt;/h4&gt;&lt;p&gt;Het dagelijks bestuur van het Wetterskip Fryslân heeft het peilbesluit Koningsdiep West deelgebied Oranje vastgesteld. Het peilbesluit heeft betrekking op een gebied van 3.615 m² ten zuidwesten van Drachten en is een uitwerking van het Watergebiedsplan Koningsdiep West uit 2011. In het peilgebied zijn er 104 peilvakken die deel uitmaken van 13 watersystemen. In het peilbesluit zijn alle - ten opzichte van de vorige peilbesluiten - partiële wijzigingen opgenomen, alsook wijzigingen in 12 peilvakken, waarbij in zes peilvakken het peil wordt gewijzigd. Milieudefensie kan zich niet verenigen met het peilbesluit, omdat de lage waterstanden zorgen voor veenoxidatie en, in het verlengde daarvan, de klimaatdoelen niet zullen worden gehaald. Volgens haar is daarom in een veel groter gebied een peilverhoging noodzakelijk om te voldoen aan verschillende internationale verdragen. Ongegrond. ABRvS 15-09-2021, ECLI:NL:RVS:2021:2077&lt;/p&gt;&lt;h4&gt;Saldering&lt;/h4&gt;&lt;p&gt;Vergunning voor uitbreiding pluimveehouderij. Uit een notitie van 1 maart 1989, gericht aan het college van burgemeester en wethouders van Someren, volgt dat deze is opgesteld omdat het bedrijf te koop stond en diverse aspirant-kopers bij de gemeente zijn komen informeren naar de rechten van het bedrijf. Anders dan de rechtbank heeft overwogen kan uit die notitie naar het oordeel van de Afdeling niet worden afgeleid dat nu de opsteller van de notitie daarin heeft gezegd dat er een Hinderwetvergunning is voor het houden van 3500 moederdieren exclusief hanen, de gemeente Someren in 1989 om die reden nadrukkelijk geen aanleiding heeft gezien om dat gedeelte van de vergunning vervallen te verklaren. Daartoe acht de Afdeling van belang dat in de notitie niet alleen staat dat de opsteller tot dan toe weliswaar heeft gezegd dat uitgaande van de indertijd verleende vergunning, er een Hinderwetvergunning is voor 3500 moederen incl. hanen, maar ook dat niet duidelijk is hoeveel dieren er op 19 oktober 1982 op het bedrijf aanwezig waren. Ook acht de Afdeling van belang dat in de notitie staat dat de toenmalige eigenaar van het bedrijf desgevraagd niet kon aangeven hoeveel dieren in de periode 1980 t/m 1983 aanwezig waren, omdat het bedrijf toen werd verhuurd. Naar het oordeel van de Afdeling heeft het college met deze notitie dan ook niet aangetoond dat de Hinderwetvergunning in de jaren 1979 t/m 1984 niet geheel of gedeeltelijk is vervallen. De saldering klopt dus niet. Het beroep van BMF is gegrond. ABRvS 15-09-2021, ECLI:NL:RVS:2021:2085&lt;/p&gt;&lt;h4&gt;Jachtakte&lt;/h4&gt;&lt;p&gt;Bij een verkeerscontrole op 1 juni 2019 is door middel van een blaastest bij [appellant] een alcoholgehalte van 245 µg/l gemeten. Omdat het verboden is een voertuig te besturen bij een alcoholgehalte van hoger dan 220 µg/l is tegen [appellant] proces-verbaal opgemaakt wegens rijden onder invloed. De officier van justitie heeft aan [appellant] een strafbeschikking uitgevaardigd die een boete van € 325,- inhoudt. De korpschef heeft de jachtakte van [appellant] hierna ingetrokken, omdat aan hem het voorhanden hebben van wapens of munitie niet langer kan worden toevertrouwd. De Circulaire wapens en munitie van 2016 meldde dat bijvoorbeeld een incidentele veroordeling wegens het rijden onder invloed niet zonder meer hoeft te leiden tot intrekking. Dat in de Cwm 2018 deze passage niet meer is opgenomen, betekent niet dat die ruimte om af te wijken van deze circulaire er niet meer is. Intrekking is in strijd met het evenredigheidsbeginsel. De korpschef had in dit geval moeten volstaan met een schriftelijke waarschuwing. Hoger beroep gegrond. ABRvS 06-10-2021, ECLI:NL:RVS:2021:2219&lt;/p&gt;&lt;p&gt;Zie ook Rechtbank Noord-Nederland 24-09-2021, ECLI:NL:RBNNE:2021:4195 (e-screener).&lt;/p&gt;&lt;h4&gt;Faunaschade&lt;/h4&gt;&lt;p&gt;De rechtbank oordeelt dat verweerder bij de toepassing van (art. 4.6 van) de Beleidsregel natuurbescherming Noord-Brabant op goede gronden heeft aangenomen dat de pachtovereenkomst beperkingen stelt aan het landbouwkundig gebruik. Weliswaar zijn de gronden door de Staat aan eiser verpacht als landbouwgrond, uit de pachtovereenkomst en de daarin opgenomen voorwaarden leidt de rechtbank af dat het landbouwkundig gebruik ondergeschikt is aan natuurbeheer. De voorwaarden in de pachtovereenkomst kunnen niet anders worden uitgelegd dan als beperkende voorwaarden in het agrarisch gebruik. Hoewel, zoals eiser heeft gesteld, in voorkomende gevallen een goede opbrengst zal kunnen worden behaald, is op de gronden als gevolg van de voorwaarden in de pachtovereenkomst geen sprake van normale agrarische productie. Uit het beleid en de daarop door verweerder gegeven toelichting volgt dat faunaschade in dergelijke gevallen tot het ondernemersrisico behoort en de grondgebruiker daarvoor niet wordt gecompenseerd. Beroep ongegrond. Rechtbank Oost-Brabant 02-10-2021, ECLI:NL:RBOBR:2020:4802&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Verplaatsing&lt;/h4&gt;&lt;p&gt;GS van Noord-Brabant hebben aan eiseres subsidie verleend op basis van de Beleidsregeling Verplaatsing Intensieve Veehouderijen 2005 (VIV) met het oog op de verplaatsing van haar varkenshouderij uit een kwetsbaar gebied (milieu) naar een geschikte locatie in een niet kwetsbaar gebied. GS hebben de VIV-subsidie in maart 2015 vastgesteld. Ruim twee later, in juni 2017, hebben GS de subsidie voor de kosten van de verplaatsing vastgesteld. In maart 2020 hebben GS deze subsidievaststellingsbesluiten ingetrokken, de subsidie vastgesteld op nihil en de reeds uitbetaalde subsidie, ruim 1 miljoen euro, teruggevorderd. Als meest verstrekkende beroepsgrond voerde eiseres aan dat sprake was van verjaring, maar die grond slaagde niet (rechtsoverwegingen 4.1 en 4.2). De rechtbank is met GS van oordeel dat eiseres niet heeft voldaan aan de subsidievoorwaarden voor deelname aan de VIV, zodat geen recht op subsidie bestaat. De varkenshouderij in het kwetsbare gebied is weliswaar beëindigd, maar eiseres heeft haar varkenshouderij niet voorgezet op een geschikte locatie. Er zijn valselijke facturen opgemaakt en er was sprake van een zogenoemd kasrondje, om GS te laten geloven dat de varkenshouderij was verplaatst. In werkelijkheid was dit niet het geval. Eiseres voerde nog aan dat zij voor het alleen beëindigen van haar varkenshouderij (dus zonder verplaatsing) ook subsidie had kunnen krijgen, op basis van de Subsidieregeling beëindiging intensieve veehouderijen Noord-Brabant (BIV). De rechtbank ging hier echter aan voorbij, omdat eiseres geen BIV-aanvraag heeft ingediend. Rechtbank Oost-Brabant 24-09-2021, ECLI:NL:RBOBR:2021:5123&lt;/p&gt;&lt;h2&gt;Marktordening&lt;/h2&gt;&lt;h4&gt;Wet oneerlijke handelspraktijken landbouw- en voedselvoorzieningsketen&lt;/h4&gt;&lt;p&gt;S.A. Kruisinga bespreekt in &lt;span class="italic"&gt;Bedrijfsjuridische Berichten&lt;/span&gt; 2021/92 onder de titel 'Wet oneerlijke handelspraktijken landbouw- en voedselvoorzieningsketen: ‘van boer tot bord’' de per 1 november 2021 ingaande Wet oneerlijke handelspraktijken landbouw- en voedselvoorzieningsketen (hierna ook: de wet). Deze wet strekt tot implementatie van richtlijn (EU) 2019/633 inzake oneerlijke handelspraktijken in de relaties tussen ondernemingen in de landbouw- en voedselvoorzieningsketen (hierna ook: de richtlijn). In het artikel wordt allereerst het doel van de hiervoor genoemde richtlijn besproken, waarna wordt ingegaan op de het toepassingsgebied van de wet en de daarin opgenomen oneerlijke handelspraktijken. Afgesloten wordt met enkele opmerkingen over de handhaving en inwerkingtreding van de wet.&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Korting 3%, niet-naleving van de randvoorwaarde om gewasbeschermingsmiddelen op juiste wijze, volgens de goede gewasbeschermingspraktijken en de gebruiksvoorschriften te gebruiken. CBB 07-09-2021, ECLI:NL:CBB:2021:858&lt;/p&gt;&lt;p&gt;Korting vanwege niet-naleving van beheerseisen als bedoeld in art. 93, eerste lid, van Verordening (EU) nr. 1306/2013. Niet-naleving van art. 3.68 Activiteitenregeling milieubeheer (onderhouden van mestopslag) niet bewezen. Randvoorwaardenkorting van 20% vanwege niet-naleving van art. 5 Besluit gebruik meststoffen (niet emissiearm aanwenden van dierlijke meststoffen). Het College verklaart het beroep gegrond, vernietigt het bestreden besluit en stelt de randvoorwaardenkorting voor appellant vast op 20% op alle subsidies van het GLB die hij in 2018 heeft aangevraagd. CBB 14-09-2021, ECLI:NL:CBB:2021:884&lt;/p&gt;&lt;p&gt;Niet naleving van de randvoorwaarden ‘ziek en gewond dier’ en ‘stalklimaat’. Waardering WUR-rapport ‘Signaalindicatoren bij handhaving van ‘Open Normen’ voor dierenwelzijn’. Beroep gegrond. CBB 14-09-2021, ECLI:NL:CBB:2021:888&lt;/p&gt;&lt;p&gt;Randvoorwaardenkorting van 20% wegens niet-emissiearm aanwenden van mest. Verweerder heeft zich terecht op het standpunt gesteld dat sprake is van een opzettelijke niet-naleving. De medewerker, die in opdracht van appellante de mest op haar percelen heeft uitgereden, heeft de mogelijkheid van een niet-naleving van de randvoorwaarden aanvaard door niet direct te stoppen met de werkzaamheden en maatregelen te treffen om de mest die op de grond was aangebracht onder te werken. CBB 31-08-2021, ECLI:NL:CBB:2021:894&lt;/p&gt;&lt;p&gt;Appellant heeft de geconstateerde niet-naleving (dat dieren zich konden verwonden aan scherpe en uitstekende delen) niet betwist. Het College is daarom met verweerder van oordeel dat appellant de genoemde randvoorwaarde niet heeft nageleefd. Appellant heeft zich in beroep niet gericht tegen de randvoorwaardenkorting voor de (herhaalde) niet-naleving van deze randvoorwaarde (staat van huisvesting). Het College gaat daarom uit van de juistheid van de constatering van verweerder van de niet-nalevingen en eveneens van de door verweerder opgelegde korting van 100% daarvoor. CBB 05-10-2021, ECLI:NL:CBB:2021:915&lt;/p&gt;&lt;p&gt;Mestopslag niet in orde. In strijd met de voorschriften van revisievergunning en met de verplichting dat de mestopslag zodanig wordt onderhouden dat geen verontreiniging kan ontstaan door het weglekken van vloeistoffen met mest. Geen twijfel aan juistheid van bevindingen van toezichthouder. Een op appellant toegespitst evaluatiegedeelte (art. 72, eerste lid, aanhef en onder c, van Verordening 809/2014) ontbreekt, maar de door appellant aangedragen verlichtende omstandigheden zijn in de beslissing op bezwaar beoordeeld. Gelet op de ernst van de geconstateerde overtreding en de onomkeerbare gevolgen daarvan, heeft verweerder terecht geen aanleiding gezien voor een lagere korting dan de in de regel op te leggen korting van 3%. Niet aannemelijk gemaakt dat overtreding door andere entiteit – die eveneens op dezelfde locatie is gevestigd – is begaan. Besluit tot uitbetaling basis-en vergroeningsbetaling terecht verlaagd met de korting. Het bij dat besluit vastgestelde bedrag aan basis- en vergroeningsbetaling is terecht ten grondslag gelegd aan besluit waarbij het bedrag aan teruggave financiële discipline is vastgesteld. CBB 05-10-2021, ECLI:NL:CBB:2021:917&lt;/p&gt;&lt;p&gt;Toepassing glyfosaat; lengte van de sloottaluds. CBB 05-10-2021, ECLI:NL:CBB:2021:923&lt;/p&gt;&lt;h4&gt;GLB&lt;/h4&gt;&lt;p&gt;De WUR heeft een onderzoek gedaan voor het nieuwe GLB: Naar een doeltreffend en doelmatig Nationaal Strategisch Plan, effectenanalyse van beleidsvarianten voor de Nederlandse invulling van het nieuwe GLB. Dit rapport is ook naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2020/21, 28625, nr. 297). Wat het klimaat betreft heeft de minister er alle vertrouwen in dat het nieuwe GLB de doelstellingen wel zal bereiken (nr. 295), in reactie op het speciale verslag van de Europese Rekenkamer (ERK) over ‘Het Gemeenschappelijk landbouwbeleid en het klimaat - Goed voor de helft van de klimaatuitgaven van de EU, maar emissies van landbouwbedrijven nemen niet af’.&lt;/p&gt;&lt;h4&gt;Jonge boeren&lt;/h4&gt;&lt;p&gt;Aanvraag extra betaling jonge landbouwers. Verweerder heeft terecht geconcludeerd dat de als jonge landbouwer opgegeven persoon eerder een landbouwbedrijf heeft opgericht en hij om die reden niet voldoet aan de voorwaarden voor de uitbetaling van de extra betaling jonge landbouwers. Deze voorwaarden vloeien rechtstreeks voort uit art. 50, tweede lid, van Verordening 1307/2013, er is hierbij geen ruimte gelaten voor een belangenafweging. CBB 31-08-2021, ECLI:NL:CBB:2021:893&lt;/p&gt;&lt;p&gt;Aanvraag betalingsrechten uit de Nationale reserve voor jonge landbouwers. Uit de jurisprudentie van het College kan niet worden afgeleid dat in de situatie dat de maatschap voor onbepaalde tijd is aangegaan en partijen uitdrukkelijk zijn overeengekomen dat sprake is van een proefmaatschap, toch geen sprake kan zijn van een proefmaatschap en bijgevolg waarvan de betreffende maat (nog) geen daadwerkelijke langdurige zeggenschap heeft. Het College is met appellante van oordeel dat, hoewel de maatschap voor onbepaalde tijd was aangegaan, sprake was van een proefmaatschap in de periode van 1 januari 2013 tot en met 31 december 2014. Dit betekent dat de wijze waarop verweerder art. 5, tiende lid, van de Beleidsregel in dit geval heeft toegepast niet verenigbaar is met de Uitvoeringsregeling (en art. 49, eerste lid, aanhef en onder b, van Verordening 639/2014) en om die reden hier buiten toepassing moet worden gelaten. CBB 28-09-2021, ECLI:NL:CBB:2021:906&lt;/p&gt;&lt;h4&gt;Brancheorganisatie&lt;/h4&gt;&lt;p&gt;De minister van Landbouw, Natuur en Voedselkwaliteit heeft het verzoek van de maatschap om haar gegevens niet door te geven aan de Brancheorganisatie Akkerbouw afgewezen. De minister heeft de maatschap gemeld dat haar naam, adresgegevens en zogenoemde KvK-nummer zullen worden doorgegeven aan de Brancheorganisatie Akkerbouw en dat de maatschap daartegen bezwaar kan maken op grond van de Algemene Verordening Gegevensverwerking. De minister wil deze gegevens van de maatschap aan de Brancheorganisatie Akkerbouw verschaffen zodat die uitvoering kan geven aan het zogenoemde Gezamenlijk programma Onderzoek en Innovatie. De maatschap vindt dat het doorgeven van haar gegevens in strijd is met de AVG, omdat zij daarvoor geen toestemming heeft gegeven. In deze zaak is in geschil of de minister deze gegevens over de maatschap aan de Brancheorganisatie Akkerbouw mag doorgeven. Dat mag niet. Maar de ABRvS merkt daarbij wel op dat deze uitspraak geen gevolgen heeft voor verplichtingen die voor de maatschap voortvloeien uit de verbindendverklaring van het Gezamenlijk programma en de Regeling financiële bijdrage en de Regeling registratie en gegevensverstrekking 2016-2020 door de minister van Economische Zaken bij besluit van 29 april 2016 (&lt;span class="italic"&gt;Stcrt. &lt;/span&gt;2016, 23394). ABRvS 22-09-2021, ECLI:NL:RVS:2021:2129&lt;/p&gt;&lt;h4&gt;Vanggewas&lt;/h4&gt;&lt;p&gt;Er zijn veel verzoeken binnengekomen om de uiterste inzaaidatum voor vanggewas na maisteelt te verschuiven. De minister besluit om dat te doen: 1 oktober wordt in 2021 verplaatst naar 31 oktober. (&lt;span class="italic"&gt;Kamerstukken II&lt;/span&gt; 2021/22, 35 925 XIV, nr. 4). Over het vanggewas komt ook al rechtspraak naar buiten: CBB 05-10-2021, ECLI:NL:CBB:2021:916. Appellante heeft de bevindingen in het teledetectierapport niet (inhoudelijk) betwist en ook niet aannemelijk gemaakt dat zij tijdig een vanggewas heeft ingezaaid. Uit de screenshot van een via WhatsApp verstuurde foto, waarop een landbouwwerktuig te zien is, valt niet af te leiden dat op dat moment (7 oktober 2019) daadwerkelijk een vanggewas is ingezaaid, waarbij in aanmerking is genomen dat in de daarop volgende acht weken geen gewas omhoog is gekomen. Wat de door appellante naar voren gebracht weersomstandigheden betreft, is het College van oordeel dat appellante daarmee onvoldoende heeft verklaard waarom ook in de daarop volgende acht weken geen gewas omhoog is gekomen. &lt;/p&gt;&lt;h2&gt;Dieren&lt;/h2&gt;&lt;h4&gt;Vangletsel&lt;/h4&gt;&lt;p&gt;De rechtbank concludeert dat verweerder voldoende heeft gemotiveerd dat bij kuikens van eiseres vangletsel is vastgesteld. Voor de rechtbank staat in voldoende mate vast dat de overtreding is begaan. Dat eiseres een professioneel gecertificeerd bedrijf inhuurt voor het vangen van de kuikens betekent niet dat de overtredingen haar niet verweten kunnen worden. De toezichthouder heeft letsel geconstateerd dat is ontstaan bij het vangen van de kuikens van eiseres. Eiseres is als houder van de dieren verantwoordelijk voor de wijze waarop de dieren worden gevangen door een bedrijf dat zij daarvoor heeft ingeschakeld. Verweerder was bevoegd eiseres daarvoor een boete op te leggen. Rechtbank Rotterdam 30-09-2021, ECLI:NL:RBROT:2021:9233. Zie ook: ECLI:NL:RBROT:2021:9231; ECLI:NL:RBROT:2021:9232; ECLI:NL:RBROT:2021:9234; ECLI:NL:RBROT:2021:9235; ECLI:NL:RBROT:2021:9236&lt;/p&gt;&lt;h2&gt;Planten&lt;/h2&gt;&lt;h4&gt;Ziekten&lt;/h4&gt;&lt;p&gt;Met de wijziging van de Regeling fytosanitaire uitvoeringsbesluiten worden de artikelen 4 en 14 opnieuw in die regeling opgenomen en wordt de termijn waarvoor deze artikelen gelden vastgesteld. Met het oog op Uitvoeringsbesluit (EU) 2021/869 van de Commissie van 27 mei 2021 tot wijziging van Uitvoeringsbesluit (EU) 2018/638 wat betreft de datum van verstrijken ervan om de maatregelen ter voorkoming van het binnenbrengen en de verspreiding op het grondgebied van de Unie van het schadelijk organisme Spodoptera frugiperda (Smith) te verlengen (&lt;span class="italic"&gt;PbEU&lt;/span&gt; 2021 L 191) wordt art. 4 van de regeling, dat met ingang van 1 juli 2021 was vervallen, opnieuw ingevoegd. In art. 16, eerste lid, wordt geregeld dat het artikel met ingang van 1 juli 2023 vervalt overeenkomstig het wijzigingsbesluit van de Europese Commissie. In art. 16, tweede lid, was abusievelijk de vervaldatum van 1 augustus 2021 opgenomen. Aangezien dit op grond van Uitvoeringsbesluit (EU) 2019/1739 van de Commissie van 16 oktober 2019 tot vaststelling van noodmaatregelen om het binnenbrengen en de verspreiding in de Unie van het Rose Rosettevirus te voorkomen (&lt;span class="italic"&gt;PbEU&lt;/span&gt; 2019, L 265) 1 augustus 2022 moet zijn, is art. 14 opnieuw in de regeling opgenomen en is de vervaldatum in art. 16, tweede lid, aangepast. (&lt;span class="italic"&gt;Stcrt&lt;/span&gt;. 2021, nr. 42361). Ook de Regeling tarieven Plantgezondheidswet is aangepast (&lt;span class="italic"&gt;Stcrt&lt;/span&gt;. 2021, nr. 42388).&lt;/p&gt;&lt;h2&gt;Milieurecht&lt;/h2&gt;&lt;h4&gt;Nitraatrichtlijn&lt;/h4&gt;&lt;p&gt;Op 6 september 2021 heeft de minister van LNV een brief naar de Tweede Kamer gestuurd met het ontwerp 7e actieprogramma voor de Nitraatrichtlijn aan, dat de periode 2022 – 2025. Hiermee wordt invulling gegeven aan de verplichting van de Nitraatrichtlijn om elke vier jaar aan te geven welke maatregelen de lidstaat Nederland zal nemen om de benodigde verbetering van de grond- en oppervlaktewaterkwaliteit te bereiken. De maatregelen beogen dat de nitraatconcentratie in geheel Nederland onder de 50 mg/l komt in het bovenste grondwater, eutrofiëring van het oppervlaktewater wordt tegengegaan en bronnen voor de productie van drinkwater worden beschermd. De maatregelen dragen bovendien bij aan het voldoen aan de doelen van de Kaderrichtlijn Water (KRW), waarvoor uiterlijk in 2027 alle maatregelen genomen moeten zijn die zorgen voor doelbereik. Het actieprogramma is een mix van verplichten en faciliteren met landelijk geldende én gebiedsspecifieke maatregelen en steunt op een vijftal pijlers. Het gaat om:&lt;/p&gt;&lt;ol&gt;&lt;li class="kleine letters"&gt;generiek en gefaseerd ingevoerde duurzame bouwplannen ter verbetering van waterkwaliteit én bodemkwaliteit;&lt;/li&gt;&lt;li class="kleine letters"&gt;een aanvullende gebiedsspecifieke aanpak in gebieden met achterblijvende kwaliteit van grond- en/of oppervlaktewater;&lt;/li&gt;&lt;li class="kleine letters"&gt;een set van overige verplichtende maatregelen;&lt;/li&gt;&lt;li class="kleine letters"&gt;ontwikkeling van kennis, communicatie en pilots;&lt;/li&gt;&lt;li class="kleine letters"&gt;continuering en uitbreiding van versterkte controle en handhaving.&lt;/li&gt;&lt;/ol&gt;&lt;p&gt;Naast deze vijf pijlers wordt de bestaande regelgeving vanuit het 6e AP gecontinueerd.&lt;/p&gt;&lt;p&gt;Deze pijlers worden in de brief nader toegelicht. (&lt;span class="italic"&gt;Kamerstukken II&lt;/span&gt; 2020/21, 33037, nr. 399). En er zijn meerdere bijlagen toegevoegd. In de landbouwpers wordt zeer negatief gereageerd op het concept.&lt;/p&gt;&lt;h4&gt;Afval&lt;/h4&gt;&lt;p&gt;Bij besluit van 16 maart 2020 heeft het college [appellant] lasten onder dwangsom opgelegd wegens diverse overtredingen in verband met geconstateerde (zuivere) afvalstoffen in de mestkelder op het perceel aan de [locatie] te Haaften en de aanwezigheid van amfetaminen, althans drugsafval, in de grond en het grondwater op het perceel. Op 18 juni 2019 is er een drugslaboratorium aangetroffen op het perceel. Naar aanleiding van de constatering van de aanwezigheid van het drugslaboratorium heeft ATKB B.V. in opdracht van [appellant] een verkennend bodemonderzoek uitgevoerd op het perceel naar de kwaliteit van de bodem/het grondwater en van de mest in de mestkelder. De bevindingen van het onderzoek zijn neergelegd in het rapport ‘Verkennend bodemonderzoek [locatie] te Haaften’ van 20 september 2019. Naar aanleiding van dit rapport heeft het college vastgesteld dat vanwege de vermenging van de mest met - kort gezegd - drugsafval, sprake is van een (zuivere) afvalstof. Beroep tegen dwangsom en invordering ongegrond. ABRS 08-09-2021, ECLI:NL:RVS:2021:1998&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Er zijn enkele (gedeeltelijk) gegronde beroepen.&lt;/p&gt;&lt;p&gt;Tussenuitspraak. Door de stalcapaciteit op de huidige bedrijfslocatie te vergelijken met de stalcapaciteit op de oude bedrijfslocatie heeft verweerder op onjuiste gronden geconcludeerd dat sprake is van een uitbreiding. De oude bedrijfslocatie is onteigend door de Staat der Nederlanden en daarmee is dat bedrijf beëindigd. Appellanten hebben vervolgens de huidige bedrijfslocatie overgenomen en voortgezet. Of sprake is van een uitbreiding van het bedrijf moet in dit geval worden beoordeeld door een vergelijking te maken tussen de door appellanten beoogde bedrijfsomvang na de gedane investeringen en de bedrijfsomvang onder de vorige eigenaar. Verweerder heeft het bestreden besluit niet deugdelijk gemotiveerd. Om die reden is verweerder opgedragen opnieuw te beoordelen of sprake is van strijd met art. 1 van het EP. CBB 07-09-2021, ECLI:NL:CBB:2021:877&lt;/p&gt;&lt;p&gt;Voor het College ligt eerst ter beoordeling voor de vraag of het medicijnlogboek, waarop handmatig aantekeningen zijn aangebracht, kan worden betrokken in de beoordeling. Het College heeft al eerder overwogen (zie de uitspraak van 1 juni 2021, ECLI:NL:CBB:2021:563), dat handgeschreven overzichten in zaken als deze als voldoende bewijs kunnen worden aangemerkt wanneer wat daarin opgemerkt aannemelijk te achten is. Temeer nu de door appellante ingediende koekaarten haar stelling onderbouwen. Wat door appellante is aangevoerd ten aanzien van de totale melkproductie acht het College aannemelijk. Beroep gegrond. CBB 14-09-2021, ECLI:NL:CBB:2021:885&lt;/p&gt;&lt;p&gt;Tussen partijen is in geschil of de dieren als geregistreerd op appellantes bedrijf met UBN 416333 moeten worden aangemerkt als melk- en kalfkoeien (diercategorie 100) of als weide- en zoogkoeien (diercategorie 120). Uit het CRV-overzicht volgt weliswaar dat het gaat om weide- en zoogkoeien, maar verweerder heeft met de door hem overgelegde overzichten voldoende aannemelijk gemaakt dat het CRV-overzicht op dat punt niet volledig is. Hoewel verweerder op grond van die overzichten een deel van de dieren terecht heeft aangemerkt als melk- en kalfkoeien, geldt dit niet zonder meer voor alle onder UBN 416333 geregistreerde dieren. Wat het gemiddeld aantal melk- en kalfkoeien in 2014 was en of appellante daarmee voldoet aan de 5%-drempel, is derhalve onduidelijk. Verweerder zal daarom een nieuwe beslissing op bezwaar moeten nemen met inachtneming van deze uitspraak. CBB 21-09-2021, ECLI:NL:CBB:2021:895&lt;/p&gt;&lt;h4&gt;Compost&lt;/h4&gt;&lt;p&gt;Art. 225 Sr; Meststoffenwet. Verdachte heeft zich schuldig gemaakt aan (medeplegen van) valsheid in geschrift door meermalen valse VZC’s op te maken waarbij een afnemer werd vermeld die compost zou hebben afgenomen, terwijl die in werkelijkheid door een ander was afgenomen. Deze VZC’s zijn door verdachte bij de DR geregistreerd. Met haar handelen heeft verdachte het vertrouwen dat in de juistheid van dergelijke geschriften moet kunnen worden gesteld, geschaad. Op de VZC’s moeten gegevens met betrekking tot vervoerde compost worden ingevuld. Door het aanleveren van de gegevens van de VZC’s kan worden vastgesteld welke hoeveelheden stikstof en fosfaat op een landbouwbedrijf van de afnemer zijn aangevoerd en of de betreffende afnemer de gebruiksnorm betreffende stikstof en fosfaat heeft overschreden. Deze gebruiksnorm is vastgesteld om overbemesting te voorkomen. Een overschrijding van de gebruiksnorm kan leiden tot bestuurlijke boetes. Wanneer valse gegevens worden aangeleverd met betrekking tot de afnemer van de compost, wordt de regelgeving van de Meststoffenwet ondermijnd. Door overschrijding van genoemde gebruiksnorm kan immers overbemesting plaatsvinden, waardoor milieuschade voor de bodem en grondwater kan ontstaan. In het algemeen zal het doel van het aanleveren van valse gegevens bij de DR zijn om overschrijdingen van de gebruiksnorm te maskeren en zodoende meer compost te kunnen afzetten bij de daadwerkelijke gebruikers van compost. Voorts is bij deze handelwijze sprake van valse concurrentie ten opzichte van bedrijven die wel volgens de geldende regels compost verhandelen. Boete € 14.300. Hoger beroep ongegrond. Hof Den Bosch 06-09-2021, ECLI:NL:GHSHE:2019:3544&lt;/p&gt;&lt;h4&gt;Vergunning&lt;/h4&gt;&lt;p&gt;Wnb-vergunning verleend voor wijzigen en uitbreiden van een varkenshouderij; onvoldoende aangetoond dat de stikstofdepositie in de aangevraagde situatie gelijk is aan of lager is dan de stikstofdepositie die optreedt als gevolg van de Nbwet-vergunning; rechtbank doet tussenuitspraak zodat verweerder gebrek kan herstellen. De rechtbank is van oordeel dat uit het door eisers ingebrachte rapport ‘Evaluatie geurverwijdering door luchtwassystemen bij stallen, Deel 2: Steekproef rendement luchtwassers in de praktijk’ niet kan worden afgeleid dat de emissiefactoren die in de Rav zijn opgenomen voor specifiek de typen luchtwassers die zijn vergund onjuist zijn. Dit volgt evenmin uit de andere door eisers overgelegde rapporten. Uit voormelde rapporten kan wel in algemene zin worden afgeleid dat onzeker is of de emissiefactoren in de Rav voor bepaalde combiluchtwassers voldoende representatief zijn en dat in algemene zin raadzaam lijkt om de emissiefactoren beter te kwantificeren of te verifiëren. Verweerder heeft deze algemene twijfel met de verwijzing in diens verweer naar het rapport ‘Metingen aan twee biologische combi-luchtwassers door twee geurlaboratoria’ van WUR van juni 2019 onvoldoende ontzenuwd, terwijl verweerder - ook ten tijde van het bestreden besluit - bekend moet zijn geweest met de voortdurende discussie over de representativiteit van de emissiefactoren in de Rav, waardoor van verweerder mag worden verlangd dat hij zijn besluit van een nadere motivering voorziet. Gelet op het vorenstaande en gegeven de vaststelling dat op verweerder de bewijslast rust om aan te tonen dat geen redelijke wetenschappelijke twijfel bestaat dat de aangevraagde wijziging van het project geen schadelijke gevolgen heeft voor de natuurlijke kenmerken van de betrokken gebieden, terwijl verweerder in het bestreden besluit enkel heeft verwezen naar de daaraan ten grondslag gelegde AERIUS-berekening, is het bestreden besluit onvoldoende draagkrachtig gemotiveerd. Rechtbank Overijssel 23-09-2021, ECLI:NL:RBOVE:2021:3590&lt;/p&gt;&lt;p&gt;De rechtbank vernietigt de vergunning voor de uitbreiding van een veehouderij in Kedichem. Beoordeling intern salderen na uitspraak Logtsebaan; Rav-emissiefactoren van emissiearme stalsystemen; vergunningplicht weiden van vee. Rechtbank Midden-Nederland 22-09-2021, ECLI:NL:RBMNE:2021:4521. Voorts: ECLI:NL:RBMNE:2021:4520; ECLI:NL:RBMNE:2021:4501; ECLI:NL:RBMNE:2021:4505; ECLI:NL:RBMNE:2021:4506; ECLI:NL:RBMNE:2021:4508; ECLI:NL:RBMNE:2021:4507; ECLI:NL:RBMNE:2021:4519; ECLI:NL:RBMNE:2021:4522; ECLI:NL:RBMNE:2021:4523; ECLI:NL:RBMNE:2021:4524&lt;/p&gt;&lt;p&gt;De emissiefactoren van de zgn. RAV-lijst zijn daarmee van weinig waarde meer. Niettemin zijn in de bijlagen bij de Regeling ammoniak en veehouderij verschillende emissiefactoren aangepast. Op een aantal punten zijn wijzigingen in het kader van de periodieke actualisatie van deze bijlage doorgevoerd. Bij deze wijziging zijn drie nieuwe huisvestingssystemen met een voorlopige emissiefactor opgenomen en zijn voor één huisvestingssysteem en drie additionele technieken de systeembeschrijvingen aangepast. (Stcrt. 2021, 40346).&lt;/p&gt;&lt;h2&gt;Bedrijfsopvolging&lt;/h2&gt;&lt;h4&gt;Verdeling&lt;/h4&gt;&lt;p&gt;Langlopend conflict tussen twee broers, die elk aanspraak maken op een weiland, dat deel uitmaakt van de nalatenschap van hun moeder. Verkoop aan derde en delen opbrengst is de aangewezen wijze van verdelen. Hof Arnhem-Leeuwarden 28-09-2021, ECLI:NL:GHARL:2021:9126&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Een geannoteerde agenda van de informele Landbouw- en Visserijraad die van 5 tot en met 7 september 2021 plaatsvond in Slovenië: &lt;span class="italic"&gt;Kamerstukken II&lt;/span&gt; 2020/21, 21501-32, nr. 1336.&lt;/p&gt;&lt;p&gt;Over de agenda voor de Landbouwraad van september 2021 is vergaderd door de vasts commissie van de Tweede Kamer. Een verslag leest men in Kamerstukken II, 2020/21, 21501-32, nr. 1338. De BBB-fractie stelde ook enkele vragen. Bijvoorbeeld deze: Het lid van de BBB-fractie heeft daarnaast kennisgenomen van de intentie van de Europese Commissie om de kloof tussen stad en platteland te dichten. Wat dit lid hierin mist is een aanpak van de kenniskloof over voedselproductie. De Minister spreekt over de ongewenste externaliteiten die de landbouw veroorzaakt en waar minder maatschappelijk begrip voor is. Dit lid is van mening dat de kloof tussen stad en platteland juist verkleind kan worden door goede en objectieve informatie over enerzijds het belang van zelfvoorzienend zijn inzake voedselproductie en anderzijds de hoge duurzaamheidseisen waaraan onze Nederlandse boeren reeds voldoen. Zij wil er daarnaast op wijzen dat het Planbureau voor de Leefomgeving vorig jaar in de landgebruikvoetafdruk nog becijferde dat zelfs als Nederland volledig vegetarisch gaat eten, de landbouw de Nederlandse bevolking niet kan voeden. Juist het gebrek aan goede en objectieve kennis omtrent voedselzekerheid en voedselproductie vergoot de kloof tussen stad en platteland. Dit lid vindt het een enorme tekortkoming dat de Minister die niet in haar inzet noemt. Gaat de Minister dit belangrijke punt alsnog verwerken in haar inzet? Antwoord van de minister: Ik herken de problemen die het lid van de BBB-fractie schetst met betrekking tot de kennis over voedselproductie en meer in algemene zin de afstand tussen boer en burger. Het kabinet zet zich ervoor in om die afstand te verkleinen en de kennis en waardering voor voedsel en de productie ervan te vergroten, o.a. via het stimuleren van (beschermde) streek- en regioproducten, het gebruik van korte ketens, toepassing van multifunctionele landbouw, en (voedsel)onderwijs. Ook zal de transitie naar kringlooplandbouw hier een belangrijke bijdrage aan kunnen leveren. Ik zal dit ook meenemen in mijn inbreng tijdens de informele Raad. Daarbij is de inzet van dit kabinet overigens niet dat Nederland zelfvoorzienend zou moeten zijn inzake voedselproductie. &lt;/p&gt;&lt;p&gt;Op de (geannoteerde) agenda voor de Landbouwraad van 11 en 12 oktober 2021 prijken onder meer de volgende onderwerpen: GLB-Nationaal Strategisch Plan, Fit for 55-pakket in relatie tot landbouw, herziening van de Europese handelsnormen. Denemarken zal, mede namens de andere Vughtgroeplanden (Nederland, Duitsland, Zweden en België), de gezamenlijke paper met betrekking tot een nieuw EU-wetgevingskader voor dierenwelzijn aan de Raad presenteren. Met de paper willen de Vughtgroeplanden het belang benadrukken van een ambitieus EU regelgevingskader. (&lt;span class="italic"&gt;Kamerstukken II&lt;/span&gt; 2021/22, 21501-32, nr. 1344). Zie voorts: verslag van een schriftelijk overleg over de geannoteerde agenda informele Landbouw- en Visserijraad 5-7 september 2021 (deel II), &lt;span class="italic"&gt;Kamerstukken II&lt;/span&gt; 2021/22, 21501-32, nr. 1339.&lt;/p&gt;&lt;p&gt;De uitkomsten van de informele Landbouw- en Visserijraad die op 5-7 september 2021 plaatsvond te Ljubljana zijn neergelegd in een kamerbrief (&lt;span class="italic"&gt;Kamerstukken II&lt;/span&gt; 2021/22, 21501-32, nr. 1345). In deze brief staat ook informatie over de genoemde ‘position paper’ die de Vughtgroeplanden bij de Europese Commissie hebben ingebracht. Het nieuwe regelingskader moet zorgen voor verbetering, precisering, actualisatie en aanscherping van bestaande regelgeving die in de praktijk ook handhavingsproblemen oplevert. Daarnaast wordt er gepleit voor specifieke regelgeving voor diersoorten en -categorieën waarvoor deze worden gemist. Op hoofdpunten worden aanbevelingen geconcretiseerd, als proactieve prikkel richting Europese Commissie ten behoeve van haar evaluatieproces. De Commissie hoopt eind 2023 met wetgevingsvoorstellen te komen. Een afschrift van de betreffende paper, die aan Eurocommissaris Kyriakides is verstuurd, is als bijlage bijgevoegd.&lt;/p&gt;&lt;h2&gt;Diversen&lt;/h2&gt;&lt;h4&gt;Omgevingsfondsen&lt;/h4&gt;&lt;p&gt;D.E. Bakker en Tolsma bespreken in hun bijdrage 'Omgevingsfondsen bij wind- en zonneparken' in &lt;span class="italic"&gt;TvO&lt;/span&gt; 2021 het fenomeen omgevingsfonds. Het omgevingsfonds roept prangende vragen op. Wat is een omgevingsfonds? Welke regels gelden (niet) in het kader van omgevingsfondsen? Welke actoren hebben zeggenschap over een omgevingsfonds? Wie bepaalt welke projecten maatschappelijk relevant zijn? Welke waarborgen gelden voor een eerlijke verdeling? De centrale vraag in de bijdrage luidt: in hoeverre kent het huidige juridische kader regels over zeggenschap en waarborgen voor een eerlijke verdeling van gelden uit omgevingsfondsen?&lt;/p&gt;&lt;h4&gt;WOB&lt;/h4&gt;&lt;p&gt;Bij besluit van 2 oktober 2017 heeft de minister van Landbouw, Natuur en Voedselkwaliteit een verzoek van [appellante sub 1] en anderen om openbaarmaking van informatie op grond van de Wet openbaarheid van bestuur afgewezen. [appellante sub 1] en anderen hebben de Nederlandse Voedsel- en Warenautoriteit verzocht om openbaarmaking van het rapport van Bureau Risicobeoordeling en Onderzoeksprogrammering over het onderzoek en de conclusie betreffende mogelijk gevaar voor de volksgezondheid en voedselveiligheid naar aanleiding van anonieme meldingen over mogelijk gebruik van fipronil in pluimveestallen, en de daaraan voorafgaande onderzoeksopdracht van eind 2016/begin 2017. Verder hebben zij verzocht om openbaarmaking van de anonieme meldingen en alle beschikbare informatie over het mogelijke gebruik van fipronil in pluimveestallen in de periode van 30 oktober 2016 tot en met 1 augustus 2017. De minister moet documenten openbaren volgens ABRvS 15-09-2021, ECLI:NL:RVS:2021:2064&lt;/p&gt;&lt;h4&gt;Stal&lt;/h4&gt;&lt;p&gt;Aanneming van werk. Instorting stal. Aansprakelijkheid, ondeugdelijke uitvoering. Zaken afkomstig van opdrachtgever (7:760 lid 2 BW). Eigen schuld (6:101 BW). Hof Arnhem-Leeuwarden 28-09-2021, ECLI:NL:GHARL:2021:9059&lt;/p&gt;&lt;h4&gt;Voerrobot&lt;/h4&gt;&lt;p&gt;Het was voorzienbaar dat de kinderen van de boer in de buurt van de voerrobot zouden komen en daarop meerijden. De voerrobot voldeed niet aan de daarvoor geldende veiligheidseisen. Door de tekortkomingen is een kind bekneld komen te zitten en overleden. De fabrikant is strafbaar wegens overtreding van art. 18 van de Warenwet. Boete € 50.000, waarvan € 30.000 voorwaardelijk. Rechtbank Gelderland 30-09-2021, ECLI:NL:RBGEL:2021:5364&lt;/p&gt;</content><legacyfootnotes/><footnotes><footnote/></footnotes><auteurs/><published>2021-11-02 11:43:40</published><modified>2021-11-02 12:24:57</modified><editiondate>2021-11-02</editiondate><htmlpath>https://denhollander.info/artikel/16926</htmlpath></article>
</articles></edition>
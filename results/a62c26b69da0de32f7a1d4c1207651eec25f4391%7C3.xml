<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2006</searchword><id>3799</id><udhid>UDH:TvAR/3799</udhid><titel>Bliek c.s. / Otte c.s. (TvAR 2006/5317)</titel><searchwords><searchword>TvAR 1/2006</searchword><searchword>TvAR 2006/5317</searchword><searchword>UDH:TvAR/3799</searchword></searchwords><attachments><attachment><name>2006_nr 1_Rechtspraak_5317.pdf</name><extention>pdf</extention><url>https://denhollander.info/download/3788/ci</url></attachment></attachments><inleiding>[BW art. 6:248, 7:900]&#13;
&#13;
Vaststellingsovereenkomst geeft als standpunt&#13;
van de eigenaren van de grond weer&#13;
dat sprake was van verkoop van gras op&#13;
stam en als het standpunt van de gebruiker&#13;
van de grond dat sprake was van pacht.&#13;
Welke de juiste kwalificatie is, wordt in de&#13;
overeenkomst in het midden gelaten en de&#13;
strekking van die overeenkomst is klaarblijkelijk&#13;
dat die vraag tussen partijen ook&#13;
niet meer aan de orde behoort te komen,&#13;
zoals onder meer volgt uit de woorden: “Ter&#13;
voorkoming van procedures over en weer...”.&#13;
Gelet hierop lag het op de weg van de&#13;
eigenaren, die zich terdege hebben gerealiseerd&#13;
dat zij waarschijnlijk een aanspraak&#13;
ter zake van het met hun perceel samenhangende&#13;
melkquotum konden doen&#13;
gelden, en zich ook moeten hebben gerealiseerd&#13;
dat bedoelde aanspraak veronderstelde&#13;
dat de rechtsverhouding tussen&#13;
partijen als een pachtovereenkomst zou&#13;
moeten worden gekwalificeerd, om – indien&#13;
zij de mogelijkheid open wilden houden dat&#13;
zij in verband met hun aanspraken op melkquotum&#13;
zich alsnog op het standpunt zouden&#13;
stellen dat wél van pacht sprake was –&#13;
wat betreft de kwestie van het melkquotum&#13;
een voorbehoud te bedingen. Dat zij dat&#13;
niet hebben gedaan, berust kennelijk hierop&#13;
dat zij de inmiddels met de gebruiker van&#13;
de grond bereikte overeenstemming over de&#13;
beëindiging van het gebruik van hun perceel,&#13;
niet op het spel hebben willen zetten. Die&#13;
keuze is invoelbaar, maar dat brengt niet&#13;
mee dat zij de consequenties van die keuze&#13;
niet behoeven te dragen. Uit een en ander&#13;
volgt dat de vaststellingsovereenkomst&#13;
eraan in de weg staat dat de eigenaren de&#13;
gebruiker van de grond thans alsnog ter&#13;
zake van het melkquotum aanspreken.&#13;
De eigenaren hebben zich er nog op&#13;
beroepen dat de moeder van de gebruiker&#13;
van de grond – op wier naam het melkquotum&#13;
stond – bij de vaststellingsovereenkomst&#13;
geen partij is. In verband met de&#13;
omstandigheden van het geval (zie arrest)&#13;
zou het naar maatstaven van redelijkheid en&#13;
billijkheid onaanvaardbaar zijn als de&#13;
eigenaren thans ervan gebruik zouden&#13;
kunnen maken dat de moeder bij bedoelde&#13;
overeenkomst geen partij is.</inleiding><content>ARREST IN DE ZAAK VAN:&#13;
1. Jan Geerard Bliek,&#13;
2. Geerard Jan Bliek, beiden wonende te Hoedekenskerke,&#13;
gemeente Borsele,&#13;
appellanten,&#13;
procureur: mr. G. Janssen,&#13;
tegen&#13;
1. Frederika Otte-Marijs, wonende te Hoedekenskerke,&#13;
gemeente Borsele,&#13;
2. Jan Nicolaas Otte, wonende te Wissenkerke,&#13;
gemeente Noord-Beveland,&#13;
geïntimeerden,&#13;
procureur: mr. J.C.N.B. Kaal.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van het vonnis van&#13;
25 april 2003, dat de pachtkamer te Middelburg&#13;
tussen appellanten (hierna gezamenlijk&#13;
te noemen: Bliek c.s., en afzonderlijk: G.J.&#13;
Bliek en J.G. Bliek) als eisers en geïntimeerden&#13;
(hierna gezamenlijk te noemen: Otte c.s., en&#13;
afzonderlijk: Otte-Marijs respectievelijk Otte)&#13;
als gedaagden heeft gewezen. Van genoemd&#13;
vonnis is een fotokopie aan dit arrest gehecht.&#13;
2 Het geding in hoger beroep&#13;
2.1 Bliek c.s. hebben bij exploot van 22 mei&#13;
2003 aangezegd van genoemd vonnis in hoger&#13;
beroep te komen, met dagvaarding van Otte&#13;
c.s. voor dit hof.&#13;
2.2 Bij memorie van grieven hebben Bliek c.s.&#13;
drie grieven tegen het bestreden vonnis aangevoerd&#13;
en toegelicht, hebben zij bewijs aangeboden&#13;
en twee nieuwe producties in het&#13;
geding gebracht, en hebben zij geconcludeerd&#13;
dat het hof bij arrest, voorzover de wet zulks&#13;
toelaat uitvoerbaar bij voorraad:&#13;
I. het bestreden vonnis zal vernietigen;&#13;
II. zal verklaren voor recht dat de verkoop&#13;
door Otte c.s. van het melkquotum en het suikerbietenquotum&#13;
die rustten op het litigieuze&#13;
perceel, jegens Bliek c.s. een toerekenbare&#13;
tekortkoming oplevert;&#13;
III. Otte c.s. zal veroordelen om, op straffe&#13;
van verbeurte van een dwangsom van € 300,–&#13;
per dag, althans ten bedrage als door het hof&#13;
in goede justitie te bepalen, aan Bliek c.s. te&#13;
verstrekken (1) de meitellinggegevens van hun&#13;
bedrijf over 1983, 1984, 2000, 2001 en 2002,&#13;
(2) de besluiten (nr. 29600) van het COS met&#13;
betrekking tot het bedrijf van Otte c.s. tot&#13;
registratie van het melkquotum vanaf 1984 en&#13;
(3) de gegevens van C.S.M. Suiker B.V. omtrent&#13;
de toewijzing van polsuiker aan Otte-&#13;
Marijs en/of Otte over 2000, 2001 en 2002;&#13;
IV. Otte c.s. hoofdelijk zal veroordelen tot vergoeding&#13;
aan Bliek c.s. van de door Bliek c.s. ten&#13;
gevolge van de verkoop van de melk- en suikerbietenquota&#13;
geleden schade, nader op te&#13;
maken bij staat en te vereffenen volgens de wet;&#13;
V. Otte c.s. zal veroordelen tot een vergoeding&#13;
van de door Bliek c.s. gemaakte buitengerechtelijke&#13;
kosten;&#13;
VI. Otte c.s. hoofdelijk zal veroordelen in&#13;
kosten van de procedure gevallen in eerste&#13;
aanleg en in hoger beroep.&#13;
2.3 Bij memorie van antwoord hebben Otte&#13;
c.s. de grieven bestreden en verweer gevoerd,&#13;
hebben zij bewijs aangeboden, en hebben zij&#13;
geconcludeerd dat het hof het bestreden vonnis&#13;
zal bekrachtigen en Bliek c.s. zal veroordelen&#13;
in de kosten van de procedure (bedoeld&#13;
zal zijn:) in hoger beroep.&#13;
2.4 Ter zitting van 29 maart 2004 hebben partijen&#13;
de zaak doen bepleiten, Bliek c.s. door&#13;
mr. A.A.M. van Beek, advocaat te Tilburg, en&#13;
Otte c.s. door mr. H.M. Dunsbergen, advocaat&#13;
te Goes; beiden hebben daarbij pleitnotities&#13;
in het geding gebracht. Ter gelegenheid&#13;
van het pleidooi is aan Bliek c.s. akte verleend&#13;
van de overlegging van een nieuwe productie.&#13;
2.5 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van de niet bestreden vaststelling&#13;
van de pachtkamer in eerste aanleg en op&#13;
grond van hetgeen verder is gesteld en niet of&#13;
onvoldoende is weersproken dan wel blijkt&#13;
uit de onbetwiste inhoud van de overgelegde&#13;
bescheiden, staat in hoger beroep het navolgende&#13;
vast.&#13;
3.2 Bliek c.s. hebben in het verleden het perceel&#13;
grond, kadastraal bekend gemeente Borsele,&#13;
sectie T, nummer 371, met een oppervlakte&#13;
van 3.28.70 ha (hierna: het perceel van&#13;
Bliek c.s.) in gebruik gegeven aan Otte sr.. Na&#13;
diens overlijden hebben zijn echtgenote Otte-&#13;
Marijs en zijn zoon Otte het gebruik voortgezet.&#13;
In 1983 hebben Otte-Marijs en Otte,&#13;
althans Otte sr.., het perceel gebruikt in het&#13;
kader van hun melkveebedrijf. Na het overlijden&#13;
van Otte sr.. is dat bedrijf toegedeeld aan&#13;
Otte-Marijs, die het vervolgens in een maatschap&#13;
met haar zoon Otte heeft geëxploiteerd&#13;
tot begin 2001. Het bedrijf omvatte meer&#13;
grond dan het perceel van Bliek.&#13;
3.3 Tussen partijen is een verschil van mening&#13;
gerezen ten aanzien van de vraag of hun rechtsverhouding&#13;
met betrekking tot het perceel van&#13;
Bliek c.s. was aan te merken als een pachtovereenkomst.&#13;
Volgens Otte was sprake van een&#13;
pachtovereenkomst, terwijl dat namens Bliek&#13;
c.s. werd bestreden. Op 24 maart 2001 hebben&#13;
Bliek c.s. en Otte ten overstaan van notaris&#13;
C.W. Ringeling een overeenkomst gesloten&#13;
(hierna: de vaststellingsovereenkomst), die&#13;
onder meer het volgende inhoudt (waarbij met&#13;
“het registergoed” wordt gedoeld op het perceel&#13;
van Bliek c.s.):&#13;
“Gebruik&#13;
Met betrekking tot het registergoed is door&#13;
partij Bliek, aanvankelijk met de vader van de&#13;
comparant Otte, in latere instantie met de&#13;
comparant Otte mondeling verkoop en koop&#13;
van gras op stam overeengekomen.&#13;
Het dagelijks gebruik van de grond heeft partij&#13;
Bliek daarbij behouden; de zorg voor de&#13;
rasterwerken (daaronder begrepen stroomvoorziening),&#13;
onkruidbestrijding gelijk distelbestrijding&#13;
en verdere werkzaamheden met&#13;
betrekking tot de grond bleef bij haar berusten.&#13;
Pachtvastlegging&#13;
Partij Otte heeft zich, blijkens een brief van&#13;
vijfentwintig januari tweeduizend een van&#13;
advocaat en procureur mr. J.A. de Waard te&#13;
Goes (...) aan de gemeente Borsele te Heinkenszand&#13;
(...) op het standpunt gesteld dat&#13;
hier sprake is van pacht en aangekondigd&#13;
vastlegging van de pachtovereenkomst bij de&#13;
Pachtkamer van het Kantongerecht te Middelburg&#13;
te zullen vorderen.&#13;
In de brief aan de gemeente Borsele is aansluiting&#13;
gezocht bij de verkoop – en ophanden&#13;
zijnde levering – van een gedeelte van het registergoed&#13;
door partij Bliek aan de gemeente.&#13;
Partij Bliek heeft het bestaan van pacht bestreden.&#13;
Compromis&#13;
Ter voorkoming van procedures over en weer&#13;
zijn partijen Bliek en Otte overeengekomen&#13;
dat door partij Otte het gebruik van het registergoed&#13;
Botsele T 371 wordt beëindigd tegen&#13;
een afkoopsom groot bruto ƒ 16.400,–/netto&#13;
ƒ 15.000,–.&#13;
Overeenkomst&#13;
De comparanten verklaarden thans overeengekomen&#13;
te zijn:&#13;
– Door partij Otte wordt ingaande heden&#13;
afstand gedaan van alle rechten welke hij heeft&#13;
op het registergoed, onder welke naam ook;&#13;
– het registergoed wordt door hem heden&#13;
vrij opgeleverd aan partij Bliek;&#13;
– partij Otte garandeert tegenover partij&#13;
Bliek dat naast hem geen derden, zoals met&#13;
hem in maatschapverband samenwerkenden,&#13;
van hem en zijn positie in deze afgeleide rechten&#13;
op het registergoed hebben, welke te kwalificeren&#13;
zijn als de rechten welke hij voorheen&#13;
had met betrekking tot het registergoed;&#13;
– partij Otte trekt eventuele vorderingen tot&#13;
vastlegging van de eventuele pacht in;&#13;
– partij Otte verleent partij Bliek kwijting&#13;
voor de betaling van de afkoopsom (...);&#13;
– partij Bliek aanvaardt vooromschreven&#13;
afstand.&#13;
Nog verklaarden comparanten, ieder voor zich,&#13;
dat zij afstand doen van de rechten ontbinding&#13;
of vernietiging van deze overeenkomst te&#13;
vorderen.”&#13;
3.4 Ingevolge de overeenkomst is het gebruik&#13;
van de grond door Otte c.s. beëindigd.&#13;
3.5 Volgens een notariële akte van 19 september&#13;
2001 heeft Otte-Marijs aan een derde&#13;
verkocht en geleverd de boerderij met bijgebouwen&#13;
en cultuurgrond Waardweg 1 te&#13;
Hoedekenskerke, groot 14.97.10 ha. Volgens&#13;
de akte heeft Otte-Marijs ook aan de koper&#13;
overgedragen een bietenquotum van 10.863&#13;
kilogram en een melkquotum ten name van&#13;
Otte-Marijs van 62.134 kilogram met een vetpercentage&#13;
van 4,16 voor de heffingsperiode&#13;
2001/2002.&#13;
3.6 Otte c.s. hebben geen gevolg gegeven aan&#13;
de sommatie namens Bliek om bescheiden op&#13;
te sturen waaruit blijkt van de omvang van het&#13;
melkquotum en het bietenquotum die met het&#13;
perceel van Bliek c.s. samenhangen.&#13;
4 Beoordeling van de bevoegdheid&#13;
Uit de vaststaande feiten en uit hetgeen partijen&#13;
ter gelegenheid van het pleidooi in hoger&#13;
beroep met betrekking tot het gebruik van het&#13;
perceel van Bliek c.s. hebben verklaard, volgt&#13;
naar het voorlopig oordeel van het hof dat&#13;
sprake is geweest van een pachtovereenkomst.&#13;
Het onderwerp van geschil betreft de afwikkeling&#13;
van die overeenkomst, zodat de pachtkamer&#13;
van de rechtbank, sector kanton,&#13;
bevoegd was om de zaak te behandelen en&#13;
beslissen en de pachtkamer van het gerechtshof&#13;
te Arnhem dat in hoger beroep is.&#13;
5 Beoordeling van het geschil in&#13;
hoger beroep&#13;
5.1 De vorderingen van Bliek c.s. strekken&#13;
ertoe dat tussen partijen alsnog wordt afgerekend&#13;
met betrekking tot het melk- respectievelijk&#13;
het suikerbietenquotum. De pachtkamer&#13;
in eerste aanleg heeft de vorderingen&#13;
afgewezen. Daartegen richten zich de grieven.&#13;
5.2 Ter zitting is door J.G. Bliek verklaard dat&#13;
Otte c.s. op het perceel van Bliek c.s. nooit&#13;
suikerbieten hebben geteeld. Daaruit volgt dat&#13;
geen suikerbietenquotum met dat perceel&#13;
samenhangt. Weliswaar heeft de raadsman van&#13;
Bliek c.s. nog aangevoerd dat de omstandigagrarisch&#13;
heid dat Otte c.s. het perceel van Bliek c.s. voor&#13;
andere doeleinden dan de suikerbietenteelt&#13;
heeft benut, niet betekent dat dit perceel niet&#13;
indirect aan die teelt heeft bijgedragen en aldus&#13;
de verwerving van het suikerbietenquotum&#13;
mogelijk heeft gemaakt, maar de stellingen van&#13;
Bliek c.s. zijn aldus onvoldoende concreet om&#13;
daaruit te kunnen afleiden dat inderdaad suikerbietenquotum&#13;
met hun perceel is gaan&#13;
samenhangen. Gelet op een en ander zal het&#13;
hof er hierna van uitgaan dat met het perceel&#13;
van Bliek c.s. uitsluitend melkquotum samenhing.&#13;
5.3 Grief I richt zich tegen hetgeen de pachtkamer&#13;
in eerste aanleg onder 5.1 heeft vooropgesteld.&#13;
Voorzover Bliek c.s. zich op het&#13;
standpunt bedoelen te stellen dat zij geen&#13;
afstand hebben kunnen doen van hun aanspraken&#13;
op het melkquotum en dat aan de&#13;
vaststellingsovereenkomst – voorzover die een&#13;
zodanige afstand mede omvat – om die reden&#13;
geen rechtsgevolgen verbonden kunnen zijn,&#13;
is dat standpunt onjuist. Voor het overige&#13;
hebben Bliek c.s. bij hun grief geen belang.&#13;
5.4 Grief II heeft betrekking op de vraag of de&#13;
vaststellingsovereenkomst belet dat Bliek c.s.&#13;
thans aanspraak maken op een vergoeding ter&#13;
zake van het melkquotum. Het hof stelt in dat&#13;
verband voorop dat het bij de uitleg van hetgeen&#13;
de vaststellingsovereenkomst inhoudt,&#13;
aankomt op hetgeen partijen over en weer&#13;
hebben verklaard en in de gegeven omstandigheden&#13;
redelijkerwijs uit elkaars verklaringen&#13;
en gedragingen hebben mogen afleiden. In dat&#13;
verband is het navolgende van belang.&#13;
5.5 Ter zitting heeft J.G. Bliek verklaard dat&#13;
hij bij de notaris, voorafgaand aan de ondertekening&#13;
van de vaststellingsovereenkomst,&#13;
aan Otte heeft gevraagd of hij melkquotum&#13;
had, dat Otte daarop antwoordde van niet,&#13;
maar dat hij dat niet kon geloven, omdat hij&#13;
wist dat Otte sr.. melkkoeien had gehad.&#13;
Omdat het stellig werd ontkend, heeft hij&#13;
toen over de kwestie verder gezwegen. Uit&#13;
deze verklaring volgt dat Bliek c.s. zich terdege&#13;
hebben gerealiseerd dat zij waarschijnlijk&#13;
een aanspraak ter zake van het met hun perceel&#13;
samenhangende melkquotum konden&#13;
doen gelden. Gelet op hun agrarische achtergrond&#13;
en de bekendheid die een en ander in&#13;
agrarische kringen geniet, moeten Bliek c.s.&#13;
zich tevens hebben gerealiseerd, dat bedoelde&#13;
aanspraak veronderstelde dat hun rechtsverhouding&#13;
met Otte c.s. als een pachtovereenkomst&#13;
zou moeten worden gekwalificeerd.&#13;
5.6 De vaststellingsovereenkomst geeft als het&#13;
standpunt van Bliek c.s. weer dat sprake was&#13;
van verkoop van gras op stam en als het&#13;
standpunt van Otte dat sprake was van pacht.&#13;
Welke de juiste kwalificatie is, wordt in de&#13;
overeenkomst in het midden gelaten en de&#13;
strekking van die overeenkomst is klaarblijkelijk&#13;
dat die vraag tussen partijen ook niet meer&#13;
aan de orde behoort te komen, zoals onder&#13;
meer volgt uit de woorden: “Ter voorkoming&#13;
van procedures over en weer... Gelet hierop&#13;
lag het op de weg van Bliek c.s. om – indien&#13;
zij de mogelijkheid open wilden houden dat&#13;
zij in verband met hun aanspraken op melkquotum&#13;
zich alsnog op het standpunt zouden&#13;
stellen dat wél van pacht sprake was – wat&#13;
betreft de kwestie van het melkquotum een&#13;
voorbehoud te bedingen. Dat zij dat niet hebben&#13;
gedaan, berust kennelijk hierop dat zij de&#13;
inmiddels met Otte bereikte overeenstemming&#13;
over de beëindiging van het gebruik van&#13;
hun perceel, niet op het spel hebben willen&#13;
zetten. Die keuze is invoelbaar, maar dat&#13;
brengt niet mee dat zij de consequenties van&#13;
die keuze niet behoeven te dragen.&#13;
5.7 Uit een en ander volgt dat de vaststellingsovereenkomst&#13;
eraan in de weg staat dat Bliek&#13;
c.s. Otte thans alsnog ter zake van het melkquotum&#13;
aanspreken. Daaraan kan niet afdoen&#13;
dat het melkquotum niet met zoveel woorden&#13;
in de overeenkomst is vermeld. Uit het onder&#13;
5.4 bedoelde criterium volgt immers dat de&#13;
tekst van de overeenkomst niet doorslaggevend&#13;
is.&#13;
5.8 Bliek c.s. hebben zich er nog op beroepen&#13;
dat Otte-Marijs bij de vaststellingsovereenkomst&#13;
geen partij is. Uit de garantie die Otte&#13;
bij de vaststellingsovereenkomst heeft verstrekt&#13;
ten aanzien van aanspraken van derden&#13;
– in welk verband met zoveel woorden sprake&#13;
is van “met hem in maatschapverband samenwerkenden”&#13;
– volgt dat partijen die overeenkomst&#13;
bedoelden als een definitieve beëindiging&#13;
van de onderlinge verhouding, ook ten&#13;
aanzien van Otte-Marijs. Gelet daarop zou&#13;
het naar maatstaven van redelijkheid en billijkheid&#13;
onaanvaardbaar zijn wanneer Bliek&#13;
c.s. thans ervan gebruik zouden kunnen&#13;
maken dat Otte-Marijs bij bedoelde overeenkomst&#13;
formeel geen partij is.&#13;
5.9 Uit hetgeen is overwogen, volgt dat grief II&#13;
faalt.&#13;
5.10 Voorzover grief III voortbouwt op de&#13;
overige grieven, deelt zij in het lot van die&#13;
grieven. De toelichting op de grief houdt nog&#13;
in dat Bliek c.s. de vaststellingsovereenkomst&#13;
(partieel) vernietigen respectievelijk buitengerechtelijk&#13;
vernietigd hebben, op grond van&#13;
bedrog en/of dwaling. Uit de verklaring van&#13;
J.G. Bliek zoals onder 5.5 weergegeven, volgt&#13;
echter dat Bliek c.s. niet door de ontkennende&#13;
mededeling van Otte omtrent een hem ter&#13;
beschikking staand melkquotum tot het aangaan&#13;
van de vaststellingsovereenkomst zijn&#13;
bewogen, respectievelijk dat – niettegenstaande&#13;
de inhoud van de mededeling van Otte –&#13;
geen sprake is geweest van een onjuiste voorstelling&#13;
van zaken aan de zijde van Bliek c.s.&#13;
en/of van enig causaal verband tussen die&#13;
mededeling en de totstandkoming van de&#13;
vaststellingsovereenkomst. Ook in zoverre&#13;
faalt derhalve grief III.&#13;
5.11 Het hof passeert de bewijsaanbiedingen&#13;
van Bliek c.s. omdat zij niet, althans niet voldoende&#13;
concreet, betrekking hebben op feiten&#13;
die – indien bewezen – tot een andere beslissing&#13;
zouden kunnen leiden dan hiervoor is&#13;
gegeven.&#13;
5.12 De slotsom is dat de grieven falen, zodat&#13;
het bestreden vonnis dient te worden bekrachtigd.&#13;
Het hof zal Bliek c.s., als de in het&#13;
ongelijk gestelde partij, veroordelen in de&#13;
kosten van het hoger beroep.&#13;
6 Beslissing&#13;
Het hof, rechtdoende in hoger beroep:&#13;
bekrachtigt het vonnis van de pachtkamer van&#13;
de rechtbank te Middelburg, sector kanton,&#13;
locatie Middelburg, van 25 april 2003;&#13;
veroordeelt Bliek c.s. in de kosten van het&#13;
hoger beroep, tot aan deze uitspraak aan de&#13;
zijde van Otte c.s. begroot op € 2.313,– voor&#13;
salaris procureur en op € 245,– voor griffierecht.</content><legacyfootnotes/><footnotes><footnote/></footnotes><auteurs/><published>2006-01-01 00:00:00</published><modified>2006-01-01 00:00:00</modified><editiondate>2006-01-01</editiondate><htmlpath>https://denhollander.info/artikel/3799</htmlpath></article>
</articles></edition>
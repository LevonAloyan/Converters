<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2017</searchword><id>13986</id><udhid>UDH:TvAR/13986</udhid><titel>Wetgeving en literatuur</titel><searchwords><searchword>TvAR 1/2017</searchword><searchword>UDH:TvAR/13986</searchword></searchwords><attachments><attachment><name>18900.pdf</name><extention>pdf</extention><url>https://denhollander.info/download/18900/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;In de &lt;span class="italic"&gt;Landpachter&lt;/span&gt; van november 2016 (p. 6) schrijven Franca Damen en Gert-Jan de Jager over de vraag of de fosfaatrechten van de pachter of van de verpachter zijn. Hun conclusie: de verpachter heeft recht op een deel van de fosfaatrechten, mogelijk minder dan 50/50, zoals bij het melkquotum. &lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Wet natuurbescherming&lt;/h4&gt;&lt;p&gt;Enkele besluiten zijn gewijzigd als gevolg van de inwerkingtreding van de Wet natuurbescherming. Het gaat om het Besluit algemene regels ruimtelijke ordening, het Besluit gebruik meststoffen en het Besluit Mer (&lt;span class="italic"&gt;Stb&lt;/span&gt;. 2016, 513). Over het gebiedsbeschermingsrecht in de nieuwe Wet natuurbescherming gaat een artikel van J. Verbeek in &lt;span class="italic"&gt;TBR&lt;/span&gt;, november 2016, p. 1044 e.v. De grootste verandering ten opzichte van de Natuurbeschermingswet lijkt volgens de schrijver de wijziging van de beroepsmogelijkheden van een naar twee instanties.&lt;/p&gt;&lt;h2&gt;Marktordening&lt;/h2&gt;&lt;h4&gt;Toekomst&lt;/h4&gt;&lt;p&gt;De Agricultural Markets Task Force (AMTF), onder leiding van Veerman, heft een rapport uitgebracht ‘Improving market outcomes’. De staatssecretaris reflecteert op het rapport in &lt;span class="italic"&gt;Kamerstukken II&lt;/span&gt; 2016/17, 28625, nr. 239. De aanbevelingen betreffen risicomanagement, het gebruik van termijncontracten, toegang tot financiering, markttransparantie, oneerlijke handelspraktijken en het gebruik van contracten. De commissie stelt onder meer dat er een spanning bestaat tussen de mededingingswetgeving en mogelijkheden die het Gemeenschappelijk Landbouwbeleid biedt voor producenten om zich te organiseren. Producenten zijn daardoor huiverig deze mogelijkheden te gebruiken, of moeten daarvoor eerst juridisch advies inwinnen. Over het GLB na 2020: ‘Ook ondersteun ik de denkrichting die het AMTF-rapport schetst over het omvormen van de huidige inkomenssteun naar prestatiegebonden steun. Het gaat hierbij om prestaties die niet via de markt worden beloond maar wel een meetbare toegevoegde waarde voor het publieke belang creëren, zoals prestaties op het gebied van duurzaamheid, milieu, biodiversiteit, klimaat en gezond en gevarieerd voedsel.’&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Duurzame veehouderij&lt;/h4&gt;&lt;p&gt;Het advies van de SER ‘Versnelling duurzame veehouderij’ (Commissie Nijpels) is naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2016/17, 28973, nr. 182). De commissie doet onder meer de volgende aanbevelingen:&lt;/p&gt;&lt;ul&gt;&lt;li class="streepjes"&gt;Het kabinet benoemt, in afstemming met betrokken partijen, een regisseur duurzame veehouderij die alle partijen binnen de veehouderijsectoren en –ketens aanspreekt op de voortgang van verduurzaming, aanbevelingen doet voor bijstelling van beleid, waar nodig tussentijdse interventies pleegt en sectorbrede initiatieven coördineert. Deze regisseur rapporteert jaarlijks over de voortgang aan de betrokken partijen en het kabinet, die de rapportage aan de Kamer stuurt. Hij is onpartijdig en onafhankelijk, wordt ondersteund door een kleine staf en consulteert een kerngroep met vertegenwoordigers van de sectorale regiegroepen (zie onder), representanten van de voorhoede van het transitiedenken, de retail en maatschappelijke organisaties. Bovendien beschikt hij over een substantieel budget om waar nodig initiatieven in gang te zetten en voor gedegen monitoring door een onafhankelijke instantie.&lt;/li&gt;&lt;li class="streepjes"&gt;Elk van de veehouderijsectoren (pluimvee, melkvee, vleeskalveren en varkens) geeft invulling aan een krachtige regiefunctie, door versterking van een bestaand regieorgaan of door instelling van een nieuwe regiegroep, die voor die sector de transitiedoelen en transitiepaden definieert, bestaande initiatieven versterkt, nieuwe initiatieven in gang zet en verantwoordelijken benoemt. In deze regiegroep dient minimaal een vertegenwoordiger van het bedrijfsleven, de nationale en provinciale overheid en de banken deel te nemen en iemand uit de voorhoede van het transitiedenken.&lt;/li&gt;&lt;/ul&gt;&lt;p&gt;De regering mijmert over dit rapport van de SER-commissie in &lt;span class="italic"&gt;Kamerstukken II&lt;/span&gt; 2016/17, 28973, nr. 184. Trefwoorden uit het advies zijn: 1. Versterk de voorhoede; 2. Versnel verduurzaming met maatwerk; 3. De hele keten activeren; 4. Veehouderij als producent van mineralen en organische stof; 5. Veehouder midden in de maatschappij; 6. Financiering als sleutel voor versnelling. Er resteren nog wel belangrijke vragen volgens de regering, zoals hoe om te gaan met de kostenstijging die inherent is aan verduurzaming?&lt;/p&gt;&lt;h2&gt;Dieren&lt;/h2&gt;&lt;h4&gt;Vogelgriep&lt;/h4&gt;&lt;p&gt;De stand van zaken per eind november wordt weergegeven in &lt;span class="italic"&gt;Kamerstukken II&lt;/span&gt; 2016/17, 28807, nr. 202. De Regeling maatregelen preventie vogelgriep 2016 is aangepast; zie &lt;span class="italic"&gt;Stcrt&lt;/span&gt;. 2016, nr. 67724. Op basis van deze regeling worden landelijk preventieve maatregelen getroffen zoals een afscherm- en ophokplicht voor gevogelte en een bezoekersregeling. Per uitbraak worden overigens speciale regels uitgevaardigd, zoals in Biddinghuizen; zie &lt;span class="italic"&gt;Stcrt.&lt;/span&gt; 2016, nr. 67465.&lt;/p&gt;&lt;h4&gt;Gezondheid&lt;/h4&gt;&lt;p&gt;Het rapport van het RIVM over Veehouderij en gezondheid omwonenden (rapport 2016/0058) is ook naar de Eerste Kamer gezonden (&lt;span class="italic"&gt;Kamerstukken I&lt;/span&gt; 2016/17, A). Hier is de publiekssamenvatting:&lt;/p&gt;&lt;p&gt;Onderzocht is of het wonen in de buurt van veehouderijen effect kan hebben op de gezondheid van de omwonenden. Hieruit komen een aantal positieve en een aantal negatieve gezondheidseffecten naar voren. Een eenduidig antwoord is dan ook niet te geven. Aangetoond is dat mensen die rondom veehouderijen wonen minder astma en allergieën hebben. Dicht bij veehouderijen wonen minder mensen met COPD, een chronische ziekte aan de longen. Daar staat tegenover dat de mensen in deze omgeving die wel COPD hebben, daar vaker en/of ernstigere complicaties van hebben. Verder is er een verband gevonden tussen wonen nabij veehouderijen en een verlaagde longfunctie. Dit wordt waarschijnlijk veroorzaakt door stoffen die afkomstig zijn van de veehouderij. Niet alleen dichtbij veel veehouderijen wonen zorgt voor een lagere longfunctie. De longfunctie wordt in het hele onderzoeksgebied lager op momenten dat de concentratie van ammoniak (een stof die afkomstig is van mest) in de lucht hoog is. Deze effecten zijn vergelijkbaar met de schadelijke gezondheidseffecten van verkeer in een stad. De onderzoekers vonden dat er meer longontstekingen in het onderzoeksgebied voorkomen dan in de rest van het land; een verschil dat na de Q-koorts-epidemie van 2007-2010 wel kleiner is geworden. Er werd een verband gevonden tussen pluimveehouderijen binnen 1 kilometer afstand van de woning en een licht verhoogde kans op longontsteking. Het is onduidelijk of de extra longontstekingen in dit onderzoeksgebied worden veroorzaakt door specifieke ziekteverwekkers die van dieren afkomstig zijn (zoönose-verwekkers), of dat mensen gevoeliger voor longontsteking worden door de blootstelling aan stoffen die veehouderijbedrijven uitstoten, zoals fijnstof, endotoxines (onderdelen van micro-organismen) en &lt;/p&gt;&lt;p&gt;ammoniak. In het onderzoek is ook gekeken of bepaalde zoönoseverwekkers vaker voorkomen in de omgeving van veehouderijen ten opzichte van de rest van het land. Bij het hepatitis E-virus, de bacterie Clostridium difficile en ESBL-producerende bacteriën is dat niet het geval. Wel lijken mensen iets vaker drager te zijn van de veegerelateerde &lt;br/&gt;MRSA-bacterie. Of deze verhoging komt door uitstoot vanuit veehouderijen is nog onduidelijk. Dit zijn de belangrijkste conclusies uit het VGO-onderzoek dat is uitgevoerd door het RIVM, de Universiteit Utrecht (IRAS), Wageningen UR en het NIVEL. Het onderzoek is uitgevoerd in het oostelijk deel van Noord-Brabant en in Noord-Limburg. Sommige resultaten zijn mogelijk alleen van toepassing op het onderzochte gebied. Dat komt doordat lokale kenmerken, bijvoorbeeld luchtvervuiling uit omliggende industriegebieden, van invloed zijn op de bevindingen.&lt;/p&gt;&lt;h4&gt;Antibiotica&lt;/h4&gt;&lt;p&gt;Over de voortgang van het anti-antibioticabeleid in de veehouderij gaat de brief &lt;span class="italic"&gt;Kamerstukken II&lt;/span&gt; 2016/17, 29683, nr. 221. Er wordt ook gehandhaafd: er is stringent toezicht en handhaving door de NVWA. Overheidstoezicht maakt het systeem om te komen tot zorgvuldig antibioticagebruik sluitend. De NVWA ontwikkelt in dit kader nieuwe innovatieve toezichtmethoden. Zo heeft de NVWA op pluimveeslachterijen antibioticaresiduen gemeten op veren van vleeskuikens. In vergelijking met de standaard bemonstering op vlees kunnen residuen op veren langer na toediening worden aangetoond. Hiermee beschikt de NVWA over een nieuwe methode om risico’s beter te detecteren. De NVWA heeft in mei 2016 proces-verbaal opgemaakt tegen 12 pluimveehouders. De verdenking bestaat dat in strijd met de regels antibiotica aan vleeskuikens is toegediend en bij het slachten niet is gemeld dat de dieren met antibiotica waren behandeld. Op de formulieren met voedselketeninformatie (VKI) die bij de betrokken vleeskuikens horen, stond niet dat de dieren waren behandeld. Ook in de pluimveedatabank waren de behandelingen niet terug te vinden. Melden en registreren van het gebruik van antibiotica is verplicht en wij vinden het van groot belang dat deze regels nauwkeurig worden nageleefd en strikt worden gehandhaafd. Het strafrechtelijk onderzoek staat onder leiding van het Functioneel Parket. Sinds 2015 zijn veehouders verplicht om aan zelfcontrole te doen op het gebruik van diergeneesmiddelen en verboden stoffen. De meest voor de hand liggende uitvoering is door middel van een privaat kwaliteitssysteem. Dit hebben de grote sectoren inmiddels opgepakt. Het Ministerie van EZ en de NVWA monitoren de kwaliteit en voortgang van deze implementatie. De Tweede kamer heeft beraadslaagd over het dierziektebeleid en het antibioticabeleid (&lt;span class="italic"&gt;Kamerstukken II&lt;/span&gt; 2016/17, 29683, nr. 222, verslag).&lt;/p&gt;&lt;h2&gt;Planten&lt;/h2&gt;&lt;h4&gt;Teeltgewassen&lt;/h4&gt;&lt;p&gt;De regeling in &lt;span class="italic"&gt;Stcrt&lt;/span&gt;. 2016, nr. 66350 wijzigt de Regeling verhandeling teeltmateriaal en de Regeling werkzaamheden Raad voor plantenrassen in verband met de implementatie van een drietal uitvoeringsrichtlijnen inzake teeltmateriaal fruitgewassen die zijn vastgesteld ter uitvoering van de reeds geïmplementeerde Richtlijn 2008/90/EG1. Richtlijn 2014/96/EG2 van de Commissie stelt regels voor het etiketteren, het verzegelen en het verpakken van teeltmateriaal van fruitgewassen, alsmede van fruitgewassen die voor de fruitteelt worden gebruikt, om te waarborgen dat dit materiaal en deze gewassen overeenkomstig Richtlijn 2008/90/EG in de handel worden gebracht.&lt;/p&gt;&lt;h4&gt;Tarieven&lt;/h4&gt;&lt;p&gt;De tarieven die in rekening worden gebracht van onder meer de importinspecties die door de keuringsdiensten Stichting Nederlandse Algemene Keuringsdienst voor zaaizaad- en pootgoed van landbouwgewassen (NAK), Stichting Nederlandse Algemene Kwaliteitsdienst Tuinbouw (Naktuinbouw), Stichting Bloembollenkeuringsdienst (BKD) en Stichting Kwaliteits-Controle-Bureau (KCB) en/ of NVWA (kunnen) worden uitgevoerd, zoals bepaald in Richtlijn 2000/29/EG van de Raad van 8 mei 2000 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen (&lt;span class="italic"&gt;Pb EG&lt;/span&gt; 2000, L 169) zijn aangepast (&lt;span class="italic"&gt;Stcrt&lt;/span&gt;. 2016, nr. 65894).&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;De staatssecretaris wist in juli nog niet dat het fosfaatplan door de Europese Commissie werd afgewezen wegens staatssteun. Op 14 september is op DG-niveau overleg geweest tussen het Ministerie van Economische Zaken en DG COMP. Toen werd pas in alle scherpte duidelijk wat precies de strekking was van de bezwaren van de Europese Commissie en op welke elementen van het wetsvoorstel die zagen (&lt;span class="italic"&gt;Kamerstukken II&lt;/span&gt; 2016/17, 34532, nr. 96).&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;De Algemene ledenvergadering van de Nederlandse Zuivel organisatie (NZO, de zuivelfabrieken) heeft ingestemd met het fosfaatreductieplan van ZuivelNL. (de brancheorganisatie). Ook de ledenraad van FrieslandCampina steunt het plan. Deze coöperatie heeft ook ingestemd met een tijdelijke standstill-maatregel; deze gaat al in op 9 januari 2017 (het hele plan gaat per 1 maart werken, na een algemeen verbindendverklaring). De tijdelijke maatregel komt op het volgende neer: een lid-melkveebedrijf zal voor een overschrijding van het vooraf vastgestelde vergelijkingsvolume gekort worden. De inhouding is 90 procent van de maandelijkse garantieprijs over de hoeveelheid geleverde melk boven het vergelijkingsvolume. Wanneer een melkveebedrijf onder het maandelijkse vergelijkingsvolume blijft, wordt een toeslag uitbetaald over de niet geleverde melk ten opzichte van het vergelijkingsvolume. De toeslagen worden gefinancierd uit de inhoudingen. Voor de vaststelling van het vergelijkingsvolume kunnen melkveehouders vooraf zelf kiezen uit drie referentieperiodes: (I) 20 augustus 2016 tot en met 17 september 2016; (II) 1 januari 2016 tot en met 31 maart 2016; (III) 13 november 2016 tot en met 12 december 2016. &lt;/p&gt;&lt;p&gt;Het fosfaatreductieplan van ZuivelNL behelst het volgende:&lt;/p&gt;&lt;p&gt;Het plan bevat twee regelingen die samen voorzien in een reductie van 4 miljoen kilogram fosfaat. Een veehouder kan zelf bepalen welke regeling voor hem/haar het best passend is.&lt;/p&gt;&lt;p&gt;A. Melkgeldregeling&lt;/p&gt;&lt;p&gt;In deze regeling wordt aan melkveebedrijven een referentievolume melk toegekend. Het referentievolume wordt gelijk gesteld aan de melkproductie in het kalenderjaar 2015 min 4%. Gedurende 2017 wordt de maandelijkse melklevering vergeleken met het referentievolume. Daarbij wordt het leveringspatroon van 2016 gevolgd tenzij de melkveehouder de voorkeur geeft aan het leveringspatroon van 2015. Melkveebedrijven die in 2017 op maandbasis meer melk leveren dan het referentievolume, worden gekort op het melkgeld. Op het teveel geleverde volume wordt een korting toegepast van 90% van de kale melkprijs; dat is de melkprijs exclusief eventuele toeslagen.&lt;/p&gt;&lt;p&gt;Als alternatief voor de melkgeldregeling kunnen melkveehouders voor de GVEreductieregeling kiezen.&lt;/p&gt;&lt;p&gt;B. GVE-reductieregeling&lt;/p&gt;&lt;p&gt;In deze regeling krijgt een melkveebedrijf een GVE-referentie. Die is gelijk aan het aantal GVE’s uit de categorieën 100, 101 en 102 zoals dat op 2 juli 2015 op het bedrijf geregistreerd stond, min 4%. Het bedrijf dient het aantal GVE’s uit deze categorieën dat op 1 oktober 2016 aanwezig was, te reduceren tot op of onder het niveau van de GVEreferentie. Deze taakstelling dient gedurende 2017 te worden gerealiseerd. De eventuele toename van het aantal GVE’s ná 1 oktober 2016 komt bovenop deze taakstelling. &lt;/p&gt;&lt;p&gt;&lt;span class="italic"&gt;Korting&lt;/span&gt;&lt;/p&gt;&lt;p&gt;In 2017 wordt de gemiddelde veebezetting maandelijks vergeleken met de GVEreferentie. Indien het aantal GVE’s hoger is dan de GVE-referentie wordt een korting toegepast op het maandelijkse melkgeld. Die korting wordt berekend door per maand aan elke boventallige GVE standaard 800 kilogram melk toe te kennen (ongeacht de werkelijke melkproductie) en daarop een korting van 90% op de kale melkprijs toe te passen.&lt;/p&gt;&lt;p&gt;&lt;span class="italic"&gt;Gefaseerde reductie&lt;/span&gt;&lt;/p&gt;&lt;p&gt;Melkveebedrijven kunnen de korting op het melkgeld verminderen door meer GVE’s te reduceren (aantoonbaar door middel van een dood-, export- of slachtverklaring) dan de aanvoer/aanwas. De reguliere afvoer van nuchtere kalveren naar de kalvermesterij telt ook als vermindering. Voor elke gereduceerde GVE wordt de korting op het melkgeld verminderd door standaard 800 kilogram melk aan elke GVE toe te kennen, ongeacht de werkelijke melkproductie. Voor de reductie worden in 2017 vijf perioden van ten minste twee maanden vastgesteld. Melkveebedrijven met te veel GVE’s ten opzichte van de GVE-referentie dienen aan het eind van de eerste periode 5% van het aantal GVE’s dat op 1 oktober 2016 geregistreerd stond, te hebben gereduceerd (tenzij een melkveehouder een lagere taakstelling heeft). In de tweede periode moet 10% van het aantal GVE’s dat op 1 oktober 2016 geregistreerd stond, zijn gereduceerd. In de derde periode moet, afhankelijk van het verloop van de totale nationale fosfaatreductie, maximaal 20% van het aantal GVE’s dat op 1 oktober 2016 geregistreerd stond, zijn gereduceerd. Wanneer een melkveebedrijf zijn taakstelling heef gerealiseerd en op of onder zijn referentieniveau blijft is een verdere reductie niet noodzakelijk. Voor bedrijven die hun taakstelling in de derde periode nog niet volledig hebben gerealiseerd wordt het percentage te reduceren GVE’s in vierde periode verder aangescherpt tot maximaal 40%. In de vijfde periode dienen alle melkveebedrijven de omvang van de veebezetting zoals die aan het eind van de vierde periode was, te handhaven of indien nog noodzakelijk verder te reduceren. Als in de eerste maand van een periode de reductie niet tot het vastgestelde percentage is gerealiseerd, wordt de eerder genoemde korting toegepast over alle boventallige GVE’s ten opzichte van de GVE-referentie. Als in de tweede maand van diezelfde periode alsnog de reductie wordt gerealiseerd, wordt de korting terugbetaald. In alle gevallen geldt dat de groei in het aantal GVE’s na 1 oktober 2016 gereduceerd moet worden.&lt;/p&gt;&lt;p&gt;&lt;span class="italic"&gt;Solidariteitsbijdrage&lt;/span&gt;&lt;/p&gt;&lt;p&gt;Deelnemers aan de GVE-reductieregeling die in een bepaalde periode wel het aantal vereiste GVE’s reduceren, maar desondanks de GVE-referentie nog niet hebben bereikt, dienen over alle nog te reduceren GVE’s maandelijks een solidariteitsbijdrage te voldoen. Die bedraagt 20% van de kale melkprijs en wordt berekend door aan elke GVE boven de GVE-referentie 800 kilogram melk toe te kennen, ongeacht de werkelijke melkproductie. &lt;/p&gt;&lt;p&gt;&lt;span class="italic"&gt;Vrijstelling en bonus&lt;/span&gt;&lt;/p&gt;&lt;p&gt;Melkveebedrijven die in 2017 minimaal 4 procent minder GVE’s hebben dan op 2 juli 2015 geregistreerd stond, zijn vrijgesteld van beide regelingen. Zij ontvangen een bonus voor elke GVE (uit de categorieën 100, 101 of 102) onder de referentie van 2 juli 2015 min 4 % tot een maximum van 2 juli 2015 min 10%. Daarmee worden deze bedrijven gestimuleerd de eventueel aanwezige latente ruimte onbenut te laten of extra GVE’s te reduceren. Per zuivelonderneming wordt de bonus betaald uit de opbrengst van de kortingen en de solidariteitsbijdragen. De hoogte van de bonus is afhankelijk van de aanwezige middelen en bedraagt tot en met september maximaal 60 euro per GVE per maand en in oktober tot en met december maximaal 200 euro per GVE per maand. Als de opbrengst van de kortingen en solidariteitsbijdragen groter is dan wat er aan bonussen kan worden uitgekeerd, zal het restant aan bonussen in het eerste kwartaal van 2018 worden verdeeld over alle melkveebedrijven die een reductie hebben gerealiseerd ten opzichte van 1 oktober 2016.&lt;/p&gt;&lt;p&gt;C. Bijzondere situaties&lt;/p&gt;&lt;p&gt;&lt;span class="italic"&gt;Grondgebonden bedrijven&lt;/span&gt;&lt;/p&gt;&lt;p&gt;Bedrijven die in 2015 geen fosfaatoverschot hadden en daarmee volgens de definitie van de meststoffenwet grondgebonden zijn, hoeven bij deelname aan de GVEreductieregeling geen krimp te realiseren ten opzichte van hun veebezetting op 2 juli 2015. In deze regeling wordt hun GVE-referentie gelijk aan de veebezetting op 2 juli 2015. Bedrijven dienen hun grondgebondenheid aan te tonen op basis van RVOgegevens. &lt;/p&gt;&lt;p&gt;&lt;span class="italic"&gt;Bedrijfsoverdracht&lt;/span&gt;&lt;/p&gt;&lt;p&gt;In het geval bedrijven na 2 juli 2015 zijn overgedragen worden de referenties van deze bedrijven bij elkaar opgeteld tot een gecombineerd referentievolume. Dat geldt voor zowel de Melkgeldregeling als de GVE-reductieregeling. De bedrijfsoverdracht moet op basis van de RVO-gegevens worden aangetoond. &lt;/p&gt;&lt;p&gt;&lt;span class="italic"&gt;In- en uitscharen van vee&lt;/span&gt;&lt;/p&gt;&lt;p&gt;Voor melkveebedrijven die vee in- en uitscharen op een ander bedrijf, wordt een aparte regeling uitgewerkt. Daarbij wordt zoveel mogelijk aangesloten bij de meststoffenwet. &lt;/p&gt;&lt;p&gt;GVE-categorie 120&lt;/p&gt;&lt;p&gt;Melkveebedrijven die vee uit de GVE-categorie 100 plaatsen in de GVE-categorie 120 (weide- en zoogkoeien) voldoen daarmee niet aan de reductie zoals bedoeld in GVEreductieregeling. Uitsluitend door middel van een dood-, export- of slachtverklaring aantoonbaar afgevoerde GVE’s tellen mee.&lt;/p&gt;&lt;p&gt;De website van ZuivelNL bevat ook een rekenmodel.&lt;/p&gt;&lt;h4&gt;Actieprogramma&lt;/h4&gt;&lt;p&gt;De inzet van de regering voor het Zesde Actieprogramma Nitraatrichtlijn is aan de Tweede Kamer meegedeeld (&lt;span class="italic"&gt;Kamerstukken II&lt;/span&gt; 2016/17, 33037, nr. 183). Onderdelen zijn: probleemgerichte en gebiedsgerichte benadering; optimaliseren gebruiksvoorschriften; actualiseren gebruiksnormen; bedrijfsspecifiek afrekenen en monitoren. In de brief ook een beschouwing over de derogatie. Een nieuwe aanvraag wordt voorbereid. In nr. 184 zijn de voorlopige cijfers voor 2016 van de fosfaat- en stikstofproductie opgenomen. De prognose van de fosfaatproductie in 2016 bedraagt 177,0 miljoen kilo. Dit is een daling met 3,1 miljoen kilo ten opzichte van 2015. Dit is een overschrijding van het fosfaatproductieplafond uit de derogatievoorwaarden met 4,1 miljoen kilo. De percentages verplichte mestverwerking voor 2017 zijn ook vastgesteld (nr. 185). Geen verrassingen daarbij.&lt;/p&gt;&lt;h4&gt;Meststoffenwet&lt;/h4&gt;&lt;p&gt;De Uitvoeringsregeling is gewijzigd met het oog op een aanpassing van de excretieforfaits (voor schapen en geiten en vleesrundvee) en de indeling in diercategorieën; zie &lt;span class="italic"&gt;Stcrt&lt;/span&gt;. 2016, nr. 72017. De percentages voor de verplichte mestverwerking worden in 2017 verhoogd; deze liggen dicht bij de eerder aangekondigde verhoging (&lt;span class="italic"&gt;Kamerstukken II&lt;/span&gt; 2016/17, 33037, nr. 186). Zie de regeling in &lt;span class="italic"&gt;Stcrt.&lt;/span&gt; 2016, nr. 71457.&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Met de Tweede Kamer is overlegd over de landbouw- en visserijraad: &lt;span class="italic"&gt;Kamerstukken II&lt;/span&gt; 2016/17, 21501-32, nr. 949.&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;Duitsland&lt;/h4&gt;&lt;p&gt;Op grond van het Duitse Grundstücksverkehrsgesetz worden eisen gesteld aan de kopers van agrarische grond (het is een soort Wet agrarisch grondverkeer in de oorspronkelijke vorm, voor wie dat nog iets zegt). Dat betekent dat in beginsel alleen boeren de grond kunnen kopen. Er is een vergunning nodig en die kan worden geweigerd. Door rechtspraak van het Europese Hof van Justitie staat dit systeem onder druk (staatssteun, vrij verkeer van goederen en personen). De kwestie wordt uitvoerig beschreven in een artikel van Hans-Joachim Czub in &lt;span class="italic"&gt;Agrar- und Umweltrecht&lt;/span&gt; van december 2016 (p. 442 e.v.), onder de titel ‘Quo vadis, Grundstücksverkehrsrecht ?&lt;/p&gt;</content><legacyfootnotes/><footnotes><footnote/></footnotes><auteurs/><published>2017-01-26 17:02:06</published><modified>2017-01-27 12:11:35</modified><editiondate>2017-01-26</editiondate><htmlpath>https://denhollander.info/artikel/13986</htmlpath></article>
</articles></edition>
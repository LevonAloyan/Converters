<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7190</id><udhid>UDH:TvAR/7190</udhid><titel>'R.R.N. / ruilverkaveling 'Alblasserwaard'' (TvAR 1990/4390)</titel><searchwords><searchword>TvAR 8/9/1990</searchword><searchword>TvAR 1990/4390</searchword><searchword>UDH:TvAR/7190</searchword></searchwords><attachments><attachment><name>1990_nr 89_Rechtspraak_4390.pdf</name><extention>pdf</extention><url>https://denhollander.info/download/6784/ci</url></attachment></attachments><inleiding>Landinrichtingswet,&#13;
art. 210 en 212&#13;
Over het door reclamant ingebrachte&#13;
huisperceel liep een openbaar, onverhard&#13;
voetpad. Het voetpad was niet als zodanig&#13;
herkenbaar. Het voetpad is bij het plan van&#13;
wegen en waterlopen toegewezen aan een&#13;
openbaar lichaam. Reclamant stelt dat&#13;
dientengevolge het overblijvende deel van&#13;
zijn eigendom waardevermindering heeft&#13;
ondergaan.&#13;
De rechtbank stelt een vergoeding voor&#13;
waardevermindering vast naar billijkheid.&#13;
In de nieuwe situatie is het voetpad door&#13;
verharding en door afscheiding als zodanig&#13;
kenbaar gemaakt en worden voetgangers&#13;
daarop geattendeerd en is het terrein van&#13;
reclamant van het water gescheiden door&#13;
het voetpad en door de geplaatste heining.&#13;
Dientengevolge heeft het eigendom van&#13;
reclamant aan privacy en aantrekkelijkheid&#13;
en daarmee aan verkoopwaarde ingeboet. </inleiding><content>Rechtbank Dordrecht, 22 maart 1989&#13;
(Mr. A.D. Mijs, mr. C. Sikkel en mr. H.H.&#13;
Nouwen-Kronenberg)&#13;
R.R.N., reclamant tegen de lijst der geldelijke&#13;
regelingen in de ruilverkaveling 'Alblasserwaard';&#13;
etc.&#13;
Het bezwaar&#13;
1. Reclamant maakt bezwaar tegen de lijst&#13;
van geldelijke regelingen zoals die te zijnen&#13;
aanzien is vastgesteld, omdat aan hem geen&#13;
vergoeding is toegekend voor de waardevermindering&#13;
van het aan hem in eigendom&#13;
blijvende perceel. Reclamant heeft ingebracht&#13;
het perceel kadastraal bekend gemeente&#13;
Molenaarsgraaf sectie A nummer&#13;
1254 groot 0.19.44 hectaren, aan de oostzijde&#13;
grenzend aan het water. Het betrof&#13;
een bouwterrein waarop reclamant inmiddels&#13;
een woonhuis heeft doen bouwen en&#13;
het is dus thans een burgerperceel met&#13;
woonhuis, erf en tuin. Over dat perceel liep&#13;
aan de oostzijde een op de wegenlegger&#13;
voorkomend onverhard voetpad in onderhoud&#13;
bij de polder Giessen-Oude Benedenkerk.&#13;
Dat voetpad was niet als zodanig herkenbaar&#13;
en bij vrijwel niemand bekend.&#13;
Het perceel van reclamant, inclusief vermeld&#13;
voetpad, was afgescheiden van de&#13;
weg door een hek. Bij het plan van wegen&#13;
en waterlopen is de eigendom van het voetpad&#13;
gekomen aan een openbaar lichaam en&#13;
reclamant is dus de eigendom van dat gedeelte&#13;
van het openbare voetpad dat over&#13;
zijn perceel liep kwijtgeraakt. Door het&#13;
openbaar lichaam is thans het begin van&#13;
het openbaar voetpad, ter diepte van reclamants&#13;
perceel, verhard en - in overleg met&#13;
reclamant - langs dat verharde gedeelte&#13;
van het voetpad de eigendom van reclamant&#13;
daarvan afgeheind, zodat thans het&#13;
perceel van reclamant van het water is gescheiden&#13;
door vermeld verhard gedeelte&#13;
van het voetpad en vermelde heining.&#13;
Reclamant stelt dat dientengevolge het&#13;
overblijvende gedeelte van zijn eigendom&#13;
een waardevermindering heeft ondergaan&#13;
en dat de taxatie van die eigendom voor de&#13;
onroerend goedbelasting, na aanleg van het&#13;
pad, nadat reclamant bezwaar had gemaakt,&#13;
door de gemeente Graafstroom is teruggebracht&#13;
van ƒ 320 000,- naar ƒ 30 000,-.&#13;
2. De landinrichtingscommissie stelt zich op het standpunt dat reclamant bij de inbreng&#13;
eigenaar was van een gedeelte openbare&#13;
weg, hetgeen hij nu is kwijtgeraakt en&#13;
dat voor het verlies van een gedeelte openbare&#13;
weg aan eigenaren in beginsel niets&#13;
wordt vergoed omdat immers eigenaren&#13;
daarmee niets kunnen beginnen en dus aan&#13;
dat gedeelte openbare weg geen economische&#13;
waarde kan worden toegekend. In het&#13;
onderhavige geval is evenwel de commissie&#13;
bereid gebleken de lijst van geldelijke regelingen&#13;
aan te passen in die zin dat aan reclamant&#13;
voor het verlies van een oppervlakte&#13;
van 124 m2, zijnde de oppervlakte van het&#13;
gedeelte voetpad dat reclamant is kwijtgeraakt&#13;
een bedrag van ƒ 365,- te vergoeden.&#13;
Overigens - aldus de landinrichtingscommissie&#13;
- lijdt reclamant geen schade door&#13;
het verlies van het pad.&#13;
Beoordeling van het bezwaar&#13;
In de inbrengsituatie, waarbij het pad als&#13;
zodanig niet kenbaar was en als het ware&#13;
was geïncorporeerd in de eigendom van reclamant,&#13;
had reclamant daarvan het vrije&#13;
en praktische volledige gebruik en werd&#13;
daarvan door derden niet of vrijwel nooit&#13;
gebruik gemaakt. Bovendien verzekerde&#13;
het reclamant van de vrije toegang tot het&#13;
water.&#13;
In de nieuwe situatie is het voetpad door&#13;
de verharding en door de afscheiding als&#13;
zodanig kenbaar gemaakt en worden dus&#13;
voetgangers daarop geattendeerd en is het&#13;
terrein van reclamant van het water gescheiden&#13;
door het voetpad en door de geplaatste&#13;
heining.&#13;
Dientengevolge heeft het eigendom van&#13;
reclamant aan privacy een aantrekkelijkheid&#13;
en daarmee aan verkoopwaarde ingeboet&#13;
en de schade die reclamant daardoor&#13;
lijdt dient hem in het kader van de lijst van&#13;
geldelijke regelingen te worden vergoed.&#13;
Alle omstandigheden naar billijkheid in&#13;
aanmerking genomen stelt de rechtbank die&#13;
vergoeding voor de waardevermindering&#13;
van het overblijvende op ƒ 6400,-. Dit&#13;
brengt dus met zich dat de lijst van geldelijke&#13;
regelingen ten aanzien van reclamant in&#13;
dier voege moet worden gewijzigd, dat aan&#13;
hem in contanten wordt uitgekeerd een bedrag&#13;
van ƒ 6809,-. etc.</content><legacyfootnotes/><footnotes><footnote/></footnotes><auteurs>Mr. A.D. Mijs, mr. C. Sikkel en mr. H.H.&#13;
Nouwen-Kronenberg</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7190</htmlpath></article>
</articles></edition>
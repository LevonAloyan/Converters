<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2004</searchword><id>3600</id><udhid>UDH:TvAR/3600</udhid><titel>Wetgeving en literatuur</titel><searchwords><searchword>TvAR 6/2004</searchword><searchword>UDH:TvAR/3600</searchword></searchwords><attachments><attachment><name>2004_nr 6_Wetgeving_Bezemer.pdf</name><extention>pdf</extention><url>https://denhollander.info/download/3539/ci</url></attachment></attachments><inleiding>Beheer landelijk gebied&#13;
&#13;
Terugdringen lasten Faunafonds&#13;
Eind 2003 is het rapport van de werkgroep Huys verschenen met aanbevelingen voor het terugdringen van de lasten van het Faunafonds (29 200 XIV, nr. 58). In een brief van 19 april 2004 geeft de minister, gehoord het Faunafonds, zijn reactie op de aanbevelingen (TK 2003-2004, 29 446, nr. 4). De aanbevelingen van de werkgroep-Huys zijn gericht op het verhogen van de efficiëntie van het Faunafonds als geheel, terwijl terecht geachte tegemoetkomingen in faunaschade worden ontzien. Een aantal van de aanbevelingen is als volgt: Verstrek geen tegemoetkomingen op eigendommen van de terreinbeherende natuurbeschermingsorganisaties; Stel behandelkosten in ter hoogte van € 100 die bij afwijzing van een tegemoetkoming worden geïnd; Hanteer bij de tegemoetkoming een eigen risico van 5% van de schade, met een minimum van € 115; Harmoniseer de ondergrens voor schadetegemoetkoming van het Faunafonds en de hogere ondergrens voor ontheffingsverlening van de meeste provincies; Onderzoek de mogelijkheid van een verzekering of heffing waarbij de sector faunaschade (deels) zelf draagt. Verder verschenen: TK 2003-2004, 29 446, nr. 2 (brief minister over verduidelijking van de wijziging van het Besluit beheer en schadebestrijding dieren t.a.v. populatiebeheer, 31 maart 2004); nr. 3 (verslag algemeen overleg, 14 april 2004); nr. 5 (brief minister ter aanbieding van de ‘Gedragscode zorgvuldig bosbeheer 2004’: de code is opgesteld door de bosbouwsector, samen met Vogelbescherming; de sector geeft hiermee aan hoe bij de werkzaamheden rekening gehouden wordt met de Flora- en Faunawet, 15 april 2004).&#13;
&#13;
Beleidskader doorwerking Vogel- en Habitatrichtlijn&#13;
Bij brief van 15 april 2004 heeft de minister de concept-handreiking ‘Werken aan Natura 2000’ naar de Tweede Kamer gestuurd (TK 2003-2004, 28 171, nr. 63). De handreiking is het eerder toegezegde beleidskader bedoeld om onduidelijkheden over de doorwerking van begrippen uit de Habitat- en Vogelrichtlijnen weg te nemen. De handreiking is in de concept-vorm rechtstreeks gerelateerd aan de teksten van de richtlijnen. Zodra de definitieve tekst van het wetsvoorstel – na de kamerbehandeling – bekend is, zal de handreiking worden toegespitst op de tekst van de Natuurbeschermingswet 1998 zoals deze dan zal komen te luiden. De handreiking is bedoeld voor decentrale bestuursorganen, die beslissingen moeten nemen over activiteiten in of in de buurt van Vogel- en Habitatrichtlijngebieden. Het hart van de handreiking vormt het stappenplan, waarin stapsgewijs wordt aangegeven hoe bijvoorbeeld een gemeente de Habitatrichtlijn moet toepassen bij het beoordelen van de aanvraag voor een bouwvergunning in een kwetsbaar Habitatrichtlijngebied. Een zeer belangrijke stap is de zogeheten voortoets, waarin de gemeente bepaalt of en hoe de richtlijn wordt toegepast. Naast het stappenplan wordt in de handreiking een kader aangegeven voor het bepalen of een activiteit (significante) gevolgen kan hebben voor het betrokken richtlijngebied. Verder verschenen: Hand. TK 31 maart 2004, nr. 61, p. 3971 (stemming over de gewijzigde motie-Snijder-Hazelhoff c.s. over zonering in het kader van de WAV (nr. 58): aangenomen); TK 2003-2004, 28 171, nr. 62 (motie, 20 april 2004); Hand. TK 20 april 2004, nr. 68, p. 4480-4485 (behandeling wetsvoorstel en moties nrs. 41-45); Hand. TK 27 april 2004, nr. 71, p. 4657-4660 (stemmingen i.v.m. het wetsvoorstel en over moties nrs. 41, 42, 44, 45, 62: aangenomen zijn motie nr. 41 over knelpunten in de habitatrichtlijngebieden, nr. 42 over begripsbepalingen in de wet, nr. 45 over duidelijke kaders voor de beheersplannen, en nr. 62 over ontwikkeling van een beleidskader waarin o.a. het begrip ‘significante gevolgen’ zo strikt mogelijk wordt geduid); TK 2003-2004, 28 171, nr. 64 (wetsvoorstel zoals het luidt na de daarin t/m 27 april 2004 aangebrachte wijzigingen).&#13;
&#13;
Parlementaria&#13;
–	Begroting LNV 2004, TK 2003-2004, 29 200 XIV, nr. 84 (brief minister over het uitstel van de presentatie van het onderzoek ‘Kosteneffectiviteit van het Natuurbeleid’, 19 april 2004)&#13;
–	Wijziging van de Flora- en faunawet i.v.m. de verruiming van de mogelijkheden tot beheer en schadebestrijding van beschermde inheemse diersoorten, TK 2003-2004, 29 448, nr. 5 (verslag, 7 april 2004)&#13;
–	Biodiversiteit, TK 2003-2004, 26 407, nr. 20 (brief minister over de Zevende Conferentie van Partijen bij het Verdrag inzake Biologische Diversiteit, 15 april 2004)&#13;
–	Aanhangsel Hand. TK 2003-2004, nr. 1219, Vragen van het lid Van Lith (CDA) aan de ministers van LNV en VROM en de staatssecretaris van V&amp;W over ontwikkelingsprojecten in de Biesbosch (ingezonden: 2 maart 2004; antwoord: 31 maart 2004)&#13;
–	Aanhangsel Hand. TK 2003-2004, nr. 1301, Vragen van het lid Kruijsen (PvdA) aan de minister van LNV over mogelijke budgetoverschrijdingen van het agrarisch en particulier natuurbeheer (ingezonden: 29 maart 2004; antwoord: 6 april 2004)&#13;
–	Aanhangsel Hand. TK 2003-2004, nr. 1424, Vragen van het lid Van Velzen (SP) aan de minister van LNV over de mogelijke strijdigheid van de Nederlandse wet- en regelgeving met de art. 8 en 9 van de Vogelrichtlijn, omdat zij het gebruik van vangkooien en kastvallen voor het vangen van zwarte kraaien en kauwen toestaat zonder een nadere bepaling van voorwaarden zoals bedoeld in art. 9, lid 2, Vogelrichtlijn (ingezonden: 7 april 2004; antwoord: 27 april 2004)&#13;
&#13;
Wet- en regelgeving&#13;
–	Verdrag inzake het Europees Bossen Instituut; Helsinki, 28 augustus 2003, Trb. 2004, nr. 68 (Nederlandse vertaling van het Verdrag; daarnaast heeft een aantal staten het verdrag alsnog ondertekend en heeft een aantal staten een akte van bekrachtiging, aanvaarding of goedkeuring bij de regering van Finland neergelegd)&#13;
–	Benoeming en ontslag leden Raad van toezicht Staatsbosbeheer, Stcrt. 19 april 2004, nr. 74 (benoemd tot lid: B. le Blanc; eervol ontslag: P.P. Snoep)&#13;
–	Wijziging besluit tot aanwijzing Speciale beschermingszone EG-Vogelrichtlijn; Oostelijke Vechtplassen, Stcrt. 22 april 2004, nr. 77 (wijziging gebiedsgrenzen)&#13;
&#13;
Literatuur&#13;
–	H. Berends en F.R. Veeneklaas, Mensen en natuur – kunnen we die relatie meten?, Planbureaustudies nr. 7, Alterra, Wageningen, december 2003, ISBN 90 807205 7 7 (rapport over de motieven en het gedrag van mensen en over de gewenste natuur)&#13;
&#13;
Jurisprudentie&#13;
–	Rb. Haarlem 5 februari 2004 (Habitatgebied. Ontvankelijkheid. Belanghebbende. Steenuil. Beleving. Ecologische woonwijk.), «JM» 2 april 2004, nr. 50 (m.nt. D. van der Meijden)&#13;
–	Rb. Maastricht 26 januari 2004 (Kraaien. Kauwen. Intrinsieke waarden. Ontheffing. Faunabeheersplan. Schade. Schade aan landbouwproducten. Alternatieve middelen niet uitgeput.), «JM» 2 april 2004, nr. 48 (m.nt. D. van der Meijden)&#13;
–	ABRvS 20 augustus 2003 (Ontgrondingsvergunning voor natuurontwikkeling. Verhouding tot bestemmingsplan.), Milieu &amp; Recht april 2004/nr. 4, nr. 34 (m.nt. J.M. Verschuuren)&#13;
–	ABRvS 27 augustus 2003 (Goedkeuring bestemmingsplan waarvan gronden deels binnen speciale beschermingszone. Ten onrechte niet onderzocht of passende maatregelen zijn genomen.), Milieu &amp; Recht april 2004/nr. 4, nr. 36 (m.nt. J.M. Verschuuren)&#13;
–	ABRvS 10 september 2003 (Wm-vergunning veehouderij nabij speciale beschermingszone. Indienen bedenkingen per e-mail. Toetsing Wm-vergunning aan Habitatrichtlijn.), Milieu &amp; Recht april 2004/nr. 4, nr. 38 (m.nt. A.A. Freriks en J.M. Verschuuren)&#13;
–	ABRvS 29 oktober 2003 (Goedkeuring bestemmingsplan waarvan gronden deels binnen speciale beschermingszone. Ten onrechte geen onderzoek naar de effecten op de met de SBZ te beschermen waarden.), Milieu &amp; Recht april 2004/nr. 4, nr. 35 (m.nt. J.M. Verschuuren onder nr. 36)&#13;
–	ABRvS 18 februari 2004 (Jachtakte. Aangepast geweer. Jachtseizoen. Jachtwild. Misbruik.), «JM» 2 april 2004, nr. 49 (m.nt. D. van der Meijden)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-06-01 00:00:00</published><modified>2004-06-01 00:00:00</modified><editiondate>2004-06-01</editiondate><htmlpath>https://denhollander.info/artikel/3600</htmlpath></article>
</articles></edition>
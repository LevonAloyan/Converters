<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2006</searchword><id>4055</id><udhid>UDH:TvAR/4055</udhid><titel>De Haas / Geurts (TvAR 2006/5345)</titel><searchwords><searchword>TvAR 6/2006</searchword><searchword>TvAR 2006/5345</searchword><searchword>UDH:TvAR/4055</searchword></searchwords><attachments><attachment><name>2006_nr 6_Rechtspraak_5345.pdf</name><extention>pdf</extention><url>https://denhollander.info/download/4014/ci</url></attachment></attachments><inleiding>[Pachtwet art. 1, 11 en 58]&#13;
&#13;
Gelet op overgangsrecht (art. II lid 1 van de&#13;
wet van 12 oktober 1995, Stb. 1995, 504) kan&#13;
vastlegging worden gevorderd van pachtovereenkomsten&#13;
betreffende los land dat&#13;
niet groter is dan 1.00 ha, mits de pacht&#13;
vóór 31 oktober 1995 is aangevangen en los&#13;
land betreft dat groter is dan 0.25 ha.&#13;
Bewijswaardering ten aanzien van de vraag&#13;
of grond om niet in gebruik is gegeven (zie&#13;
arrest). Onjuist is de opvatting dat in een&#13;
vastleggingsprocedure de exacte oppervlakte&#13;
van het gepachte moet worden vastgesteld,&#13;
óók wanneer over de begrenzing&#13;
van het gepachte tussen partijen geen&#13;
geschil bestaat. Voor de vastlegging van een&#13;
pachtovereenkomst is in dit verband slechts&#13;
wezenlijk dat het gepachte op voldoende&#13;
duidelijke wijze wordt aangeduid. Hof legt&#13;
“circa-oppervlakte” vast, rekening houdend&#13;
met uiteenlopende standpunten van beide&#13;
partijen met betrekking tot de oppervlakte.&#13;
Voorzover dat voor hen van belang is, bijvoorbeeld&#13;
in verband met de toetsing van&#13;
de pachtovereenkomst door de grondkamer,&#13;
zullen partijen de oppervlakte zelf kunnen&#13;
(doen) opmeten of zal de grondkamer die&#13;
oppervlakte kunnen bepalen.</inleiding><content>ARREST IN DE ZAAK VAN:&#13;
1 Sabine Antje de Haas-Knol, wonende te&#13;
Ommeren, gemeente Buren,&#13;
2 Dirk Jan de Haas, wonende te Ommeren,&#13;
gemeente Buren,&#13;
3 Johan Julius de Haas, wonende te Ommeren,&#13;
gemeente Buren,&#13;
4 Sander Adriaan de Haas, wonende te Lienden,&#13;
gemeente Buren, zijnde de rechtsopvolgers&#13;
onder algemene titel van wijlen Goden de&#13;
Haas, in leven wonende te Ommeren, destijds&#13;
gemeente Lienden,&#13;
appellanten,&#13;
procureur: mr. P. Winkelman,&#13;
tegen&#13;
Sienis Gijsbertus Geurts, wonende te Lienden,&#13;
gemeente Buren,&#13;
geïntimeerde,&#13;
procureur: mr. P.C. Plochg.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
28 oktober 1999 en 26 april 2001, die de&#13;
pachtkamer van het kantongerecht te Tiel&#13;
tussen (de rechtsvoorganger van) appellanten&#13;
(hierna in mannelijk enkelvoud aan te duiden&#13;
als: De Haas) als gedaagde(n) in conventie en&#13;
eiser(s) in voorwaardelijke reconventie en&#13;
geïntimeerde (hierna te noemen: Geurts) als&#13;
eiser in conventie en verweerder in voorwaardelijke&#13;
reconventie heeft gewezen. Van genoemde&#13;
vonnissen is een fotokopie aan dit&#13;
arrest gehecht.&#13;
2 Het geding in hoger beroep&#13;
2.1 De Haas heeft bij exploot van 15 mei 2001&#13;
aangezegd van genoemd vonnissen in hoger&#13;
beroep te komen, met dagvaarding van Geurts&#13;
voor dit hof.&#13;
2.2 Bij memorie van grieven heeft De Haas&#13;
vijf grieven tegen de bestreden vonnissen aangevoerd&#13;
en toegelicht, heeft hij bewijs aangeboden,&#13;
en heeft hij geconcludeerd dat het hof&#13;
de bestreden vonnissen zal vernietigen en bij&#13;
arrest, zo mogelijk uitvoerbaar bij voorraad,&#13;
de door Geurts als eiser (in conventie) ingestelde&#13;
vorderingen alsnog integraal zal afwijzen&#13;
en de vorderingen van De Haas als eiser&#13;
in reconventie alsnog toe zal wijzen, met veroordeling&#13;
van Geurts in de kosten van de procedure&#13;
in beide instanties.&#13;
2.3 Bij memorie van antwoord heeft Geurts&#13;
de grieven bestreden en verweer gevoerd, en&#13;
heeft hij geconcludeerd dat het hof de bestreden&#13;
vonnissen zal bekrachtigen en De Haas&#13;
zal veroordelen in de kosten van beide instanties,&#13;
een en ander uitvoerbaar bij voorraad.&#13;
2.4 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
De pachtkamer in eerste aanleg heeft in haar&#13;
vonnis van 28 oktober 1999 onder 1 feiten&#13;
vastgesteld. Aangezien tegen de onder dat punt&#13;
opgenomen opsomming van feiten als zodanig&#13;
geen grieven zijn aangevoerd of bezwaren&#13;
zijn geuit, zal ook het hof in hoger beroep van&#13;
die feiten uitgaan.&#13;
4 Beoordeling van het geschil in&#13;
hoger beroep&#13;
4.1 Het gaat in deze zaak om het volgende. In&#13;
conventie heeft Geurts – voorzover in hoger&#13;
beroep nog van belang – gevorderd vastlegging&#13;
van een pachtovereenkomst met betrekking&#13;
tot twee percelen gelegen aan de Achterstraat&#13;
te Lienden en schadevergoeding op de&#13;
grond dat De Haas zonder toestemming van&#13;
Geurts tot het gepachte behorende fruitbomen&#13;
heeft gerooid of doen rooien. Het ene&#13;
perceel is sinds 1987 bij Geurts in gebruik&#13;
geweest, het andere sinds 1992. Volgens&#13;
Geurts is het gepachte in totaal 1.70 ha groot.&#13;
Volgens De Haas is de totale grootte 1.42.15&#13;
ha, waarvan een gedeelte van circa 0.50 hectare&#13;
het perceel betreft dat Geurts sinds 1992 in&#13;
gebruik heeft gehad. In voorwaardelijke&#13;
reconventie heeft De Haas onder meer ontbinding&#13;
van de pachtovereenkomst gevorderd.&#13;
Bij het vonnis van 28 oktober 1999 heeft&#13;
de pachtkamer in eerste aanleg aan De Haas te&#13;
bewijzen opgedragen dat het perceel van circa&#13;
0,50 hectare om niet aan Geurts in gebruik is&#13;
gegeven. Bij het vonnis van 26 april 2001 heeft&#13;
de pachtkamer in eerste aanleg geoordeeld dat&#13;
De Haas in het hem opgedragen bewijs niet&#13;
was geslaagd, heeft zij ter zake van beide percelen&#13;
een pachtovereenkomst vastgelegd en&#13;
heeft zij met betrekking tot de door Geurts&#13;
geleden schade een deskundige benoemd. De&#13;
vordering in reconventie heeft de pachtkamer&#13;
in eerste aanleg afgewezen.&#13;
4.2 Grief 1 bevat twee te onderscheiden&#13;
bezwaren tegen de bestreden vonnissen. Volgens&#13;
het eerste bezwaar is het perceel dat&#13;
sinds 1987 bij Geurts in gebruik is geweest&#13;
dermate klein dat daarvoor een vormvrije&#13;
pachtovereenkomst is toegelaten. In zoverre&#13;
faalt de grief omdat artikel 58 Pachtwet vóór&#13;
31 oktober 1995 een oppervlaktegrens van&#13;
0.25 ha – in plaats van de huidige grens van&#13;
1.00 hectare – bevatte en volgens de toepasselijke&#13;
overgangsregel (artikel II lid 1 van de wet&#13;
van 12 oktober 1995, Stb. 1995, 504) lopende&#13;
pachtovereenkomsten door het oude recht&#13;
beheerst blijven. Daaruit volgt dat vastlegging&#13;
kan worden gevorderd van pachtovereenkomsten&#13;
betreffende los land dat niet groter is dan&#13;
1.00 ha, mits de pacht vóór 31 oktober 1995 is&#13;
aangevangen en los land betreft dat groter is&#13;
dan 0.25 ha. Ook volgens De Haas is het perceel&#13;
dat sinds 1987 bij Geurts in gebruik is&#13;
geweest (veel) groter dan 0.25 ha.&#13;
4.3 Het tweede bezwaar richt zich tegen het&#13;
oordeel van de pachtkamer in eerste aanleg&#13;
dat De Haas niet is geslaagd in het hem opgedragen&#13;
bewijs dat het perceel van circa 0.50 ha&#13;
vanaf 1992 om niet aan Geurts in gebruik is&#13;
gegeven.&#13;
4.4 Het hof oordeelt als volgt. De Haas is in&#13;
hoger beroep niet opgekomen tegen de beslissing&#13;
van de pachtkamer in eerste aanleg dat&#13;
het op zijn weg lag om bewijs te leveren van&#13;
feiten of omstandigheden waaruit volgt dat&#13;
het perceel van circa 0.50 ha vanaf 1992 om&#13;
niet aan Geurts in gebruik is gegeven. Twee&#13;
van de drie door De Haas voorgebrachte&#13;
getuigen hebben verklaard dat zij van wijlen&#13;
G. de Haas (hierna: De Haas sr.) hebben&#13;
begrepen dat voor het gebruik van het perceel&#13;
van circa 0.50 hectare een tegenprestatie was&#13;
overeengekomen ter grootte van 30% van de&#13;
opbrengst. De derde getuige heeft verklaard&#13;
dat hij niet weet welke afspraken tussen&#13;
Geurts en De Haas sr. zijn gemaakt. In contra-&#13;
enquête heeft Geurts verklaard dat een&#13;
tegenprestatie is overeengekomen ter grootte&#13;
van één derde deel van de opbrengst. De&#13;
andere in contra-enquête gehoorde getuige&#13;
heeft niets verklaard dat voor het probandum&#13;
van belang is. Gelet op de inhoud van de&#13;
getuigenverklaringen, zoals hiervoor weergegeven,&#13;
heeft de pachtkamer in eerste aanleg&#13;
terecht geoordeeld dat De Haas in het hem&#13;
opgedragen bewijs niet was geslaagd. In dit&#13;
verband is niet bepalend of de overeengekomen&#13;
pachtprijs ook daadwerkelijk door Geurts&#13;
is voldaan.&#13;
4.5 De omstandigheid dat Geurts een partijgetuige&#13;
is en dat hij zijn verklaring heeft afgelegd&#13;
nadat aan de zijde van De Haas getuigen&#13;
waren gehoord, doet niet af aan hetgeen hier-&#13;
voor is overwogen. Ook indien de verklaring&#13;
van Geurts buiten beschouwing blijft, kan&#13;
niet worden gezegd dat De Haas het hem&#13;
opgedragen bewijs heeft geleverd. Uit de door&#13;
De Haas bedoelde verschillen tussen de verklaring&#13;
van Geurts als getuige en het standpunt&#13;
dat hij voordien in de procedure had&#13;
ingenomen, kan al evenmin worden afgeleid&#13;
dat het gebruik van het perceel ter grootte van&#13;
0.50 ha hem door De Haas sr. om niet is&#13;
gegund.&#13;
4.6 Uit hetgeen is overwogen, volgt dat grief 1&#13;
in al zijn onderdelen faalt.&#13;
4.7 Grief 2 klaagt erover dat de pachtkamer in&#13;
eerste aanleg geen deskundige heeft benoemd&#13;
om de exacte oppervlakte van het gepachte&#13;
vast te stellen. Voorzover De Haas ervan uitgaat&#13;
dat in een vastleggingsprocedure de exacte&#13;
oppervlakte van het gepachte moet worden&#13;
vastgesteld, óók wanneer over de begrenzing&#13;
van het gepachte tussen partijen geen geschil&#13;
bestaat, is die opvatting onjuist. Voor de vastlegging&#13;
van een pachtovereenkomst is in dit&#13;
verband immers slechts wezenlijk dat het&#13;
gepachte op voldoende duidelijke wijze wordt&#13;
aangeduid. Voorzover De Haas erover klaagt&#13;
dat de pachtkamer in eerste aanleg ondanks&#13;
het tussen partijen over de oppervlakte van&#13;
het gepachte gevoerde debat een pachtovereenkomst&#13;
heeft vastgelegd ter zake van percelen&#13;
ter grootte van 1.20 en 0.50 hectare&#13;
– welke klacht impliciet in de grief besloten&#13;
ligt – slaagt de grief. Het hof zal het vonnis&#13;
van 26 april 2001 gedeeltelijk vernietigen, in&#13;
die zin dat in het dictum van dat vonnis onder&#13;
a in plaats van “1.2 ha.” en “0.5 ha.” moet&#13;
worden gelezen: “circa 1.00 ha” respectievelijk&#13;
“circa 0.50” ha. Het hof heeft bij de bepaling&#13;
van deze oppervlakten rekening gehouden&#13;
met de uiteenlopende standpunten van&#13;
beide partijen met betrekking tot de oppervlakte.&#13;
Voorzover dat voor hen van belang is,&#13;
bijvoorbeeld in verband met de toetsing van&#13;
de pachtovereenkomst door de grondkamer,&#13;
zullen partijen de oppervlakte zelf kunnen&#13;
(doen) opmeten of zal de grondkamer die&#13;
oppervlakte kunnen bepalen.&#13;
4.8 Grief 3 bouwt op de grieven 1 en 2 voort&#13;
en mist ten opzichte van die grieven zelfstandige&#13;
betekenis.&#13;
4.9 Met grief 4 klaagt De Haas erover dat de&#13;
pachtkamer in eerste aanleg hem niet heeft toegelaten&#13;
tot het bewijs van zijn – in het kader&#13;
van de voorwaardelijke reconventie betrokken&#13;
– stelling dat Geurts zich in zijn bedrijfsvoering&#13;
niet heeft gedragen zoals een goed pachter&#13;
betaamt. De grief faalt. De pachtkamer in eerste&#13;
aanleg heeft in het vonnis van 28 oktober&#13;
1999 onder 7 en onder 14 gemotiveerd waarom&#13;
volgens haar van een tekortkoming geen sprake&#13;
is geweest. De Haas gaat op die motivering ten&#13;
onrechte niet in en heeft ook niet gespecificeerd&#13;
welke door hem gestelde feiten hij meent&#13;
te kunnen bewijzen. Aldus is de grief onvoldoende&#13;
toegelicht.&#13;
4.10 Grief 5 bouwt op grief 4 voort en deelt in&#13;
het lot van die grief.&#13;
4.11 Het hof passeert het bewijsaanbod van&#13;
De Haas omdat het niet betrekking heeft op&#13;
concrete feiten of omstandigheden die – indien&#13;
bewezen – tot een ander oordeel aanleiding&#13;
zouden kunnen geven dan hiervoor is gegeven.&#13;
4.12 De slotsom is dat grief 2 gedeeltelijk&#13;
slaagt, maar de grieven voor het overige falen.&#13;
Het hof zal het vonnis van 26 april 2001&#13;
gedeeltelijk vernietigen als hiervoor onder 4.7&#13;
weergegeven, met bekrachtiging van dat vonnis&#13;
voor het overige voorzover dat vonnis in&#13;
het hoger beroep is betrokken. Het vonnis&#13;
van 28 oktober 1999 zal worden bekrachtigd.&#13;
Het hof zal De Haas, als de overwegend in&#13;
het ongelijk gestelde partij, veroordelen in de&#13;
kosten van het hoger beroep. Er bestaat geen&#13;
grond om die kostenveroordeling uitvoerbaar&#13;
bij voorraad te verklaren, omdat het hof&#13;
immers in hoogste instantie rechtspreekt.&#13;
5 Beslissing&#13;
Het hof, recht doende in hoger beroep:&#13;
bekrachtigt het vonnis van 28 oktober 1999;&#13;
vernietigt het vonnis van 26 april 2001 gedeeltelijk,&#13;
in die zin dat in het dictum van dat vonnis&#13;
onder a in plaats van “1.2 ha.” en “0.5 ha.”&#13;
moet worden gelezen: “circa 1.00 ha” respectievelijk&#13;
“circa 0.50” ha, en bekrachtigt dat&#13;
vonnis, voorzover in dit hoger beroep betrokken,&#13;
voor het overige;&#13;
veroordeelt De Haas in de kosten van het&#13;
hoger beroep, tot aan deze uitspraak aan de&#13;
zijde van Geurts begroot op € 894,– voor&#13;
salaris procureur en op € 230,– voor griffierecht.&#13;
</content><legacyfootnotes/><footnotes><footnote/></footnotes><auteurs/><published>2006-06-01 00:00:00</published><modified>2006-06-01 00:00:00</modified><editiondate>2006-06-01</editiondate><htmlpath>https://denhollander.info/artikel/4055</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1996</searchword><id>5821</id><udhid>UDH:TvAR/5821</udhid><titel>De landbouwvrijstelling in de greep van de projektontwikkelaars</titel><searchwords><searchword>TvAR 3/1996</searchword><searchword>UDH:TvAR/5821</searchword></searchwords><attachments><attachment><name>1996_nr 3_Artikel_Meussen.pdf</name><extention>pdf</extention><url>https://denhollander.info/download/5752/ci</url></attachment></attachments><inleiding>1. INLEIDING&#13;
Op 1 april 1986 werd de landbouwvrijstelling als bedoeld in artikel 8 onderdeel b Wet op de inkomstenbelasting 1964 ingrijpend gewijzigd; er vond zowel een uitbreiding als een aanzienlijke inperking plaats. De uitbreiding maakt het vanaf die datum mogelijk dat ook intensieve agrarische ondernemingen de vrijstelling deelachtig konden worden. Zo wijst Tuinte er in WFR van 19 februari 1987, nr. 5762 terecht op dat door deze verruiming voortaan rekening gehouden kan worden met de innovatieve ontwikkelingen die in het landbouwbedrijf plaatsvinden.&#13;
De inperking van de landbouwvrij stelling daarentegen liet de zogenaamde bestem-mingswinsten niet meer onder de landbouwvrij stelling vallen. Let wel: dit is niet onder alle omstandigheden het geval, soms is de landbouwvrij stelling toch weer van toepassing. Ik kom in het vervolg van mijn verhaal hier nog op terug. Overigens ga ik bewust niet in op de overgangsregeling die is opgenomen in artikel 70 Wet op de inkomstenbelasting 1964 en op de vraag wat nu eigenlijk bestemmingswijzigingswinst is. Een dergelijke uit-eenzetting zou het bestek van dit artikel te buiten gaan waarbij deze problematiek overi-gens zijn geheel eigen dynamiek heeft.&#13;
Maatschappelijk gezien heeft de inperking van de landbouwvrij stelling grote gevolgen. Niet alleen neemt de bebouwing in Nederland al maar toe, maar worden er ook voortdu-rend landbouwgronden aan het agrarische verkeer onttrokken ten behoeve van de woning-bouw. Een bekend fenomeen is de situatie van projektontwikkelaars die op grote schaal gronden opkopen in door de overheid aangewezen VINEX-locaties (zie als voorbeeld de ontwikkelingen rond de voorgenomen uitbreiding van Schiphol!). In de praktijk valt dan ook regelmatig te constateren dat melkveehouderijbedrijven met veelal zeer beperkte re-sultaten soms op een potentiële 'goudmijn' zitten; dat wil zeggen, hun weilanden zijn bij een (toekomstige) woonbestemming vaak vele miljoenen guldens waard. Ik wil hierna in het kort ingaan op de fiscale gevolgen van een en ander.</inleiding><content>2. UITLEG VAN DE WETTEKST&#13;
Als men wil weten wanneer de in beginsel belaste bestemmingswijzigingswinsten nu toch nog onbelast blijven, dan kunnen wij in de wettekst als volgt lezen: 'Tot de winst behoren niet voordelen uit landbouwbedrijf ter zake van waardeveranderingen van gronden, behoudens voor zover de waardeverandering in de uitoefening van het bedrijfis ontstaan of verband houdt met de omstandigheid dat de grond voortaan of waarschijnlijk binnenkort binnen het kader van de uitoefening van een landbouwbedrijf zal worden aangewend'.&#13;
Deze formulering maakt op mij een allesbehalve eenvoudige indruk. Kijken wij bij-voorbeeld naar de woorden 'voortaan of waarschijnlijk binnenkort' in relatie tot de (be-laste) bestemmingswijzigingswinsten, dan doet zich allereerst het probleem voor of hiermee een bepaalde termijn bedoeld is.&#13;
Blijkens de parlementaire behandeling is deze terminologie bewust ontleend aan artikel 31, derde lid Wet op de inkomstenbelasting 1964 inzake vervreemding van aandelen in een vennootschap welke in liquidatie is getreden of waarschijnlijk binnenkort zal treden. Uit de rechtspraak inzake dit artikel komt verder naar voren dat de periode om nog te kun-nen spreken van 'binnenkort' korter moet zijn dan ZES jaren. Voor mij is het evident dat deze 6-jaars termijn ook voor de landbouw vrij stelling geldt.&#13;
Waarom nu zo'n tijdsverloop van zes jaar? Kennelijk is de wetgever van mening ge-weest dat bij een tijdspanne van meer dan zes jaar tussen het moment van verkoop en de feitelijke aanwending buiten de agrarische sector, de belastingheffing over bestemmings-wijzigingswinst niet langer opportuun is. De agrariër ontvangt dan weliswaar een boven-agrarische prijs voor zijn landbouwgronden maar het verband met de huidige bedrijfsuitoefening is zo ver te zoeken, dat derhalve de landbouw vrij stelling moet worden toegepast.&#13;
Welnu, dit leidt mijns inziens tot merkwaardige belangenafwegingen in de praktijk. Zo zal menig landbouwer zeker geneigd zijn zo lang mogelijk te wachten met verkoop van zijn grond aan een projektontwikkelaar. Geldt immers niet de 'boerenwijsheid': hoe lan-ger men wacht, hoe hoger de prijs zal zijn? Maar voorzichtigheid is geboden, want hoe langer men wacht, hoe sneller de hiervoor genoemde 6-jaars termijn is verstreken, het-geen een belaste bestemmings wij zigings winst betekent. Conclusie: agrariërs moeten een afweging maken tussen: snelle verkoop tegen een relatief lagere prijs (maar veelal onbe-last) of late verkoop tegen een relatief hoge prijs (maar vrijwel altijd belast). Voorwaar geen gemakkelijke beslissing!&#13;
Niet geheel duidelijk is wanneer de 6-jaars termijn nu eigenlijk begint. Hierover doen verschillende opvattingen/interpretaties de ronde. Voor mij is het moment waarop men geen economisch belang (spreek belang bij waardeveranderingen) in de betreffende gron-den heeft hét cruciale moment. Normaliter gebeurt dit bij het sluiten van de verkoopover-eenkomst c.q. de economische eigendomsoverdracht van de gronden, maar er valt bijvoorbeeld ook te denken aan bepaalde wijzen van optieverlening.&#13;
Door middel van twee casusbeschrijvingen wil ik proberen het een en ander te verdui-delijken, waarbij ik mij op reële praktijksituaties baseer.&#13;
3. SCHETSEN UIT DE PRAKTIJK&#13;
Voorbeeld 1:&#13;
Een agrariër sluit op 24 februari 1995 met betrekking tot een aantal percelen weiland een verkoopovereenkomst af met enkele projektontwikkelaars. De economische eigendoms-overdracht met hypotheekstelling vindt plaats bij notariële akte van 10 maart 1995. Voor de toepassing van de landbouwvrijstelling zijn de volgende bepalingen in de akte van belang:&#13;
'Het verkochte wordt aanvaard in de feitelijke staat, waarin het zich heden bevindt, verklarende de verkoper dat hem geen vervuiling bekend is, vrij van pacht, terwijl verko-per tot 31 december 2001 of zoveel langer als mogelijk is het agrarisch gebruik van het verkochte om niet behoudt, tenzij koper of diens rechtopvolger(s) eerder over het ver-kochte of een gedeelte daarvan wenst te beschikken.'&#13;
'Indien vóór doch uiterlijk 31 december 2006 op het verkochte op welke wijze dan ook de bouw van woningen planologisch mogelijk is geworden, zodanig dat een bouwvergun-ning kan worden verstrekt, zal koper een direct opeisbare nabetaling verrichten ten bedra-ge van x gulden per centiare, mitsdien in totaal een bedrag van f y.'&#13;
Bij een dergelijk geval zou ik de 6-jaars termijn laten ingaan vanaf het moment van economische eigendomsoverdracht van de grond (te weten 10 maart 1995). Alhoewel de termijnbepaling geen problemen oplevert, lijkt er toch nog een addertje onder het gras te zitten. Kennelijk heeft de grond formeel nog steeds een agrarische bestemming en gaan beide partijen er van uit dat er vóór 31 december 2001 planologisch niets zal veranderen d.w.z. de agrariër oefent zijn boerenbedrijf gewoon verder uit (de koeien blijven op de be-treffende weilanden grazen). Ik heb dan ook de indruk dat partijen al in een heel vroeg stadium van mogelijke planologische ontwikkelen tot verkoop respectievelijk koop beslo-ten en derhalve lijkt mij onbelastbaarheid van de in 1995 ontvangen vergoeding dan ook in beginsel aan de orde. Natuurlijk moet er in dat geval per 31 maart 1995 objectief (op basis van alle op dat moment relevante feiten en omstandigheden) worden beoordeeld of de 6-jaars termijn ook daadwerkelijk zal worden 'volgemaakt'. De gronden moeten im-mers vanaf 10 maart 1995 nog tenminste zes jaar agrarisch worden aangewend. Eigenlijk kan bij een meerderheid van de contracten worden geconstateerd dat de verkopende agra-riër na het afsluiten van de verkoopovereenkomst nog slechts een persoonlijk (en geen za-kelijk) gebruiksrecht heeft op de grond. Dit betekent dat op verlangen van de koper, de verkoper zijn koeien van het weiland dient te verwijderen en er juridische levering moet volgen. Ik wijs er in dit verband op dat de verkopende agrariër verplicht is om zowel aan de ontruiming als aan de juridische levering mee te werken, ook als dit binnen de 6-jaars termijn plaatsvindt.&#13;
Tenslotte is nog interessant wat er in casu fiscaal met de toebetaling op de grond op 31 december 2008 (of zoveel eerder als partijen wensen) dient te geschieden. Zelfs als be-langhebbende zijn onderneming mocht hebben gestaakt is mijns inziens sprake van een nagekomen bate uit onderneming die zich in de ondernemingssfeer afspeelt. Ten tijde van de betaling zal aanwending van de grond buiten de agrarische sfeer naar verwachting al hebben plaatsgevonden (of zal op korte termijn plaatsvinden). Ik vind dan ook belasting-heffing zonder toepassing van de landbouwvrij stelling voor de hand liggen.&#13;
Voorbeeld 2&#13;
Op het eerste gezicht lijkt er geen groot verschil met voorbeeld 1, in elk geval voor wat betreft de data van koop-/verkoopovereenkomst en notariële akte van economische eigen-domsoverdracht. Deze zijn eveneens van 24 februari 1995 resp. 10 maart 1995. Laat ons even stilstaan bij de meest relevante artikelen uit de akte van economische eigendoms-overdracht:&#13;
'Koper is met ingang van heden in economische zin eigenaar van het verkochte, waarvan koper tot uiterlijk 31 december 2004 of tot zodanig eerder tijdstip als koper wenst, ei-genaar in juridische zin dient te blijven.'&#13;
'Verkoper behoudt zich het recht voor om het verkochte om niet te blijven gebruiken op dezelfde wijze als thans geschiedt, uiterlijk tot 1 januari 1998 of zoveel eerder als ko-per de grond geheel of gedeeltelijk denkt nodig te hebben ter realisering van zijn plannen hetwelk hij alsdan per opzeggingsbrief meedeelt aan verkoper.'&#13;
'De verkoper verplicht zich op eerste vordering van de koper, aan de koper of de door de koper aan te wijzen derde(n) zonder enige nadere prestatie ten behoeve van verkoper juridisch het verkochte te leveren, zulks in zijn geheel of in zodanige gedeelten als de ko-per wenst.'&#13;
Onmiddellijk valt op dat het persoonlijke gebruiksrecht slechts tot 1 januari 1998 is ge-regeld, dat wil zeggen ruim binnen de 6-jaars termijn. Conclusie: belastbaarheid van de ontvangen vergoeding lijkt mij geen punt van discussie te zijn.&#13;
Het klinkt als een eenvoudig schoolvoorbeeld, maar desalniettemin levert de toepas-sing van de 6-jaars termijn in de praktijk steeds weer stof tot discussie op. Zo kunnen we bijvoorbeeld in een thans aanhangige procedure bij Hof Arnhem (rolnr. 94/1210), Info-bulletin 1995/194) zien dat er in het verkoopcontract geen termijn omtrent voortgezet ei-gen gebruik is opgenomen. Alsdan zal de inspecteur opnieuw op een objectieve wijze (aan de hand van concrete feiten en omstandigheden) moeten beoordelen of ten tijde van de verkoop te verwachten was dat de gronden nog tenminste 6 jaar op een agrarische wij-ze zouden worden aangewend.&#13;
4. BEOORDELING CONTRACTUELE 6-JAARS TERMIJN&#13;
Het beoordelen van de contractuele 6-jaars termijn is lang niet altijd eenvoudig. Navol-gend voorbeeld is hiervoor illustratief.&#13;
Casus&#13;
Er is sprake van een terrein dat thans nog agrarisch wordt aangewend maar in de toekomst een woonbestemming moet krijgen. Projektontwikkelaars kopen al op grote schaal gron-den op. In februari 1995 werd de structuurvisie op een aantal gebieden (waaronder ge-noemd terrein) door de gemeenteraad van gemeente X vastgesteld, waarna een globaal bestemmingsplan werd opgesteld, dat gebaseerd is op genoemde structuurvisie. Van sep-tember 1995 tot juli 1996 zal het globale bestemmingsplan uitgewerkt worden in diverse deelplannen. Vervolgens vindt gedurende de periode juli 1995 tot maart 1996 een civiel-technische artikel 19-procedure plaats en in de periode juli 1996 tot maart 1997 een arti-kel 19-procedure voor de bouw. De start van de voorbereidingswerkzaamheden is gepland voor maart-april 1996, de aanleg van een brug mei-november 1996, de start van de aanleg van een ontsluitingsweg mei-juni 1996, het gefaseerd bouw- en woonrijp ma-ken mei-november 1996 en tenslotte de start van de bouw in maart 1997. De gemeente X laat weten dat alles erop gericht is om in 1997 met de bouw in het betreffende nieuw-bouwgebied te beginnen.&#13;
Tussen de hiervoor omschreven plannen en hun realisatie ligt een tijdspanne van circa twee jaar. Het is niet alleen de vraag of de diverse termijnen daadwerkelijk zullen worden gehaald, maar ook ligt de situatie voor elke verkopende agrariër anders: de ene ondernemer zit bijvoorbeeld vooraan in het bouwtraject terwijl de ander achteraan zit. Zelfs op het gevaar af dat ik in herhaling treed, wil ik er nogmaals op wijzen dat het bij de beoor-deling van het realiteitsgehalte van de gecontracteerde gebruikstermijn om het moment gaat waarop de agrarische aanwending feitelijk wordt gestaakt (in spreektaal: het moment waarop de koeien uit de wei worden gehaald).&#13;
5. MOGELIJKHEDEN VOOROVERLEG&#13;
In kringen van belastingadviseurs komt nog wel eens de vraag op in hoeverre de inspec-teur vóóraf (dus voordat het verkoopcontract wordt getekend en partijen nog in een onder-handelingstraject zitten) met zekerheid kan zeggen dat de beoogde opbrengst onder de landbouw vrij stelling valt en er alsdan sprake is van een onbelaste bestemmingswijzi-gingswinst.&#13;
Welnu, ik denk dat er geen zekerheden vooraf te geven zijn. Alleen al de beide aange-haalde voorbeelden laten zien hoe complex het feitenbestand kan zijn. Om latere teleur-stellingen of tegenslagen te voorkomen zou er eigenlijk al op het moment dat een concept-overeenkomst ter beoordeling wordt voorgelegd een uitgebreid feitenonderzoek plaats moeten vinden. Maar vaak is het onmogelijk om alle feiten in de overweging te be-trekken, en ook zijn gegevens inzake het verloop of de inschatting van het verloop van bestemmingsplanprocedures, ontsluiting gebieden etc. dikwijls moeilijk verkrijgbaar. Per-soonlijk acht ik dan ook vooroverleg in situaties die met zoveel onzekerheden zijn omge-ven, tot mislukken gedoemd.&#13;
6. AANVERWANTE PROBLEMATIEK&#13;
Naast de fiscale duiding van voordelen die op het moment van het sluiten van de overeen-komst worden gerealiseerd, valt bij bestudering van enkele notariële akten van economi-sche eigendomsoverdracht op dat er sprake is van tal van nevenbepalingen die op zich weer afzonderlijke fiscale gevolgen met zich mee brengen. Zo wordt er bijvoorbeeld:&#13;
- een optierecht toegekend tot koop van bepaalde andere percelen weiland, door koper ten alle tijde uit te oefenen doch uiterlijk op een bepaalde datum. De verkoper ontvangt stante pede een eenmalige vergoeding terwijl bovendien het optierecht kan worden uitge oefend tegen een vaste prijs per centiare. Tenslotte geldt per afname van de percelen de eenmalige vergoeding als aanbetaling op de koopsom terwijl bij niet-afname de eenmali ge vergoeding definitief aan de verkoper vervalt;&#13;
(Automatisch komen bij mij vragen op. Ten eerste, vindt er belastingheffing over de eenmalige vergoeding plaats? Hoe moet er ten tweede fiscaal met de optieverlening wor-den omgegaan? En ten derde, vindt er belastingheffing plaats op het moment dat de koper van zijn optierecht gebruik maakt, en zo ja op welke wijze?)&#13;
- binnen het totale woningbouwproject aan verkoper een bepaalde kavel met aangedui de grootte in het vooruitzicht gesteld waarbij op deze kavel ten behoeve van de verkoper een vrijstaande woning wordt gebouwd;&#13;
(Zeker is het niet alleen de vraag op welke wijze dit voordeel voor de verkoper gewaar-deerd dient te worden maar ook hoe de belastingheffing behoort plaats te vinden.) recht op terugkoop van het verkochte door de koper aan verkoper verleend, zulks in-dien en zodra koper besluit het verkochte af te stoten anders dan voor bouwdoeleinden.&#13;
7. TOEPASSING VERVANGINGSRESERVE&#13;
In het algemeen lijkt het aan te raden agrarische ondernemingen met omvangrijke stille re-serves (bijvoorbeeld in verband met het aanwezig zijn van latente bestemmingswijzigings-winsten) in de vorm van een besloten vennootschap uit te oefenen. Volgens de Hoge Raad (vergelijk BNB 1991/16) doet het er namelijk ten aanzien van het vervangingsvoornemen voor de vennootschapsbelasting niet toe of de onderneming feitelijk wordt gestaakt.&#13;
Het spreekt voor zich dat dit veel ruimere vervangingsbegrip meer mogelijkheden biedt voor een onderneming die gedreven wordt in de vorm van een naamloze of besloten ven-nootschap dan voor een eenmanszaak of maatschap. Bovendien heeft het Hof Leeuwar-den in een uitspraak van 12 augustus 1994 (nr. 780/92 M I, FED 1994/525) bepaald dat bij de geruisloze inbreng van een landbouwbedrijf (als bedoeld in art. 18 Wet IB 1964) voor de bepaling van de hoogte van het aandelenkapitaal uitgegaan dient te worden van de vrije waarde van de landerijen en niet van de agrarische waarde. Deze uitspraak is in-middels door de Hoge Raad bevestigd in een arrest van 18 oktober 1995 (nr. 30 642, FED 1995/864 met noot van G.H.J. Tuinte).&#13;
Centraal bij de toepassing van de vervangingsreserve staat in de hiervoor beschreven situaties de zogenaamde overheidsingrijpenresohüie (25 augustus 1992, nr. DB 92/3157, BNB 1992/313). Deze resolutie is uitgevaardigd in het kader van het hardheidsclausule-beleid en biedt veel ruimere mogelijkheden voor de aanwending van de vervangingsreser-ve dan normaal volgens het wettelijke regime mogelijk is. Zo is er naast onteigening tevens sprake van overheidsingrijpen in de volgende situatie: 'de totstandkoming van een bestemmingsplan waarbij de nieuwe bestemming er toe leidt dat de onderneming uitein-delijk niet langer op de oorspronkelijk plaats kan worden uitgeoefend.1 Achtergrond van deze resolutie is dat bij onteigening (of daarmee vergelijkbare gevallen) de overheid aan de ene kant een verkoop van landbouwgrond kan afdwingen en aan de andere kant dan niet door belastingheffing op de geforceerd gerealiseerde boekwinsten, herinvestering van de vrijgekomen gelden (al dan niet in de agrarische sfeer) onmogelijk mag maken.&#13;
Toepassing van deze resolutie is verre van eenvoudig. Vaak heeft formeel wijziging van het bestemmingsplan op het moment van verkoop nog helemaal niet plaatsgevonden. Ook kan het zijn dat nog de vraag beantwoord moet worden in hoeverre (bij een weige-ring tot verkoop) de overheid middels een onteigening de verkoop van de betreffende per-celen zou hebben afgedwongen.&#13;
Tot slot wil ik nog op de motie Blaauw wijzen (Tweede Kamer, vergaderjaar 1994-1995, 23 900 XIV, nr. 22, V-N van 24 november 1994, blz. 3584). De regering wordt daarin verzocht te bewerkstelligen dat bedrijfsverplaatsingen in de agrarische sector niet leiden tot staking, maar dat er een vervangingsreserve kan worden gevormd.&#13;
Rest mij te zeggen dat ik hoop de lezer ervan te hebben overtuigd dat een gedegen agro-fiscale advisering bij de hiervoor aangehaalde problematiek geen overbodige luxe is, niet alleen op het moment van verkoop van landbouwgronden maar reeds in een heel vroeg stadium.</content><legacyfootnotes/><footnotes><footnote/></footnotes><auteurs>Mr. G.T.K. Meussen</auteurs><published>1996-03-01 00:00:00</published><modified>1995-11-21 00:00:00</modified><editiondate>1996-03-01</editiondate><htmlpath>https://denhollander.info/artikel/5821</htmlpath></article>
</articles></edition>
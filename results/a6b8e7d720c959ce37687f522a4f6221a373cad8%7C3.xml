<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2007</searchword><id>3910</id><udhid>UDH:TvAR/3910</udhid><titel>Pachtrechtspraak in het kort: Van Elst / Baauw</titel><searchwords><searchword>TvAR 5/2007</searchword><searchword>UDH:TvAR/3910</searchword></searchwords><attachments><attachment><name>TvAR_2007_5-4.pdf</name><extention>pdf</extention><url>https://denhollander.info/download/3898/ci</url></attachment></attachments><inleiding>[Pw, art. 19, lid 2 en 3, art. 30, lid 3]&#13;
&#13;
In artikel 30, lid 3 van de Pachtwet is onder meer bepaald&#13;
dat de grondkamer in geval van verlening van een machtiging&#13;
als bedoeld in genoemd artikel op verzoek van de&#13;
meest gerede partij de tegenprestatie kan herzien, indien de&#13;
verandering of verbetering daartoe aanleiding geeft. Deze&#13;
bepaling doet evenwel niet af aan de in artikel 19, lid 2 en&#13;
lid 3 van de Pachtwet aan partijen geboden mogelijkheid&#13;
om binnen de daartoe gestelde termijn aan de grondkamer&#13;
te verzoeken de tegenprestatie te herzien, waarna de grondkamer&#13;
deze herziet indien redelijkheid en billijkheid dit verlangen&#13;
of gewijzigde omstandigheden dit rechtvaardigen.&#13;
Bij de beoordeling van het inleidend verzoek van pachter&#13;
om herziening van de pachtprijs als bedoeld in artikel 19&#13;
van de Pachtwet voornoemd dienen de grondkamer, en in&#13;
beroep de Centrale Grondkamer, uit te gaan van het pachtobject&#13;
zoals dat bij het ingaan van de pachtovereenkomst,&#13;
in casu 1 januari 2000, door verpachter aan pachter ter beschikking&#13;
is gesteld. De daaraan nadien door pachter voor&#13;
zijn rekening – voor zoveel nodig met toestemming van verpachter&#13;
dan wel met machtiging van de grondkamer – aangebrachte&#13;
veranderingen en verbeteringen dienen daarbij&#13;
buiten beschouwing te blijven.&#13;
Mede gelet op het hiervoor overwogene acht de Centrale&#13;
Grondkamer het niet uitgesloten dat, ook al is aan pachter&#13;
machtiging als vorenbedoeld verleend voor het vervangen&#13;
van een indertijd door verpachter aan hem ter beschikking&#13;
gestelde fruitopstand, toch in het kader van een herziening&#13;
van de pachtprijs als de onderhavige – nadien – nog enigerlei&#13;
waarde kan worden toegekend aan die fruitopstand. Dit&#13;
zal het geval kunnen zijn indien de desbetreffende fruitopstand&#13;
ten tijde van de vervanging daarvan en dientengevolge&#13;
mogelijkerwijze ook nog ten tijde van de ingangsdatum&#13;
van een eventuele herziening van de pachtprijs nadien&#13;
nog een zekere waarde vertegenwoordigt. Daartoe dienen&#13;
de concrete omstandigheden ten tijde van het verlenen van&#13;
de desbetreffende machtiging in samenhang met het nadien&#13;
verstreken tijdsbestek te worden bezien.</inleiding><content/><legacyfootnotes/><footnotes><footnote/></footnotes><auteurs/><published>2007-05-01 00:00:00</published><modified>2017-06-08 16:31:57</modified><editiondate>2007-05-01</editiondate><htmlpath>https://denhollander.info/artikel/3910</htmlpath></article>
</articles></edition>
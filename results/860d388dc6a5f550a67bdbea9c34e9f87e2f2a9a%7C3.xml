<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3621</id><udhid>UDH:TvAR/3621</udhid><titel>gemeente Bernheze / Bevers (TvAR 2004/5202)</titel><searchwords><searchword>TvAR 3/2004</searchword><searchword>TvAR 2004/5202</searchword><searchword>UDH:TvAR/3621</searchword></searchwords><attachments><attachment><name>2004_nr 3_Rechtspraak_5202.pdf</name><extention>pdf</extention><url>https://denhollander.info/download/3618/ci</url></attachment></attachments><inleiding>[Pachtwet art. 9, 38, 40]&#13;
&#13;
Op grond van bijzondere omstandigheden&#13;
van het geval wordt uitzondering aangenomen&#13;
op beginsel dat pachtovereenkomst&#13;
niet kan zijn aangegaan na de in het&#13;
contract vermelde ingangsdatum van het&#13;
gebruik. Voor verplichte afwijzing van&#13;
verlengingsverzoek op grond van art. 40 Pw&#13;
is geen plaats, nu nog onvoldoende&#13;
duidelijk is wanneer een niet-agrarische&#13;
bestemming van de grond zal worden&#13;
verwezenlijkt. Beslissing naaar billijkheid.&#13;
Belang van gemeente om te zijner tijd geen&#13;
schadevergoeding te moeten betalen dient&#13;
als zodanig niet aan verlenging in de weg te&#13;
staan. Honorering van dit belang zou&#13;
immers op gespannen voet staan met het&#13;
systeem van de wet, dat ervan uitgaat dat&#13;
het belang van de pachter bij voortgezet&#13;
gebruik slechts dient te wijken voor het&#13;
belang van het realiseren van een nietagrarische&#13;
bestemming, indien de pachter&#13;
schadeloos wordt gesteld. Hiermee zou zich&#13;
slecht verdragen, dat het belang van de&#13;
verpachter bij het niet betalen van schadevergoeding&#13;
een volwaardige rol bij de&#13;
belangenafweging van art. 38 Pw zou&#13;
spelen in een stadium, waar een beroep op&#13;
art. 40 Pw nog niet aan de orde is. Voor&#13;
honorering van dit belang is hier alleen dan&#13;
plaats, indien het gestelde belang van de&#13;
pachter bij voortgezet gebruik op (nagenoeg)&#13;
nihil zou moeten worden gewaardeerd.&#13;
Onzeker of belang van pachter bij voortgezet&#13;
gebruik reëel zal blijken te zijn. Hij&#13;
heeft gesteld dat hij in 2002 daadwerkelijke&#13;
inkomsten uit paardenfokkerij zal gaan&#13;
trekken. Deze zijn tot nu toe te verwaarlozen&#13;
geweest. Vogt verlenging met drie jaren&#13;
teneinde de pachter de gelegenheid te&#13;
geven aan te tonen dat de paardenfokkerij&#13;
voor hem van de gestelde economische&#13;
betekenis zal zijn.</inleiding><content>BESCHIKKING IN DE ZAAK VAN:&#13;
De gemeente Bernheze, zetelende te Heesch,&#13;
principaal appellante,&#13;
incidenteel geïntimeerde,&#13;
procureur: mr. H. van der Linden,&#13;
tegen&#13;
Gerardus Martinus Adrianus Bevers, wonende&#13;
te Nistelrode,&#13;
principaal geïntimeerde,&#13;
incidenteel appellant,&#13;
procureur: mr. P.C. Plochg.&#13;
1 Het geding in eerste aanleg&#13;
De pachtkamer van het kantongerecht te&#13;
’s-Hertogenbosch heeft op 10 april 2001 en&#13;
11 september 2001 beschikkingen gegeven,&#13;
waarbij om nadere informatie is gevraagd&#13;
respectievelijk de tussen partijen – verder te&#13;
noemen: de gemeente en Bevers – geldende&#13;
pachtoveenkomst ter zake van percelen land&#13;
te Nistelrode, kadastraal bekend gemeente&#13;
Bernheze, sectie I, nummers 24, 9 ged. en 13&#13;
ged., met totale grootte 2.78.20 ha, is verlengd&#13;
met de duur van zes jaren onder veroordeling&#13;
van de gemeente in de proceskosten. Afschrift&#13;
van beide beschikkingen is aan deze beschikking&#13;
gehecht.&#13;
2 Het geding in hoger beroep&#13;
2.1 Bij op 10 oktober 2001 ter griffie van het&#13;
hof ingekomen beroepschrift is de gemeente&#13;
onder aanvoering van vier grieven in hoger&#13;
beroep gekomen van genoemde beschikking&#13;
van 11 september 2001 met verzoek dat het&#13;
hof die beschikking zal vernietigen en alsnog&#13;
het verzoek van Bevers tot verlenging van de&#13;
pachtovereenkomst van de hand zal wijzen,&#13;
met veroordeling van Bevers in de kosten van&#13;
de procedure in eerste aanleg en in hoger&#13;
beroep.&#13;
2.2 Bij op 8 november 2001 ter griffie van het&#13;
hof ingekomen verweerschrift heeft Bevers&#13;
verweer gevoerd, onder aanvoering van één&#13;
grief tegen de beschikkingen incidenteel geappelleerd&#13;
en verzocht primair dat het hof,&#13;
voor zoveel nodig met vernietiging van beide&#13;
beschikkingen, alsnog de niet-ontvankelijkheid&#13;
zal uitspreken van het door Bevers&#13;
ingediende verlengingsverzoek en daarbij zal&#13;
verklaren voor recht dat de pachtovereenkomsten&#13;
na ommekomst van de wettelijke&#13;
pachtduur op 1 november 1998 wederom van&#13;
rechtswege met een termijn van 6 jaar zijn&#13;
verlengd tot 1 november 2004, subsidiair de&#13;
beschikking van 11 september 2001 zal bekrachtigen,&#13;
voor zoveel nodig met verbetering&#13;
van gronden, een en ander met veroordeling&#13;
van de gemeente in de kosten van beide&#13;
instanties.&#13;
2.3 Bij op 20 december 2001 ter griffie van het&#13;
hof ingekomen verweerschrift in incidenteel&#13;
appèl heeft de gemeente in het incidenteel&#13;
appèl verweer gevoerd met conclusie dat het&#13;
hof Bevers daarin niet-ontvankelijk zal verklaren,&#13;
althans het beroep van Bevers van de&#13;
hand zal wijzen, met veroordeling van Bevers&#13;
in de kosten van het incidenteel appèl.&#13;
2.4 Op 5 maart 2002 heeft de mondelinge&#13;
behandeling plaatsgevonden. Verschenen zijn&#13;
Bevers in persoon, bijgestaan door zijn procureur,&#13;
alsmede namens de gemeente mw. H.&#13;
van Hout, bijgestaan door mr. A.G.Th. Geene,&#13;
gerechtsdeurwaarder te Uden. Partijen hebben&#13;
aan het hof inlichtingen verstrekt, waarna&#13;
mrs. Geene en Plochg de wederzijdse standpunten&#13;
hebben toegelicht, mr. Geene mede&#13;
aan de hand van pleitnotities.&#13;
3 De grieven&#13;
De grieven in principaal appèl luiden:&#13;
I Onder punt 2 van de beoordeling overweegt&#13;
de pachtkamer van het kantongerecht dat ten&#13;
onrechte, dat uit de overgelegde landbouwtellingsgegevens&#13;
blijkt, in samenhang met hetgeen&#13;
reeds tijdens de mondelinge behandeling&#13;
is gebleken, dat Bevers agrarische activiteiten&#13;
van enige omvang ontplooit, daar er dieren&#13;
(paarden) worden gehouden en er gewassen&#13;
worden geteeld (snijmais en suikerbieten).&#13;
II Ten onrechte overweegt de pachtkamer van&#13;
het kantongerecht, althans trekt daaruit de&#13;
conclusie, dat het verzoek niet mag vastlopen&#13;
op het niet overleggen door Bevers van de&#13;
gevraagde gegevens, omdat het onaannemelijk&#13;
is, dat iemand met het inkomen en de vooruitzichten&#13;
van Bevers zich bezighoudt met activiteiten,&#13;
welk in meerdere of mindere mate&#13;
verliesgevend zijn, en dat daarin het belang&#13;
van Bevers is gelegen.&#13;
III Onder 3 van de beoordeling overweegt de&#13;
pachtkamer van het kantongerecht ten&#13;
onrechte, als zou het belang van de gemeente&#13;
alleen maar gelegen zijn om de gronden toe te&#13;
voegen aan de “grondvoorraad” en dat er&#13;
geen bijzondere bestemming voor de gronden&#13;
zou zijn en dat tegen deze achtergrond het&#13;
belang van de gemeente niet kan opwegen&#13;
tegen dat van Bevers, zodat het verzoek om&#13;
verlenging voor toewijzing gereed ligt.&#13;
IV Ten onrechte heeft de pachtkamer van het&#13;
kantongerecht derhalve de pachtovereenkomst&#13;
voor de duur van zes jaren verlengd en&#13;
de gemeente in de gedingkosten veroordeeld.&#13;
De grief in incidenteel appèl luidt:&#13;
– Ten onrechte heeft de pachtkamer van het&#13;
kantongerecht verzuimd om de pachter nietontvankelijk&#13;
te verklaren in zijn verzoek.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds niet dan wel onvoldoende gemotiveerd&#13;
weersproken het navolgende vast.&#13;
4.2 Bij schriftelijke overeenkomsten van&#13;
18 december 1984 heeft de gemeente Nistelrode&#13;
met ingang van 1 november 1984 voor de&#13;
duur van zes jaren aan Bevers verpacht de&#13;
percelen land, kadastraal bekend gemeente&#13;
Nistelrode, sectie D, nummers 1634 en 1752 ter&#13;
groottte van 1.02.21 respectievelijk 2.00.00 ha.&#13;
De pachtovereenkomsten zijn op 10 januari&#13;
1985 aan de grondkamer voor Noord-Brabant&#13;
ter goedkeuring ingezonden en op 15 februari&#13;
1985 door die grondkamer goedgekeurd. In&#13;
het kader van de ruilverkaveling Midden-&#13;
Maasland is het pachtobject gewijzigd in de&#13;
percelen kadastraal bekend gemeente Nistelrode,&#13;
sectie I nrs. 9 en 24, tezamen groot&#13;
2.78.20 ha, onder bepaling – onder meer – dat&#13;
de overeenkomst eindigt op het tijdstip waarop&#13;
de overeenkomst waarvoor zij in de plaats&#13;
treedt zou zijn geëindigd, te weten op 1 november&#13;
1990. Bij wijzigingsovereenkomst van&#13;
13 maart 1996 is het pachtobject aangeduid met&#13;
de kadastrale nummers 124, 9 ged. en 13 ged.&#13;
4.3 Voor 1984 had Bevers een circa één ha&#13;
groter gedeelte van perceel D 1752 en een&#13;
circa één ha kleiner gedeelte van perceel D&#13;
1634 in gebruik.&#13;
4.4 Bij exploot van 31 oktober 2000 heeft de&#13;
gemeente aan Bevers te kennen gegeven geen&#13;
verdere verlenging van de pachtovereenkomst&#13;
te wensen.&#13;
4.5 Bevers heeft bij op 30 november 2000 bij&#13;
de griffie van het kantongerecht te Boxmeer&#13;
ingekomen verzoekschrift verlenging van de&#13;
pachtovereenkomst verzocht.&#13;
5 De mondelinge behandeling&#13;
Ter zitting is, voor zover van belang, het volgende&#13;
verklaard:&#13;
Door Bevers:&#13;
Ik ben 53 jaar oud. Mijn kinderen studeren. Ik&#13;
heb een baan als buschauffeur, waarmee ik&#13;
circa ƒ 40.000,– netto verdien. Daarnaast exploiteer&#13;
ik 5,5 ha landbouwgrond, te weten de&#13;
2,8 ha waarover het in dit geding gaat en 2,7 ha&#13;
telkens wisselende grond die ik van jaar tot&#13;
jaar in gebruik heb. Die laatste grond ligt op&#13;
ongeveer 7 km afstand, in Uden. Op die&#13;
grond teel ik maïs en suikerbieten in wisselteelt.&#13;
Ik heb een bietenquotum van 16.000 kg&#13;
polsuiker. Ik heb zelf niet de voor mijn teelten&#13;
benodigde machines, doch maak gebruik van&#13;
een loonwerker. De akkerbouw levert me een&#13;
paar duizend gulden op. De grond in geschil&#13;
is grasland (met een klein stukje maïs); die&#13;
gebruik ik ten behoeve van de paardenfokkerij.&#13;
Op 500 meter afstand van die grond heb ik&#13;
circa 9 are eigen grond, waarop paardenboxen&#13;
staan. Ik heb momenteel zes drachtige merrie’s,&#13;
twee 3-jarige veulens en twee 2-jarige&#13;
veulens. Mijn paardenfokkerij verkeert in de&#13;
startfase. Ik hoef de inkomsten daaruit nog&#13;
niet bedrijfsmatig op te geven op grond van&#13;
een afspraak met de fiscus. De winst tot 2002&#13;
daaruit is ook te verwaarlozen. Vanaf dit jaar&#13;
verwacht ik wel inkomsten uit de paardenfokkerij.&#13;
Ik heb in 1995 mijn varkensbedrijf&#13;
– 90 are grond met gebouwen – en mijn&#13;
woning verkocht omdat het in de varkenshouderij&#13;
niet goed ging. Het was de bedoeling&#13;
dat mijn vrouw tuinbouwactiviteiten op de&#13;
grond zou gaan verrichten. Zij is echter in&#13;
1998 overleden. Het heeft mij enige tijd&#13;
gekost om om te schakelen.&#13;
Door mw Van Hout namens de gemeente:&#13;
Uit de aan het hof toegezonden startnotitie&#13;
Doolhof-Het Runneke blijkt dat er voor het&#13;
gebied waarin deze grond ligt een nieuw&#13;
bestemmingsplan zal worden gemaakt waarin&#13;
deze grond – op 1/2 ha na – een industriebestemming&#13;
zal krijgen. De raad heeft medio&#13;
februari met het in gang zetten van de bestemmingsplanprocedure&#13;
ingestemd. Wij verwachten&#13;
dat het nieuwe bestemmingsplan medio&#13;
2003 zal zijn goedgekeurd, indien er ten minste&#13;
geen bezwaren komen. Daarna zal de&#13;
grond gefaseerd worden uitgegeven. Indien de&#13;
pacht niet wordt verlengd is de gemeente&#13;
bereid om Bevers het gebruik van de grond te&#13;
laten totdat de nieuwe bestemming op de&#13;
thans door hem gepachte grond daadwerkelijk&#13;
zal worden gerealiseerd, zo nodig op&#13;
grond van pachtovereenkomsten voor korte&#13;
duur.&#13;
6 Beoordeling van het geschil in&#13;
hoger beroep&#13;
6.1 Uit de overgelegde pachtovereenkomsten&#13;
blijkt dat, hoewel de pachtovereenkomst op&#13;
18 december 1984 is gedagtekend en het daartoe&#13;
strekkende raadsbesluit op 17 december&#13;
1984 is genomen, de ingangsdatum van de&#13;
looptijd is bepaald op 1 november 1984. Uit&#13;
overgelegde stukken blijkt, dat over de&#13;
verpachting reeds vóór 20 november 1984&#13;
overeenstemming heeft bestaan tussen burgemeester&#13;
en wethouders enerzijds en Bevers&#13;
anderzijds, terwijl de overeenkomst mede&#13;
betrekking had op een stuk grond van circa&#13;
één hectare dat Bevers voordien niet in&#13;
gebruik had. Anderzijds blijkt niet dat Bevers&#13;
dat laatstgenoemde stuk grond heeft gebruikt&#13;
vóór 18 december 1984, nu het voorstel aan&#13;
de raadsvergadering van 17 december 1984&#13;
vermeldt dat Bevers het land in zesjarige&#13;
pacht “krijgt”; uit het voorstel aan de raad&#13;
kan voorts niet worden afgeleid dat een ander&#13;
stuk grond van eveneens één hectare, waarvan&#13;
Bevers afstand zou doen, op dat moment niet&#13;
meer door Bevers werd gebruikt. Het is ook&#13;
zeer wel denkbaar dat Bevers tot 18 december&#13;
1984 de voorheen door hem gepachte grond&#13;
in gebruik heeft gehouden en dat eerst daarna&#13;
de nieuwe situatie is ontstaan. Het hof houdt&#13;
het er dan ook voor dat het raadsbesluit van&#13;
17 december 1984 niet dient te worden&#13;
beschouwd als de bekrachtiging van een reeds&#13;
door B&amp;W op of vóór 1 november 1984&#13;
namens de gemeente gesloten pachtovereenkomst,&#13;
doch dat eerst na het raadsbesluit van&#13;
17 december 1984, op 18 december 1984, de&#13;
pachtovereenkomst daadwerkelijk is gesloten&#13;
en neemt dus aan dat Bevers voordien feitelijk&#13;
nog het oude pachtobject op grond van de&#13;
eerdere pachtovereenkomst in gebruik heeft&#13;
gehad. In dit geval staat het feit dat de nieuwe&#13;
pachtovereenkomst een (in dit geval dan:&#13;
administratieve) ingangsdatum van 1 november&#13;
1984 vermeldt dus niet in de weg aan het&#13;
oordeel dat die overeenkomst feitelijk op&#13;
18 december 1984 is gesloten. Een en ander&#13;
brengt mee dat de overeenkomst tijdig aan de&#13;
grondkamer ter toetsing is gezonden, zodat&#13;
de duur is aangevangen op 1 november 1984&#13;
en huidige pachttermijn afloopt per 31 oktober&#13;
2002. De onder 4.4 bedoelde kennisgeving&#13;
is dan ook tijdig uitgebracht en het beroep&#13;
van Bevers op niet-ontvankelijkheid wordt&#13;
verworpen. Het hof merkt nog op dat ook&#13;
indien de overeenkomst niet tijdig aan de&#13;
grondkamer zou zijn gezonden de kennisgeving&#13;
tijdig – op de vroegst mogelijke dag –&#13;
zou zijn uitgebracht.&#13;
6.2 De gemeente heeft zich in hoger beroep&#13;
op een gewijzigd belang beroepen. Zij stelt&#13;
thans, dat zij de grond in geschil over enige&#13;
tijd nodig zal hebben voor de verwezenlijking&#13;
van het vast te stellen bestemmingsplan Doolhof-&#13;
Het Runneke. Voor een verplichte afwijzing&#13;
van het verlengingsverzoek op grond van&#13;
art. 40 van de Pachtwet (Pw) is geen plaats, nu&#13;
op dit moment nog onvoldoende duidelijk is&#13;
wanneer een niet-agrarische bestemming van&#13;
de grond zal worden verwezenlijkt. Dit betekent,&#13;
dat op het verlengingsverzoek dient te&#13;
worden beslist naar billijkheid (art. 38 Pw).&#13;
6.3 De gemeente beklaagt zich er met haar&#13;
eerste en tweede grief op zichzelf terecht over,&#13;
dat de pachtkamer van het kantongerecht,&#13;
zonder dat Bevers de gevraagde gegevens had&#13;
overgelegd, heeft beslist dat Bevers agrarische&#13;
activiteiten van enige omvang ontplooit en dat&#13;
het niet aannemelijk is, dat Bevers zich zou&#13;
bezighouden met activiteiten die verliesgevend&#13;
zijn. Bevers heeft echter ter mondelinge&#13;
behandeling voor dit hof alsnog – zonder dat&#13;
de gemeente bezwaar tegen het tijdstip van&#13;
overlegging heeft gemaakt – inkomensgegevens&#13;
in het geding gebracht. Uit die gegevens&#13;
blijkt, dat de akkerbouwactiviteiten – die kennelijk&#13;
feitelijk voornamelijk door een loonwerker&#13;
worden verricht – Bevers nauwelijks&#13;
iets opleveren (ƒ 3.922,– in 1998, ƒ 328,– in&#13;
1999 en ƒ 784,– in 2000). Dit is voor het&#13;
onderhavige verlengingsverzoek overigens&#13;
slechts zijdelings van belang, omdat die activiteiten&#13;
(vrijwel) geheel worden uitgeoefend op&#13;
van derden gepachte grond en de van de&#13;
gemeente gepachte grond wordt gebruikt ten&#13;
behoeve van de paardenfokkerij. Wat die&#13;
paardenfokkerij betreft heeft Bevers geen&#13;
overzicht van kosten en baten overgelegd. Hij&#13;
heeft ter mondelinge behandeling verklaard,&#13;
dat hij op grond van een afspraak met de&#13;
fiscus tot nu toe de – te verwaarlozen –&#13;
opbrengsten uit de paardenfokkerij niet voor&#13;
de belastingen heeft hoeven opgeven, maar&#13;
dat dit vanaf 2002 anders is en hij vanaf dit&#13;
jaar ook daadwerkelijke inkomsten uit de&#13;
paardenfokkerij verwacht. Hoe groot deze&#13;
inkomsten zullen zijn is echter onduidelijk&#13;
gebleven. Vooralsnog is niet gebleken van een&#13;
activiteit die verder reikt dan voornamelijk&#13;
liefhebberij. Niettemin heeft Bevers, die de&#13;
grond reeds krachtens een pachtovereenkomst&#13;
in gebruik heeft terwijl niet is gebleken dat&#13;
partijen in de aard van die overeenkomst wijziging&#13;
hebben willen brengen, gesteld enig&#13;
(financieel) belang bij behoud van dat gebruik&#13;
te hebben. Niet is gebleken dat dit belang op&#13;
voorhand als niet realistisch van de hand dient&#13;
te worden gewezen.&#13;
6.4 Het belang van de gemeente is, naar zij&#13;
thans stelt, dat zij te zijner tijd de toekomstige&#13;
niet-agrarische bestemming van de grond zal&#13;
kunnen (doen) verwezenlijken zonder aan&#13;
Bevers een schadevergoeding verschuldigd te&#13;
zijn. Zij heeft aangeboden de grond op basis&#13;
van pachtovereenkomsten voor korte duur ter&#13;
beschikking van Bevers te laten totdat de&#13;
nieuwe bestemming daadwerkelijk aan de&#13;
orde zal zijn. Het door de gemeente gestelde&#13;
belang behoort als zodanig niet aan verlenging&#13;
in de weg te staan. Honorering van dit belang&#13;
zou immers op gespannen voet staan met het&#13;
systeem van de wet, dat ervan uitgaat dat het&#13;
belang van de pachter bij voortgezet gebruik&#13;
slechts dient te wijken voor het belang van het&#13;
realiseren van een niet-agrarische bestemming,&#13;
indien de pachter schadeloos wordt&#13;
gesteld. Hiermee zou zich slecht verdragen,&#13;
dat het belang van de verpachter bij het niet&#13;
betalen van schadevergoeding een volwaardige&#13;
rol bij de belangenafweging van art. 38 Pw&#13;
zou spelen in een stadium, waar een beroep&#13;
op art. 40 Pw nog niet aan de orde is. Voor&#13;
honorering van het thans door de gemeente&#13;
gestelde belang is dientengevolge in het&#13;
onderhavige geval alleen dan plaats, indien het&#13;
gestelde belang van Bevers bij voortgezet&#13;
gebruik van de grond op (nagenoeg) nihil zou&#13;
moeten worden gewaardeerd.&#13;
6.5 Het is onzeker of het door Bevers gestelde&#13;
financiële belang bij voortgezet gebruik van&#13;
de grond ook een reëel belang zal blijken te&#13;
zijn. Hij heeft zowel in eerste aanleg als in&#13;
hoger beroep gesteld dat de opbrengsten uit&#13;
de akkerbouw en paardenfokkerij ƒ 10.000,–&#13;
tot ƒ 13.000,– per jaar belopen, doch hij heeft&#13;
eerst ter gelegenheid van de mondelinge&#13;
behandeling in hoger beroep verifieerbare&#13;
gegevens verschaft, waaruit blijkt dat die&#13;
opbrengsten – en zeker zijn uiteindelijke&#13;
inkomsten daaruit – veel geringer zijn. Gebleken&#13;
is zelfs, dat alleen de paardenfokkerij&#13;
voor de onderhavige grond relevant is en dat&#13;
die paardenfokkerij hem tot nu toe te verwaarlozen&#13;
inkomsten heeft opgeleverd. Hij&#13;
heeft echter gesteld dat hij vanaf 2002 daadwerkelijke&#13;
inkomsten uit de paardenfokkerij&#13;
zal gaan trekken. Het hof ziet in een en ander&#13;
aanleiding de pachtovereenkomst met een&#13;
kortere dan de wettelijke duur te verlengen&#13;
teneinde Bevers de gelegenheid te geven om&#13;
aan te tonen, dat de paardenfokkerij voor hem&#13;
daadwerkelijk van de gestelde economische&#13;
betekenis zal zijn.&#13;
6.6 In navolging van hetgeen hierboven is&#13;
overwogen zal het hof de pachtovereenkomst&#13;
verlengen met een periode van drie jaren, dus&#13;
tot en met 31 oktober 2005. Bevers kan op&#13;
uiterlijk 31 oktober 2004 bij de pachtkamer&#13;
van de rechtbank een verzoek tot verdere verlenging&#13;
van de pachtovereenkomst indienen.&#13;
6.7 Het hof ziet in hetgeen hierboven is overwogen&#13;
aanleiding tot compensatie van de kosten&#13;
van de procedure in beide instanties aldus,&#13;
dat iedere partij haar eigen kosten draagt.&#13;
Daarbij zal geen onderscheid worden gemaakt&#13;
tussen het principaal en het incidenteel hoger&#13;
beroep.&#13;
7 De beslissing&#13;
Het hof, beschikkende in principaal en incidenteel&#13;
hoger beroep,&#13;
vernietigt de beschikking van de pachtkamer&#13;
van het kantongerecht te ’s-Hertogenbosch&#13;
van 11 september 2001, waarvan beroep, en,&#13;
opnieuw beschikkende:&#13;
verlengt de tussen partijen geldende pachtovereenkomst&#13;
ter zake van de percelen land&#13;
kadastraal bekend gemeente Bernheze, sectie I,&#13;
nummers 24, 9 (ged.) en 13 (ged.), met totale&#13;
oppervlakte 2.78.20 ha, met een duur van drie&#13;
jaren, eindigende 31 oktober 2005;&#13;
bepaalt dat Bevers uiterlijk op 31 oktober&#13;
2004 een verzoek tot verdere verlenging kan&#13;
indienen bij de pachtkamer van de bevoegde&#13;
rechtbank;&#13;
compenseert de proceskosten van beide instanties&#13;
aldus, dat iedere partij haar eigen kosten&#13;
draagt.</content><legacyfootnotes/><footnotes><footnote/></footnotes><auteurs/><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3621</htmlpath></article>
</articles></edition>
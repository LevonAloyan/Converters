<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1994</searchword><id>5226</id><udhid>UDH:TvAR/5226</udhid><titel>Altena-van der Velde / minister van landbouw, Natuurbeheer en Visserij (TvAR 1994/4726)</titel><searchwords><searchword>TvAR 12/1994</searchword><searchword>TvAR 1994/4726</searchword><searchword>UDH:TvAR/5226</searchword></searchwords><attachments><attachment><name>1994_nr 12_Rechtspraak_4726.pdf</name><extention>pdf</extention><url>https://denhollander.info/download/5161/ci</url></attachment></attachments><inleiding>Beschikking uitvoering EEG-pre mieregeling aanhouden zoogkoeienbestand 1981, artt. 1 sub e en 8 lid 1&#13;
&#13;
Premieaanvraag voor alle 8 zoogkoeien afgewezen omdat 2 dieren waren ondergebracht in een stal, waarvan verzoekster geen eigenaar is, maar waar haar echtgenoot als bedrijfsleider werkzaam is. College: In die omstandigheden kan niet worden staande gehouden dat evenbedoelde twee koeien door verzoekster werden aangehouden in een produktieeenheid, die door haar wordt beheerd in de zin van vorenvermelde bepalingen. De omstandigheid dat haar echtgenoot, beweer-delijk, het beheer voert over het bedrijf van Van Rhee, althans als bedrijfsleider optreedt, maakt dit niet anders, reeds nu hij niet zelf-standig beheer - en verzoekster dus niet zelfstandig mede-beheert - , doch het beheer door Van Rhee krachtens arbeidsverhouding met deze waarneemt. Beroep verworpen.</inleiding><content>Uitspraak in de zaak van:&#13;
5. Altena-van der Velde, te Ureterp, gemeente Opsterland verzoekster, gemachtigde: mr. S. Kloosterman, werkzaam bij A&amp;S Partners in Juridische Dienstverlening te Leeuwarden,&#13;
tegen&#13;
de minister van Landbouw, Natuurbeheer en Visserij, zetelend te 's-Gravenhage, verweer-der, gemachtigde: mr.J.A. Diephuis, ambte-naar ten departemente.&#13;
1. Het verloop van de procedure&#13;
Bij brief, verzonden op 16 februari 1993, heeft verweerder verzoekster mededeling ge-daan van zijn besluit haar bezwaar tegen na te melden besluit van de directeur Landbouw, Natuur en Openluchtrecreatie in de provincie Friesland (hierna: directeur LNO) ongegrond te verklaren en haar verzoek om premie, als bedoeld in de Beschikking uitvoering EEG-premieregeling aanhouden zoogkoeienbestand 1981 (Stcrt. 138, zoals nadien gewijzigd; ver-der: de Beschikking), voor het verkoopsei-zoen 1990/1991, af te wijzen.&#13;
Bij verzoekschrift, ingekomen ter griffie op 11 maart 1993 en aangevuld op 7 april 1993, heeft verzoekster tegen eerst vermeld besluit beroep doen instellen bij het College. Daarbij heeft zij gevorderd dat het College het bestreden besluit vernietigt en kennelijk te-vens beoogd te vorderen dat het bepaalt dat verweerder haar aanvraag voor premie alsnog inwilligt.&#13;
Verweerder heeft op 1 juni 1993 een ver-weerschrift, strekkend tot verwerping van het beroep, ingediend en daarbij de op de zaak betrekking hebbende stukken overgelegd.&#13;
Het College heeft de zaak behandeld ter openbare terechtzitting van 10 december 1993, waar verweerder bij monde van zijn ge-machtigde zijn standpunt nader heeft toege-licht. Verzoekster is overeenkomstig haar schriftelijk bericht van 7 december 1993 niet ter zitting verschenen.&#13;
2. De vaststaande feiten&#13;
Op grond van de gedingstukken en het ver-handelde ter zitting staan de volgende feiten en omstandigheden ten processe vast.&#13;
- Door middel van een door verzoekster ondertekend en op 31 december 1990 door de districtsbureauhouder ontvangen formulier heeft verzoekster premie aangevraagd voor het aanhouden van 8 op de datum van de aan vraag op het bedrijf aanwezige zoogkoeien.&#13;
- Op 26 maart 1991 is door de Algemene Inspectiedienst van het Ministerie van Land bouw, Natuurbeheer en Visserij (hierna: de AID) een controle uitgevoerd op het bedrijf van verzoekster. De controlerend ambtenaar heeft hiervan in het desbetreffende bedrijfs- controlerapport, waarin, onder meer, is ver meld dat het juiste aantal zoogkoeien op het bedrijf aanwezig was, voorzover van belang, als volgt verslag gedaan:&#13;
'De zoogkoeien worden gehouden door mevrouw S. Altena-van der Velde. Zij heeft als bedrijfsnummer UBN 1899296. Ook de schetsen van de zoogkoeien staan op haar naam. Voor deze runderen voert zij een boek-houding, welke op haar naam is gesteld.&#13;
Van de 8 zoogkoeien waren er 6 die be-hoorden tot een vleesras. Deze stonden in een vrijstaande schuur tesamen met andere runde-ren bestemd voor de vlees productie.&#13;
Daarnaast liepen er nog 2 zwartbonte run-deren die gekruist waren met een vleesstier bij de melkkoeien van H.J. van Rhee.&#13;
De melkkoeien stonden in een naastliggen-de vrijstaande ligboxenstal.&#13;
Van Rhee is melkproducent en deze stal wordt dan ook gebruikt voor de melkproduk-tie.&#13;
H.J. van Rhee woont zelf in Hoogeveen. J. Altena de echtgenoot van S. Altena-van der Velde is de bedrijfsleider op het bedrijf van Rhee. H.J. van Rhee heeft als bedrijfsnummer 3422. Het rundvee bestemd voor de melkpro-ductie staat onder dit nummer geregistreerd en op naam van H.J. van Rhee p/a J. Altena de Mersken 2 Ureterp.&#13;
Op het adres de Mersken 2 te Ureterp zijn dus 2 bedrijven gevestigd nl. die van S. Alte-na-van der Velde en van H.J. van Rhee.&#13;
De werkzaamheden op beide bedrijven worden merendeels uitgevoerd door J. Alte-na.'&#13;
- Bij brief, verzonden op 27 mei 1991, heeft de directeur LNO verzoekster meege deeld dat haar aanvraag voor premie is afge wezen.&#13;
- Tegen dit besluit is namens verzoekster, bij een op 26 juni 1991 door verweerder ont vangen brief, bezwaar gemaakt.&#13;
- Nadat de door verweerder ingestelde Commissie voor de Bezwaarschriften ver zoekster naar aanleiding van het bezwaar schrift op 15 september 1992 had gehoord, is het bestreden besluit genomen.&#13;
3. Het bestreden besluit&#13;
Verweerder heeft bij het bestreden besluit, on-der meer, het volgende overwogen: 'U hebt Uw premie-aanvraag ingediend voor 8 zoogkoeien. Tijdens een op 26 maart 1991 door de Algemene Inspectiedienst gehouden controle is geconstateerd dat 2 van de 8 voor premie opgegeven zoogkoeien verbleven in een vrijstaande ligboxenstal, waar overigens melkkoeien van de heer Van Rhee werden ge-houden. Tijdens de vergadering van de Com-missie voor de Bezwaarschriften hebt U verklaard dat deze stal eigendom is van de heer Van Rhee en dat dit een stal betreft met melkvee.&#13;
In ieder geval met betrekking tot de 2 laatstbedoelde zoogkoeien kan niet gesteld worden dat zij werden gehouden op of in een door U beheerde produktie-eenheid.&#13;
Derhalve hebt U niet voldaan aan de in Uw situatie geldende verplichting om gedurende ten minste 6 maanden, te rekenen vanaf de dag van indiening van de aanvraag, op Uw bedrijf een aantal zoogkoeien of ter vervan-ging daarvan drachtige vaarzen te houden dat ten minste gelijk is aan het aantal krachtens de voor premie in aanmerking komende koeien, waarvoor de premie is aangevraagd.&#13;
Ik meen dan ook dat U op grond van het bepaalde in artikel 9, eerste lid, niet in aan-merking komt voor premie.&#13;
Overigens zijn mij geen omstandigheden gebleken op grond waarvan het verschoon-baar moet worden geacht dat U niet ten min-ste het gelijke aantal zoogkoeien of ter vervanging daarvan drachtige vaarzen op Uw bedrijf hebt gehouden als waarvoor premie is aangevraagd.&#13;
Immers, bovenvermelde zoogkoeien wer-den gehouden in een stal (produktie-eenheid)&#13;
die tot het bedrijf van een derde behoort. Het feit, dat U dan wel Uw echtgenoot in opdracht van die derde belast is met de dagelijkse gang van zaken op dat bedrijf, en dat U voor Uw ei-gen bedrijf een aparte boekhouding voert, doet hieraan niet af. De betrokken stal is een produk-tie-eenheid die wordt beheerd door een derde.&#13;
Met betrekking tot Uw betoog, dat de af-wijzing in strijd zou zijn met de conclusie van de AID dat sprake is van twee bedrijven, merk ik het volgende op. Door de AID is ge-constateerd dat op het adres de Mersken 2 te Ureterp 2 bedrijven zijn gevestigd, te weten één van de heer Van Rhee en één van U. Daaruit valt echter niet af te leiden dat alle voor premie opgegeven zoogkoeien op Uw bedrijf werden gehouden.'&#13;
4. Het standpunt van verzoekster&#13;
Ter ondersteuning van het beroep heeft ver-zoekster - samengevat - het volgende aange-voerd.&#13;
De echtgenoot van verzoekster is bedrijfs-leider op het bedrijf van Van Rhee. De dage-lijkse gang van zaken - waaronder de aan- en verkoop van vee - wordt geheel aan hem overgelaten. In dat kader is verzoekster en haar echtgenoot ook toestemming gegeven ei-gen vee in de stallen te houden. Verzoekster is van mening dat zij en/of haar echtgenoot het beheer over dit bedrijf voeren. Aangezien zij aldus (mede) het beheer voert over alle pro-duktie-eenheden, waarin de zoogkoeien wor-den gehouden, meent verzoekster dat zij de 8 koeien, waarvoor zij premie heeft aange-vraagd, heeft aangehouden op haar bedrijf, in de zin van artikel 8 van de Beschikking.&#13;
Voorts is het zoogkoeienbedrijf van ver-zoekster ook administratief volledig geschei-den van het bedrijf van Van Rhee. De stalling van enkele koeien in de stallen, die eigendom zijn van Van Rhee, doet hieraan niet af.&#13;
5. De beoordeling van het geschil&#13;
Met ingang van 1 januari 1994 is de Algeme-ne wet bestuursrecht in werking getreden en de Wet administratieve rechtspraak bedrijfsorgani-satie gewijzigd. De in dit kader gegeven wette-lijke regels van overgangsrecht brengen mee dat op het onderhavige beroep moet worden beslist met toepassing van laatstgenoemde wet zoals die luidde vóór 1 januari 1994.&#13;
Bij de Beschikking wordt onder meer het volgende bepaald:&#13;
Artikel 1, aanhef en onder e:&#13;
'In deze beschikking wordt verstaan onder:&#13;
(...)&#13;
e. 'bedrijf: geheel van de produktie-een-heden die door de producent worden beheerd en in Nederland zijn gelegen.'&#13;
Artikel 2, lid 2:&#13;
'Voor een premie als bedoeld in het eerste lid komt een producent in aanmerking die het runderbestand op het bedrijf dat hij beheert:&#13;
a. uitsluitend gebruikt voor het opfokken van kalveren voor de vleesproduktie dan wel&#13;
b. zowel gebruikt voor het opfokken van kalveren voor de vleesproduktie als voor het le veren van melk of zuivelprodukten, met dien verstande dat de referentiehoeveelheid van de producent zoals vastgesteld aan het begin van de heffingsperiode waarin de aanvraag wordt in gediend, ten hoogste 60 000 kg bedraagt.'&#13;
Artikel 8, eerste lid:&#13;
' 1. Een aanvraag op grond van artikel 2, twee-de lid, onderdeel a, wordt in behandeling ge-nomen indien de producent zich verplicht gedurende twaalf maanden, te rekenen vanaf de dag van indiening van de aanvraag, geen melk en geen zuivelprodukten te leveren, be-houdens de rechtstreekse levering aan de con-sument op het bedrijf, en gedurende ten minste zes maanden, te rekenen vanaf dezelf-de dag, op zijn bedrijf een aantal zoogkoeien of ter vervanging daarvan drachtige vaarzen te houden dat ten minste gelijk is aan het aan-tal krachtens deze beschikking, voor premie in aanmerking komende koeien, waarvoor de premie is aangevraagd.'&#13;
Artikel 9, lid 1, aanhef en onder a. juncto c. ' 1. Indien op enig moment blijkt dat de pro-ducent:&#13;
a. de verplichtingen voortvloeiende uit zijn aanvraag geheel of gedeeltelijk niet is nage-komen, (...)&#13;
b.(...)&#13;
c. (...) wordt (...) voor die aanvraag geen premie toegekend dan wel wordt de beslissing houdende toekenning van een premie inge trokken en zal de reeds uitbetaalde premie worden teruggevorderd.'&#13;
Niet is gesteld of gebleken dat deze bepalin-gen zich niet verdragen met hetgeen ter zake is bepaald bij de EG-Verordeningen, ter uit-voering waarvan de Beschikking strekt.&#13;
Het standpunt van verzoekster strekt ertoe te betogen dat verweerder aan de bepalingen van voormelde artikelen 1, aanhef en onder e, alsmede 8, eerste lid, een onjuiste uitleg heeft gegeven, door de twee zoogkoeien, die zijn ondergebracht in de stal van Van Rhee, niet aan te merken als op het bedrijf van verzoek-ster, dat wil zeggen op het geheel van de door haar beheerde, in Nederland gelegen produk-tie-eenheden gehouden zoogkoeien.&#13;
Het College onderschrijft dat betoog niet. Op grond van de gedingstukken neemt het College als vaststaand aan dat twee van de acht door verzoekster aan te houden zoog-koeien zijn aangehouden in een door Van Rhee ten behoeve van zijn melkveehouderij gebruikte stal, waarvan hij eigenaar is. In die omstandigheden kan niet worden staande ge-houden dat evenbedoelde twee koeien door verzoekster werden aangehouden in een pro-duktie-eenheid, die door haar wordt beheerd in de zin van vorenvermelde bepalingen. De omstandigheid dat haar echtgenoot, beweer-delijk, het beheer voert over het bedrijf van Van Rhee, althans als bedrijfsleider optreedt, maakt dit niet anders, reeds nu hij niet zelf-standig beheert - en verzoekster dus niet zelf-standig mede-beheert - , doch het beheer door Van Rhee krachtens arbeidsverhouding met deze waarneemt.&#13;
Indien overigens het betoog van verzoek-ster wel zou worden gevolgd, zou dat moeten leiden tot de conclusie dat verzoekster en/of haar echtgenoot de ligboxenstal en het daarin aangehouden runderbestand ook gebruiken voor het leveren van melk of zuivelprodukten, zoals zij in dat geval, nu onaannemelijk is dat over een referentiehoeveelheid van ten hoog-ste 60 000 kg wordt beschikt, op grond van artikel 2, lid 2, onder b. van de Beschikking niet in aanmerking zou komen voor premie.&#13;
Nu ook overigens niet is gebleken dat het bestreden besluit in aanmerking komt om te worden vernietigd op een of meer van de gronden, vermeld in artikel 5 van de Wet ad-ministratieve rechtspraak bedrijfsorganisatie, moet het beroep worden verworpen.&#13;
Dienovereenkomstig wordt beslist.&#13;
6. De beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1994-12-01 00:00:00</published><modified>1993-04-05 00:00:00</modified><editiondate>1994-12-01</editiondate><htmlpath>https://denhollander.info/artikel/5226</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6781</id><udhid>UDH:TvAR/6781</udhid><titel>'J.J.H. / de lijst der geldelijke regelingen in de ruilverkaveling 'De Bjirmen' (TvAR 1991/4453)</titel><searchwords><searchword>TvAR 3/1991</searchword><searchword>TvAR 1991/4453</searchword><searchword>UDH:TvAR/6781</searchword></searchwords><attachments><attachment><name>1991_nr 3_Rechtspraak_4453.pdf</name><extention>pdf</extention><url>https://denhollander.info/download/6506/ci</url></attachment></attachments><inleiding>Landinrichtingswet,&#13;
art. 212 jo. 150&#13;
Reclamant dient in zijn hoedanigheid van&#13;
pachter bezwaar in tegen de lijst der geldelijke&#13;
regelingen. Ontvankelijkheid.&#13;
De rechtbank is van oordeel dat art. 212&#13;
Landinrichtingswet impliciet ook pachters,&#13;
die van mening zijn dat hun aanspraken in&#13;
verband met het plan van toedeling niet volledig&#13;
zijn gehonoreerd, de mogelijkheid geeft&#13;
een schadevergoeding toe te kennen door&#13;
middel van bezwaar te maken tegen de lijst&#13;
der geldelijke regelingen. Ook uit de wetsgeschiedenis&#13;
van de Landinrichtingswet&#13;
blijkt niet dat de wetgever uitdrukkelijk heeft&#13;
willen regelen dat pachters deze mogelijkheid,&#13;
die voor hen onder vigueur van de&#13;
Ruilverkavelingswet 1954 wel bestond,&#13;
thans niet meer hebben. Geen schade voor&#13;
reclamant wegens structuurbederf van de&#13;
kavel, verlaging van de schattingswaarde&#13;
kan in beginsel in de pachtprijs tot uiting&#13;
worden gebracht. Bij de beoordeling of er bij&#13;
de toedeling een afstandsvergroting is opgetreden&#13;
ten opzichte van de inbrengsituatie,&#13;
dient de gehele toedeling vergeleken te&#13;
worden met de gehele inbreng. </inleiding><content>Rechtbank Leeuwarden, 1 november 1990&#13;
(Mrs. De Vries, Van Gelder en Van der Meer)&#13;
J.J.H., reclamant tegen de lijst der geldelijke&#13;
regelingen in de ruilverkaveling 'De&#13;
Bjirmen'; enz.&#13;
Rechtsoverwegingen&#13;
Standpunt van de reclamant&#13;
Nu de CLC bereid is de post 'ontwateringsdiepte'&#13;
op zijn LGR ad ƒ 4708,- te&#13;
schrappen trekt reclamant hiertegenover 4&#13;
bezwaren in, zodat alleen thans nog resteert&#13;
zijn bezwaar tegen kavel 29099. Reclamants zoon JJ. Hettinga is eigenaar&#13;
van dit perceel en reclamant de pachter en als&#13;
zodanig wenst hij vergoeding voor waardevermindering&#13;
van deze kavel vanwege structuurbederf&#13;
en voor de omstandigheid dat&#13;
deze kavel op grotere afstand ligt van de&#13;
bedrijfsgebouwen dan de aanvankelijk (voor&#13;
het PVT) door hem gepachte kavel 29040.&#13;
Destijds is door de Heidemij alle bovengrond&#13;
van dit perceel 29099 in de sloten&#13;
geschoven, waardoor er totaal geen teelaarde&#13;
meer op aanwezig is.&#13;
De door de Lic aangeboden vermindering&#13;
van de aanslag op de LGR van zijn zoon tot&#13;
een bedrag van ƒ 1152,- acht reclamant niet&#13;
voldoende omdat het zijns inziens 10 jaar&#13;
duurt voordat de grond weer in orde is.&#13;
Standpunt van de Lic&#13;
Er is een herschatting geweest van het&#13;
onderhavige perceel. De grond is nu een punt&#13;
lager geschat, namelijk op 16 punten in plaats&#13;
van op 17 punten. Het voorstel van de Lic is&#13;
om hiervoor overeenkomstig de norm&#13;
ƒ 1152,- in mindering te brengen.&#13;
Als men wil praten over afstandsvergroting&#13;
moet de gehele toedeling worden&#13;
vergeleken met de gehele inbreng.&#13;
Standpunt van de CLC Op de gronden als&#13;
weergegeven in de pleitnotitie concludeert&#13;
de CLC ten aanzien van het bezwaar met&#13;
betrekking tot kavel 29099 reclamants zoon&#13;
in de LGR te crediteren met een bedrag van&#13;
ƒ1152,-, ten aanzien van het bezwaar met&#13;
betrekking tot de ontwateringsdiepte de&#13;
aanslag daarvoor ad ƒ 4708,- op de LGR van&#13;
reclamant te schrappen en ten aanzien van&#13;
de overig gehandhaafde en ter&#13;
terechtzitting ingetrokken bezwaren tot afwijzing.&#13;
Beoordeling van het bezwaar&#13;
De ter terechtzitting ingetrokken bezwaren&#13;
zal de rechtbank afwijzen, met dien&#13;
verstande dat de in de LGR van reclamant de&#13;
post ontwateringsdiepte dient te worden geschrapt.&#13;
Het resterende bezwaar met betrekking tot&#13;
kavel 29099 valt uiteen in 2 onderdelen: a.&#13;
structuurbederf van het betreffende perceel&#13;
b.het toegedeeld zijn van dit pachtperceel&#13;
op grotere afstand van de bedrijfsgebouwen&#13;
dan het ingebrachte pachtperceel 29040.&#13;
Dit bezwaar is door reclamant ingediend&#13;
als pachter. De vraag doet zich voor of&#13;
reclamant in deze hoedanigheid ontvankelijk&#13;
is in een bezwaar tegen de LGR.&#13;
Artikel 212 Landinrichtingswet, aangevende&#13;
de inhoud van de LGR, lijkt slechts het&#13;
oog te hebben op verrekenposten voor eigenaren,&#13;
zodat ook die alleen bezwaren tegen&#13;
de LGR zouden kunnen inbrengen.&#13;
Artikel 212 sub c onder 20 geeft echter aan&#13;
dat als inhoud van de LGR ook opgave gedaan&#13;
moet worden van geldelijke regelingen&#13;
als gevolg van toepassing van art. 150 Landinrichtingswet.&#13;
Dit artikel spreekt over aanspraken van&#13;
pachters in verband met het plan van toedeling.&#13;
De rechtbank is derhalve van oordeel dat&#13;
art. 212 Landinrichtingswet impliciet ook&#13;
pachters, die van mening zijn dat hun aanspraken&#13;
in verband met het plan van toedeling&#13;
niet volledig zijn gehonoreerd, de&#13;
mogelijkheid geeft een schadevergoeding&#13;
toe te kennen door middel van bezwaar te&#13;
maken tegen de LGR.&#13;
Ook uit de wetsgeschiedenis van de&#13;
Landinrichtingswet blijkt niet dat de wetgever&#13;
uitdrukkelijk heeft willen regelen dat&#13;
pachters deze mogelijkheid, die voor hen&#13;
onder vigueur van de Ruilverkavelingswet&#13;
1954 wel bestond, thans niet meer hebben.&#13;
Op grond van het bovenstaande acht de&#13;
rechtbank reclamant ontvankelijk in dit bezwaar,&#13;
zodat zij tot de behandeling daarvan&#13;
zal overgaan.&#13;
Perceel 29099 is opnieuw geschat naar&#13;
aanleiding van het bezwaar hetgeen heeft&#13;
geleid tot een lagere waardering met 1 punt.&#13;
De Lic heeft toegezegd de LGR van reclamants&#13;
zoon, de eigenaar, hiervoor te zullen&#13;
crediteren met een bedrag van ƒ 1152,-.&#13;
Lagere waardering van de grond kan in&#13;
beginsel in de pachtprijs tot uiting worden&#13;
gebracht, zodat op dat punt geen schade voor&#13;
reclamant behoeft te ontstaan. Mocht&#13;
reclamant hebben willen stellen dat hij&#13;
daarnaast nog schade lijdt ten gevolge van&#13;
verminderde opbrengsten die niet in de&#13;
pachtprijs kan worden verrekend ten gevolge&#13;
van de door de Lic aan de litigieuze kavel&#13;
verrichte werkzaamheden, merkt de rechtbank&#13;
op dat ter terechtzitting is gebleken dat&#13;
deze kavel na bedoelde werkzaamheden 8 jaar lang zonder klachten door een ander is&#13;
geëxploiteerd alvorens reclamant in 1986&#13;
deze grond in gebruik nam. In dit licht bezien&#13;
is reclamant er naar het oordeel van de rechtbank&#13;
niet in geslaagd enige schade als vorenbedoeld&#13;
in die zin aannemelijk te maken.&#13;
Bij de beoordeling of er bij de toedeling&#13;
een af stands vergroting is opgetreden ten opzichte&#13;
van de inbrengsituatie, dient de gehele&#13;
toedeling vergeleken te worden met de gehele&#13;
inbreng. Vergelijking op grond van de&#13;
kaarten die als bijlagen zijn gevoegd bij het&#13;
proces-verbaal van de behandeling van dit&#13;
bezwaar ten overstaan van de rechter-commissaris&#13;
maakt duidelijk dat van afstandsvergroting&#13;
als hierboven bedoeld geen&#13;
sprake is.&#13;
Het bovenoverwogene leidt ertoe dat de&#13;
rechtbank het bezwaar in ieder geval zal&#13;
afwijzen. Enz.</content><legacyfootnotes/><footnotes><footnote/></footnotes><auteurs>Mrs. De Vries, Van Gelder en Van der Meer</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6781</htmlpath></article>
</articles></edition>
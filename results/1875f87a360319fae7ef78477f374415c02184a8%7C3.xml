<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>4864</id><udhid>UDH:TvAR/4864</udhid><titel>Janssen / Gooren (TvAR 1998/4921)</titel><searchwords><searchword>TvAR 7/8/1998</searchword><searchword>TvAR 1998/4921</searchword><searchword>UDH:TvAR/4864</searchword></searchwords><attachments><attachment><name>1998_nr 78_Rechtspraak_4921.pdf</name><extention>pdf</extention><url>https://denhollander.info/download/4806/ci</url></attachment></attachments><inleiding>Pachtwet, art. 25&#13;
&#13;
Tussenarrest: Pachter heeft in 1988 100.000 kg melkquotum verkocht met een eigen perceel grond. Er resteerde nog 58.172 kg, dit is meer dan het deel van het quotum dat met het gepachte samenhangt. Derhalve heeft pachter geen wanprestatie gepleegd door een deel van het quotum te verkopen. Inmiddels is in de hoger beroep fase komen vast te staan dat de pachtovereenkomst is geëindigd per 31 december 1991. Op dat tijdstip had pachter het met het gepachte samenhangende deel van het melkquotum behoren over te dragen. Hij zal dat alsnog moeten doen. Voorts zal hij schadevergoeding moeten betalen omdat verpachter vijf jaar lang niet over het quotum heeft kunnen beschikken. Bij de overdracht van het quotum kan de schadevergoeding worden verrekend met de door de verpachter voor het quotum te betalen vergoeding. Pachter heeft zijn bedrijf uitgeoefend samen met derden op onder meer het gepachte land. Het melkquotum is gaan samenhangen met onder meer het gepachte land. Het staat de pachter niet vrij bij het einde van de pachtovereenkomst de grond aan de verpachter op te leveren zonder deze in de gelegenheid te stellen tevens het daarmee samenhangende melkquotum te verwerven. Dit wordt niet anders indien de pachter zijn bedrijf uitoefent samen met derden en het gebruik in samenwerkingsverband inbrengt. De pachter behoort dan dusdanige regelingen te treffen dat hij de volledige zeggenschap houdt over het gepachte en de daarmee samenhangende rechten. Eindarrest: Veroordeling om mede te werken aan overdracht melkquotum en berekening van de schadevergoeding wegens te late levering op basis van een redelijke leaseprijs. Rentebesparing door het eerst later betalen van de vergoeding voor het melkquotum in mindering gebracht op schadevergoeding wegens te late levering.</inleiding><content>ARREST VAN 22 NOVEMBER 1994&#13;
Alphonsus Theodorus Hermanus Janssen, wonende te Groeningen, gemeente Vierlings-beek, appellant, procureur: mr. H.M.G. van Lotringen,&#13;
tegen&#13;
Jacobus Johannes Theodorus Gooren, wonende te Groeningen, gemeente Vierlings-beek, geïntimeerde, procureur: mr. H. van der Linden.&#13;
Het geding in eerste aanleg&#13;
De pachtkamer van het kantongerecht te Box-meer heeft op 14 augustus 1990 en 29 januari&#13;
1991 rolbeschikkingen gegeven en op 12 mei&#13;
1992 eindvonnis gewezen in een geding tussen appellant, Janssen, en geïntimeerde, Gooren. Deze beslissingen worden in fotocopie aan dit arrest gehecht. Naar de inhoud daarvan wordt verwezen.&#13;
Het geding in hoger beroep&#13;
Janssen is bij exploit van 11 juni 1992 in hoger beroep gekomen van bovengenoemde beslis-singen met gelijktijdige dagvaarding van Gooren voor dit hof.&#13;
Bij memorie van grieven heeft Janssen zeven grieven aangevoerd en toegelicht, de grond-slag van de eis en de eis gewijzigd, bewijs aan-geboden en geconcludeerd dat het de pachtka-mer van het hof moge behagen te vernietigen het vonnis onder rolnummer PK 5/89 op 12 mei 1992 tussen partijen door de pachtkamer van het kantongerecht te Boxmeer gewezen en opnieuw rechtdoende alsnog: A. Te ontbinden c.q. ontbonden te verklaren wegens herhaalde en ernstige wanprestatie zij-dens de pachter, de ten processe bedoelde pachtovereenkomsten tussen partijen ten aan-zien van de in het request in eerste aanleg aan-geduide percelen grond, althans ten aanzien van de door toedoen van de pachter niet nader bekende percelen grond c.q. de inmiddels door&#13;
de pachtkamer Boxmeer c.q. het gerechtshof in hoogste instantie daartoe aangewezen per-celen grond danwel de pachtrelatie voor niet nader te noemen percelen te ontbinden tot een totale grootte van oorspronkelijk 5.47.88 hectare land danwel op grond van het vonnis van 12 mei 1992 van de pachtkamer Boxmeer. Land ter grootte van alsdan 4.44.48 ha zulks ex tune dat wil zeggen 1 november 1987 althans subsidiair half november 1988 althans met ingang van zodanig tijdstip als het ge-rechtshof in goede justitie mocht vernemen dat behoort.&#13;
B. Partij Gooren te veroordelen alsnog de achterstallige pachtpenningen over de jaren 1988 en 1989 te voldoen derhalve in het totaal ƒ 1635.40 ofwel voor beide jaren ƒ 3.270,80.&#13;
C. Subsidiair voor recht te verklaren dat er sprake is van een feitelijke beëindiging van de onderhavige pachtovereenkomst of overeen komsten tussen partijen door eenzijdige of feitelijke beëindiging van de kant van de pach- ter ten aanzien van het geheel van het gepach- te, daar de pachter weigerachtig is gebleven het terzake door de verpachter aangeboden perceel in gebruik te nemen en eveneens wei gerachtig is gebleven ter zake redelijk te onderhandelen en te overleggen en het zonder recht of titel en het zonder voldoening van een tegenprestatie occuperen van een perceels gedeelte van 1.87 ha niet kan worden be- schouwd als het geven van uitvoering aan de pachtovereenkomst of pachtverhouding tus- sen partijen\althans nog meer subsidiair te verklaren voor recht, dat feitelijke beëindiging heeft plaats gevonden van een gedeelte van het areaal van de ten processe genoemde pacht overeenkomst, en deze verklaring voor recht eveneens te geven ex tune.&#13;
D. Zowel primair als subsidiair als zelfstandi- ge vordering op grond van beëindiging van de pachtovereenkomst ex artikel 25 lid 2 van de Pachtwet, Gooren te veroordelen het op het gepachte rustende melkquotum - een evenre- dig gedeelte van het voorheen op zijn gehele bedrijf rustende melkquotum - uitgaande van een totale omvang van het gepachte oorspron- kelijk van 5.47.80 hectare ter beschikking te stellen van Janssen na terzake eerst opgave van het betreffende quotum te hebben gedaan en voorzoveel nodig Gooren te veroordelen te&#13;
bewerken dat hij mede doet overdragen het ten name van een broer en zus van Gooren te weten Johanna Gertruida, Antoinetta Gooren en Johannes, Petrus, Henricus Gooren wonen-de te Groeningen gemeente Vierlingsbeek welk quotum echter mede rust op het totaal op Gooren gepachte areaal over te dragen en over te schrijven aan partij Janssen c.q. aan partij Janssen ter beschikking te stellen zulks op straffe en onder verbeurte van een boete van ƒ 500,- per dag, voor elke dag dat hij daarmee in gebreke mocht blijven, eveneens ingaande twee dagen na bereke-ning van het ten deze te wijzen arrest en tevens voor recht te verklaren dat geïntimeer-de aan appellant als vergoeding voor het behoud van het op het gepachte betrekking hebbende melkquotum c.q. ter zake wan-prestatie met betrekking tot het niet tijdig leveren, en het niet kunnen leveren van het daarop rustende melkquotum c.q. tevens ter zake het onrechtmatig gebruik vanaf het moment van ontbinding c.q. vaststellen van feitelijke beëindiging van de pachtovereen-komst, en/althans het onrechtmatig gebruik van Gooren van het melkquotum en het wanpresteren van Gooren het quotum aan Janssen over te dragen vanaf het moment van beëindiging van de pachtovereenkomst na afwijzing van het verlengingsverzoek, Gooren te veroordelen en appellant een schadever-goeding c.q. schadeloosstelling te voldoen, nader op te maken bij staat en te vereffe-nen volgens de wet aan de hand van de door geïntimeerde te verstrekken gegevens, met betrekking tot de aard en de omvang van het op die gronden rustende quotum, ter zake het oorspronkelijke gepachte voor verkoop door Gooren van quotum aan der-den, waarbij het oorspronkelijke gepachte wordt bepaald op een grootte van 5.47.80 hectare, alles te vermeerderen met de wettelijke rente over deze bedragen vanaf het indienen van het verzoekschrift in eerste aanleg, althans vanaf zodanig moment als het hof in goede justitie redelijk en billijk mocht achten. E. Geïntimeerde zowel primair als subsidiair te veroordelen in de kosten van de procedure in beide instantiën, en alle ten deze uit te spreken veroordelingen uitvoerbaar te verklaren bij voorraad.&#13;
Bij memorie van antwoord heeft Gooren ver-weer gevoerd, bezwaar gemaakt tegen de aan-vulling en wijziging van eis, bewijs aangebo-den en geconcludeerd tot niet-ontvankelijk verklaring van Janssen in zijn vorderingen, althans afwijzing van die vorderingen met (lees:) bekrachtiging van het vonnis waarvan beroep, zonodig onder verbetering en/of aan-vulling van gronden met veroordeling van Janssen in de kosten van het hoger beroep. Janssen heeft tegen het vonnis van 12 mei 1992 waarvan beroep de volgende grieven aangevoerd:&#13;
Grief 1&#13;
Ten onrechte heeft de pachtkamer van het kantongerecht te Boxmeer in het vonnis d.d. 12 mei 1992 overwogen:&#13;
"Op de vermelde gronden oordeelt de pacht-kamer dat de aan Gooren gerichte verwijten onvoldoende zijn om een ontbinding te recht-vaardigen."&#13;
Gnef2&#13;
Ten onrechte heeft de pachtkamer van het&#13;
kantongerecht te Boxmeer in het vonnis a quo&#13;
overwogen:&#13;
"Dat het conflict in deze is ontstaan doordat partijen geen redelijk overleg met elkaar kon-den voeren, terwijl in een later stadium de bemiddeling van raadslieden en derden even-min tot overeenstemming over de vaststelling van de grond kon leiden. Beide partijen meen-den rechten te hebben die door de ander niet werden erkend. In de daardoor ontstane onduidelijke situatie zijn de omstreden han-delingen verricht. De schuldvraag kan niet overwegend ten nadele van de een of de andere partij worden beantwoord."&#13;
Grief 3&#13;
Ten onrechte overweegt de pachtkamer te&#13;
Boxmeer:&#13;
"Gezien de constante en vele pogingen die door Gooren in het werk zijn gesteld, om het door hem gepachte land in gebruik te verkrij-gen, kan worden vastgesteld, dat bij benade-ring niet is voldaan aan de eisen van feitelijke beëindiging."&#13;
Grief 4&#13;
Ten onrechte overweegt de pachtkamer van&#13;
het kantongerecht te Boxmeer in het vonnis a&#13;
quo:&#13;
"De bereidheid tot pachtbetaling is steeds aanwezig geweest, het bedrag is beschikbaar, en die beschikbaarheid is bekend. Het ver-schuldigde bedrag dient te worden vastgesteld naar evenredigheid van de gebruikte grond te weten 2.40 hectare, uitkomende op ƒ 713,— per jaar, in totaal derhalve op ƒ 1426,- tot bet-aling van welk bedrag Gooren zal worden veroordeeld."&#13;
Grief 5&#13;
Ten onrechte heeft de pachtkamer van het&#13;
kantongerecht te Boxmeer overwogen:&#13;
"Voor zover er quotum ten gunste van Jans-sen op de grond rust kan deze bij het einde van de pachtovereenkomst mee geleverd wor-den, aldus is onbestreden door Gooren ge-steld. Op zichzelf is de verkoop van eigen grond met quotum niet verwijtbaar zolang daardoor de belangen van de verpachter niet zijn geschaad."&#13;
Grief 6&#13;
Ten onrechte heeft de pachtkamer van het&#13;
kantongerecht te Boxmeer overwogen:&#13;
"Nu de pachtovereenkomsten niet worden ontbonden is er geen grond om een eventuele quotumclaim van Janssen toe te wijzen."&#13;
Grief 7&#13;
Ten onrechte heeft de pachtkamer van het kantongerecht te Boxmeer overwogen en beslist dat de ingestelde vordering moet wor-den afgewezen, behoudens ten aanzien van de pachtsommen.&#13;
De vaststaande feiten&#13;
Tussen partijen lopen enkele processen zoals hieronder te vermelden. Beide partijen verwij-zen in de processtukken naar feiten en om-standigheden die in de diverse lopende pro-cessen zijn vermeld alsmede naar de beschik-king van dit hof van 22 oktober 1992. Het hof zal daarom bij de vaststelling van de feiten&#13;
geen verschil maken tussen wat in welke pro-cedure is komen vast te staan en tevens als vaststaande aannemen hetgeen als vaststaande is vermeld in genoemde beschikking van het hof. In hoger beroep kan van de volgende als erkend dan wel niet of onvoldoende betwiste feiten worden uitgegaan.&#13;
- Bij vonnissen van de pachtkamer van het kan tongerecht te Boxmeer gewezen op 12 maart 1985 tussen Gooren en (de rechtsvoorgangers van) Janssen zijn drie pachtovereenkomsten vast gelegd en wel betreffende de percelen kadastraal bekend gemeente Vierlingsbeek, sectie B, nrs. 918, 1222, 1223 ged. en 1878 ter gezamenlijke grootte van 1.86.90 ha, sectie A nr. 1266 ter grootte van 1.03.30 ha en sectie A nrs. 257 en 1265 ter gezamenlijke grootte van 2.5760 ha.&#13;
- Deze percelen zijn door Janssen ingebracht in de ruilverkaveling "Overloon-Merselo" en ook weer aan hem toegedeeld zulks voor 1.86.90 ha ongeveer ter plaatse van de inbreng en voor het overige op een andere plaats dan die van de inbreng. Met de pachtovereenkom- sten betreffende de ingebrachte percelen is daarbij geen rekening gehouden bij gebreke van een tijdige registratie daarvan.&#13;
- In rechtsoverweging 3 van de beschikking van dit hof van 22 oktober 1992 (ten processe overgelegd) is overwogen dat de zesjarige duur van de overeenkomsten eindigde op 31 december 1991 en dat opzegging tijdig en rechtsgeldig heeft plaats gevonden. In die beschikking is voorts het verzoek van Gooren om verlenging afgewezen.&#13;
- Partijen verschillen van mening omtrent de gevolgen van de omstandigheid dat bij de ruil verkaveling geen rekening is gehouden met de pachtovereenkomsten. Zij zijn in der minne niet tot overeenstemming gekomen omtrent de ligging van de percelen waarop de pacht overeenkomsten betrekking hebben of beho- ren te krijgen. Gooren heeft zich daarom tot de pachtkamer van het kantongerecht te Box meer gewend met ondermeer de vordering de gronden aan te wijzen waarop de pachtover- eenkomsten thans betrekking hebben. Genoem- de pachtkamer heeft bij vonnis van 12 mei 1992 een dergelijke aanwijzing gedaan. Jans- sen heeft (ondermeer) tegen dit vonnis hoger beroep ingesteld. Deze zaak is bij het hof aan- hangig onder rolnummer P 92/062.&#13;
- Gooren exploiteert samen met een broer en een zus een bedrijf. In 1988 is 5.26.48 ha eigen grond, bij dat bedrijf in gebruik, verkocht samen met 100.000 kg melkquotum (zie be- schikking hof 22.10.1992). Daarna resteerde voor het jaar 1989/1990 een quotum van 58.172 kg (zie opgave produktschap voor zui- vel d.d. 27.11.1989, produktie bij pleitnota Gooren d.d. 13 november 1990).&#13;
- Partijen verschillen van mening omtrent de gevolgen van de gedragingen van Gooren met betrekking tot de gronden in geschil. Janssen meent dat Gooren zich zodanig heeft gedra- gen, dat de pachtovereenkomsten reeds vóór 31 december 1991 geheel of gedeeltelijk zijn geëindigd of behoren ontbonden te worden door wanprestatie (onrechtmatige occupatie en niet betalen van de pachtpenningen) al thans prijsgeven van rechten door Gooren. Voorts is Janssen van mening dat Gooren in strijd met de voor hem uit de pachtovereen- komst voortvloeiende verplichtingen melk quotum heeft verkocht. Janssen is van oordeel dat ook dit wanprestatie oplevert. Voorts vor- dert hij overdracht van het met het gepachte samenhangende melkquotum nu de pacht overeenkomst is geëindigd. Gooren betwist grotendeels het door Janssen gestelde en gevorderde. De pachtkamer van het kanton gerecht te Boxmeer heeft bij vonnis van 12 mei 1992 de vordering van Janssen groten deels afgewezen. Janssen heeft tegen dit von- nis hoger beroep ingesteld. Deze zaak is bij het hof aanhangig onder rolnummer P 92/061. Ambtshalve is het het hof voorts bekend dat Janssen bij de pachtkamer van het kantonge- recht te Boxmeer een vordering aanhangig heeft gemaakt, kort samengevat strekkende tot veroordeling van geïntimeerde Gooren alsmede J.G.A. Gooren en J.B.H. Gooren om aan Janssen te doen overdragen het met het gepachte samenhangende melkquotum alsme- de om aan Janssen te betalen een schadever- goeding wegens het in gebruik blijven van het melkquotum bij Gooren althans Gooren en genoemde derden. Genoemde pachtkamer heeft bij vonnis van 4 januari 1994 zich onbe- voegd verklaard kennis te nemen van de vor- deringen voor zover ingesteld tegen J.G.A. Gooren en J.P.H. Gooren en voor het overige bepaald dat eerst voortgeprocedeerd zal wor-&#13;
den nadat het hof in de zaken P 92/061 en P 92/062 eindarrest zal hebben gewezen of deze zaken anderszins zijn geëindigd. Janssen heeft hoger beroep ingesteld tegen dit vonnis. Deze zaak is bij het hof aanhangig onder rolnum-mer P 94/009.&#13;
De beoordeling van het beroep&#13;
1. Janssen heeft het hoger beroep tegen de rol- beschikkingen van de pachtkamer van het kantongerecht te Boxmeer van 14 augustus 1990 en 29 januari 1991 ingetrokken bij memorie van grieven (pagina 16 onder III.4). Bespreking en beoordeling van die rolbe- schikkingen kan derhalve in hoger beroep achterwege blijven.&#13;
2. Janssen heeft in hoger beroep zijn eis en de gronden, waarop deze is gebaseerd, gewijzigd en aangevuld. Gooren heeft daartegen bij memorie van antwoord bezwaar gemaakt. Gooren heeft derhalve niet bij akte ter rolle bezwaar gemaakt, weshalve aan het bezwaar voorbij moet worden gegaan. Dit brengt mede dat het hof de gronden van de eis en de eis zelf zal dienen te beoordelen zoals Janssen deze in hoger beroep heeft geformuleerd.&#13;
3. Janssen heeft in zijn memorie van grieven op diverse plaatsen vermeld dat hij de grond slag van zijn eis aanvult en wijzigt en dat hij ook zijn eis wijzigt. Niet geheel duidelijk is welke passages leiden tot welke wijzigingen. Nu echter Janssen het petitum opnieuw heeft geformuleerd aan het slot van de memorie van grieven is duidelijk wat Janssen uiteindelijk aan het hof ter beoordeling wenst voor te leg gen. De kennelijke strekking van het appel is om het geschil tussen partijen in volle omvang aan het hof voor te leggen op basis van de aangevulde en gewijzigde eis. Het hof zal eerst in het algemeen de stellingen van Goor en bespreken en daarna voorzover nog nodig op de afzonderlijke grieven ingaan.&#13;
4. Ten processe staat vast, dat de pachtover- eenkomsten tussen partijen in ieder geval uiterlijk op 31 december 1991 zijn geëindigd. Janssen vordert dat de pachtovereenkomsten reeds met ingang van een eerder tijdstip zullen worden ontbonden althans ontbonden ver klaard wegens wanprestatie van Gooren. In de memorie van grieven op bladzijde 8/9 onder de nummers 1 tot en met 6 vat Janssen&#13;
samen wat volgens hem de wanprestatie van Gooren inhoudt. Hij geeft de volgende op-somming:&#13;
a. Gooren heeft zich middels eigenrichting gronden toegeëigend waarvan later is geble- ken dat deze in een normale procedure nim- mer zouden zijn aangewezen als onder de pachtovereenkomst vallende.&#13;
b. Gooren heeft geweld gebruikt bij het occu- peren van deze gronden en Janssen met ge- weld bedreigd. Hij heeft voorts niet willen medewerken aan minnelijk overleg.&#13;
c. Gooren heeft de overige gronden niet ge- bruikt naar hun aard en bestemming zonder daarvan uitdrukkelijk afstand te doen en heeft daarmee een voor Janssen ondraaglijke en onzekere situatie in het leven geroepen.&#13;
d. Gooren is in gebreke gebleven met het betalen van de pachtpenningen.&#13;
e. Gooren heeft zonder overleg met Janssen melkquotum verkocht dat mede rustte op de pachtgronden.&#13;
f. Gooren heeft - zo leest het hof de desbe- treffende passage - een situatie doen ontstaan waardoor hij geen zeggenschap over het quo- tum heeft doordat dit niet te zijnen name is geregistreerd.&#13;
5. Het hof overweegt ten aanzien van de aldus aangevoerde gronden het volgende.&#13;
ad a, b en c&#13;
De pachtkamer van het kantongerecht heeft overwogen dat het conflict is ontstaan door-dat partijen geen redelijk overleg met elkaar konden voeren, terwijl in een later stadium de bemiddeling van raadslieden en derden even-min tot overeenstemming over de vaststelling van de grond kon leiden, dat beide partijen meenden rechten te hebben die door de ander niet werden erkend, dat in de daardoor ont-stane onduidelijke situatie de omstreden han-delingen zijn verricht en dat de schuldvraag niet overwegend ten nadele van de ene of de andere partij kan worden beantwoord. Het hof onderschrijft deze overwegingen van de pachtkamer van het kantongerecht. Het is uit de overgelegde processtukken en correspon-dentie duidelijk dat er rechtens een voor par-tijen onzekere situatie was waardoor niet dui-delijk was welke gronden bewerkt mochten worden door Gooren. Gooren heeft kennelijk&#13;
een deel van de gronden laten liggen omdat deze bij de toedeling in het kader van de ruil-verkaveling niet aan Janssen waren toege-deeld, terwijl hij wel is gaan bewerken een perceel dat geheel of nagenoeg geheel samen-viel met een deel van het oorspronkelijke gepachte. In dat kader hebben zich kennelijk incidenten voorgedaan. Niet is komen vast te staan dat die incidenten in het licht van het-geen hiervoor is overwogen inhielden een zodanige wanprestatie van Gooren, dat daar-door ontbinding van de pachtovereenkomsten tussen partijen gerechtvaardigd was.&#13;
add&#13;
Gezien de hiervoor gerelateerde onzekere situatie is het evenzeer begrijpelijk, dat Gooren de pachtpenningen niet onvoorwaardelijk heeft betaald, maar deze tot zekerheid heeft gestort op een geblokkeerde rekening. Het hof onderschrijft de overwegingen van de pachtkamer van het kantongerecht, dat buiten toedoen van Gooren slechts een deel van de gronden door hem is gebruikt, zodat de pachtpenningen slechts ten dele verschuldigd zijn zoals door de pachtkamer van het kan-tongerecht berekend. Reeds hieruit blijkt, dat het niet betalen van de pachtpenningen geen de ontbinding van de pachtovereenkomsten rechtvaardigende wanprestatie van Gooren inhield.&#13;
ad e en ƒ&#13;
Ten processe is komen vast te staan, dat Gooren samen met een broer en een zuster een melkveehouderij exploiteert. Blijkens het-geen is verklaard bij mondelinge behandeling, voorafgaand aan de beschikking van het hof van 22 oktober 1992, resteert nog een opper-vlakte van 12.40.00 ha. In 1988 is een perceel van 5.26.48 ha verkocht met 100.000 kg melk-quotum. Blijkens de vastgelegde pachtover-eenkomsten was gepacht van Janssen 5.47.80 ha. Voorshands moet worden aangenomen - het hof komt nog terug op de verdere afwikkeling - dat ten dienste van de melkvee-houderij in het referentiejaar werd geëxploi-teerd een oppervlakte van 23.14.28 ha. Blij-kens de onder de feitenvaststelling vermelde opgave beschikte het bedrijf in 1988 over een quotum van 158.172 kg, zodat aan de gronden&#13;
waarop de pachtovereenkomsten betrekking hebben moet worden toegerekend een quo-tum van (158.172 : 23.14.28) x 5.47.80 = 37.440 kg. Uit de opgave van produktschap voor zuivel van 27 november 1989 blijkt, dat in 1988 na verkoop van 100.000 kg melkquo-tum resteerde een quotum van 58.172 kg. Niet is gebleken, dat na 1988 nog meer quotum is verkocht. Nu Gooren redelijkerwijs mocht aannemen dat een quotum in de orde van grootte van ruim 37.000 kg aan het gepachte is toe te rekenen terwijl 58.172 kg nog ter beschikking stond heeft Gooren door er aan mee te werken althans niet te verhinderen dat 100.000 kg quotum door zijn broer is verkocht geen ontbinding van de pachtovereenkomst rechtvaardigende wanprestatie gepleegd tegen-over Janssen. Het hof let hierbij mede op de mededeling ten processe van Gooren, erop neerkomende dat zo is gehandeld dat, indien hij zou worden veroordeeld tot overdracht van melkquotum aan Janssen, hij daaraan van-uit de nog aanwezige hoeveelheid melkquo-tum kan voldoen. De verkoop van het melk-quotum in 1988 kan op grond van een en ander niet tot ontbinding van de pachtover-eenkomsten leiden.&#13;
6. Janssen voert opnieuw aan, dat de pachtver- houding reeds eerder geheel of gedeeltelijk is geëindigd voor 31 december 1991 doordat Gooren zijn rechten op het gepachte, althans een deel daarvan, heeft prijs gegeven. Het hof verwijst naar en neemt over hetgeen het over wogen heeft in de beschikking van 22 oktober 1992 onder rechtsoverweging 7.&#13;
7. Janssen heeft de grondslag van zijn vorde- ring aldus aangevuld, dat in ieder geval nu de pachtovereenkomsten op 31 december 1991 zijn geëindigd, Gooren moet mede werken aan overdracht van een evenredig deel van het melkquotum aan Janssen, dan wel wegens het nalaten daarvan schadevergoeding moet beta- len en dat Gooren voorts behoort te betalen een schade-vergoeding omdat Janssen na het einde van de pachtovereenkomsten niet aan- stonds over het quotum heeft kunnen be- schikken.&#13;
Gooren voert ten verweer aan enerzijds, dat het melkquotum niet op zijn naam staat gere-gistreerd, zodat hij geen wanprestatie kan ple-gen, anderzijds, dat er een dusdanige regeling&#13;
is getroffen, dat bij het einde van de pachto-vereenkomst het evenredig deel van het quo-tum ten name van Janssen kan worden over-geschreven. Het hof overweegt hieromtrent als volgt.&#13;
a. De melkproduktie die heeft geleid tot toe- kenning van een melkquotum heeft kunnen plaatsvinden doordat enerzijds een melkvee- houderij is uitgeoefend op ondermeer het gepachte land, terwijl anderzijds dit land ter beschikking is gesteld voor het bedrijf. Het melkquotum is mitsdien gaan samenhangen met ondermeer het gepachte. Het staat de pachter niet vrij bij het einde van de pacht overeenkomst de grond aan de verpachter op te leveren zonder deze in de gelegenheid te stellen tevens het daarmee samenhangende melkquotum te verwerven. Dit wordt niet anders indien de pachter zijn bedrijf uitoefent samen met derden en het gebruik in een samenwerkingsverband inbrengt. De pachter behoort dan dusdanige regelingen te treffen dat hij de volledige zeggenschap houdt over het gepachte en de daarmee samenhangende rechten.&#13;
Verworpen wordt daarom de stelling van Gooren dat hij geen wanprestatie pleegt door het met het gepachte samenhangende quotum niet te doen overschrijven op Janssen omdat het quotum niet op zijn naam geregistreerd is.&#13;
b. Het voorgaande brengt mede dat Gooren, indien hij niet zorg draagt voor overschrijving van het met het gepachte samenhangende quotum naar Janssen, wanprestatie pleegt en veroordeeld kan worden tot het doen over schrijven van dit quotum dan wel tot schade vergoeding indien hij daartoe niet in staat is. De primaire verplichting is het mede werken aan het doen overschrijven. In het onderhavi- ge geval doet zich niet de situatie voor, dat Gooren daaraan niet kan medewerken. Immers hij stelt bij herhaling in de memorie van grieven, dat dusdanige regelingen zijn getroffen dat bij het einde van de pachtover- eenkomst het evenredige deel van het melk quotum kan worden overgeschreven naar Janssen. Ook reeds in eerste instantie bij ant- woord-akte van 31 maart 1992 heeft Gooren uitdrukkelijk gesteld dat hij nog in staat is het eventuele aandeel van Janssen in het melkquo- tum aan deze over te dragen bij het einde van&#13;
de pachtovereenkomst en heeft hij uitdrukke-lijk aangeboden, voorzover hij daartoe gebon-den is, om bij het einde van de pachtovereen-komst het evenredig deel van het quotum aan Janssen over te dragen. Gooren onderschrijft voorts in zijn memorie van antwoord de onder grief 5 aan de orde gestelde overweging van het kantongerecht te Boxmeer inhouden-de dat voorzover er quotum ten gunste van Janssen op de grond rust, deze bij het einde van de pachtovereenkomst meegeleverd kan worden. Nu inmiddels is gebleken, dat Goor-en niet in der minne wil medewerken aan een dergelijke overdracht staat niets in de weg aan een veroordeling van Gooren om alsnog op straffe van een dwangsom mede te werken aan een dergelijke overschrijving.&#13;
c. Rekening houdend met de rechten en ver- plichtingen die over en weer uit de pachtover- eenkomst voor partijen voortvloeien houdt het voorgaande tevens in dat tegenover de overschrijving van het evenredig deel van het melkquotum Janssen aan Gooren 50% van de waarde per 31 december 1991 daarvan dient te vergoeden.&#13;
d. Uit het voorgaande vloeit voorts voort, dat Gooren, nu hij vanaf het einde van de pacht overeenkomst het melkquotum aan Janssen heeft onthouden, een vergoeding ter zake aan Janssen dient te betalen. Weliswaar is eerst op 22 oktober 1992 definitief komen vast te staan dat de pachtovereenkomsten op 31 december 1991 zijn geëindigd, maar dit verandert niets aan hetgeen hiervoor is overwogen nu de mo- gelijkheid van hoger beroep mede brengt dat het risico, dat de verhouding anders blijkt te zijn dan aanvankelijk is vastgesteld, in het alge meen voor risico van de verliezende partij komt.&#13;
e. De pachtkamer van het kantongerecht is niet toegekomen aan een beoordeling van het geschil omtrent het melkquotum. Alle rele- vante gegevens zijn nog niet met voldoende zekerheid voorhanden. Het hof zal daarom nog geen eind-beslissing geven, maar de nader te noemen inlichtingen vragen. Nu echter par- tijen reeds langdurig procederen is het niet uitgesloten, dat zij thans onderling tot een regeling willen komen. Naar het voorlopig oordeel van het hof zou als volgt tussen par- tijen kunnen worden afgerekend.&#13;
- Gooren draagt er zorg voor dat 37.440 kg&#13;
melkquotum wordt overgeschreven naar Jans-sen.&#13;
- Janssen betaalt ter zake een vergoeding van f 74.880,-.&#13;
- Uitgaande van overschrijving van 1 januari 1995 betaalt Gooren aan Janssen ter zake van schadevergoeding wegens het missen van het quotum een bedrag gebaseerd op een redelijke lease-prijs derhalve f 37.440,- x 3 x f 0,40 = ƒ 44.928,-, waarvan de helft ƒ 22.464,-. Voors hands moet het redelijk worden geacht het schadebedrag te halveren nu weliswaar Jans- sen niet over het quotum heeft beschikt, maar anderzijds de vergoeding voor het quotum ook nog niet heeft betaald.&#13;
De zaak zal naar de rolzitting worden terug-verwezen voor uitlating van partijen over een eventuele regeling c.q., voor het geval zulk een regeling niet tot stand komt, voor het door Gooren bij akte in het geding brengen van alle jaarlijkse mededelingen betreffende registratie van het quotum vanaf de aanvang van de toekenning tot heden, alsmede van alle mei-telling-gegevens over die periode. Daarna zal Janssen in de gelegenheid worden gesteld te reageren op de akte van Gooren met produkties.&#13;
8. Uit hetgeen hiervoor is overwogen volgt, dat alle grieven moeten worden verworpen. Niettemin zal het vonnis van de pachtkamer van het kantongerecht deels moeten worden vernietigd in verband met de wijziging van eis in hoger beroep, en de terzake te geven beslis-sing dat de vordering van Janssen met betrek-king tot de overdracht van een evenredig deel van het melkquotum en de daarmee samen-hangende schadevergoeding wegens het niet tijdig overdragen toewijsbaar is. Bij eindarrest zal aldus worden beslist indien partijen niet in der minne tot overeenstemming komen. Het hof behoudt zich overigens ieder oordeel voor, ook omtrent de berekening van de ver-goeding voor het melkquotum en de vergoe-ding voor het niet ter beschikking hebben van het melkquotum, totdat de gevraagde gege-vens zijn overgelegd. Ook het oordeel om-trent de proceskosten wordt voorbehouden tot de eindbeslissing.&#13;
Beslissing&#13;
Het hof, rechtdoende in hoger beroep:&#13;
Verwijst de zaak naar de rolzitting van 18 januari 1995 voor uitlating van partijen omtrent een eventuele schikking c.q., indien zulk een schikking niet tot stand komt, ten-einde Gooren in staat te stellen de in overwe-ging 7 genoemde gegevens te verstrekken. Houdt iedere verdere beslissing aan.&#13;
ARREST VAN 14 JANUARI 1997&#13;
1.&#13;
Het verdere verloop van het geding in hoger beroep&#13;
Het hof heeft op 22 november 1994 een tusse-narrest gewezen.&#13;
Op naam van Jacobus Johannes Theodorus Gooren is een akte genomen, waarbij een aan-tal produkties is overgelegd. Vanwege Janssen is een antwoordakte genomen, waarbij 1 pro-duktie is overgelegd. Daarna zijn de stukken aan het hof overgelegd voor het wijzen van arrest&#13;
2. De verdere beoordeling van het&#13;
geschil in hoger beroep&#13;
2.1. Op 9 juli 1996 is met vermelding van Jacobus Johannes Theodorus Gooren als geïntimeerde een akte genomen. In die akte is onder meer vermeld, dat Jacobus Johannes Theodorus Gooren op 24 september 1995 is overleden nalatende tot zijn enige en algehele erfgename zijn zuster Johanna Gertruda Antonetta Gooren, die de erfenis heeft aan-vaard zonder beperkingen. J.G.A. Gooren voornoemd verklaart in die akte dat zij het geding hervat en de zaak voorzet op de laatste gedingstukken met dezelfde procureur, die in eerste instantie als zodanig is opgetreden, welke zinsnede het hof aldus opvat dat be-doeld is de procureur, die voor het overlijden van J.J.T. Gooren als zodanig is opgetreden. Bij antwoordakte heeft Janssen verklaard akkoord te gaan met deze wijze van overname van het geding.&#13;
Gezien het door J.G.A. Gooren gestelde en gezien de instemming van Janssen met de voortzetting van het geding door J.G.A. Gooren op de wijze als vermeld in de akte van 9 juli 1996 is de omstandigheid, dat de schor-sing van het geding niet is betekend aan Jans-sen met vermelding van de nieuwe procespar-&#13;
tij en een nieuwe procureurstelling, geen be-letsel om J.G.A. Gooren als geïntimeerde aan te merken.&#13;
2.2. J.G.A. Gooren zal in het navolgende als geïntimeerde worden aangeduid, de oor- spronkelijk geïntimeerde J.J.T. Gooren zal als Gooren worden aangeduid.&#13;
2.3. Het hof neemt hier over hetgeen is over wogen in het tussenarrest van 22 november 1994 en blijft daarbij. Zoals in dat arrest onder 8 is overwogen moeten alle grieven worden verworpen, maar zal het vonnis van de pacht- kamer van het kantongerecht niettemin moe ten worden vernietigd in verband met de wij- ziging van eis in hoger beroep en de terzake te geven beslissing dat de vordering van Janssen met betrekking tot overdracht van een evenre- dig deel van het melkquotum en de daarmee samenhangende schadevergoeding wegens het niet tijdig overdragen toewijsbaar is.&#13;
2.4. Het hof heeft in het tussenarrest onder 7e overwogen dat het niet uitgesloten is dat par- tijen in onderlinge overleg tot een oplossing komen. Het hof heeft op basis van de toen bekende gegevens en ervan uitgaande dat een spoedige afwikkeling zou kunnen plaatsvin den een voorlopig oordeel gegeven omtrent de wijze waarop tussen partijen zou kunnen worden afgerekend. Voorts heeft het hof nadere inlichtingen gevraagd voor geval par- tijen niet onderling tot een oplossing zouden komen. Uit de aktes van partijen blijkt, dat zij niet tot een oplossing zijn gekomen. Het hof zal daarom, rekening houdende met de nadere verstrekte gegevens, het geschil verder beoor- delen.&#13;
2.5. Zoals het hof in het tussenarrest onder 5 ad e en f heeft overwogen is komen vast te staan dat Gooren samen met een broer en een zuster een melkveehouderij exploiteert en dat blijkens hetgeen is verklaard bij mondelinge behandeling voorafgaand aan de beschikking van het hof van 22 oktober 1992 nog een oppervlakte resteert van 12.40.00 ha na ver koop in 1988 van een perceel van 5.26.48 ha en exclusief de grond die van Janssen was gepacht ter grootte van 5.47.80 ha. Blijkens het door geïntimeerde overgelegde overzicht van het Landbouw-Economisch Instituut welke gegevens niet deugdelijk zijn betwist, was de totale bedrijfsoppervlakte in het refe-&#13;
rentiejaar echter niet 23.14.28 ha, maar 24.10.00 ha. Het hof zal bij de berekening van het over te dragen quotum van laatstgenoem-de oppervlakte uitgaan.&#13;
2.6. Door Janssen is bij inleidend verzoek schrift in eerste aanleg gesteld dat partij Gooren een melkveebedrijf heeft. Ook overi- gens is in de stukken steeds gesproken over een melkveebedrijf of melkveehouderij. In een eerder stadium van de procedure is niet ge- steld en evenmin is anderszins gebleken, dat een deel van de gronden voor andere doelein- den zou zijn gebezigd dan ten dienste van de melkveehouderij. Ook grond gebruikt voor de teelt van veevoer voor eigen gebruik dient te worden meegerekend. Door Janssen is onvoldoende gesteld om tot een ander oordeel te komen. Ook de omstandigheid, dat enkele percelen wellicht niet vast in pacht waren bij Gooren, brengt in het onderhavige geval niet mede, dat deze percelen buiten de totale aan de melkveehouderij toe te rekenen oppervlak te grond gehouden moeten worden.&#13;
2.7. Door het hof is in het tussenarrest onder 7c overwogen, dat tegenover de overschrij- ving van het evenredig deel van het melkquo- tum Janssen aan Gooren 50% van de waarde daarvan per 31 december 1991 dient te ver goeden. Blijkens de door geïntimeerde ver strekte gegevens was het quotum voor het jaar 1983/1984 193.712 kg. Het quotum was toen per ha dus 193.712 kg : 24.10.00 = 8037.89 kg. Rekening houdende met de verschillende wij- zigingen beliep het quotum per ha derhalve voor het seizoen 1991/1992 nog 6476 kg, der halve totaal voor het verpachte deel 35.475 kg. Het hof zal in de berekening dus uitgaan van die hoeveelheid en wel met een vetpercentage van 3.74% zoals eveneens in de opgaven is vermeld.&#13;
2.8. De waarde van dit quotum dient per ulti- mo 1991 gesteld te worden op ƒ 1,- per pro cent vet, derhalve totaal op 3.74 x 35.475 = ƒ 132.677,- , zodat Janssen bij overdracht van het genoemde quotum door geïntimeerde zal dienen te betalen een bedrag van ƒ 66.338,- te vermeerderen met de hierna te vermelden ren- tevergoeding over vijf jaren, derhalve totaal f 88.775,-.&#13;
2.9. Zoals door het hof in het tussenarrest onder 7d is overwogen dient aan Janssen een&#13;
vergoeding te worden betaald nu hem vanaf het einde van de pachtovereenkomst het melkquotum is onthouden. Het hof zal bij de berekening van deze vergoeding ervan uit-gaan, dat per 1 januari 1992 had behoren te worden overgedragen en dat op korte termijn na het uitspreken van dit arrest de overdracht alsnog zal plaatsvinden. De schadeberekening zal zich aldus uitstrekken over de jaren 1992 t/m 1996. De schade zal worden gesteld op de geschatte lease-prijs voor het quotum inclu-sief renteverlies. Bij de berekening wordt een rentevoet van 6% aangehouden. Bij de bere-kening wordt er voorts rekening mee gehou-den, dat de veronderstelde rente op de lease-termijnen niet van de aanvang af berekend behoort te worden, maar per jaar, terwijl over de niet betaalde quotumvergoeding reeds vanaf 1 januari 1992 rente moet worden bere-kend. Een dergelijke renteberekening is rede-lijk nu het niet per 1 januari 1992, maar eerst thans betalen van de vergoeding voor het quo-tum in feite een schadebeperkende factor is.&#13;
2.10. De lease-prijs wordt geschat op ƒ 0,10 per procent vet, derhalve ƒ 0,10 x 3.74 x 35.475 = ƒ 13.268,- , over vijf jaren ƒ 66.338,- vermeerderd met de rente als hiervoor omschreven derhalve totaal ƒ 74.793,- .&#13;
2.11. Door Janssen is bij antwoordakte een schadeberekening overgelegd. Voor zover Jans sen beoogt die schadeopstelling tot onderdeel van zijn stellingen te maken wordt het door hem gestelde onjuist geacht voor zover dat afwijkt van voorgaande berekening. Het hof wijst in het bijzonder van de hand het stand punt, dat er rekening mee zou moeten worden gehouden dat Janssen had kunnen afschrijven op het quotum. Janssen heeft immers - in de veronderstelde situatie van leasing - de lease- kosten ten laste van het resultaat kunnen brengen, terwijl voorts de afschrijving niet onmogelijk wordt gemaakt, maar slechts wordt opgeschoven.&#13;
2.12. De voor de overdracht van het melkquo- tum te betalen vergoeding en de wegens het te laat overdragen van het quotum te betalen schadevergoeding hangen met elkaar samen, terwijl die bedragen voorts op grond van dit arrest invorderbaar worden. Het hof zal in het dictum rekening houden met de daaruit voortvloeiende verrekening, zodat de over-&#13;
dracht van het melkquotum zal dienen plaats te vinden tegen betaling van een bedrag van ƒ13.982,-.&#13;
2.13. Ten aanzien van de proceskosten wordt overwogen, dat ook in hoger beroep partijen over en weer in het gelijk en in het ongelijk worden gesteld zodat de proceskosten zullen worden gecompenseerd zoals hierna te ver-melden.&#13;
3. Beslissing&#13;
Het hof, rechtdoende in hoger beroep, bekrachtigt het op 12 mei 1992 door de pacht-kamer van het kantongerecht te Boxmeer tus-sen partijen gewezen vonnis behoudens met betrekking tot de afwijzing van de vordering tot overdracht van melkquotum en vernietigt dat vonnis in zoverre; en, te dien aanzien opnieuw rechtdoende, veroordeelt geïntimeerde om binnen twee weken na betekening van dit arrest alle vereiste handelingen te verrichten teneinde te geraken tot de overdracht van een melkquotum van 35.475 kg aan Janssen tegen betaling door deze van een bedrag van ƒ 13.982,- , zulks op straffe van verbeurte van een dwangsom van ƒ 100,- aan Janssen voor iedere dag gedurende welke geïntimeerde in gebreke blijft met de nakoming van de hiervoor vermelde verplich-ting, zulks met een maximum van ƒ 20.000,-; compenseert de proceskosten in hoger beroep aldus dat ieder van partijen haar eigen kosten draagt behoudens de eventuele kosten van tenuitvoerlegging indien niet in der minne aan dit arrest wordt voldaan; wijst af het anders of meer gevorderde.</content><legacyfootnotes/><footnotes><footnote/></footnotes><auteurs/><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/4864</htmlpath></article>
</articles></edition>
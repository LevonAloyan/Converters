<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>5779</id><udhid>UDH:TvAR/5779</udhid><titel>Bietenquotum, pacht en wanprestatie. Enkele kanttekeningen bij Pachthof 14 januari 1997, 95/127 P, Van Nieuwenhuize c.s./Van Sluis</titel><searchwords><searchword>TvAR 7/8/1998</searchword><searchword>UDH:TvAR/5779</searchword></searchwords><attachments><attachment><name>1998_nr 78_Artikel_Snijders2.pdf</name><extention>pdf</extention><url>https://denhollander.info/download/5710/ci</url></attachment></attachments><inleiding>De in de kop van dit artikel genoemde uitspraak vormt een bevestiging van het arrest van het Pachthof d.d. 29 november 1994, Agr.r. 1995/4742, in de zaken Priem/Brooij-mans en Brooijmans/Priem. Nu ging het om een geval waarin een pachter zich had schuldig gemaakt aan wanprestatie, aangezien hij het met de pachtgrond samenhan-gende bietenquotum tijdens de looptijd van de overeenkomst zonder toestemming van zijn verpachters had vervreemd; destijds werd beslist over de vraag of en in hoe-verre een gewezen verpachter die ter gelegenheid van het einde van de pacht bieten-quotum overgeschreven had gekregen, (een deel van) de waarde daarvan aan de gewe-zen pachter diende te vergoeden.&#13;
Op de door Van Nieuwenhuize c.s. voorgelegde casus was het Suikersysteem 1993 van toepassing, terwijl de 'oude' zaak door het Suikersysteem 1989/1990 werd beheerst. De bevestiging is hierin gelegen dat het Suikersysteem 1993 volgens het hof evenmin als de eerdere systemen aanknopingspunten biedt voor het oordeel dat aan de afgaande pachter/teler een vergoeding behoort te worden betaald door diens gewezen verpachter dan wel door de opvolgende pachter/teler. In zijn arrest van 1994 overwoog het hof in dit verband onder meer "dat in de verhouding verpachter/pach-ter niet kan worden gesproken van een door de pachter opgebouwd vermogensrecht, dat aan de verpachter wordt gelaten". Volgens het hof dient het bietenquotum op dit punt dus heel anders te worden beoordeeld dan het melkquotum, waarbij immers in beginsel een fifty-fifty verdeling pleegt te worden toegepast.&#13;
Voor het nu voorgelegde geval impliceerde dit dat de pachter niet kon volstaan met het - ter vergoeding van de door zijn wanprestatie veroorzaakte schade - aan zijn (inmiddels voormalige) verpachters vergoeden van de helft van de waarde van het aanvankelijk met de pachtgrond samenhangende quotum, dat hij zonder hun toe-stemming had vervreemd. Bij de door het Pachthof genomen beslissing dienen enkele kanttekeningen te worden geplaatst.</inleiding><content>Om te beginnen moet worden opgemerkt dat het bevestigen van het arrest uit 1994 in zoverre verbaast, dat deze uitspraak aan de nodige kritiek heeft blootgestaan. In dit verband zij verwezen naar D.W. Bruil, 'Pacht en suiker', Agr.r. 1995, p. 125-137 en E.IJ. Ie Blanc, 'Het suikerbietenquotum in pachtverhoudingen', Land- en Tuinbouw Bulletin 1995, nr. 1, p. 5-8. In beide bijdragen is met name de juistheid van rechtsoverweging 8, welke overweging volgens het hof in het arrest van 1997 "van bijzon-der belang blijft", in twijfel getrokken.&#13;
Hoe dan ook, de reden waarom het bietenquotum een andere behandeling dan het melkquotum verdient, acht het Pachthof hierin gelegen dat de suikersystemen een sterke grondgebondenheid beogen. Blijkens rechtsoverweging 4.7 concludeert het hof dit in het onderhavige geval uit de art. 15 e.v. van het Suikersysteem 1993. Indien deze bepalingen echter naast de art. 15 e.v. van de Regeling Superheffing 1993 worden gelegd, dan blijken de verschillen nogal mee te vallen. In beide stelsels kan zowel een heel bedrijf als losse grond van de een naar de ander worden overgedragen zonder dat het daarmee samenhangende productierecht mee overgaat. Indien overdracht van melkquotum c.q. overschrijving van bietenquotum is overeengekomen, geldt in beide gevallen een maximum (20.000 kg resp. 2500 kg per hectare); bij melk geldt boven-dien een minimumhoeveelheid van 20.000 kg per transactie. Bij overdracht van een geheel bedrijf in de familiekring gelden de maxima noch bij het ene, noch bij het andere stelsel.&#13;
De gelijkenis is geen gevolg van een aanpassing van de suikersystemen aan de structuur van de superheffing. Integendeel, zeker sinds 1991 zijn de elkaar opvolgen-de suikersystemen slechts op enkele hier niet relevante onderdelen ten opzichte van elkaar gewijzigd; de regeling van de superheffing vertoont belangrijke met die suiker-systemen vergelijkbare trekken sinds de Beschikking superheffing 1988 door de -toen nog - Beschikking superheffing 1993 werd vervangen.&#13;
Een en ander in aanmerking genomen overtuigt de redenering van het hof, waaruit zou moeten voortvloeien dat wat betreft de vergoedingsplichten over en weer ten aanzien van suikerquotum moet worden gekozen voor een geheel andere benadering dan ten aanzien van melkquotum, allerminst.&#13;
Voorts kan de op zijn zachtst gezegd opmerkelijke schadeberekening van het hof niet onbesproken blijven. Buiten discussie staat mijns inziens dat Van Sluis zich met de vervreemding van het bietenquotum jegens zijn voormalige verpachters aan wanpres-tatie heeft schuldig gemaakt. Dit impliceert dat hij de dientengevolge door Van Nieu-wenhuize c.s. geleden schade zal moeten vergoeden.&#13;
De vraag rijst dan wat de omvang van deze schade is. Aangezien het hof zich blij-kens het voorgaande op het standpunt stelt dat bietenquotum geheel aan de verpach-ter toekomt, ligt het voor de hand om de omvang van de schade te bepalen op het volle bedrag van de waarde van het ten onrechte weggemaakte quotum. Blijkens rechtsoverweging 3.4 was het totale quotum 19.522 kg polsuiker groot. De totale bedrijfsoppervlakte was volgens rechtsoverweging 3.1 circa 16.11.00 hectare. Dit betekent dat met elke hectare ongeveer 1212 kg polsuiker samenhing. Het pacht-object was 3.76.60 hectare groot, zodat daar circa 4564 kg polsuiker mee samenhing. Ik zie niet in waarom de geleden schade dan een hoger (of lager) bedrag zou kunnen belopen dan 4564 maal de waarde van 1 kg. Het Pachthof heeft de waarde per kg ex aequo et bono bepaald op ƒ 1,50, zodat de schadeberekening zou moeten resulteren in een bedrag van ƒ 6846,- of daaromtrent.&#13;
Het hof komt op meer dan het dubbele, te weten een bedrag van ƒ 14.122,50. Het heeft zich daarbij gebaseerd op art. 18 lid 3 van het Suikersysteem 1993. Deze bepa-ling bevat een regeling voor het geval dat een pachter bij het einde van de pacht niet aan de overschrijving van bietenquotum wenst mee te werken, terwijl zijn verpachter daar wel aanspraak op maakt. Mijns inziens kan ook op grond van deze bepaling ech-ter niet tot een hoger bedrag dan ƒ 6846,- worden gekomen.&#13;
In de marge zij opgemerkt dat op diverse plaatsen in het Suikersysteem 1993 groot belang wordt gehecht aan de gegevens die een teler heeft vermeld in zijn landbouw-tellingen. In het Suikersysteem 1993 worden zij aangeduid als DBH-gegevens. DBH-gegevens vormen een objectieve bron aan de hand waarvan kan worden vastgesteld hoeveel grond een akkerbouwer voor onder meer de bietenteelt in gebruik heeft c.q. heeft gehad. Indien een pachter weliswaar niet bereid is om bij het einde van de pacht aan de overschrijving van bietenquotum mee te werken, maar wel bereid is om inzage in zijn DBH-gegevens te verschaffen, kan worden vastgesteld hoeveel quotum er samenhangt met een hectare tot zijn bedrijf behorende akkerbouwgrond. In verband hiermee bepaalt art. 18 lid 2 dat in zo'n geval overschrijving kan plaatsvinden naar rato van het overgedragen areaal.&#13;
Terug naar het derde lid. Het geeft de suikerfabrikant de bevoegdheid om, indien een gewezen pachter noch bereid is om zijn medewerking aan overschrijving te verle-nen, noch om inzage in zijn DBH-gegevens te verschaffen, op verzoek van de opvol-gende teler basisreferentie tot maximaal 2.500 kg per hectare akkerbouwgrond naar die opvolgende teler over te boeken en deze bij de pachter af te boeken. Indien de hoeveelheid bietenquotum per hectare niet kan worden bepaald aan de hand van DBH-gegevens, zal op andere wijze moeten worden vastgesteld hoeveel quotum in samenhang met de pachtvrij geworden grond naar de voormalige verpachter kan worden overgeschreven. Hierbij is blijkens de tekst van art. 18 lid 3 één ding duide-lijk, maar ook niet meer dan dat ene ding: deze hoeveelheid kan nooit hoger zijn dan het in het algemeen geldende maximum van 2500 kg per hectare. In het onderhavige geval zou er geen aanleiding voor discussie zijn geweest. Het aantal kilogrammen polsuiker per hectare was immers bekend. Er is geen enkele reden waarom een sui-kerfabrikant - aangenomen dat ook hij met dit aantal bekend zou zijn geweest - in casu bij de toepassing van art. 18 lid 3 tot overschrijving van een grotere hoeveelheid dan 1212 kg per hectare zou zijn overgegaan. Tot de overschrijving van de maximaal toegestane hoeveelheid van 2500 kg per hectare zou elke basis hebben ontbroken.&#13;
Mijns inziens was er geen enkele reden om de wanprestatie van de pachter met het in het derde lid geregelde geval gelijk te stellen. Maar ook bij de analoge toepassing ervan kan het schadebedrag natuurlijk nimmer hoger uitvallen dan de waarde van hetgeen zonder de vereiste toestemming werd vervreemd. Het hof heeft de bepaling ten onrechte gelezen als een sanctie die ten opzichte van onwillige pachters zou kun-nen worden toegepast, waarbij over het woord "maximaal" lijkt te zijn heen gelezen. Zie hierover tevens H.C.A. Walda, 'Pacht en suiker, een nieuw arrest', Land- en Tuin-bouw Bulletin 1997 nr. 2, p. 1-3.</content><legacyfootnotes/><footnotes><footnote/></footnotes><auteurs>Prof. mr. G.M.F. Snijders</auteurs><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/5779</htmlpath></article>
</articles></edition>
<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1982</searchword><id>6459</id><udhid>UDH:TvAR/6459</udhid><titel>De ontwikkeling van de beheerswetgeving landelijk gebied</titel><searchwords><searchword>TvAR 3/1982</searchword><searchword>UDH:TvAR/6459</searchword></searchwords><attachments><attachment><name>1982_nr 3_Artikel_Noordanus.pdf</name><extention>pdf</extention><url>https://denhollander.info/download/6241/ci</url></attachment></attachments><inleiding>1. Inleiding&#13;
De wetgeving, die betrekking heeft op het beheer van het landelijk gebied breidt zich&#13;
in snel tempo uit. Dit heeft rechtstreeks te maken met het feit, dat er in verschillende&#13;
beleidssectoren sprake is van nieuwe beleidsontwikkelingen. De beleidsvorming en&#13;
beleidsuitvoering vraagt hierbij vanuit rechtsstatelijk oogpunt een wettelijk kader,&#13;
zodat kan worden voorzien in voldoende mogelijkheden voor democratische controle&#13;
en voor de rechts- en belangenbescherming van de burger. Het nieuwe beleid&#13;
vraagt verder ook om de nodige organisatorische, financiële en juridische instrumenten.&#13;
In de met het oog daarop ontworpen wetgeving - en vooruitlopend daarop&#13;
vaak in buitenwettelijke (subsidie-)regelingen - wordt daarom in veel gevallen&#13;
voorzien in (beheers)plannen, worden regels gegeven voor de financiering van het&#13;
betrokken beheersbeleid en wordt een basis geboden voor de nodige juridische beheersmiddelen&#13;
(overeenkomsten, beheersverordeningen enz.). Het gaat dus om wetgeving&#13;
als instrument van beleid, maar nadrukkelijk ook als waarborg voor de burger.&#13;
Van 'legisferitis' - een besmettelijke ziekte die naar sommigen menen door de&#13;
veertien wetsfamilies is opgelopen - is dan ook geen sprake.' Het wetgevingsproces&#13;
strekt ertoe het overheidsbeleid gericht op het beheer van de landelijke gebieden van&#13;
een beter wettelijk beleidskader te voorzien.&#13;
Bedoeling van deze bijdrage is de ontwikkeling van de beheerswetgeving te beschrijven&#13;
en aandacht te vragen voor een aantal gemeenschappelijke vragen die zich&#13;
daarbij voordoen. Het gaat daarbij met name om de onderlinge afstemming tussen&#13;
de verschillende afzonderlijke beheersregelingen, de coördinatie met de ruimtelijke&#13;
ordening, het schadevergoedingsrecht en de decentralisatie. Deze zaken zullen&#13;
achtereenvolgens kort de revue passeren. Eerst zal echter worden begonnen met een&#13;
afbakening van wat men onder het begrip beheerswetgeving landelijk gebied dient te&#13;
verstaan en zal een overzicht gegeven worden van de voornaamste voorgenomen&#13;
wettelijke maatregelen.</inleiding><content>2. Begripsbepaling&#13;
Sinds het NJV-préadvies van De Haan uit 1971 heeft de trits bestemming, inrichting&#13;
en beheer in het ruimtelijk beleid en de ruimtelijk relevante wetgeving dusdanig&#13;
grondig wortel geschoten, dat deze hier bekend mag worden verondersteld. Beheerswetgeving&#13;
is dus die wetgeving, die betrekking heeft op de zorg voor het onroerend goed of bepaalde aspecten daarvan door instandhouding en behoorlijk gebruik. Het&#13;
gaat daarbij om de regeling van het gebruik van onroerend goed vanuit een bepaald&#13;
gebruiksdoel (bijvoorbeeld het voorkomen van milieuverontreiniging) of naar het&#13;
object waarop de beheerswetgeving betrekking heeft (bijvoorbeeld het waterbeheer,&#13;
het bosbeheer enz.). Een dergelijk onderscheid sluit in veel gevallen - maar niet altijd&#13;
- aan bij de taakverdeling tussen de verschillende betrokken 'wetsfamilies', die&#13;
ieder voor de regeling van bepaalde beheersaspecten de primaire verantwoordelijkheid&#13;
hebben.&#13;
Met de term 'beheerswetgeving landelijk gebied' wordt een geografisch onderscheid&#13;
geïntroduceerd. Het gaat daarbij om die wetgeving die vooral betrekking&#13;
heeft op het beheer van de landelijke gebieden, dit in tegenstelling tot de beheerswetgeving&#13;
die voornamelijk de stedelijke gebieden als object heeft. Op zichzelf is dit&#13;
natuurlijk een vrij hachelijk onderscheid. Wetten gelden immers voor heel Nederland&#13;
en tussen landelijk en stedelijk gebied - een ruimtelijk functionele onderscheiding&#13;
- bestaan geen waterdichte schotten. Toch is er een goede reden om -&#13;
net zoals in het ruimtelijk beleid (Nota landelijke gebieden) het landelijk gebied&#13;
als één ruimtelijk systeem bekeken wordt - ook de wetgeving die betrekking heeft&#13;
op (het beheer van) het landelijk gebied als één wetgevingscomplex in beschouwing&#13;
te nemen. De huidige ontwikkeling van de wetgeving is verkokerd en levert steeds&#13;
meer deelregelingen op, die vaak op specifieke beheersgebieden zijn toegespitst.&#13;
Voorbeelden: stiltegebieden, bodembeschermingsgebieden, relatienotagebieden, beschermde&#13;
natuurmonumenten, waterwingebieden enz. De onderlinge afstemming&#13;
van al deze deelregelingen wordt zo langzamerhand een urgente zaak, zowel met het&#13;
oog op een coherent en consistent overheidsbeleid als met het oog op de positie van&#13;
de burger die in het landelijk gebied met al deze - vaak qua schadevergoedings- en&#13;
rechtsbeschermingsmogelijkheden sterk uiteenlopende - regelingen geconfronteerd&#13;
wordt. Verder is er de noodzaak voor een betere aansluiting op het in streek- en&#13;
bestemmingsplannen neergelegde ruimtelijke beleid. Tenslotte is er ook de verdeling&#13;
van bevoegdheden ten aanzien van het beheer over de verschillende bestuursniveaus,&#13;
een zaak die in het kader van de voorgenomen decentralisatie van (rijks-)taken ongetwijfeld&#13;
de komende jaren aan de orde zal komen en die een samenhangende aanpak&#13;
vergt.&#13;
Zijn daarmee de voornaamste argumenten voor het als één wetgevingscomplex&#13;
bekijken van de beheerswetgeving landelijk gebied gegeven, de vraag die vervolgens&#13;
uiteraard beantwoord moet worden is, welke wettelijke regelingen tot dit wetgevingscomplex&#13;
gerekend moeten worden. Ik zou de volgende groepen beheerswetten&#13;
willen noemen:2&#13;
a. wetgeving betrekking hebbend op het agrarisch beheer zoals de Boswet, de Wet&#13;
Agrarisch Grondverkeer, de Meststoffenwet i.v. en de Pachtwet&#13;
b. wetgeving betrekking hebbend op het natuur- en landschapsbeheer, zoals bij&#13;
voorbeeld de Natuurbeschermingswet, de Natuurschoonwet, de Ontgrondingenwet&#13;
en de Wet beheer landbouwgronden i.v. c. wetgeving betrekking hebbend op het milieuhygiënisch beheer in het&#13;
bijzonder waar het gaat om het beheer van bijzondere gebieden zoals&#13;
stiltegebieden, bodembeschermingsgebieden en waterwingebieden (Wet&#13;
Geluidhinder en Wet Bodembescherming)&#13;
d. wetgeving betrekking hebbend op het waterbeheer, met name de&#13;
Grondwaterwet en de Wet waterhuishouding i.v.&#13;
e. overige beheerswetten zoals de Kampeerwet en de Monumentenwet.&#13;
3. De ontwikkeling van de beheerswetgeving&#13;
De beheerswetgeving landelijk gebied is sterk in ontwikkeling. Aan tal van wetten&#13;
en wetswijzigingen wordt gewerkt. Een beeld van deze (voorgenomen)&#13;
wetgevende activiteiten wordt hieronder gegeven.&#13;
Boswet&#13;
Naast de reeds bij de Tweede Kamer aanhangige wijziging van beperkte&#13;
strekking (bescherming knotwilgen) wordt er gewerkt aan de uitbouw van de&#13;
Boswet tot een (kader-)wet voor het multifunctioneel beheer van bossen.&#13;
Concreet houdt dit in een regeling van de planning en (mede-)financiering van&#13;
het bosbeheer. Op rijksniveau komt er een meerjarenplan bosbouw, dat de&#13;
beginselen en hoofdlijnen van het te voeren bosbouwbeleid voor een bepaal^&#13;
tijdvak zal inhouden. Aansluitend daaraan zal het komen - althans daar gaan de&#13;
gedachten nu naar uit - tot regionale bos-beleidsplannen, terwijl tenslotte voor&#13;
het individuele bosbedrijf gedacht wordt aan bosbeheersplannen als voorwaarde&#13;
voor een financiële bijdrage in de kosten van het beheer. Met dit laatste zou de&#13;
situatie zoals die thans geldt op grond van de Beschikking Bosbijdragen dus&#13;
nader in de Boswet worden vastgelegd. Gedacht wordt verder aan een aanpassing&#13;
en uitbreiding van het beheersinstrumentarium. In een uitvoerig en zeer&#13;
lezenswaardig advies dat begin 1980 aan de Minister van Landbouw en Visserij&#13;
is aangeboden heeft het Bosschap de contouren van deze Boswet-nieuwe-stijl&#13;
geschetst.3 Blijkens de landbouwbegroting 1982 zal bedoelde wijziging van de&#13;
Boswet nog dit jaar worden ingediend.4&#13;
Wet Beheer Landbouwgronden&#13;
Deze wet is in de regeringsverklaring aangekondigd. In de begroting 1982 van&#13;
het Ministerie van Landbouw en Visserij5 wordt als tijdstip van (vermoedelijke)&#13;
indiening genoemd 1982-1983. Het gaat om een regeling met betrekking tot de&#13;
beheersplannen, de daarop geënte beheersovereenkomsten en de aanwijzing van de gebieden&#13;
waarvoor deze opgesteld c.q. afgesloten kunnen worden. In het artikel van&#13;
Joustra in dit themanummer wordt op de komende beheerswet meer uitvoerig ingegaan.&#13;
Pachtwet&#13;
In samenhang met de bovengenoemde beheerswet zal het ook moeten komen tot een&#13;
wijziging van de Pachtwet. Er vindt op dit moment interdepartementaal overleg&#13;
plaats over een nadere afstemming van de Pachtwet op doeleinden van natuur en&#13;
landschap. Bedoeling daarbij is door het scheppen van de mogelijkheid voor een afwijkend&#13;
pachtregiem het agrarisch gebruik in reservaten in te passen in het gewenste&#13;
beheer aldaar.6 Gedacht zou kunnen worden aan een regeling, waarbij voor als zodanig&#13;
aangewezen gebieden (Wet beheer landbouwgronden) expliciet wordt vastgelegd,&#13;
dat bij de toetsing van pachtovereenkomsten op grond van artikel 2 Pachtwet&#13;
- gelet op de aanwezige natuur- en landschapswaarden in de betrokken gebieden&#13;
- bepaalde nader aan te geven bedingen in de pachtovereenkomst aanvaardbaar&#13;
zijn, dit om te voorkomen dat bij de toetsing door de Grondkamer dergelijke&#13;
bedingen als 'buitensporig nevenbeding' sneuvelen.7&#13;
Wet Agrarisch Grondverkeer&#13;
Deze wet bereikte in maart 1981 het Staatsblad (Staatsblad 1981 nr. 248) maar moet&#13;
voor het grootste deel nog in werking treden. Relevant voor de beheersproblematiek&#13;
is met name de in de wet opgenomen regeling van het voorkeursrecht van het Bureau&#13;
Beheer Landbouwgronden (artikel 37 e.v.). Dit voorkeursrecht kan ondermeer betrekking&#13;
hebben op gebieden die als reservaat zijn aangewezen en op gebieden die bij&#13;
planologische kernbeslissing als potentieel voorkeursrechtgebied zijn aangewezen.&#13;
Via het voorkeursrecht wordt het BBL in een voorrangspositie geplaatst bij de aankoop&#13;
van onroerend goed in de betrokken gebieden.&#13;
Meststoffen wet&#13;
Een voorontwerp van een nieuwe Meststoffenwet doorloopt op dit moment een adviesronde.&#13;
8 Waar het in de oude wet (Meststoffenwet 1947) vooral ging om het belang&#13;
van de eerlijkheid in de handel met betrekking tot meststoffen, wordt in de&#13;
nieuwe wet de werkingssfeer verbreed: bedoeling is tot een regeling te komen op basis&#13;
waarvan de nodige maatregelen genomen kunnen worden zowel om de handel in ongewenste meststoffen tegen te gaan, als om bepaalde ongewenste gevolgen van het&#13;
gebruik van meststoffen te voorkomen (bodemverontreiniging of aantasting van&#13;
natuurwaarden door overbemesting of dumping van mest). De nieuwe wettelijke regeling&#13;
zal het ondermeer mogelijk maken eisen te stellen aan de handel en het gebruik&#13;
van meststoffen en de handel in bepaalde meststoffen aan een vergunning te&#13;
onderwerpen. Verder wordt een wettelijke basis gegeven voor het opstellen van&#13;
bemestingsnormen en worden regels gegeven voor mestbanken. Er is een duidelijke&#13;
relatie met de ontwerp-Wet Bodembescherming (zie hieronder) waarin regels gegeven&#13;
zullen worden voor het milieuhygiënisch beheer van de bodem. Het beheer van&#13;
de bodem met het oog op het agarisch produktievermogen, zoals dat op grond van&#13;
de nieuwe Meststoffenwet gestalte zal krijgen, zal moeten passen in de (basis-)voorwaarden&#13;
die vanuit het milieuhygiënisch beleid straks (ondermeer) op grond van de&#13;
Wet Bodembescherming geformuleerd zullen worden. Het voorontwerp Meststoffenwet&#13;
bevat daartoe enige coördinatiebepalingen. Deze strekken ertoe, dat met het&#13;
algemene beschermingsniveau dat de Wet Bodembescherming beoogt te bieden, alsmede&#13;
met meer specifieke beschermingsmaatregelen voor speciale gebieden waarin&#13;
deze laatste wet voorziet in ieder geval rekening gehouden moet worden bij het beleid&#13;
op grond van de nieuwe Meststoffenwet.&#13;
Natuurbeschermingswet&#13;
Er is een wijziging van de Natuurbeschermingswet in voorbereiding. Blijkens het&#13;
ontwerp-structuurschema natuur- en landschapsbehoud hebben daarbij ondermeer&#13;
de volgende onderwerpen de aandacht:9&#13;
- de mogelijkheden om aan de reeds in de Oriënteringsnota Ruimtelijke Ordening&#13;
door de regering gedane uitspraak, dat in beginsel alle natuurgebieden zullen&#13;
worden beschermd, publiekrechtelijke consequenties te verbinden;&#13;
- de mogelijkheden om regelingen op het gebied van het natuurbeheer (zoals de&#13;
Beschikking Natuur bij dragen) een wettelijke grondslag te geven;&#13;
- de problematiek van de nationale parken;&#13;
- de zin van het onderscheid tussen staats- en beschermde natuurmonumenten;&#13;
- de mogelijkheden om de provincies bij de toepassing van de wet meer verantwoordelijkheden&#13;
te geven.&#13;
Met name wat het eerste punt betreft kan - althans ik - me nog nauwelijks&#13;
voorstellen wat precies de bedoeling is. Concreter ten aanzien van de wetswijziging&#13;
was de Natuurbeschermingsraad in zijn in 1976 uitgebrachte advies over de Natuurbeschermingswet.&#13;
10 De Raad stelde in bedoeld advies ondermeer voor de relatie tussen&#13;
de Natuurbeschermingswet en de Wet op de Ruimtelijke Ordening beter te regelen,&#13;
de werkingssfeer van de Natuurbeschermingswet te verbreden door het (meer&#13;
expliciet) mogelijk te maken rand- en overgangszones rond natuurmonumenten,&#13;
kleine natuur- en landschapselementen en cultuurhistorische structuren in het landschap onder de werking van de wet te brengen en tenslotte de beheersmogelijkheden&#13;
in de Natuurbeschermingswet uit te breiden (introductie beheersprogramma). In een&#13;
reactie op het advies" liet de toenmalige Staatssecretaris van CRM weten in te kunnen&#13;
stemmen met de wijze waarop in het advies inhoud is gegeven aan de betere&#13;
coördinatie met de ruimtelijke ordening, de verbreding van de werkingssfeer inderdaad&#13;
nodig te achten hoewel in feite rand- en overgangszones en kleine natuur- en&#13;
landschapselementen z.i. nu al onder de Natuurbeschermingswet kunnen worden&#13;
gebracht en het globaal eens te zijn met het voorgestelde beheerssysteem. Van belang&#13;
voor de voorbereiding van de wetswijziging is het resultaat van het onderzoek&#13;
naar decentralisatiemogelijkheden op het gebied van het natuur- en landschapsbehoud&#13;
dat in opdracht van de Raad voor het Binnenlands Bestuur (RBB) wordt verricht&#13;
en dat binnenkort met het advies van de RBB zal worden gepubliceerd.&#13;
Natuurschoonwet&#13;
Deze wet biedt de eigenaren van landgoederen fiscale faciliteiten onder voorwaarde&#13;
dat zij het natuurschoon van deze landgoederen in stand houden. Blijkens het&#13;
ontwerp-structuurschema natuur- en landschapsbehoud wordt door de regering nagegaan&#13;
of de toepassing van de Natuurschoonwet kan en moet worden uitgebreid tot&#13;
andere categorieën van gebieden, die evenzeer vanuit het oogpunt van natuur- en&#13;
landschapsbehoud het behouden waard zijn.12&#13;
Ontgrondingen wet&#13;
Gewerkt wordt aan een wijziging van de Ontgrondingenwet. Strekking daarvan zal&#13;
zijn het scheppen van een wettelijk kader voor een planmatig ontgrondingenbeleid,&#13;
terwijl het verder zal moeten komen tot een versterking van de coördinatie tussen de&#13;
besluitvorming over ontgrondingen en het streek- en bestemmingsplanwerk (aanlegvergunningen).&#13;
Gedacht wordt aan een stelsel van provinciale ontgrondingsplannen&#13;
met een overkoepelend plan (structuurschema/beleidsvisie) op nationaal niveau.&#13;
Hoe aan de verbetering van de afstemming op de ruimtelijke ordening gestalte zal&#13;
worden gegeven is nog onduidelijk. Van de kant van de RARO is hiervoor het voorstel&#13;
gedaan in de wet een regeling op te nemen voor de aanwijzing van winplaatsen&#13;
voor oppervlaktedelfstoffen.13&#13;
Ontwerp-wet bodembescherming&#13;
Dit wetsontwerp is eind 1980 bij het parlement ingediend.14 Voor het beheer van het landelijk gebied kan het een enorme betekenis krijgen. Dit geldt allereerst voor de&#13;
algemene regels ter bescherming van de bodem die op basis van artikel 8 t/m 13 van&#13;
de ontwerp-wet mogelijk gemaakt worden voor een zeer breed scala van activiteiten&#13;
die de bodem kunnen verontreinigen of aantasten. Hier liggen belangrijke raakpunten/&#13;
overlappingen met de Bestrijdingsmiddelenwet en de in voorbereiding zijnde&#13;
Meststoffenwet. Verder is ook uiterst relevant de in het wetsvoorstel opgenomen&#13;
regeling voor (provinciale) bodemschermingsgebieden en grondwaterbeschermingsgebieden.&#13;
Voor beide soorten beheersgebieden zal een provinciale beheersverordening&#13;
opgesteld moeten worden (wetsontwerp artikel 37 en 42) die voor het grondgebruik&#13;
in de betrokken gebieden van groot belang zal zijn.15&#13;
Wet op de Waterhuishouding i. v.&#13;
Naast de voor het landelijk gebied uiterst relevante Grondwaterwet die in 1980 door&#13;
het parlement werd aanvaard en binnenkort in werking zal treden, kan ieder moment&#13;
het wetsontwerp waterhuishouding bij de Tweede kamer worden ingediend.16&#13;
Bij de Wet op de Waterhuishouding gaat het om het kwantiteitsbeheer van het oppervlaktewater,&#13;
dus de verdeling van aanwezige hoeveelheid oppervlaktewater over&#13;
de verschillende polders/stroomgebieden. De wet beoogt daarnaast een kader te bieden&#13;
voor de onderlinge afstemming van het waterbeheer als geheel, dat wil zeggen&#13;
grondwater én oppervlaktewater, kwantiteit én kwaliteit. Voor het verwezenlijken&#13;
van beide doelstellingen zal ondermeer worden voorzien in een stelsel van rijks- en&#13;
provinciale planning gericht op een meer geïntegreerd waterbeheer (beleidsnota waterhuishouding,&#13;
provinciaal waterhuishoudingsplan) in een waterkwantiteitsplan&#13;
voor rijkswateren en in een (facultatief) op het kwantiteitsbeheer gericht beheersplan&#13;
op te stellen door de waterschappen. Voor het toekomstig grondgebruik&#13;
in het landelijk gebied is dit stelsel van beheersplanning van een centrale betekenis.&#13;
Kampeerwet&#13;
De Kampeerwet (Staatsblad 14 mei 1981, nr. 372) zal binnenkort in werking treden.&#13;
Dit geeft ondermeer een regeling voor de verplicht op te stellen gemeentelijke kampeerverordening&#13;
annex kampeerplaatsenplan, de kampeervergunning en de vrijstellingsmogelijkneden&#13;
daarvan (kamperen bij de boer), alsmede bepalingen met betrekking&#13;
tot kampeerplaatsen en met betrekking tot tarieven en overeenkomsten.&#13;
Monurnentenwet&#13;
Een wijziging van de Monumentenwet is in voorbereiding. Daarbij zullen de volgende&#13;
punten onder andere aan de orde komen: - een verduidelijking van de procedure tot aanwijzing c.q. afvoering van beschermde&#13;
monumenten en beschermde stads- en dorpsgezichten;&#13;
- de voorbereidingsbescherming aan te wijzen stads- en dorpsgezichten;&#13;
- de mogelijkheid van bescherming van archeologische historisch-geografisch belangrijke&#13;
structuren;&#13;
- een verbetering van de regeling van het oudheidkundig onderzoek;&#13;
- de onderhoudsplicht;&#13;
- de decentralisatie van de monumentenzorg.&#13;
Met name de bescherming van cultuurhistorische structuren ligt in het grensgebied&#13;
tussen Monumentenwet en Natuurbeschermingswet, zodat het de vraag is of de&#13;
bescherming van dit soort objecten niet beter via de Natuurbeschermingswet kan geschieden.&#13;
Nationale Landschappen&#13;
Zijn met de bovenstaande opsomming de voornaamste (voorgenomen) wetgevende&#13;
activiteiten ten aanzien van het beheer van het landelijk gebied genoemd, niet onvermeld&#13;
mag blijven dat voor een belangrijk beleidsonderdeel de regering (vooralsnog)&#13;
gekozen heeft de stap naar een wettelijke regeling niet te maken. Dit betreft het beleid&#13;
ten aanzien van de nationale landschappen. In het (ontwerp-)structuurschema&#13;
Openluchtrecreatie conformeert de regering zich in grote lijnen aan het eindadvies&#13;
van de commissie Verhoeve.17 Bij de instelling en beheer van nationale landschappen&#13;
zullen de provincies een centrale rol krijgen. Het beleid ten aanzien van de nationale&#13;
landschappen zal gestalte moeten krijgen op basis van de bestaande wetgeving. Wel&#13;
is voorzien in een buitenwettelijk beheers- en ontwikkelingsprogramma, dat een bijdrage&#13;
moet leveren aan een gecoördineerde toepassing van het bestaande instrumentarium.&#13;
De provincies kunnen voorstellen doen voor de aanwijzing van nationale&#13;
landschappen. Op basis van deze voorstellen wordt na het nodige interdepartementaal&#13;
overleg door de Minister van CRM in overeenstemming met het betrokken&#13;
provinciaal bestuur het gebied waar het om gaat de status van nationaal landschap&#13;
gegeven. Terecht is van verschillende kanten18 bezwaar gemaakt tegen een dergelijke&#13;
buitenwettelijke opzet, die onvoldoende rekening houdt met de positie van&#13;
de direct betrokken burgers (boeren en natuurbeschermingsorganisaties). Het is&#13;
bovendien maar zeer de vraag of het met (vrijblijvende) beheers- en ontwikkelingsprogramma's&#13;
daadwerkelijk tot een gecoördineerd en op de doelstellingen&#13;
van het nationale landschap gericht beheer zal komen. De eerste ervaringen met het&#13;
op gang brengen van een gecoördineerd beheer van het waddengebied - een 'nat'&#13;
nationaal landschap - waar ook gekozen is voor een buitenwettelijke beheersplanning&#13;
tonen m.i. aan dat van een dergelijke aanpak bijzonder weinig te verwachten valt.19 Wanneer men politiek kiest vóór de instelling van nationale landschappen,&#13;
dan zal naar mijn mening zowel met het oog op de rechtsbescherming van&#13;
(derden-) belanghebbenden, als in verband met de effectiviteit van het&#13;
voorgenomen beleid in een deugdelijke wettelijke regeling het kader geschapen&#13;
moeten worden voor de aanwijzing van de gebieden en voor de planning, de&#13;
financiering en de organisatie van het in de landschappen te voeren&#13;
gecoördineerd beheer.&#13;
4. Meer gecoördineerde ontwikkeling beheerswetgeving noodzakelijk&#13;
Ik heb in een eerdere bijdrage20 al eens een pleidooi gehouden voor een meer gecoördineerde&#13;
ontwikkeling van de beheerswetgeving. Dat is geen kwestie van een overdreven&#13;
hang naar een systematische opbouw van het ruimtelijk bestuursrecht. De&#13;
wens tot meer samenhang wordt ingegeven door vrees dat - wanneer de boven besproken&#13;
wetgevende activiteiten worden ontplooid zonder dat men bij het&#13;
ontwerpen van de verschillende regelingen de beleidsinhoudelijke samenhang in&#13;
het oog houdt en daar ook bij de wetgeving voldoende aandacht aan besteedt - er&#13;
een situatie zal ontstaan, waarbij datgene wat men op grond van de ene&#13;
beheersregeling tracht te bereiken op grond van de andere regeling wordt&#13;
gefrustreerd. Men dient zich te realiseren dat bijvoorbeeld het bodembeheer&#13;
vanuit milieuhygiënisch oogpunt en dat uit landbouwkundig oogpunt theoretisch&#13;
best onderscheiden kunnen worden, maar in de praktijk - denk aan de&#13;
regulering van het gebruik van meststoffen en bestrijdingsmiddelen - niet los&#13;
van elkaar kunnen worden gezien. Het natuur- en landschapsbeheer staat of valt&#13;
in hoge mate met een daarop aangepast waterhuishoudkundig beheer. Wat men&#13;
met een bepaald gebied wil (stiltegebied, bodembeschermingsgebied, agrarisch&#13;
gebied enz.) wordt niet alleen beslist in het kader van desbetreffende&#13;
beheersregelingen, maar is ook en juist een zaak van ruimtelijke ordening. Voor&#13;
een effectief beheer van een gebied is een ondersteunende bescherming via&#13;
bestemmingsplannen nodig. In de wetgeving zullen daarom tussen de&#13;
verschillende regelingen de nodige dwarsverbanden moeten worden gelegd. De&#13;
verschillende regelingen zullen goed op elkaar aan moeten sluiten en onnodige&#13;
verschillen in opzet en systematiek zullen moeten worden voorkomen. Dit laatste&#13;
is met name ook van belang voor de positie van de burger die bij een&#13;
ongecoördineerde en weinig geharmoniseerde ontwikkeling van de wetgeving&#13;
geconfronteerd zal worden met een wirwar van regelingen, die qua&#13;
rechtsbeschermingsmogelijkneden, mogelijkheden voor schadevergoeding enz.&#13;
sterk uiteenlopen. Een van-het-kastje-naar-de-muur-effect lijkt in die situatie&#13;
verzekerd. Ik zou de noodzaak voor een meer gecoördineerde ontwikkeling van de beheerswetgeving landelijk gebied hieronder&#13;
vanuit een viertal aspecten nog wat nader willen adstrueren.&#13;
Facet-sectorcoördinatie&#13;
Allereerst zou het erom gaan om beter en meer consequent een relatie te leggen tussen&#13;
de verschillende beheerswetten en de Wet op de Ruimtelijke Ordening. In het&#13;
planologisch jargon: (ruimtelijk) facet-sector coördinatie. Daarbij is dus aan de orde&#13;
de inkadering van de verschillende beheersplannen/beheersactiviteiten in de ruimtelijke&#13;
plannen op de drie bestuursniveau's. De relatie tussen beheersregelingen en&#13;
ruimtelijke plannen is in de bestaande wetgeving uiterst rudimentair geregeld. Soms&#13;
ontbreekt deze geheel (Ontgrondingenwet), soms wordt vrij consequent een relatie&#13;
gelegd met ruimtelijke plannen (vergelijk de Kampeerwet en de centrale positie van&#13;
het bestemmingsplan daarin). Het wetsontwerp-bodembescherming is weer uiterst&#13;
ambivalent: bij de provinciale bodembeschermingsgebieden wordt wel een relatie&#13;
gelegd met het streekplan werk (wetsontwerp artikel 34), bij de provinciale grondwaterbeschermingsgebieden&#13;
(wetsontwerp artikel 38 e.v.) weer niet.&#13;
Het ontbreken van een deugdelijke afstemming op het streek- en bestemmingsplanwerk&#13;
leidt tot bijzonder onbevredigende situaties. Zo kon naar mijn mening de&#13;
Minister van Verkeer en Waterstaat terecht verdedigen, dat bij de verlening van een&#13;
ontgrondingsvergunning het feit, dat de gronden waar het om ging een bestemming&#13;
'boerderijen c.q. landwegen' hadden, op zichzelf geen reden vormt de vergunning te&#13;
weigeren, de uitspraak (contrair KB Ambt Delden 25 juli 1981, Staatsblad 1981 nr&#13;
540) is er niet minder onbevredigend om.21 Een planologische afweging op gemeentelijk&#13;
niveau wordt de facto onmogelijk gemaakt; de aan het bestemmingsplan verbonden&#13;
rechtsbescherming wordt in feite illusoir.&#13;
Bij tal van de hierboven besproken beheersregelingen is de afstemming op de&#13;
ruimtelijke plannen en met name de relatie met het bestemmingsplan een actueel&#13;
probleem. Enkele voorbeelden:&#13;
- bij het waterbeheer gaat het met name om de vraag of veranderingen in het&#13;
grondwaterpeil (peilbesluiten) aan een aanlegvergunning kunnen worden gebonden.&#13;
In de kroonjurisprudentie ter zake van bestemmingsplannen wordt hiervoor&#13;
een theoretische opening gelaten die in de praktijk er echter op neerkomt, dat feitelijk&#13;
een aanlegvergunningenstelsel slechts in een enkele hoge uitzonderingssituatie&#13;
mogelijk is. Toch is de waterpeilregulering voor de planologische bestem&#13;
ming van een bepaald gebied uiterst relevant;&#13;
- bij het bosbeheer speelt eveneens de vraag van de mogelijkheid/wenselijkheid&#13;
van een aanlegvergunningenstelsel naast het instrumentarium van de Boswet.22&#13;
De kroonjurisprudentie is hier wisselvallig. Zo overwoog de kroon in het KB&#13;
25-8-1977, nr. 44 Bergeijk dat artikel 15 Boswet - indien uit planologisch oogde bescherming uit hoofde van de Boswet onvoldoende moet worden geacht een&#13;
door een stelsel van aanlegvergunningen te realiseren toezicht van Burgemeester&#13;
en Wethouders niet in de weg staat. In veel andere kroonuitspraken is evenwel als&#13;
(standaard-) overweging slechts opgenomen dat een aanlegvergunningvereiste 'in&#13;
dit geval alleen noodzakelijk is te achten voorzover de Boswet of krachtens deze&#13;
wet gestelde voorschriften niet van toepassing zijn', hetzij de overweging 'dat uit&#13;
de bij dit plan behorende toelichting of anderszins niet is gebleken, dat het eisen&#13;
van een aanlegvergunning noodzakelijk is, voorzover de Boswet of krachtens die&#13;
wet vastgestelde voorschriften van toepassing zijn'.&#13;
- bij het beheer van landbouwgronden op grond van de Beschikking Beheersovereenkomsten&#13;
(en straks dus de Beheerswet Landbouwgronden) ligt de zaak&#13;
nog veel pikanter door de wèl aan de beheersovereenkomst en niet aan het&#13;
bestemmingsplan gekoppelde beheersvergoeding. Zoals uit de beschouwing van&#13;
Enter23 over 'Relatienota en bestemmingsplan' blijkt, zit er een overlap tussen bestemmingsplanvoorschriften&#13;
- althans die beheersbeperkingen die op grond van&#13;
bestemmingsplan opgelegd kunnen worden - en beheersplannen/beheersovereenkomsten.&#13;
In de regeringsbeslissing Nota landelijke gebieden werd dit&#13;
door de regering al erkend. Ik heb al eerder eens gewezen op de vragen die deze&#13;
situatie oproept voor wat betreft:&#13;
a. de bescherming van de gebieden die niet als Relatienotagebied zijn aangewezen&#13;
b. de rechtsgelijkheid op het stuk van de schadevergoeding;&#13;
c. de vrijwilligheid van de beheersovereenkomst.&#13;
Ik volsta in dit bestek met een verwijzing naar deze eerdere beschouwingen.24 Het&#13;
wachten is op de ongetwijfeld boeiende jurisprudentie die zal ontstaan, wanneer&#13;
boeren in een bestemmingsplanprocedure zich verzetten tegen het opnemen van&#13;
beheersbeperkingen in een bestemmingsplan welke beperkingen elders deel uitmaken&#13;
van een beheersovereenkomst, ofwel wanneer in een beroep ex artikel 49 Wet op&#13;
de Ruimtelijke Ordening schadevergoeding wordt geclaimd voor dit soort beheersbeperkingen.&#13;
Het lijkt mij dat - gelet op het gelijkheidsbeginsel - de Kroon in dit&#13;
laatste geval niet veel anders zal kunnen doen dan deze schadevergoeding toekennen.&#13;
(Multi-)sectorcoördinatie&#13;
Een tweede zaak, welke de aandacht vraagt is de afstemming tussen de verschillende&#13;
samenhangende beheersregelingen onderling. Eerder in deze bijdrage noemde ik al&#13;
de noodzakelijke afstemming tussen het beleid op grond van de komende Meststoffenwet&#13;
en de Wet Bodembescherming. In het voorontwerp Meststoffenwet zijn&#13;
hiervoor terecht coördinatiebepalingen opgenomen. Deze noodzaak voor een goede&#13;
onderlinge afstemming tussen de afzonderlijke beheerswetten is er uiteraard in meer&#13;
gevallen. Ik noem in dit verband de komende Wet op de Waterhuishouding, waarin&#13;
naar mijn mening een duidelijke relatie gelegd zal moeten worden met de Natuurbeschermingswet en de Wet Beheer Landbouwgronden, zulks met het oog op een aangepast&#13;
waterbeheer in natuurgebieden en (toekomstige) reservaten.&#13;
Een goede illustratie van de problemen die zullen ontstaan wanneer de beheerswetgeving&#13;
ongecoördineerd verder wordt uitgebouwd bieden de rand- en overgangszones&#13;
rond natuurgebieden. Het gaat hier om gronden die veelal in agrarisch gebruik&#13;
zullen zijn, maar waarvan het beheer van invloed kan zijn op het nabij gelegen&#13;
natuurgebied. Maar liefst drie verschillende wettelijke beheersregiems dienen zich&#13;
hierbij aan:&#13;
a. door de Natuurbeschermingsraad is voorgesteld het mogelijk te maken deze gebieden&#13;
onder de Natuurbeschermingswet te brengen. De toenmalige Staatssecretaris&#13;
van CRM zag hier wel wat in, maar vond dat dit op basis van de huidige&#13;
wettekst op zichzelf al mogelijk was.25 Dit zou dus inhouden dat de gebieden in&#13;
kwestie bij de aanwijzing tot beschermd natuurmonument betrokken zouden&#13;
worden.&#13;
b. het wetsontwerp bodembescherming maakt het mogelijk - de Memorie van Toe&#13;
lichting vermeldt dit expliciet26 - betrokken gebieden aan te wijzen als bodembeschermingsgebied,&#13;
hetgeen in zou houden dat via de in artikel 37 van het wetsontwerp&#13;
voorziene provinciale beheersverordening speciale beheersregels gesteld&#13;
kunnen worden.&#13;
c. het meest voor de hand zou het liggen voor deze gebieden beheersovereenkomsten&#13;
af te sluiten (Beheerswet), waarmee het agrarisch gebruik op het beheer&#13;
van het aangrenzende natuurgebied kan worden afgestemd.&#13;
Het gaat bij de drie opties om drie verschillende beheersinstanties (CRM, provincie,&#13;
BBL) en om sterk uiteenlopende rechtsbeschermingsmogelijkneden. Een interessante&#13;
keuze voor de wetgever, die hoe de keus ook uitvalt in ieder geval de inhoudelijke&#13;
samenhang tussen het beheer van de rand- en overgangszone en dat van het&#13;
natuurgebied zal moeten waarborgen.&#13;
De nationale landschappen vormen een ander voorbeeld van een gebied waarvoor&#13;
een samenhangend beheer noodzakelijk is. De verschillende sectorale beheersactiviteiten&#13;
zullen op elkaar moeten worden afgestemd en moeten worden getoetst&#13;
aan de doelstellingen van het nationale landschap. Ik zie daarvan in de door de regering&#13;
gekozen buitenwettelijke opzet weinig terecht komen. Het door de regering&#13;
voorziene (provinciale) beheers- en ontwikkelingsprogramma zal - gelet op het grote&#13;
aantal betrokken overheden met eigen beheersbevoegdheden en eigen prioriteiten/&#13;
inzichten - aan vrijblijvendheid ten onder gaan, wanneer niet via een wettelijke&#13;
regeling gekozen wordt voor een voor de verschillende overheden bindend programma&#13;
dat toetssteen is voor de hantering van sectorale beheersbevoegdheden.&#13;
Het schadevergoedingsrecht&#13;
Een derde punt waar ik in verband met de noodzaak tot een meer gecoördineerde ontwikkeling van de beheerswetgeving kort op zou willen wijzen betreft het schadevergoedingsrecht.&#13;
In de verschillende beheers wetten is dit nu uiteenlopend geregeld,&#13;
bovendien ontbreekt een afstemming tussen de verschillende deelregelingen. Soms&#13;
ontbreekt een schadevergoedingsregeling geheel, men zie bijvoorbeeld de regeling&#13;
van de (aanwijzing) van stiltegebieden in artikel 117 e.v. Wet Geluidhinder. In andere&#13;
wetten is naar het voorbeeld van artikel 49 Wet op de Ruimtelijke Ordening (planschade)&#13;
een schadevergoedingsregeling met een soortgelijke formulering opgenomen&#13;
(.... 'indien en voorzover blijkt, dat schade geleden wordt c.q. zal worden geleden,&#13;
welke redelijkerwijs niet of niet geheel ten koste van betrokkene behoort te blijven&#13;
en waarvan de vergoeding niet of niet voldoende door aankoop, onteigening of anderszins&#13;
is verzekerd, wordt een naar billijkheid te bepalen schadevergoeding toegekend!).&#13;
Men zie bijvoorbeeld artikel 13 lid 4 Boswet of artikel 18 Natuurbeschermingswet.&#13;
De Kampeerwet (artikel 31) en het voorontwerp Wet Waterhuishouding&#13;
(artikel 43) maken door de toevoeging dat de schadevergoeding kan worden&#13;
bepaald in geld of op andere wijze expliciet bestuurscompensatie mogelijk. De&#13;
Beschikking beheersovereenkomsten en straks dus de Beheerswet Landbouwgronden&#13;
voorziet in een systeem van beheersvergoedingen als financiële tegenprestatie&#13;
voor het in een beheersovereenkomst overeengekomen beheer. Zolang deze laatstgenoemde&#13;
beheersverplichtingen voor een deel overlappen met datgene wat op grond&#13;
van andere wettelijke regelingen verboden kan worden - en Enter heeft de overlapping&#13;
met het bestemmingsplan op basis van een analyse van de eerste beheersplannen&#13;
duidelijk aangetoond - ligt hier een aardig vraagstuk van coördinatie van schadevergoedingsrecht,&#13;
dat - zoals ik hierboven al betoogde - onvermijdelijk moet&#13;
leiden tot het verruimen van de door velen als terughoudend ervaren artikel 49 jurisprudentie.&#13;
Het valt te hopen dat de commissie Samkalden, die op dit moment de&#13;
werking van artikel 49 Wet op de Ruimtelijke Ordening in studie heeft aan dit punt&#13;
ook aandacht besteedt.&#13;
Wat verder naar mijn mening terecht als een toekomstig knelpunt gezien wordt is&#13;
de cumulatie van schade, die op zichzelf per onderdeel en deelregeling bekeken geen&#13;
'onevenredige schade' oplevert, maar als totaal gezien wel. Dit knelpunt vloeit voort&#13;
uit de verkokerde opbouw van de beheerswetgeving. Als voorbeeld kan dienen de&#13;
boer die zijn bedrijf uitoefent in een gebied, dat ligt in een nationaal landschap, is&#13;
aangewezen als stiltegebied en bodembeschermingsgebied en in het bestemmingsplan&#13;
buitengebied de bestemming agrarisch gebied met hoge landschappelijke en natuurwetenschappelijke&#13;
waarde gekregen heeft. Per aspect bezien is er wellicht van&#13;
onevenredige schade geen sprake. Of dit ook niet het geval is wanneer men de&#13;
beheersbeperkingen in totaliteit beziet, is nog maar de vraag.&#13;
Decentralisatie&#13;
Ten slotte enige opmerkingen over een vierde en laatste thema, dat in het geheel van&#13;
de beheerswetgeving aan de orde is en ook om een samenhangende aanpak bij de&#13;
verdere ontwikkeling van de wetgeving vraagt. Dit is de decentralisatie van (rijks-)&#13;
taken naar provincies en gemeenten. Mevrouw Stuiveling heeft onlangs als projectstaatssecretaris voor de opstelling en realisering van het decentralisatieplan een aantal&#13;
departementale werkgroepen ingesteld, die voor een negentiental beleidsonderdelen&#13;
voorstellen voor territoriale decentralisatie moeten ontwikkelen.27 Bedoeling is&#13;
nog voor 1 mei een voorontwerp decentralisatieplan aan de Ministerraad aan te bieden,&#13;
dat kort daarna in de publieke discussie zal worden gebracht. Relevant voor de&#13;
beheersproblematiek zijn de voorstellen die in het kader van dit decentralisatieplan&#13;
te verwachten zijn op het terrein van het natuur- en landschapsbehoud, de bosbouw,&#13;
de bestuursinstrumenten milieuhygiëne en de monumentenzorg.&#13;
Uit de in 1980 door het vorige kabinet uitgebrachte Decentralisatienota valt al min&#13;
of meer op te maken in welke richting de gedachtenvorming op (inter-)departementaal&#13;
niveau gaat.28 Op het gebied van het natuurbehoud wordt - aldus de Decentralisatienota&#13;
- gedacht aan een versterking van de rol van de provincies in het uitvoerende&#13;
vlak, terwijl in samenhang hiermee ook de mogelijkheid onder ogen zal worden&#13;
gezien van decentralisatie van de Beschikking natuurbij dragen en wellicht de&#13;
Beschikking onderhoudsovereenkomsten. Bij de nationale landschappen krijgt, zoals&#13;
gezegd, de provincie een centrale rol. Bij de wijziging van de Boswet en Beheerswet&#13;
Landbouwgronden wordt op het stuk van de decentralisatie gedacht aan besluitvormingsprocedures&#13;
die grosso modo aansluiten bij de dienovereenkomstige besluitvorming&#13;
in het ontwerp-landinrichtingswet. De Decentralisatienota erkent de samenhang&#13;
van deze regelingen met natuurbehoud en recreatiebelangen, maar voegt&#13;
daar onmiddellijk aan toe dat . . . . 'bij het overwegen van een bestuurlijke verantwoordelijkhedenverdeling&#13;
het nationale belang van de instandhouding van het bosareaal&#13;
te worden veilig gesteld'. Klinkt in dit laatste nu niet bepaald de behoefte&#13;
door op het stuk van de decentralisatie al te ver willen gaan, enigszins geruststellend&#13;
(en tegenstrijdig) vervolgt de Nota met de stelling dat de financiële bijdragen van&#13;
Landbouw en Visserij aan het bosbeheer evenals de bijdragen van het Ministerie van&#13;
CRM in het verdere decentralisatieonderzoek zullen worden betrokken.29&#13;
Dit laatste lijkt mij zeker geboden. Kernpunt in het decentralisatiebeleid is immers&#13;
de financiële decentralisatie. Wanneer men er niet in slaagt voor de verschillende beleidsonderdelen&#13;
te komen tot een meer decentraal financieel statuut of als daartoe de&#13;
politieke wil ontbreekt, blijft de decentralisatie een tamelijk marginale aangelegenheid.&#13;
In de wetgeving zal de noodzaak blijven bestaan voor sterke beïnvloedingsmogelijkheden&#13;
van het Rijk in plannings- en besluitvormingsprocedures, men zie in&#13;
dit verband de ontwerp-landinrichtingswet.30 Wie betaalt, bepaalt immers, althans&#13;
zolang de verantwoordelijkheid voor de financiële kant van het beleid volledig bij&#13;
het Rijk blijft liggen, zal het Rijk ook onvermijdelijk in belangrijke mate de beleidsinhoud mee moeten beïnvloeden. Centraal punt bij het formuleren van decentralisatievoorstellen&#13;
ligt dus bij een herziening van de bestaande financiële verhouding&#13;
en het omzetten van de voor het beheer relevante specifieke uitkeringen in meer gedecentraliseerde&#13;
bijdrageregelingen.&#13;
Elders31 heb ik met het oog op de financiële decentralisatie een vijftal uitkeringsvormen&#13;
beschreven. Naar de mate van decentralisatie kunnen worden onderscheiden:&#13;
a. projectfinanciering;&#13;
b. programmafinanciering;&#13;
c. doeluitkering op basis van objectieve maatstaven;&#13;
d. verfijningsregeling;&#13;
e. algemene uitkering Gemeente- c.q. Provinciefonds.&#13;
Hoever men op het stuk van de financiële decentralisatie wil gaan is uiteraard een&#13;
politieke vraag, maar hangt ook af van financieel-technische mogelijkheden. (In&#13;
hoeverre zijn voor bestaande specifieke uitkeringen objectieve verdelingsmaatstaven&#13;
te ontwikkelen, wat is de regionale spreiding van te financieren objecten, enz.). Zelf&#13;
een globaal oordeel gevend voor de specifieke uitkeringen op het gebied van het&#13;
natuur- en landschapsbehoud en het bosbeheer, zou ik mij voor kunnen stellen, dat&#13;
de specifieke bijdragen op het gebied van het natuurbehoud omgezet worden in een&#13;
direct aan de provincies te versleutelen doeluitkering. Dat kan mijns inziens ook vrij&#13;
makkelijk, omdat het oppervlak aan natuurgebied een vrij eenvoudig vast te stellen&#13;
objectieve maatstaf oplevert. Voor een doeluitkering ware (politiek) te kiezen om zeker&#13;
te stellen dat de betrokken financiële middelen aan het natuurbehoud besteed&#13;
worden. Ik zou mij verder voor kunnen stellen, dat in de nieuwe Boswet - ter vervanging&#13;
van de Beschikking bosbijdragen - eveneens gekozen zou worden voor een&#13;
doeluitkering aan de provincies ter financiële ondersteuning van de provinciale bosbeheersplannen.&#13;
Zolang slechts voor een beperkt areaal aan gronden beheersovereenkomsten&#13;
afgesloten kunnen worden en objectieve verdelingsmaatstaven (mij&#13;
althans) hier minder makkelijk lijken te kunnen worden ontwikkeld, is het mijns inziens&#13;
verstandig in de komende Beheerswet Landbouwgronden een minder verdergaande&#13;
vorm van financiële decentralisatie te kiezen. Een vorm van programmafinanciering&#13;
- bijvoorbeeld gekoppeld aan de (provinciale) aanwijzing van beheersgebieden&#13;
- ligt hier eerder in de rede.</content><legacyfootnotes>1. Zie hierover W.G. van der Velden in het themanummer 'Wetgevingsleer' van Bestuurswetenschappen&#13;
juli/augustus 1980.&#13;
2. Ik sluit daarmee aan bij de indeling in De Haan/Fernhout 'Wetgeving, planning en financiering' Deventer/' s-&#13;
Gravenhage 1981.&#13;
3. Advies inzake de wijziging van de Boswet, Nederlands Bosbouw Tijdschrift 1980, blz. 79 e.v.&#13;
4. Zie het als bijlage VI bij deze begroting gevoegde overzicht 'Stand van de wetgeving' Tweede Kamer&#13;
Zitting 1981-1982, 17100 hoofdstuk XIV nr. 3, blz. 51.&#13;
5. T.a.p.&#13;
6. Persbericht Minister van Landbouw en Visserij dd. 12 februari 1981, nr 46.&#13;
7. De Jurisprudentie op het stuk van de buitensporige nevenbedingen in pachtovereenkomsten biedt een&#13;
wat wisselend beeld. Zie het overzicht van mr. C. Geuze in De Pacht 1981, nr. 8, blz. 340 e.v.&#13;
8. Zie ook De Pacht 1981, nr. 12, blz. 548/549.&#13;
9. Tweede Kamer, Zitting 1980-1981, 16820 nrs 1-2 blz. 223.&#13;
10. Advies van 9 december 1976.&#13;
11. Brief van 15 juni 1977.&#13;
12. Tweede Kamer, Zitting 1980-1981, 16820 nrs. 1-2, blz. 225.&#13;
13. Zie hiervoor het RARO-advies over het ontgrondingenbeleid in relatie tot de ruimtelijke ordening,&#13;
uitgebracht aan de Minister van Volkshuisvesting en Ruimtelijke Ordening op 7 mei 1980.&#13;
14. Tweede Kamer, Zitting 1980-1981, 16529 nrs. 1-2.&#13;
15. Zie ook het artikel over de wetsontwerpen bodembescherming en bodemsanering en de landbouw&#13;
door prof. mr. Th.G. Drupsteen in De Pacht 1981, nr. 12 blz. 533 e.v.&#13;
16. Een voorontwerp heeft reeds een adviesronde doorlopen. Zie meer uitgebreid voor de inhoud van de&#13;
wet en discussiepunten rond het wetsvoorstel het Themanummer over de Wet op de Waterhuishouding,&#13;
Waterschapsbelangen 1980, nr. 2.&#13;
17. Eindadvies van de interdepartementale commissie nationale landschappen, 's-Gravenhage 1980.&#13;
18. Zie bijvoorbeeld de reactie van het Landbouwschap samengevat in De Pacht 1981, nr 3 blz. 131/132.&#13;
19. Zie hiervoor het Jaarverslag 1980 van de interdepartementale waddenzeecommissie (IWC) 's-Gravenhage&#13;
najaar 1981. Hieruit komt het beeld naar voren van een chaotisch planningsproces. Voor de ver&#13;
schillende aspecten van het Waddenzeebeleid zijn (afzonderlijk) beheersprogramma's opgesteld. Deze&#13;
worden uitgewerkt in niet minder dan zeventien (sic!) rijksbeheersplannen, terwijl daarnaast ook op&#13;
de andere bestuursniveau's nog beheersplannen opgesteld kunnen worden. Het geheel moet te zijner&#13;
tijd overkoepeld worden door een algemene beheersvisie. Alles bij elkaar een ongekend staaltje van&#13;
verkokerd en vrijblijvend doormodderen, dat alle ruimte biedt om keuzes te ontlopen en tegenstellingen te&#13;
verdoezelen.&#13;
20. Zie mr. P.G.A. Noordanus 'Naar een gecoördineerde ontwikkeling van de beheerswetgeving lande&#13;
lijk gebied' in De Pacht 1979, nr 2 blz. 56 e.v.&#13;
21. Zie over dit contrair Koninklijk Besluit Stellinga in NJ/ARB 1982, nr 15-16 blz. 38 en Wessel in&#13;
Bouwrecht 1981, nr. 11 blz. 862 e.v.&#13;
22. Zie voor overzicht van kroonuitspraken over deze kwestie de jurisprudentie-overzichten van Fortgens&#13;
in De Pacht 1979, nr 12, De Pacht 1981, nr 1 en Agrarisch Recht 1982, nr 2.&#13;
23. Mr. J.H. Enter, Relatienota en bestemmingsplan, De Pacht 1981, nr. 3.&#13;
24. Bouwrecht 1977, blz. 511 bij een bespreking mijnerzijds van de VAR-préadviezen van Brussaard en&#13;
Rothuizen, en voorts De Pacht 1979, nr 2 blz. 57/58.&#13;
25. Advies van 9 december 1976, reactie van de Staatssecretaris van CRM, brief van 5 juni 1977.&#13;
26. Tweede Kamer, Zitting 1980-1981, 16529 nrs 3-4 blz. 35.&#13;
27. Zie Staatscourant 5 februari 1982, nr 25 blz. 1/5.&#13;
28. Nota decentralisatie van rijkstaken Tweede Kamer 1980-1981, 16492 nrs 1-2.&#13;
29. Zie bedoelde nota blz. 64.&#13;
30. Ik heb ook op de studiedag landinrichting gepleit voor een verdergaande financiële decentralisatie.&#13;
Zie De Pacht 1981, nr 7 blz. 286. Het vaak gehoorde tegenargument dat dit niet mogelijk is omdat het&#13;
landinrichtingsbeleid afgeleide is van het EG-niveau vastgestelde landbouwstructuurbeleid overtuigt&#13;
mij niet.Landinrichting is niet meer dan voorwaardenscheppend beleid (mede) ten behoeve van de&#13;
landbouw. In het regionaal-economisch beleid is men voor wat betreft de decentralisatie van de voor&#13;
het conditiebeleid beschikbare middelen al veel verder zonder dat de samenhang met meer algemene&#13;
economische beleid als bezwaar opgevoerd werd. Zie de Nota Regionaal-Sociaal-Economisch Beleid&#13;
1981-1985, par. 5.1.3.2.&#13;
31. Zie mijn aan de Commissie Hoofdstructuur Rijksdienst uitgebrachte achtergrondstudie 'Wetgeving, planning en&#13;
financiering ruimtelijk beleid', Staatsuitgeverij 's-Gravenhage 1981, par. 4.3. blz. 101</legacyfootnotes><footnotes><footnote/></footnotes><auteurs>Mr. P.G.A. Noordanus</auteurs><published>1982-03-01 00:00:00</published><modified>1982-03-01 00:00:00</modified><editiondate>1982-03-01</editiondate><htmlpath>https://denhollander.info/artikel/6459</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1993</searchword><id>5232</id><udhid>UDH:TvAR/5232</udhid><titel>Smets-Goossens / Gemeente Westerhoven (TvAR 1993/4594)</titel><searchwords><searchword>TvAR 3/1993</searchword><searchword>TvAR 1993/4594</searchword><searchword>UDH:TvAR/5232</searchword></searchwords><attachments><attachment><name>1993_nr 3_Rechtspraak_4594.pdf</name><extention>pdf</extention><url>https://denhollander.info/download/5167/ci</url></attachment></attachments><inleiding>Pachtwet, art. 38&#13;
&#13;
Gemeente wil het verpachte vrij krijgen om&#13;
het te kunnen verpachten aan jonge Westerhovense&#13;
agrariërs teneinde deze zoveel mogelijk&#13;
te steunen en hen binnen haar grenzen te&#13;
houden. Bovendien heeft gemeente jegens één&#13;
inwoner-landbouwer een inspanningsverplichting&#13;
op zich genomen om een deel van&#13;
het verpachte na het pachtvrij krijgen aan&#13;
hem te verpachten.&#13;
Voor pachtster en haar echtgenoot (geen inwoners&#13;
van de gemeente) is het gepachte van&#13;
groot belang voor mestafzet en het telen van&#13;
voldoende ruwvoer.&#13;
Beslissing naar billijkheid krachtens art. 38&#13;
Pw. Belangen van pachtster en haar echtgenoot&#13;
overwegen. Verlenging met zes jaar.</inleiding><content>Het gerechtshof te Arnhem, pachtkamer:&#13;
Gezien&#13;
het op 4 december 1990 ter griffie van het hof&#13;
ingekomen beroepschrift van Henrica Smets-&#13;
Goossens, wonende te Westerhoven, procureur&#13;
mr. D. Knottenbelt, tegen een beschikking&#13;
van de pachtkamer van het kantongerecht&#13;
te Eindhoven van 5 november 1990,&#13;
waarbij is afgewezen het verzoek tot verlenging&#13;
van de tussen appellante als pachter en&#13;
de gemeente Westerhoven, gevestigd te Westerhoven,&#13;
procureur mr. J.M. Bosnak, als verpachter,&#13;
bestaande en behoudens verlenging&#13;
op 1 november 1992 eindigende pachtovereenkomst&#13;
met betrekking tot een perceel landbouwgrond,&#13;
gelegen in de gemeente&#13;
Westerhoven en kadastraal bekend in die gemeente&#13;
sectie D, nummer 131, groot 4.50.20&#13;
ha;&#13;
Mede gezien&#13;
een fotocopie van die beschikking en het namens&#13;
geïntimeerde door de procureur mr.&#13;
J.M. Bosnak op 3 januari 1991 ter griffie van&#13;
het hof ingediende verweerschrift, alsmede de&#13;
overige stukken van het geding, waaronder&#13;
een fotocopie van voormelde beschikking;&#13;
Gelet&#13;
op de behandeling van het hoger beroep in&#13;
raadkamer van het hof op 21 oktober 1991,&#13;
waarbij aanwezig waren appellante, bijgestaan&#13;
door mr. E. Beele, advocaat te Tilburg,&#13;
en vergezeld van haar dochter en schoonzoon&#13;
de heer en mevrouw Ansem-Smets, en namens&#13;
geïntimeerde, mr. F.A. van Kemenade,&#13;
advocaat te Eindhoven;&#13;
Overweegt:&#13;
De stukken:&#13;
De pachtkamer van het kantongerecht te Eindhoven&#13;
heeft de voormelde beschikking gegeven&#13;
uit overweging in hoofdzaak, dat&#13;
pachtster in de maand september 1989 de&#13;
leeftijd van 65 jaar heeft bereikt en verpachtster&#13;
zich deswege tegen deze verlenging verzet;&#13;
dat bij vonnis van dezelfde pachtkamer&#13;
van 5 november 1990 het verzoek van pachtster&#13;
om haar dochter G.C. Ansem-Smets als&#13;
pachtster in haar plaats te stellen is afgewezen;&#13;
dat gelet op de dwingendrechtelijke bepaling&#13;
van de Pachtwet het verlengingsverzoek&#13;
niet voor inwilliging in aanmerking&#13;
komt;&#13;
Appellante heeft de navolgende grieven tegen&#13;
deze beschikking aangevoerd:&#13;
Grief I&#13;
Ten onrechte, althans onvoldoende gemotiveerd&#13;
heeft de pachtkamer geoordeeld dat het&#13;
verlengingsverzoek van pachtster niet voor inwilliging&#13;
in aanmerking komt, aangezien het&#13;
verzoek tot indeplaatsstelling van pachtster,&#13;
waarop door de pachtkamer van het kantongerecht&#13;
te Eindhoven bij vonnis d.d. 5 november&#13;
1990 onder rolnummer P5/90 is beslist, is afgewezen.&#13;
Grief ll&#13;
Ten onrechte heeft de pachtkamer van het&#13;
kantongerecht te Eindhoven in de thans bestreden&#13;
beschikking d.d. 5 november 1990 geoordeeld&#13;
dat de belangen van verpachtster bij&#13;
beëindiging van de pacht zwaarder wegen dan&#13;
die van pachtster, althans van haar beoogde&#13;
bedrijfsopvolger, bij de continuatie van de&#13;
pacht.&#13;
Appellante verzoekt op grond van één en&#13;
ander de beschikking waarvan beroep te ver-&#13;
nietigen en het verzoek tot verlenging van de&#13;
pachtovereenkomst toe te wijzen met veroordeling&#13;
van geïntimeerde in de kosten van beide&#13;
instanties.&#13;
De mondelinge behandeling&#13;
Tijdens de mondelinge behandeling heeft de&#13;
advocaat van geïntimeerde medegedeeld dat&#13;
geïntimeerde haar verzet tegen de indeplaatsstelling&#13;
van mevrouw G.C. Ansem-Smets als&#13;
pachter in de onderhavige pachtovereenkomst&#13;
intrekt.&#13;
Niet of onvoldoende weersproken is, zakelijk&#13;
weergegeven verklaard door Gerarda Catherina&#13;
Smets, echtgenote van Carolus Antonius&#13;
Gerardus Ansem: Ik ben 36 jaar oud en&#13;
gehuwd; wij hebben drie kinderen in de leeftijd&#13;
van 9, 8 en 5 jaar. Met mijn man oefen ik&#13;
in Leende een landbouwbedrijf uit, waar wij&#13;
150 zeugen en 80 startkalveren houden. Afgelopen&#13;
zomer hebben wij in Someren een bedrijf&#13;
overgenomen bestaande uit een&#13;
varkensstal met 800 mestvarkens. Huis en stal&#13;
in Leende zijn ons eigendom tesamen met 4&#13;
ha grond. De varkensstal in Someren is eveneens&#13;
ons eigendom met 0,5 ha grond. In&#13;
Westerhoven hebben wij van mijn moeder circa&#13;
3,5 ha in pacht. Wij hebben derhalve thans&#13;
in totaal circa 8 ha in gebruik. Wij telen op&#13;
ruim 5,5 ha maïs, op 1 ha gras, dat wordt ingekuild,&#13;
en op 1,4 ha bieten. De afstand tussen&#13;
onze gebouwen in Leende en de&#13;
onderhavige 4,5 ha, die mijn moeder van de&#13;
gemeente Westerhoven heeft gepacht, bedraagt&#13;
ongeveer 17 km. Wij hebben dringend&#13;
meer grond nodig voor afzet van de mest en&#13;
voor het verbouwen van voer voor de varkens&#13;
en de kalveren.&#13;
De raadslieden van partijen hebben de&#13;
standpunten van partijen nader toegelicht onder&#13;
overlegging van pleitnota's. Het oordeel&#13;
van het hof 1. Bij arrest van het hof van&#13;
heden is mevrouw G.C. Ansem-Smets in de&#13;
onderhavige pachtovereenkomst in de plaats&#13;
van appellan-te als pachter gesteld.&#13;
Derhalve zijn niet de belangen van&#13;
appellante, maar die van haar dochter in het&#13;
geding.&#13;
2. Geïntimeerde wil het verpachte niet zelf&#13;
voor een tot de landbouw betrekkelijk doel in&#13;
gebruik nemen, terwijl evenmin sprake is van&#13;
een geval als bedoeld in de art. 39 of 40 der&#13;
Pachtwet. Op het verzoek tot verlenging van&#13;
de pachtovereenkomst moet derhalve op de&#13;
voet van het bepaalde in art. 38 van de Pachtwet&#13;
naar billijkheid worden beslist.&#13;
3. Geïntimeerde heeft de verpachte grond&#13;
niet nodig ten behoeve van grondruil in het&#13;
kader van een reeds goedgekeurd en te reali&#13;
seren uitbreidingsplan.&#13;
Wel heeft geïntimeerde zich in het kader&#13;
van een grondruiltransaktie in 1989 jegens&#13;
M.J. Smolders verbonden, een gedeelte van&#13;
de onderhavige grond aan hem te leveren, zodra&#13;
deze grond pachtvrij zal zijn geworden, en&#13;
de rest aan hem te verpachten.&#13;
Daarnaast wenst geïntimeerde, ter uitvoering&#13;
van haar beleid om een zelfstandige landelijke&#13;
gemeente met de nadruk op landbouw&#13;
en natuur te blijven, (jonge) Westerhovense&#13;
agrariërs zoveel als mogelijk te steunen en&#13;
binnen haar grenzen te houden. Zij beijvert&#13;
zich dan ook haar pachtvrij komende gronden&#13;
aan (jonge) Westerhovense agrariërs te verpachten,&#13;
waartoe de te Leende gevestigde&#13;
echtelieden Ansem-Smets niet behoren.&#13;
4. Mevrouw Ansem-Smets en haar echtge&#13;
noot beschikken thans over circa 8 ha grond,&#13;
hetgeen onvoldoende is voor een optimale uit&#13;
oefening van hun landbouwbedrijf, ook voor&#13;
dat dit tijdens deze procedure werd uitgebreid&#13;
met de 800 mestvarkens, zulks in verband met&#13;
de behoefte aan mogelijkheden voor de mest&#13;
afzet en voor het telen van voldoende ruwvoeder&#13;
voor hun vee.&#13;
5. Bij afweging van de belangen van ver&#13;
pachter en (nieuwe) pachter dienen naar het&#13;
oordeel van het hof de belangen van de pach&#13;
ter naar billijkheid te overwegen.&#13;
Niet gesteld kan worden dat geïntimeerde&#13;
een zwaarwegend belang heeft bij het pachtvrij&#13;
krijgen van juist het onderhavige perceel,&#13;
nu naar ter zitting van het hof is gebleken, de&#13;
met M.J. Smolders gesloten overeenkomst&#13;
voor haar geen verdergaande consequenties&#13;
heeft dan een inspanningsverplichting om de&#13;
grond in geschil aan hem in eigendom of gebruik&#13;
af te staan ingeval deze pachtvrij komt.&#13;
Daartegenover is het voor mevrouw Ansem-&#13;
Smets van groot belang om te kunnen beschikken&#13;
over het onderhavige perceel ten&#13;
behoeve van een meer rendabele exploitatie&#13;
van het landbouwbedrijf dat zij met haar echtgenoot&#13;
uitoefent. Het hierboven aangegeven&#13;
beleid van geïntimeerde levert in dit geval&#13;
niet op een doorslaggevend belang voor het&#13;
pachtvrij krijgen van het land in geschil ten&#13;
detrimente van de zittende pachtster.&#13;
6. De aangevoerde grieven zijn beide ge&#13;
grond.&#13;
7. De door appellante verzochte kostenveroordeling&#13;
van geïntimeerde is in deze verlengingsprocedure&#13;
niet toewijsbaar.&#13;
Slotsom&#13;
De beschikking waarvan beroep moet worden&#13;
vernietigd en de pachtovereenkomst dient met&#13;
de wettelijke termijn van zes jaar te worden&#13;
verlengd, nu van bijzondere omstandigheden&#13;
voor een verlenging met een kortere duur niet&#13;
is gebleken.&#13;
Beschikkende in hoger beroep Vernietigt de&#13;
beschikking van de pachtkamer van het&#13;
kantongerecht te Eindhoven van 5 november&#13;
1990 waarvan beroep; en opnieuw beschikkende:&#13;
Verlengt de tussen de gemeente Westerhoven&#13;
als verpachter en mevrouw G.C. Ansem-&#13;
Smets als pachter bestaande pachtovereenkomst&#13;
betreffende het hiervoor aangegeven&#13;
perceel landbouwgrond met zes jaar, eindigend&#13;
op 31 oktober 1998. Wijst het verzoek&#13;
tot kostenveroordeling af.</content><legacyfootnotes/><footnotes><footnote/></footnotes><auteurs/><published>1993-03-01 00:00:00</published><modified>1991-11-11 00:00:00</modified><editiondate>1993-03-01</editiondate><htmlpath>https://denhollander.info/artikel/5232</htmlpath></article>
</articles></edition>
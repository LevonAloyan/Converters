<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2000</searchword><id>4769</id><udhid>UDH:TvAR/4769</udhid><titel>NFE / Staat (TvAR 2000/5038)</titel><searchwords><searchword>TvAR 10/2000</searchword><searchword>TvAR 2000/5038</searchword><searchword>UDH:TvAR/4769</searchword></searchwords><attachments><attachment><name>2000_nr 10_Rechtspraak_5038.pdf</name><extention>pdf</extention><url>https://denhollander.info/download/4711/ci</url></attachment></attachments><inleiding>[BW art. 6:162; Gezondheids- en welzijnswet&#13;
voor dieren art. 34]&#13;
&#13;
Bekendmaking van de minister van LNV dat&#13;
een wettelijk verbod zal gaan gelden voor&#13;
de nertsenhouderij; overgangstermijnen&#13;
gelden niet voor bedrijven die na de aankondiging&#13;
zijn gevestigd of overgenomen.&#13;
Geen strijd met verdragen of algemene&#13;
rechtsbeginselen: vordering afgewezen.</inleiding><content>VONNIS IN KORT GEDING IN DE&#13;
ZAAK VAN:&#13;
1. de vereniging met volledige rechtsbevoegdheid&#13;
Nederlandse Vereniging van Fokkers van&#13;
Edelpelsdieren (N.F.E.), statutair gevestigd te&#13;
’s-Gravenhage en kantoorhoudende te Nederasselt,&#13;
2. de besloten vennootschap met beperkte&#13;
aansprakelijkheid Eikendreef Mierlo B.V., statutair&#13;
gevestigd en kantoorhoudende te Mierlo,&#13;
3. de besloten vennootschap met beperkte&#13;
aansprakelijkheid Nertsfokkerij Groen B.V.,&#13;
statutair gevestigd en kantoorhoudende te&#13;
Boelenslaan, gemeente Achtkarspelen,&#13;
4. Willem Storteboom en Janneke Storteboom-&#13;
Hiemstra, beiden wonende te Kornhorn, gemeente&#13;
Grootegast,&#13;
eisers,&#13;
procureur mr. H.J.A. Knijff,&#13;
tegen&#13;
De Staat der Nederlanden (Ministerie van&#13;
Landbouw, Natuurbeheer en Visserij (LNV)&#13;
waarvan de zetel is gevestigd te ’s-Gravenhage,&#13;
gedaagde,&#13;
procureur mr. J.W.H. van Wijk.&#13;
1. De feiten&#13;
Op grond van de stukken en het verhandelde&#13;
ter zitting van 6 juli 2000 wordt in dit geding&#13;
van het volgende uitgegaan.&#13;
– De N.F.E. is een vereniging van (onder&#13;
meer) eigenaren van pelsdierhouderijen, die&#13;
zich ten doel stelt de fokkerij van edelpelsdieren&#13;
te bevorderen. De overige eisers zijn nertsenhouders&#13;
en leden van de N.F.E.&#13;
– Op 1 juli 1999 heeft een meerderheid van de&#13;
Tweede Kamer een motie, de motie Swildens-&#13;
Rozendaal, aangenomen. Daarin werd de&#13;
regering verzocht zo spoedig mogelijk een&#13;
groeistop op het bedrijfsmatig houden van&#13;
nertsen af te kondigen, en maatregelen voor te&#13;
bereiden teneinde het bedrijfsmatig houden&#13;
van nertsen te beëindigen.&#13;
– In een brief van 24 maart 2000 heeft de&#13;
Minister van LNV de Tweede Kamer onder&#13;
meer meegedeeld niet afwijzend ten opzichte&#13;
van de motie te staan.&#13;
– In de Staatscourant van 13 april 2000 heeft&#13;
de Minister een bekendmaking met referentie&#13;
TRCJZ/2000/3733 inzake het houden van&#13;
dieren voor de productie van bont doen plaatsen.&#13;
De tekst luidt als volgt:&#13;
“Op 1 juli 1999 heeft de Tweede Kamer de&#13;
motie Swildens-Rozendaal c.s. aanvaard (handelingen&#13;
II 1995 96, blz. 5606-5610, 5631)&#13;
waarin de Minister van Landbouw, Natuurbeheer&#13;
en Visserij wordt verzocht maatregelen&#13;
voor te bereiden om het bedrijfsmatig houden&#13;
van nertsen te beëindigen omdat het doel van&#13;
de bontproductie de instandhouding van de&#13;
bedrijfsmatige nertsenhouderij niet rechtvaardigt.&#13;
Tevens dringt de motie aan op het afkondigen&#13;
van een groeistop op het bedrijfsmatig&#13;
houden van nertsen.&#13;
Het kabinet staat niet afwijzend tegenover&#13;
uitvoering van de motie. Indien tot het voorbereiden&#13;
van een verbod op het bedrijfsmatig&#13;
houden van dieren, en in ieder geval van nertsen&#13;
– met het oog op de productie van bont&#13;
wordt overgegaan – zal in die regeling worden&#13;
voorzien in overgangsmaatregelen voor bestaande&#13;
bedrijven.&#13;
Vooralsnog zullen geen consequenties worden&#13;
verbonden aan een toename van het aantal&#13;
dieren op een bedrijf. Voor houders die na de&#13;
datum van deze bekendmaking in de Staatscourant&#13;
zijn begonnen met het houden van&#13;
nertsen zullen geen overgangsmaatregelen&#13;
worden getroffen, tenzij zij op dit moment&#13;
reeds beschikken over alle benodigde vergunningen&#13;
en reeds investeringen hebben gedaan.&#13;
Er zullen derhalve slechts overgangsmaatregelen&#13;
worden getroffen voor houders van nertsen&#13;
die kunnen aantonen dat zij op de datum&#13;
van publicatie van deze bekendmaking in de&#13;
Staatscourant:&#13;
reeds bedrijfsmatig nertsen hielden&#13;
of&#13;
beschikten over een door het bevoegd gezag&#13;
afgegeven milieuvergunning gericht op het&#13;
bedrijfsmatig houden van nertsen en ten&#13;
behoeve van het bedrijfsmatig houden van&#13;
nertsen aantoonbaar investeringsverplichtingen&#13;
waren aangegaan.&#13;
Indien een nertsenhouderij bij de inwerkingtreding&#13;
van het verbod is gevestigd op een&#13;
andere locatie dan op het moment van publicatie&#13;
van deze bekendmaking in de Staatscourant,&#13;
zullen de overgangsmaatregelen alleen&#13;
van toepassing zijn indien de houder kan aantonen&#13;
dat hij de nertsenhouderij in zijn geheel&#13;
heeft verplaatst en er op de oude locatie geen&#13;
sprake meer is van het bedrijfsmatig houden&#13;
van nertsen.&#13;
Om recht te doen aan het voornemen de nertsenhouderij&#13;
op termijn in zijn geheel te beëindigen&#13;
zullen de overgangstermijnen niet van&#13;
toepassing zijn op houders van nertsen die na&#13;
de datum van bekendmaking van deze publicatie&#13;
in de Staatscourant een nertsenhouderij&#13;
hebben overgenomen.&#13;
Ter voorkoming van misverstanden wordt&#13;
tenslotte nog opgemerkt dat de onderhavige&#13;
mededeling uitsluitend betrekking heeft op&#13;
die dieren die bedrijfsmatig worden gehouden&#13;
met het oog op de productie van bont. Het&#13;
houden van dieren anders dan voor de productie&#13;
van bont, zoals met name het houden&#13;
van een dier als gezelschapsdier, wordt niet&#13;
bestreken.”&#13;
2. De vordering, de gronden&#13;
daarvoor en het verweer&#13;
Eisers vorderen – zakelijk weergegeven –&#13;
plaatsing van een bekendmaking in de Staatscourant&#13;
waarbij de bekendmaking van 14 april&#13;
2000 (referentie TRCJZ/2000/3733) met onmiddellijke&#13;
ingang wordt ingetrokken.&#13;
Daartoe voeren eisers onder meer het volgende&#13;
aan.&#13;
De bekendmaking is onrechtmatig jegens de&#13;
leden van de N.F.E., omdat zij in strijd is met&#13;
het legaliteitsbeginsel. De bekendmaking, die&#13;
algemene naar buiten werkende voorschriften&#13;
bevat, ontbeert immers een wettelijke grondslag.&#13;
Daarnaast is er strijd met het beginsel van&#13;
rechtszekerheid. Eisers hebben eraan meegewerkt&#13;
om volgens een plan van aanpak het&#13;
welzijn van de nertsen te verbeteren. In goed&#13;
vertrouwen hebben zij daartoe voor circa&#13;
70 miljoen gulden investeringen gedaan.&#13;
Thans wordt geen redelijke termijn aangehouden&#13;
waarbinnen het houden van nertsen voor&#13;
productiedoeleinden moet worden gestaakt.&#13;
Bovendien worden Europese ontwikkelingen&#13;
niet afgewacht.&#13;
De bekendmaking is ook strijdig met het&#13;
motiveringsbeginsel. Op 30 maart 2000 heeft&#13;
de Minister in een overleg met de Tweede&#13;
Kamer nog opgemerkt dat het welzijn van de&#13;
nertsen zeker voor verbetering vatbaar is,&#13;
maar dat het niet van dien aard is dat het een&#13;
reden kan zijn voor een verbod. Er is twijfel&#13;
of het EG-recht een verbod op nationaal&#13;
niveau toestaat; voor een Europees verbod is&#13;
geen draagvlak. Op welke termijn ooit van&#13;
een verbod sprake zal zijn is volstrekt onduidelijk.&#13;
Tot 14 april 2000 is door de Minister&#13;
nimmer over de mogelijkheid van een overnamestop&#13;
geschreven of gesproken.&#13;
De bekendmaking, die op onrechtmatige&#13;
wijze inbreuk maakt op het eigendomsrecht&#13;
van nertsenhouders, is bovendien strijdig met&#13;
het zorgvuldigheidsbeginsel, het beginsel van&#13;
evenredigheid, het gelijkheidsbeginsel en het&#13;
verbod van willekeur. Zowel nieuwkomers&#13;
aan wie in feite de toegang tot de nertsenfokmarkt&#13;
wordt ontzegd, als iedere nertsenhouder&#13;
die overweegt zijn bedrijf over te dragen,&#13;
lijden onevenredig schade. Een overnamestop&#13;
brengt een verbod op de nertsenhouderij niet&#13;
dichterbij en levert voor de Staat dan ook&#13;
geen enkele winst op.&#13;
Gedaagde voert gemotiveerd verweer dat hierna,&#13;
voorzover nodig, zal worden besproken.&#13;
3. De beoordeling van het geschil&#13;
3.1 Eisers hebben allereerst aangevoerd dat de&#13;
bekendmaking onrechtmatig is omdat zij een&#13;
algemeen verbindend voorschrift is zonder&#13;
wettelijke grondslag.&#13;
Eisers kunnen in deze stellingname echter niet&#13;
worden gevolgd.&#13;
Gedaagde heeft gemotiveerd uiteengezet dat&#13;
de bekendmaking geen algemene naar buiten&#13;
werkende of algemeen verbindende voorschriften&#13;
bevat. Met gedaagde kan worden&#13;
geconcludeerd dat de bekendmaking feitelijke&#13;
mededelingen bevat. Zij verschaft inlichtingen&#13;
betreffende een voornemen van het kabinet&#13;
om tot een regeling te komen die ertoe strekt&#13;
het bedrijfsmatig houden van nertsen te beeindigen.&#13;
Daarbij worden de nertsenhouders&#13;
gewaarschuwd om geen investeringsverplichtingen&#13;
aan te gaan in hun bedrijfstak.&#13;
3.2 Dat het effect van de bekendmaking zou&#13;
kunnen zijn dat er geen nieuwe ondernemers&#13;
in de nertsenhouderij bijkomen, maakt nog&#13;
niet dat de bekendmaking kan worden gekwalificeerd&#13;
als een algemeen verbindend voorschrift.&#13;
Zulks geldt ook voor het effect van de&#13;
bekendmaking op overname van bedrijven in&#13;
deze sector. Hoewel met name dit laatste&#13;
effect voor eisers een lastige zaak is, dient&#13;
onder ogen te worden gezien dat op handen&#13;
zijnde nieuwe wetgeving die gevolgen heeft&#13;
voor een bepaalde sector, altijd onzekerheden&#13;
meebrengt. Dit klemt temeer indien zoals in&#13;
deze zaak de te verwachten nieuwe regeling&#13;
negatief uitpakt voor een bepaalde groep.&#13;
Omdat de bekendmaking duidelijk is over te&#13;
verwachten overgangsmaatregelen, kan echter&#13;
worden voorkomen dat nertsenhouders onnodig&#13;
financiële verplichtingen aangaan. Schade&#13;
uit dien hoofde zal daarom niet hoeven te&#13;
worden geleden. Dat sommige nertsenhouders&#13;
thans tijdelijk met voor hen vervelende&#13;
gevolgen kunnen worden geconfronteerd is&#13;
onvermijdelijk maar wettigt niet de conclusie&#13;
van onrechtmatig handelen door gedaagde.&#13;
3.3. Eisers hebben niet aannemelijk gemaakt&#13;
dat er in casu sprake is van strijd met het legaliteitsbeginsel.&#13;
Gedaagde heeft onweersproken&#13;
aangevoerd dat dit beginsel in Nederland&#13;
niet inhoudt dat ieder handelen van de overheid&#13;
een wettelijke grondslag dient te hebben.&#13;
In casu is van belang dat de bekendmaking&#13;
niet van zó ingrijpende aard is dat zij zonder&#13;
wettelijke grondslag niet had mogen plaats-&#13;
vinden. Gedaagde heeft er terecht op gewezen&#13;
dat een nog tot stand te brengen verbod met&#13;
bijbehorende overgangsmaatregelen een wettelijke&#13;
grondslag zal bieden. Bij de behandeling&#13;
van het wetsvoorstel terzake zullen eisers&#13;
hun bezwaren tegen het voorstel en de overgangstermijnen&#13;
kunnen voorleggen aan de&#13;
Regering en de Staten-Generaal.&#13;
3.4. Van strijd met algemene beginselen van&#13;
behoorlijk bestuur is voorshands niet gebleken.&#13;
Tussen partijen staat vast dat er al vele jaren&#13;
binnen en buiten het parlement discussie is&#13;
over het houden van pelsdieren voor de bontproductie.&#13;
In deze discussie speelt een rol dat&#13;
maatschappelijke en juridische opvattingen&#13;
over dit onderwerp aan verandering onderhevig&#13;
zijn. Bij het aannemen van de betreffende&#13;
motie heeft de meerderheid van de Tweede&#13;
Kamer een verdere verschuiving in de maatschappelijke&#13;
opvattingen naar de ethische onaanvaardbaarheid&#13;
van het houden van nertsen&#13;
voor de productie van bont geconstateerd. De&#13;
Minister zou, naar zeggen van eisers, op&#13;
30 maart 2000 in de Tweede Kamer hebben&#13;
opgemerkt dat het welzijn van de nertsen&#13;
geen reden kan zijn voor een verbod. Een dergelijke&#13;
opmerking staat echter niet in de weg&#13;
aan het uiten van een voornemen tot regelgeving&#13;
als in de bekendmaking neergelegd.&#13;
3.5. Gedaagde heeft weersproken dat Europese&#13;
ontwikkelingen niet zijn afgewacht. Daarbij&#13;
is van belang dat de Europese Commissie&#13;
in haar commentaar op een Brits wetsvoorstel&#13;
voor een verbod op de nertsenhouderij erop&#13;
heeft gewezen dat lidstaten bevoegd blijven&#13;
om nationale regelingen te treffen die andere&#13;
doeleinden nastreven dan de gemeenschappelijke&#13;
marktordening. Dit hoewel pelsdieren&#13;
vallen onder een dergelijke ordening. Dat de&#13;
Commissie in dat verband wijst op de wenselijkheid&#13;
dat de lidstaten wachten op Europese&#13;
wetgeving, doet daaraan niet af. Evenmin is&#13;
daarbij van belang dat de betrokken sector in&#13;
Groot Brittannië geen grootschalige markt&#13;
betreft.&#13;
3.6. Eisers hebben tegenover het verweer van&#13;
gedaagde dat er geen sprake is van strijd met&#13;
de algemene beginselen van behoorlijk bestuur&#13;
niet aannemlijk gemaakt dat het plaatsen&#13;
van de bekendmaking wel strijd met deze&#13;
beginselen zou opleveren.&#13;
Gedaagde heeft er terecht op gewezen dat de&#13;
nertsenhouders er niet op hebben mogen vertrouwen&#13;
dat met de uitvoering van een plan&#13;
van aanpak ter verbetering van het welzijn&#13;
van de nertsen een verbod op het houden van&#13;
nertsen op ethische gronden voor altijd van de&#13;
baan zou zijn. Eisers hebben ook niet kunnen&#13;
weerleggen dat de bekendmaking is voorzien&#13;
van een motivering die in ieder geval binnen&#13;
het kader van de huidige procedure niet als&#13;
onvoldoende kan worden aangemerkt. In het&#13;
kader van de voorbereiding en behandeling&#13;
van het wetvoorstel en het daarin op te nemen&#13;
overgangsrecht kunnen vragen aan de orde&#13;
komen over eventueel te treffen financiële&#13;
maatregelen.&#13;
3.7. Dat de bekendmaking op onrechtmatige&#13;
wijze inbreuk zou maken op het eigendomsrecht&#13;
van nertsenhouders valt niet aan te&#13;
nemen. Gedaagde heeft terecht aangevoerd&#13;
dat het wel vaker voorkomt dat nog uit te&#13;
voeren voornemens van de regering hun schaduw&#13;
vooruitwerpen, en dat zulks een normaal&#13;
maatschappelijk risico is.&#13;
3.8. Het voorgaande leidt tot de conclusie dat&#13;
de vordering moet worden afgewezen. Eisers&#13;
zullen, als de in het ongelijk gestelde partij,&#13;
worden veroordeeld in de kosten van dit&#13;
geding.&#13;
4. De beslissing&#13;
De President:&#13;
Wijst de vordering af.&#13;
Veroordeelt eisers in de kosten van dit geding,&#13;
tot dusverre aan de zijde van gedaagde begroot&#13;
op ƒ 1.950,–, waarvan ƒ 400,– aan griffierecht.</content><legacyfootnotes/><footnotes><footnote/></footnotes><auteurs/><published>2000-10-01 00:00:00</published><modified>1995-06-13 00:00:00</modified><editiondate>2000-10-01</editiondate><htmlpath>https://denhollander.info/artikel/4769</htmlpath></article>
</articles></edition>
<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2010</searchword><id>8850</id><udhid>UDH:TvAR/8850</udhid><titel>Wetgeving en literatuur</titel><searchwords><searchword>TvAR 11/2010</searchword><searchword>UDH:TvAR/8850</searchword></searchwords><attachments><attachment><name>TvAR2010_11_04_Wetgeving_en_Literatuur.pdf</name><extention>pdf</extention><url>https://denhollander.info/download/7839/ci</url></attachment></attachments><inleiding>Algemeen&#13;
Opheffing ministerie van LNV&#13;
Per 14 oktober 2010 zijn de ministeries van LNV en EZ op­geheven en vervangen door het ministerie van Economische Zaken, Landbouw en Innovatie: Stcrt. 2010, 16584.&#13;
</inleiding><content>Zakelijke rechten&#13;
Erfpacht&#13;
In JBN 2010, nr. 51 bespreekt A.J.H. Pleysier het arrest van het Gerechtshof Leeuwarden d.d. 14 januari 2010, NJ 2010, 236 waarin het hof oordeelde dat het betalen van een finan­ciële vergoeding geen voorwaarde kan vormen voor de toe­stemming tot vervreemding van een erfpachtsrecht. De au­teur twijfelt of hij een kettingbeding moet aanraden om te bereiken dat bij overdracht van een erfpachtsrecht een ver­goeding verschuldigd is.&#13;
Ruimtelijke Ordening&#13;
Literatuur&#13;
Op het gebied van ruimtelijke ordening zijn de volgende boeken verschenen:&#13;
––C.W.M. van Alphen e.a., Raakvlakken RO, Relaties met andere wetten, Alpen aan den Rijn: Kluwer 2010 (ISBN 9789013075823, 386 blz.). Het is een actualisatie van de uitgave van 2009 en geeft een compact overzicht van recente ontwikkelingen in de ruimtelijke ordening en aanverwante beleidster­reinen. De ontwikkelingen zijn bijgewerkt tot 1 juli 2010: ook de gevolgen van de Crisis- en herstelwet komen aan bod. Verder is het hoofdstuk water met de invoering van de Waterwet geheel herschreven.&#13;
––P.J. Bouterse, R.J. van der Meulen, Inleiding Recht en Ruimte 2010, Alphen aan den Rijn: Kluwer 2010 (ISBN 9789013074543, 476). Voorheen verscheen dit boek onder de titel ‘Inleiding ruimtelijke orde­ning en wonen’ dat elk jaar werd geactualiseerd. De auteurs hebben ervoor gekozen om de nieuwe uitgave uitsluitend toe te spitsen op het ruimtelijk bestuursrecht. Het onderdeel wonen wordt voort­aan uitgebracht in een separate uitgave, getiteld ‘Inleiding wonen’.&#13;
In NJB 2010, 1798, afl. 34, p. 2253-2262, schetst B.J. Scheuler (een deel van) de wetswijzigingen die de afgelopen twee jaar plaatsvonden in het omgevingsrecht. De invoe­ring van de Wabo en de Crisis- en herstelwet nemen daarbij een centrale plaats in. De titel luidt: ‘Kroniek van het omge­vingsrecht. Vechten tegen complexiteit’.&#13;
Marktordening&#13;
LNV- subsidies: jonge landbouwers&#13;
Er is € 4.000.000, - extra subsidie beschikbaar gesteld voor de subsidiemodule ‘jonge landbouwers’ (art. 2:42 Regeling LNV-subsidies). Hiertoe is het Openstellingsbesluit LNV-subsidies 2010 gewijzigd met ingang van 6 oktober 2010: Stcrt. 2010, 15653.&#13;
Dieren&#13;
Wetsvoorstel verbod pelsdierhouderij (wets­voorstel 30 826 en 32 396)&#13;
De minister heeft de Eerste Kamer op 24 september 2010 schriftelijk op de hoogte gesteld van de resultaten van haar onderzoek naar de mogelijke kosten voor de Staat en de te verwachten schadeclaims tegen de Staat als gevolg van het op 20 april 2010 ingediende en op 16 juni 2010 door de Tweede Kamer aangenomen wetvoorstel tot wijziging van het wetsvoorstel Wet verbod pelsdierhouderij: Kamerstuk­ken I 2010/11, 30 826, nr. J. Ten opzichte van het oorspron­kelijke wetsvoorstel (nr. 30 826) voorziet het nieuwe wets­voorstel (nr. 32 396) in een langere overgangstermijn (zie Agr.r. 2010, p. 229, Wetgeving en literatuur). In de brief geeft de minister een korte schets van het juridische kader, gevolgd door een nadere specificatie van de economische schade die mogelijk voor vergoeding in aanmerking komt. Zij sluit af met de volgende conclusie:&#13;
––het onderzoek levert geen nieuwe inzichten op ten aanzien van het juridische kader dat bepaalt in hoe­verre de overheid gehouden is tot het betalen van schadevergoeding;&#13;
––evenals onder het oorspronkelijke wetsvoorstel zal niet alle schade onevenredig zijn en kan er in speci­fieke gevallen sprake zijn van een disproportionele maatregel;&#13;
––de verruimde overgangstermijn kan wel invloed hebben op een eventuele schadevergoeding. Con­crete cijfers kunnen evenwel niet worden gegeven. Het is uiteindelijk aan de rechter om te bepalen of en zo ja, in welke mate de overheid schade zou moeten vergoeden.&#13;
Op 12 oktober 2010 heeft de Eerste Kamer besloten de be­handeling van het wetsvoorstel te schorsen: Handelingen I 2010/11 nr. 3, p. 6-17. Reden: de Eerste Kamer heeft bewil­ligd in het voorstel van initiatiefnemers Gerven en Dijssel­bloem (de opvolgers van initiatiefnemers Waalkens en Van Velzen) om hen een aanvulling op het wetsvoorstel te laten uitwerken, met ondersteunend flankerend beleid voor be­trokken ondernemers. Wat betreft de inhoud van dat flanke­rend beleid denken de initiatiefnemers onder andere aan na­dere regels ten aanzien van bedrijfsbeëindiging en sloop, herbestemming van bedrijfsgebouwen en kavels, fiscale om­schakeling en pensioenen. Komen de initiatiefnemers met een tweede novelle op het wetsvoorstel dan zal deze novelle eerst weer ter goedkeuring moeten worden voorgelegd aan de Tweede Kamer. De onzekerheid over de invoering van de Wet verbod pelsdierhouderij houdt dus nog wel even aan. &#13;
Q-koorts: uitbreiding fokverbod &#13;
De geldende regeling van een levenslang fokverbod voor dieren op met Q–koorts besmet verklaarde geiten– en scha­penbedrijven wordt uitgebreid van gevaccineerde dieren naar tijdig (dus voor de dracht) gevaccineerde dieren. Om dit te bewerkstelligen is de Regeling tijdelijke maatregelen dierziekten in verband met Q-koorts gewijzigd: Stcrt.2010, 15314. &#13;
Q-koorts: debat &#13;
Op 23 september 2010 vond een debat plaats over de Q-koorts (Handelingen II 2010/11, nr. 3, p. 3-7). Er zijn vier moties ingediend, waarvan er twee zijn aangenomen (Han­delingen II 2010/11, nr. 3, p. 22): &#13;
––de motie-Dijkgraaf c.s. waarin de regering wordt verzocht om opheffing van het fokverbod voor jaarlingen op bedrijven die in 2010 besmet zijn ver­klaard, maar aantoonbaar tijdig en volledig hebben gevaccineerd (28 286, nr. 431); &#13;
––de motie-Ormel c.s. waarin de regering wordt verzocht om op korte termijn een plan van aanpak op te stellen ter bestrijding van Q-koorts, waarin tijdige ruiming van risicogroepen als één van de te nemen maatregelen is opgenomen (28 286, nr. 434). &#13;
In een brief van 14 oktober 2010 aan de Tweede Kamer (Ka­merstukken II 2010/11, 28 286, nr. 439) laat de minister we­ten dat: &#13;
––de motie-Dijkgraaf c.s. (28 286, nr. 431) niet wordt uitgevoerd. Onduidelijk is of met de opheffing opnieuw een bron van besmetting ontstaat, aldus de minister; &#13;
––de motie-Ormel c.s. (28 286, nr. 434) wordt uitge­voerd; &#13;
––de openstelling van de Regeling herstructurerings­steun Q-koorts 2010 (art. 47a-47e Openstellingsbe­sluit LNV subsidies 2010) wordt verlengd van 30 november 2010 tot 1 oktober 2011. Daarvoor wordt een subsidiebedrag beschikbaar wordt gesteld van 1,5 mln. euro. &#13;
Transport &#13;
Het handhavingsbeleid van de Transportverordening (Ver­ordening (EG) nr. 1/2005, PbEG 2005, L 93/1) wordt voor hobbydierhouders versoepeld. Dat volgt uit een brief van 14 oktober 2010 van de minster aan de Tweede Kamer: Ka­merstukken II 2010/11, 28 286, nr. 440. Bij hobbydiertrans­porten met een hobbymatig karakter wordt niet de gehele Transportverordening gehandhaafd, maar alleen (voor zo­ver van toepassing) de basiseisen van artikel 3 van de ver­ordening. Samengevat is voor beperkte handhaving van de Transportverordening vereist dat: &#13;
––het gaat om transport van maximaal twee paarden, dan wel om transport van maximaal tien geiten of schapen; &#13;
––het gaat om ander transport dan transport naar een slachthuis. Het transport naar een slachthuis wordt per definitie niet aangemerkt als transport met een hobbymatig karakter. &#13;
Wettenbundel &#13;
Er is een nieuwe uitgave van de wettenbundel Teksten wet­geving dierenwelzijn: editie 2010-2011, Den Haag: Sdu uit­gevers 2010 (ISBN 9789012384575). Samenstellers: E. Evertsen en E.C. Bordes. In de bundel is de belangrijkste re­gelgeving opgenomen met betrekking tot het welzijn van dieren. Daarnaast wordt in korte inleidingen ingegaan op de betreffende regelgeving. Er is gekozen voor een andere op­zet; de nieuwe uitgave beperkt zich tot gehouden dieren. In eerdere uitgaven stonden zowel gehouden dieren als in het wild levende dieren centraal. &#13;
Planten &#13;
Rechtspraak &#13;
In HR 17 september 2010, LJN BM6087 (in deze uitga­ve gepubliceerd onder nummer 5610) vordert een rozente­ler vernietiging van een tussen hem en een exploitant van het kwekersrecht op rozencultivars gesloten licentieovereen­komst. De licentieovereenkomst houdt kort gezegd in dat de exploitant de rozenteler het recht verleent om rozenplan­ten met de merknaam Anouschka te telen voor de productie van snijbloemen. De rozenteler legt aan zijn vordering ten grondslag dat sprake is van dwaling omdat hij is misleid met betrekking tot de haalbaarheid van de in het vooruitzicht ge­stelde termijn van aflevering van de stekken. Het hof heeft het beroep op dwaling verworpen. Ten onrechte, aldus de Hoge Raad: het hof is zonder genoegzame motivering voor­bijgegaan aan de stellingen van de rozenteler, in het bijzon­der de stelling van de rozenteler dat hij ten tijde van het slui­ten van de overeenkomst op grond van mededelingen van de exploitant in de onjuiste veronderstelling verkeerde dat het vermeerderingsproces reeds in week 28 was begonnen zo­dat aflevering van de steken in de weken 45 en 46 van 2001 haalbaar was, hetgeen voor de rozenteler van belang was met het oog op Valentijnsdag. &#13;
Producten &#13;
Kaas &#13;
Gouda Holland en Edam Holland zijn erkend als ‘bescherm­de geografische aanduidingen’ (BGA) in de zin van veror­dening (EG) nr. 510/2006 inzake de bescherming van geo­grafische aanduidingen en oorsprongsbenamingen van landbouwproducten (PbEG 2006, L 93/12). Dat schrijft de minister de Tweede Kamer in een brief van 13 oktober 2010: Kamerstukken II 2010/11, 21 501-32, nr. 415. Dit leidt ertoe dat deze aanduidingen alleen mogen worden gebruikt als is voldaan aan de door de Nederlandse Zuivel Organisatie en de producenten opgestelde eisen, die de Europese Commis­sie heeft goedgekeurd. Vereist is in elk geval dat de kazen: &#13;
––in Nederland zijn gemaakt van melk afkomstig van Nederlandse koeien; &#13;
––op traditionele manier zijn bereid; &#13;
––natuurlijk zijn gerijpt. &#13;
De volgende Nederlandse producten genieten al langer be­scherming ingevolge deze verordening: &#13;
––de Westlandse druif. Deze druif is - evenals Gouda Holland en Edam Holland - geregistreerd als ‘be­schermde geografische aanduiding’ (BGA); &#13;
––de kazen Noord-Hollandse Gouda, Noord-Holland­se Edam, Boeren Leidse met sleutels en de Kan­terkazen (Kanterkaas, Kanternagelkaas en Kanter­komijnenkaas) alsmede de aardappel Opperdoezer. Deze producten zijn geregistreerd als ‘beschermde oorsprongsbenaming’ (BOB). &#13;
Overigens is ook Boerenkaas op Europees beschermd, maar dan op grond van de verordening (EG) nr. 509/2006 inza­ke de bescherming van gegarandeerde specialiteiten (PbEG 2006,L 93/ 1). &#13;
Milieurecht &#13;
Meststoffenwet: herinvoering compartimente­ring &#13;
Bij de Tweede Kamer is ingediend het wetsvoorstel tot wij­ziging van de Meststoffenwet (herinvoering compartimen­tering): Kamerstukken II 2009/10, 32 469, nr. 1-4. Het wets­voorstel komt niet als een verrassing. Op 22 april 2010 stelde de minister de Tweede Kamer al op de hoogte het be­sluit van het kabinet om de in 2008 afgeschafte comparti­mentering van dierrechten opnieuw in te voeren middels een (voorstel tot) wijziging van de Meststoffenwet: Kamer­stukken II 2009/10, 28 385, nr. 180, brief 22 april 2010 (zie Agr.r. 2010, p. 270, Wetgeving en Literatuur). &#13;
Meststoffenwet: Uitvoeringsbesluit Meststoffen­wet (bestuurlijke boetecategorieën) &#13;
In Stb. 2010, 698 is gepubliceerd het Besluit van 21 sep­tember 2010, houdende wijziging van het Uitvoeringsbe­sluit Meststoffenwet (bestuurlijke boetecategorieën). Het be­sluit treedt in werking op het moment dat de wet van 20 mei 2010 tot wijziging van de Meststoffenwet in verband met de hoogten van bestuurlijke boetes (Stb. 2010, 264) in werking treedt. Artikel 62 lid 2 van laatstgenoemde wet geeft aan dat bij of krachtens algemene maatregel van bestuur regels kun­nen worden gesteld met betrekking tot de maximale hoogte van de bestuurlijke boete die kan worden opgelegd voor al­daar genoemde overtredingen of categorieën van overtredin­gen. Dit besluit voorziet daarin. &#13;
Uitvoeringsregeling Meststoffenwet &#13;
De door de Tweede Kamer aangenomen motie-Van der Vlies, waarin wordt gevraagd om de Uitvoeringsregeling Meststoffenwet zo aan te passen dat ruimte wordt gebo­den voor reparatiebemesting voor fosfaat met bewerkte or­ganische meststoffen (Kamerstukken II 2009/10, 28 385, nr. 179), wordt niet uitgevoerd. Dat laat de minister de Twee­de Kamer in een brief van 6 oktober 2010 weten: Kamer­stukken II 2010/11, 28 385, nr. 193. Uitvoering van de motie strookt niet met het Vierde actieprogramma Nitraatrichtlijn, en instemming vragen van de Europese Commissie is vol­gens de minister op dit moment ongewenst, omdat dat kan leiden tot herziening van het derogatiebesluit. Het ligt voor de hand om de mogelijkheid van reparatiebemesting te be­trekken in de toekomstige gesprekken over de Vijfde actie­programma Nitraatrichtlijn, zoals ook wordt geopperd van­uit de Commissie, aldus de minister. &#13;
Rechtspersonen &#13;
Literatuur &#13;
M.L. Lennarts en H.E. Boschma, ‘Een nieuwe stap voor­waarts in de richting van de Flex-BV: het wetsvoorstel In­voeringswet vereenvoudiging en flexibilisering bv-recht’, WPNR (2010) 6857, p. 704-715. &#13;
Diversen &#13;
Begrotingsstaten LNV &#13;
De begrotingsstaten van het ministerie van LNV voor het jaar 2011 zijn vastgesteld: Kamerstukken II 2010/11, 32 500-XIV, nr. 1-2. &#13;
Literatuur: wateroverlast &#13;
Schade door overmatige regenval: ook agrariërs hebben daar mee te maken. Over de mogelijkheid om schade door wa­teroverlast vergoed te krijgen via de verzekering dan wel de schade te verhalen op de overheid gaat een artikel van D.W. Bruil, ‘Wateroverlast’ in het tijdschrift Coöperatie van sep­tember 2010, nummer 604 (een kwartaaluitgave van de Na­tionale Coöperatieve Raad voor land- en tuinbouw). &#13;
Rechtspraak: koop weiland &#13;
Over non-conformiteit in geval van koop van een weiland gaat: Gerechtshof Leeuwarden 28 september 2010, LJN BN8769 (in deze uitgave opgenomen onder nummer 5611). Het hof oordeelt dat ‘normaal gebruik’ in de zin van art. 5.3 van de schriftelijke koopovereenkomst in dit geval mede in­houdt dat het weiland geschikt is voor het weiden van paar­den. Voorts oordeelt het hof dat het aangetroffen puin in het weiland van zodanige aard is dat het weiland niet geschikt is voor het weiden van paarden en dus niet geschikt is voor het normaal gebruik. &#13;
Rechtspraak: begrip belastingschade in koop­overeenkomst &#13;
In Gerechtshof Arnhem, nevenvestiging Leeuwarden, 24 au­gustus 2010, LJN BN9921 (in deze uitgave opgenomen on­der nummer 5609), heeft een agrariër een perceel grond aan de gemeente verkocht. Het perceel had ten tijde van de koop een agrarische bestemming, maar de gemeente heeft het per­ceel aangekocht om daarop een uitbreiding van het woonge­bied te realiseren. In de overeenkomst is bepaald dat - kort gezegd - de gemeente zich verbindt de agrariër eventuele belastingschade te vergoeden die hij ten gevolge van de ver­koop zal leiden. Het geschil spitst zich toe op de vraag wat partijen hebben bedoeld met het begrip ‘belastingschade’. De gemeente haakt aan bij de interpretatie van het begrip ‘belastingschade’ in onteigeningszaken. Het hof gaat daar niet in mee: de betekenis van het begrip ‘belastingschade’ moet in dit geval worden beantwoord aan de hand van het bepaalde in de overeenkomst zelf. Het arrest laat maar weer eens zien hoe belangrijk het is om afspraken in overeenkom­sten goed vast te leggen. &#13;
Rechtspraak: fokstiersperma &#13;
In CBb 7 oktober 2010, LJN BN9947 komt een in fokstier­sperma handelende onderneming met succes op tegen een &#13;
door de NMa aan de onderneming opgelegde boete (aanvan­kelijk € 2.600.000,- later € 1.273.000,-). Anders dan de NMa is het CBb van oordeel dat niet aannemelijk is geworden dat de onderneming met het hanteren van de kwantumkortings­regeling, de regeling klantentrouw of de testerskorting mis­bruik heeft gemaakt van haar economische machtspositie in Nederland. Het CBb voorziet zelf in de zaak door het besluit van de NMa te herroepen. &#13;
</content><legacyfootnotes/><footnotes><footnote/></footnotes><auteurs>mr. C.S.C. Monsma&#13;
</auteurs><published>2010-11-01 00:00:00</published><modified>2010-11-01 00:00:00</modified><editiondate>2010-11-01</editiondate><htmlpath>https://denhollander.info/artikel/8850</htmlpath></article>
</articles></edition>
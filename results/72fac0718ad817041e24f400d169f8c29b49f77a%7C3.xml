<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1994</searchword><id>5176</id><udhid>UDH:TvAR/5176</udhid><titel>Zijlstra / Oosterhuis (TvAR 1994/4676)</titel><searchwords><searchword>TvAR 2/1994</searchword><searchword>TvAR 1994/4676</searchword><searchword>UDH:TvAR/5176</searchword></searchwords><attachments><attachment><name>1994_nr 2_Rechtspraak_4676.pdf</name><extention>pdf</extention><url>https://denhollander.info/download/5109/ci</url></attachment></attachments><inleiding>Pachtwet art. 26&#13;
&#13;
In primo na bezichtiging geoordeeld dat de boerenbehuizing al ten tijde van het sluiten van de pachtovereenkomst achterstallig (groot) onderhoud heeft gehad. Omdat de pachter dat blijkbaar min of meer heeft aanvaard, wordt het maximum bedrag dat de pachter op kosten van de verpachter mag besteden aan reparaties, naar redelijkheid en billijkheid beperkt. Dit oordeel wordt in hoger beroep onvoldoende ondergraven. Voor toewijzing aan de pachter van een voorschot van de verpachter met het oog op die reparaties bestaat geen aanleiding omdat een beslissing, waarbij de pachter machtiging wordt verleend reparaties op kosten van de verpachter te laten verrichten, impliceert dat laatstgenoemde gehouden is de nota 's terzake onverwijld aan de pachter te voldoen, tenzij deze gebruik maakt van de mogelijkheid de gemaakte onkosten met de pachtprijs in vergelijking te brengen.</inleiding><content>Arrest in de zaak van:&#13;
Bauke Zijlstra, wonende te Warfstermolen, appellant, procureur: mr. J.M.J. Huver,&#13;
tegen&#13;
Jurjen Ekke Oosterhuis, wonende te Ulrum, geïntimeerde, procureur: mr. H. van Raven-horst.&#13;
Het geding in eerste aanleg&#13;
De pachtkamer van het kantongerecht te Leeuwarden heeft op 9 juni 1992 tussen par-tijen een vonnis gewezen, dat in fotocopie aan dit arrest is gehecht en naar de inhoud waar-van wordt verwezen.&#13;
Het geding in hoger beroep&#13;
Appellant - verder ook te noemen: Zijlstra -is bij exploit van 6 juli 1992 met gelijktijdige dagvaarding van geïntimeerde - verder ook te&#13;
84&#13;
noemen: Oosterhuis - voor dit hof, in hoger beroep gekomen van voormeld vonnis, waar-bij Zijlstra is gemachtigd zelf de reparatie van het pand in geschil op kosten van Oosterhuis te doen verrichten conform de offerte van aannemer Van der Molen d.d. 30 augustus 1990, tot een bedrag van maximaal f 10 000,-en voorts werd bepaald dat Zijlstra de ge-maakte kosten voor een bedrag van maximaal f 10 000,- met de pachtprijs in vergelijking kan brengen.&#13;
Zijlstra heeft bij memorie van grieven vijf grieven aangevoerd met conclusie dat het hof het vonnis, waarvan beroep, zal vernietigen, en, opnieuw rechtdoende, Oosterhuis alsnog zal veroordelen tot het verrichten van het on-derhoud volgens aannemer Van der Molen's specificatie d.d. 30 augustus 1990 en voorts tot het vernieuwen van versleten en lekkende dakpannen en panlatten, daarmee binnen der-tig werkbare dagen na het te wijzen arrest te beginnen en dit binnen honderd werkbare da-gen deugdelijk en de minste hinder voor Zijl-stra opleverend, te voltooien, op straffe van een dwangsom van f 1000,- per dag, subsidiair Zijlstra zal machtigen voormeld onder-houdswerk zelf op kosten van Oosterhuis te doen uitvoeren, met bepaling dat Oosterhuis een voorschot van f 15 000,- binnen twee we-ken na het arrest moet betalen op een speciale door de beide gemachtigden mr. H.J. Van Ba-len en J.H. van Vliet te openen hoogrentende rekening volgens een regeling van de recht-bank Groningen, en zal bepalen dat Zijlstra de gemaakte kosten van f 18 385,- exclusief BTW en de kosten van vernieuwing van ver-sleten en lekkende dakpannen en panlatten, met de pachtprijs kan verrekenen, een en an-der met veroordeling van Oosterhuis in de kosten van beide instanties.&#13;
Laatstgenoemde heeft bij memorie van antwoord de aangevoerde grieven bestreden met conclusie tot bekrachtiging van bovenbe-doeld vonnis van 9 juni 1992, met veroorde-ling van Zijlstra in de kosten van het hoger beroep.&#13;
Tenslotte hebben partijen de stukken doen overleggen voor het wijzen van arrest.&#13;
De grieven&#13;
Zijlstra heeft de navolgende grieven tegen het&#13;
vonnis, waarvan beroep, aangevoerd:&#13;
I. Ten onrechte neemt de pachtkamer van het kantongerecht aan dat het pand tijdens het sluiten van de pachtovereenkomst achterstal-lig onderhoud moet hebben gehad en dat de&#13;
pachter dit min of meer geacht zou moeten worden te hebben aanvaard.&#13;
II. Ten onrechte liet de pachtkamer van het kantongerecht na, ondanks Zijlstra's aanbod bij plaatsopneming, het gepachte binnenshuis, met name de versleten, lekkende panlatten en dakpannen te bezichtigen, en liet de pachtka mer van het kantongerecht na ook dit - onbe twiste - deel van de vordering toe te wijzen.&#13;
III. Ten onrechte beperkte het vonnis a quo de onderhoudsvordering tot slechts f 10 000,-, daarbij in het midden latend of dit inclusief of exclusief BTW is.&#13;
IV. Ten onrechte laat het vonnis a quo na Oosterhuis, de onderhoudsplichtige krachtens art. 26 lid 1 Pachtwet, te veroordelen het ach terstallig onderhoud te doen zoals gevorderd.&#13;
Subsidiair:&#13;
V. Ten onrechte wijst het vonnis a quo in de subsidiair gevorderde machtiging aan pachter geen voorschotbetaling toe.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet of onvoldoende weersproken, staat ten pro-cesse het navolgende vast:&#13;
- Tussen Oosterhuis als verpachter en Zijl stra als pachter bestaat een pachtovereen komst met betrekking tot o.a. het woonge deelte van de boerenbehuizing met bijbeho rende zijtuin aan de Gruytsweg nr. 11 te Warfstermolen, met medegebruik van de veestalling van bedoelde boerenbehuizing. Artikel 6 van het betreffende contract van maart 1980, houdt onder meer in dat Zijlstra verklaart het object te hebben aanvaard in goede staat van onderhoud. Volgens artikel 7 zijn (alleen) de geringe en dagelijkse repara ties aan het object voor rekening van Zijlstra.&#13;
- Blijkens het daarvan opgemaakte proces verbaal van gerechtelijke plaatsopneming, heeft de pachtkamer van het kantongerecht te Leeuwarden, bestaande uit de voorzitter en twee deskundige leden, op 14 april 1992 waargenomen dat de behuizing en schuur aan de buitenzijde in slechte staat van onderhoud verkeren en dat hetgeen in de zich bij de pro cesstukken bevindende offerte d.d. 30 augus tus 1990 van bouwbedrijf S.E. van der Molen B.V. staat vermeld met betrekking tot wat ter zake dringend reparatie behoeft, juist is. Blij kens die offerte gaat het hier om gebreken met betrekking tot de lijstgoot voorgevel, de goot bij de keuken, twee kozijnen kopgevel begane&#13;
grond, de voordeur met o.a. dorpels en een kozijn, de rollagen kopgevels, het voegwerk kopgevel zuidzijde en de goot van de schuur aan de oostzijde. De kosten van reparatie van deze gebreken belopen volgens de offerte f 18 385-exclusief BTW.&#13;
Beoordeling van het geschil in hoger beroep&#13;
1. Met de inhoud van de bij memorie van grieven overgelegde schriftelijke verklaringen vanwege de firma J. Huizinga &amp; Zonen en van L. Dijkstra en G. Dijkstra-Idsardi, alsme-de van O.B. Zijlstra, wordt niet aangetoond dat, anders dan de pachtkamer van het kan-tongerecht heeft geoordeeld, de boerenbehui-zing in geschil ten tijde van het sluiten van de pachtovereenkomst, waarvan het contract in maart 1980 werd ondertekend, geen achter-stallig (groot) onderhoud heeft gehad. In eerstbedoelde verklaring wordt niet meer te kennen gegeven dan dat het zinkwerk in 1986 in slechte staat verkeerde. De beide andere verklaringen hebben alleen betrekking op dakgoten en de voordeur, die in 1980 nog in goede staat zouden hebben verkeerd. De over-gelegde schriftelijke verklaring d.d. 8 juli 1992 vanwege bouwbedrijf S.E. van der Mo-len B.V. is onvoldoende gespecificeerd en te vaag om daaraan voldoende bewijs te kunnen ontlenen voor de stelling van Oosterhuis dat de boerenhoeve in 1980 geen achterstallig (groot) onderhoud vertoonde. Het feit dat vol-gens die verklaring het bouwbedrijf aan het pand tot en met 1979 regelmatig onderhoud pleegde en dat het toen in een redelijke staat verkeerde, sluit niet uit dat het groot onder-houd op onderdelen al voor 1980 onvoldoen-de was. Dit klemt temeer nu in de verklaring sprake is van een zeer slechte staat van onder-houd van het pand in de huidige situatie. Het ligt zonder nadere feitelijke toelichting, welke in de verklaring ontbreekt, niet voor de hand dat de zeer slechte staat, waarin het pand thans aan de buitenkant verkeert, is ontstaan ondanks het eventuele feit dat die staat van onderhoud in 1980 nog goed zou zijn ge-weest. In ieder geval wordt het na een plaatse-lijke bezichtiging gegeven oordeel van de pachtkamer van het kantongerecht terzake, waartegen de grieven I, III en IV zijn gericht, ook door de inhoud van de laatstbedoelde schriftelijke verklaring, onvoldoende onder-graven.&#13;
Dit betekent dat die grieven ongegrond zijn met dien verstande dat voor wat betreft grief III geoordeeld moet worden dat voor rekening van Oosterhuis ook komt het eventu-eel verschuldigde bedrag aan BTW over het door de pachtkamer van het kantongerecht in haar beslissing bepaalde bedrag ad maximaal f 10 000,-. Zulks vloeit immers uit haar oor-deel voort en is kennelijk zo bedoeld.&#13;
Grief III, waarmee wordt betoogd dat de beslissing van de pachtkamer van het kanton-gerecht op dit onderdeel onduidelijk is, is al-leen in zoverre gegrond.&#13;
2. De offerte van het bouwbedrijf S.E. van der Molen B.V., gedateerd 30 augustus 1990, heeft geen betrekking op versleten panlatten en lekkende dakpannen. Zijlstra heeft met be trekking tot grief II niets aangegeven over de omvang van de gestelde gebreken terzake. Het vervangen van enkele kapotte dakpannen en plaatselijk repareren van enkele versleten panlatten, kunnen bovendien worden begre pen onder het voor rekening van de pachter - Zijlstra - komende klein onderhoud, zulks in tegenstelling tot het vervangen van (een ge deelte) van het dak dat onder het voor reke ning van de verpachter komende groot onderhoud dient te worden gebracht. Bij ge breke van voldoende feitelijke adstructie ter zake, wordt ook grief II verworpen.&#13;
3. Met grief V wordt betoogd dat Zijlstra een voorschotbetaling van Oosterhuis toe komt met het oog op de door Zijlstra overeen komstig het vonnis op kosten van Oosterhuis te laten verrichten reparaties.&#13;
Voor toewijzing van dergelijke voorschot-betalingen bestaat echter geen aanleiding om-dat een beslissing op de voet van art. 26, lid 2, van de Pachtwet, eerste zin, waarbij de pach-ter machtiging wordt verleend reparaties op kosten van de verpachter te laten verrichten, impliceert dat laatstgenoemde gehouden is de nota's terzake van die kosten onverwijld aan de pachter te voldoen, tenzij deze gebruik maakt van de mogelijkheid als bedoeld in het slot van art. 26, lid 2, van de Pachtwet de ge-maakte onkosten met de pachtprijs in vergelij-king te brengen.&#13;
Ook grief V is ongegrond.&#13;
4. Het aanbod van Zijlstra om zijn stellin gen overeenkomstig de in de rechtsoverwe ging 1 vermelde schriftelijke verklaringen te bewijzen, wordt gepasseerd omdat die schrif telijke verklaringen, zoals overwogen, als niet steekhoudend c.q. onvoldoende gespecifi ceerd moeten worden aangemerkt. Dit geldt derhalve ook zijn bewijsaanbod.&#13;
Slotsom&#13;
5. Nu alle grieven zijn verworpen - grief III grotendeels - moet het vonnis waarvan be-roep worden bekrachtigd met dien verstande dat in de beslissing aan de woorden 'maxi-maal f 10 000,-' telkens moeten worden toe-gevoegd de woorden 'te vermeerderen met eventueel verschuldigde BTW'. Zijlstra dient als de in het ongelijk gestelde partij op de voet van de conclusie bij memorie van ant-woord de kosten van het hoger beroep te dra-gen.&#13;
Beslissing&#13;
Het hof, rechtdoende in hoger beroep:&#13;
bekrachtigt het vonnis van de pachtkamer van het kantongerecht te Leeuwarden d.d. 9 juni 1992, waarvan beroep, met dien verstan-de dat in het dictum van dat vonnis aan de woorden 'maximaal f 10 000,-' worden toe-gevoegd de woorden 'te vermeerderen met eventueel verschuldigde BTW'.&#13;
veroordeelt appellant in de kosten van het hoger beroep, aan de zijde van geïntimeerde tot heden begroot op f 1700,-.</content><legacyfootnotes/><footnotes><footnote/></footnotes><auteurs/><published>1994-02-01 00:00:00</published><modified>1992-12-21 00:00:00</modified><editiondate>1994-02-01</editiondate><htmlpath>https://denhollander.info/artikel/5176</htmlpath></article>
</articles></edition>
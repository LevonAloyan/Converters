<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6820</id><udhid>UDH:TvAR/6820</udhid><titel>'Eleonora Coleta Maria Bogaers, Sylvia Anne Marie van der Weijden, Rogier Petrus Maria van der Weijden, Clement Pierre Marie van der Weijden / l.A.B.M.J. Schoutens, 2. A.H.M. Schoutens' (TvAR 1991/4464)</titel><searchwords><searchword>TvAR 4/1991</searchword><searchword>TvAR 1991/4464</searchword><searchword>UDH:TvAR/6820</searchword></searchwords><attachments><attachment><name>1991_nr 4_Rechtspraak_4464.pdf</name><extention>pdf</extention><url>https://denhollander.info/download/6539/ci</url></attachment></attachments><inleiding>Pachtwet, art. 36 lid 2 en art. 50&#13;
lid 2, Wetboek van Burgerlijke&#13;
Rechtsvordering, art. 67 en 192&#13;
1. Van een door een medepachter niet of niet&#13;
meer persoonlijk bij de exploitatie van het&#13;
gepachte betrokken zijn, is slechts sprake als&#13;
de feitelijke exploitatie daarvan buiten hem&#13;
om plaatsvindt en hij daarmee geen enkele&#13;
bemoeienis (meer) heeft. Dit geval doet zich&#13;
niet voor indien de beide medepachters het&#13;
feitelijk gebruik en genot van het gepachte&#13;
volgens onderlinge afspraak hebben ge&#13;
deeld. De medepachters kunnen dan ook niet&#13;
op de voet van art. 50 lid 2 Pachtwet uit de&#13;
pacht worden ontslagen voor het gedeelte&#13;
dat zij volgens hun afspraak niet meer in&#13;
eigen gebruik hebben.&#13;
2. Bij eerdere beschikking is de pachtovereenkomst&#13;
alleen met één medepachter verlengd&#13;
omdat de andere medepachter geen&#13;
pachtverlenging heeft verzocht. De feitelijke&#13;
pachtverlenging is daarmee in de plaats ge&#13;
komen van de verlenging van rechtswege.&#13;
Voor een verlenging van rechtswege is geen&#13;
plaats meer. De intrekking door de ver&#13;
pachters van de pachtopzeggingen na de&#13;
beschikking heeft geen effect. Er resteert één&#13;
pachter.&#13;
3. De beslissing in een eerder vonnis houdende&#13;
indeplaatsstelling, waarin één pachtovereenkomst&#13;
met twee pachters is vastgesteld,&#13;
heeft in het onderhavige geschil&#13;
bindende kracht. Er is dus geen sprake van&#13;
twee pachtovereenkomsten met twee pachters.&#13;
Bewijsaanbod ter zake moet overigens&#13;
als niet serieus onderbouwd worden gepas&#13;
seerd. </inleiding><content>Pachtkamer Gerechtshof Arnhem, 29 oktober&#13;
1990&#13;
(Mr. Mans, mr. Spoor, mr. Kok, baron De&#13;
Weichs de Wenne en De Wolf)&#13;
In de zaak van:&#13;
1. Eleonora Coleta Maria Bogaers, wonende&#13;
te Doorn,&#13;
2. Sylvia Anne Marie van der Weijden, wo&#13;
nende te Lelystad,&#13;
3. Rogier Petrus Maria van der Weijden,&#13;
wonende te Nijmegen,&#13;
4. Clement Pierre Marie van der Weijden,&#13;
wonende te Waalre, appellanten, procureur:&#13;
mr. J.M.J. Huver;&#13;
tegen&#13;
l.A.B.M.J. Schoutens, 2. A.H.M.&#13;
Schoutens, beiden wonende te&#13;
Dinteloord, gemeente Dinteloord en&#13;
Prinsenland, geïntimeerden, procureur: mr.&#13;
K. van der Meulen;&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen appellanten als eisers en&#13;
geïntimeerden als gedaagden op 26 april&#13;
1990 door de pachtkamer van het kantongerecht&#13;
te Zevenbergen gewezen vonnis, dat in&#13;
fotocopie aan dit arrest is gehecht;&#13;
Overweegt:&#13;
Appellanten zijn bij exploit van 10 mei 1990&#13;
in hoger beroep gekomen van voormeld vonnis&#13;
met gelijktijdige dagvaarding van geïntimeerden&#13;
voor dit hof.&#13;
Bij memorie van grieven hebben appellanten&#13;
onder aanvoering van grieven geconcludeerd&#13;
dat het hof het vonnis, waarvan&#13;
beroep, zal vernietigen en, opnieuw rechtdoende,&#13;
primair geïntimeerde sub 1 zal ontslaan&#13;
uit de pacht voor het deel dat aan&#13;
geïntimeerde sub 2 is toebedeeld en sedert&#13;
1964 door laatstgenoemde is geëxploiteerd&#13;
en geïntimeerde sub 2 uit de pacht zal ontslaan&#13;
van het deel van het gepachte dat sedert&#13;
1964 eerst door C.J. Schoutens en daarna&#13;
door zijn rechtsopvolger geïntimeerde sub 1&#13;
is geëxploiteerd, en subsidiair zal verklaren&#13;
voor recht dat sedert 1964, ingevolge de&#13;
tussen partijen gesloten overeenkomst die&#13;
door de ten uitvoerlegging is geëffectueerd,&#13;
de oorspronkelijke pachtovereenkomst van&#13;
9 september 1960 is geëindigd en in de plaats&#13;
daarvan een nieuwe pachtovereenkomst is&#13;
tot stand gekomen, aanvankelijk met C.J.&#13;
Schoutens, in rechte opgevolgd door geïntimeerde&#13;
sub 1, met betrekking tot het aan C.J.&#13;
Schoutens toebedeelde deel van het gepachte,&#13;
groot 15.81.45 ha, en met geïntimeerde&#13;
sub 2, met betrekking tot het andere deel&#13;
van het gepachte, groot 15.78.30 ha, voor de&#13;
pachtprijs die door elk van de pachters sedertdien is betaald voor zijn deel van het&#13;
gepachte, zulks met veroordeling van geïntimeerden&#13;
in de kosten van deze procedure in&#13;
beide instanties.&#13;
Bij memorie van antwoord, tevens akteverzoek,&#13;
heeft geïntimeerde sub 1 de aangevoerde&#13;
grieven bestreden en geconcludeerd&#13;
dat het hof het vonnis, waarvan beroep, zal&#13;
bekrachtigen, met veroordeling van appellanten&#13;
in de proceskosten.&#13;
Partijen hebben vervolgens ieder nog akte&#13;
verzocht van de overlegging van produkties.&#13;
Zij hebben de zaak op 15 oktober 1990&#13;
doen bepleiten, appellanten door mr. LJ. den&#13;
Hollander, advocaat te Middelharnis, en geïntimeerde&#13;
sub 1 door mr. H. van Es, advocaat&#13;
te Goes.&#13;
Ten slotte hebben zij de stukken, waaronder&#13;
de pleitnotities van de advocaten, doen&#13;
overleggen voor het wijzen van arrest.&#13;
De grieven:&#13;
De door appellanten aangevoerde grieven&#13;
luiden als volgt:&#13;
/. Ten onrechte heeft de pachtkamer van het&#13;
kantongerecht overwogen en beslist dat voor&#13;
de beoordeling van het primaire als subsidiaire&#13;
standpunt de kernvraag is of de pachters&#13;
als medepachters het geheel in pacht hebben&#13;
of dat zij enkel een deel, zoals hiervoor&#13;
gesteld, pachten.&#13;
//. Ten onrechte heeft de pachtkamer van het&#13;
kantongerecht overwogen dat, ook als pachters&#13;
het gepachte elk voor een deel geheel van&#13;
elkaar gescheiden exploiteren, de pachter&#13;
een aanzienlijk belang houdt bij zijn medepachterschap&#13;
van het geheel, nu het andere&#13;
deel hem kan toevallen wanneer de medepachter&#13;
zich terugtrekt.&#13;
III. Ten onrechte heeft de pachtkamer van het&#13;
kantongerecht overwogen dat er niets van is&#13;
gebleken dat appellanten medewerking zou&#13;
den hebben gevraagd om tot splitsing van het&#13;
gepachte te komen en de pachters die me&#13;
dewerking hadden verleend.&#13;
IV. Ten onrechte heeft de pachtkamer van het&#13;
kantongerecht ook de subsidiaire vordering&#13;
ontzegd op de daaraan voorafgaande over&#13;
wegingen, daar immers:&#13;
a. Vast staat dat C.J. Schoutens, in 1985&#13;
opgevolgd door Adriaan Bastiaan M.J.&#13;
Schoutens, en A.H.M. Schoutens in 1960&#13;
nader overeengekomen zijn, om in plaats van&#13;
samen het gehele pachtobject voortaan elk,&#13;
los van elkaar, geheel zelfstandig een apart&#13;
deel van de 31.59.75 ha te gaan pachten.&#13;
b. De verpachters zijn daarmee akkoord ge&#13;
gaan, wat blijkt uit de omstandigheid dat zij&#13;
aan elke pachter de door hem verschuldigde&#13;
pacht apart in rekening brachten en van hem&#13;
ontvingen.&#13;
c. Bij de indeplaatsstellingsprocedure, waar&#13;
in de pachtkamer vonnis wees op 27 juni&#13;
1985, A.H.M. Schoutens niet is gehoord.&#13;
V. Ten onrechte heeft de pachtkamer van het&#13;
kantongerecht overwogen, dat partijen niet&#13;
zijn overeengekomen de lopende pachtovereenkomst&#13;
te beëindigen en nieuwe overeen&#13;
komsten met elk van beide partijen afzonderlijk&#13;
aan te gaan, zodat nog steeds bestaat&#13;
de pachtovereenkomst uit 1960.&#13;
VI. Ten onrechte heeft de pachtkamer de&#13;
primaire en subsidiaire vordering afgewezen&#13;
en appellanten in de kosten van het geding&#13;
veroordeeld, in plaats van de vorderingen&#13;
van appellanten toe te wijzen en geïntimeerden&#13;
te veroordelen in de kosten van het&#13;
geding.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten&#13;
processe het navolgende vast:&#13;
- Bij beschikking van het pachthof van&#13;
12 juli 1990 is bevestigd de beschikking van&#13;
de pachtkamer van het kantongerecht te&#13;
Zevenbergen van 30 november 1989, waar&#13;
bij is verlengd met een duur van zes jaren,&#13;
eindigend op 1 november 1996, een pacht&#13;
overeenkomst tussen appellanten als ver&#13;
pachters en geïntimeerde sub 1 als pachter,&#13;
betreffende percelen land gelegen in de ge&#13;
meente Dinteloord en Prinsenland en kadastraal&#13;
bekend in die gemeente, sectie D,&#13;
nrs. 172 en 177 ded. en sectie E, nrs. 89,&#13;
228 t/m 230, 252, 254, 255, 262, 336, 358,&#13;
361 en 362, tezamen groot 31.59.75 ha;&#13;
- De pachtovereenkomst, die behoudens&#13;
verlenging zou eindigen op 1 november&#13;
1990, werd niet verlengd met geïntimeerde&#13;
sub 2 omdat - zoals in de beschikking van het&#13;
hof werd overwogen - deze medepachter na&#13;
pachtopzegging door appellanten geen verzoek&#13;
om verlenging van de pachtovereenkomst&#13;
had ingediend;&#13;
- Ongeveer de helft van het land in geschil,&#13;
groot 31.59.75 ha, is in ieder geval sedert 1965 in volledig gebruik en genot bij geïntimeerde&#13;
sub 1 en ongeveer de andere helft is&#13;
in volledig gebruik en genot bij geïntimeerde&#13;
sub 2 volgens een tussen hen gemaakte afspraak.&#13;
Zij betalen ieder de helft van de&#13;
indertijd overeengekomen pachtprijs, zoals&#13;
nadien verhoogd, aan appellanten. De&#13;
beoordeling van het geschil in hoger&#13;
beroep&#13;
1. Met de grieven I en II wordt betoogd dat&#13;
geïntimeerden op de voet van art. 50, lid 2,&#13;
van de Pachtwet, op vordering van appellanten&#13;
als verpachters, ieder kunnen worden&#13;
ontslagen uit de pacht tussen appellanten en&#13;
geïntimeerden voor wat betreft dat gedeelte -&#13;
ieder ongeveer de helft - dat zij onderscheidenlijk&#13;
sinds 1965 volgens hun ver&#13;
melde afspraak niet meer in eigen gebruik&#13;
hebben.&#13;
2. Appellanten zien hierbij evenwel ten onrechte&#13;
eraan voorbij dat van een door één der&#13;
medepachters niet of niet meer persoonlijk&#13;
bij de exploitatie van het gepachte betrokken&#13;
zijn slechts sprake is als de feitelijke exploitatie&#13;
van het gepachte buiten hem om&#13;
plaatsvindt en hij daarmee geen enkele&#13;
bemoeienis (meer) heeft. Dit geval doet zich&#13;
echter niet voor indien - zoals in casu - de&#13;
medepachters het feitelijk gebruik en genot&#13;
van het gepachte hebben gedeeld; alsdan is&#13;
immers slechts sprake van een bepaalde&#13;
wijze van verdeling van de exploitatie van&#13;
het gepachte door de medepachters en niet&#13;
van een niet of niet meer bij die exploitatie als&#13;
zodanig betrokken zijn van één of meer&#13;
hunner.&#13;
De grieven I en II, zoals toegelicht, zijn&#13;
ongegrond.&#13;
3. Verlenging van de onderhavige schriftelijk&#13;
aangegane pachtovereenkomst wordt geregeld&#13;
in de bovenvermelde door het pachthof&#13;
op 12 juli 1990 bevestigde - en derhalve thans&#13;
onherroepelijke - beschikking van de pachtkamer&#13;
van het kantongerecht te Zevenbergen&#13;
d.d. 30 november 1989. Die pachtovereenkomst&#13;
is alleen met geïntimeerde sub 1 verlengd&#13;
omdat na de pachtopzegging door appellanten&#13;
aan geïntimeerde, geïntimeerde&#13;
sub 2 geen pachtverlenging heeft verzocht.&#13;
Met die laatste omstandigheid is in de beschikking&#13;
van het hof uitdrukkelijk rekening&#13;
gehouden.&#13;
De rechterlijke pachtverlenging is in de&#13;
plaats gekomen van de pachtverlenging van&#13;
rechtswege, wegens de pachtopzegging.&#13;
Voor een verlenging van rechtswege is dan&#13;
ook geen plaats meer. Dit betekent dat de&#13;
intrekking door appellanten van de pachtopzeggingen&#13;
aan geïntimeerden, zoals gedaan&#13;
in de bij akte aan het hof overgelegde&#13;
brieven van de advocaat van appellanten aan&#13;
geïntimeerden, gedateerd 8 oktober 1990&#13;
derhalve na de beslissing van het hof, geen&#13;
effekt heeft, ook niet ten opzichte van geïntimeerde&#13;
sub 2. In de schriftelijk aangegane&#13;
pachtovereenkomst is na 1 november 1990&#13;
alleen geïntimeerde sub 1 pachter. 4. Bij in&#13;
kracht van gewijsde gegaan vonnis van de&#13;
pachtkamer van het kantongerecht te&#13;
Zevenbergen d.d. 27 juni 1985, gewezen&#13;
tussen C.J. Schoutens, de vader van geïntimeerde&#13;
sub 1, als toenmalige pachter en o.a.&#13;
appellanten als verpachters, is geïntimeerde&#13;
sub 1 in de pachtovereenkomst betreffende&#13;
de 31.59.75 ha in geschil, in de plaats van zijn&#13;
vader gesteld als mede-pachter. Gelet op de&#13;
bepaling van art. 67 van het Wetboek van&#13;
Burgerlijke Rechtsvordering heeft deze beslissing,&#13;
waarop geïntimeerde sub 1 zich bij&#13;
conclusie van antwoord heeft beroepen, in&#13;
het onderhavige geding tussen appellanten&#13;
en geïntimeerde sub 1 bindende kracht. Om&#13;
die reden heeft het in hoger beroep gedane&#13;
aanbod van appellanten te bewijzen dat in&#13;
1965 tussen de toenmalige verpachters en&#13;
medepachters een mondelinge wijzigingsovereenkomst&#13;
is gesloten waarbij de pacht&#13;
werd gesplitst in twee pachtovereenkomsten&#13;
en ieder van de beide medepachters het gedeelte&#13;
ter grootte van ruim 15 ha, dat hij van&#13;
het gepachte in gebruik had, in pacht kreeg,&#13;
geen betekenis en dient dit te worden gepasseerd.&#13;
In het vonnis van 1985 is een&#13;
rechtsbetrekking met appellanten, waarin&#13;
geïntimeerde sub 1 als rechtverkrijgende&#13;
pachter is opgevolgd, vastgesteld, te weten&#13;
één pachtovereenkomst met betrekking tot&#13;
het land in geschil, ter grootte van&#13;
31.59.75 ha. Aan die beslissing zijn appellanten&#13;
tegenover geïntimeerde sub 1 gebonden.&#13;
De subsidiaire vordering van appellanten&#13;
is niet toewijsbaar in die zin dat de&#13;
mondelinge wijzigingsovereenkomst wèl&#13;
ten aanzien van geïntimeerde sub 2, die deze&#13;
overeenkomst overigens eveneens gemotiveerd&#13;
heeft betwist, geldt en niet ten aanzien&#13;
van geïntimeerde sub 1. Voor wat betreft&#13;
geïntimeerde sub 2 wordt het bewijsaanbod van appellanten om die reden als niet terzake&#13;
dienende gepasseerd.&#13;
Overigens constateert het hof dat de inhoud&#13;
van het bewijsaanbod strijdig is met de&#13;
door appellanten zelf aangevoerde feiten.&#13;
Appellanten bieden aan te bewijzen dat geïntimeerde&#13;
sub 2 mede namens C.J. Schoutens&#13;
- de toenmalige medepachter - in of na 1965&#13;
aan mr. C. van de Mortel, die namens de&#13;
verpachters optrad, mondelinge toestemming&#13;
heeft gevraagd de pacht in twee pachtovereenkomsten&#13;
te wijzigen, waarbij ieder&#13;
van de beide medepachters het gedeelte ter&#13;
grootte van ruim 15 ha, dat hij van het gepachte&#13;
in gebruik had, in pacht kreeg.&#13;
Vervolgens zou de gevraagde toestemming&#13;
zijn verleend. Appellanten hebben echter,&#13;
ook bij gelegenheid van de pleidooien in&#13;
hoger beroep, doen betogen dat geïntimeerde&#13;
sub 2 en C.J. Schoutens zo' n hooglopende ruzie&#13;
met elkaar hadden gekregen, 'dat zij niets&#13;
meer met elkaar te maken wilden hebben en&#13;
niet meer met elkaar wilden spreken en dat dit&#13;
vanaf 1965 zo is gebleven'. Daarmee verdraagt&#13;
zich volstrekt niet dat geïntimeerde&#13;
sub 2 het gesprek met mr. C. van de Mortel tevens&#13;
als lasthebber van C.J. Schoutens&#13;
voerde. Tegen die achtergrond bezien moet&#13;
het bewijsaanbod van appellanten ook als&#13;
niet serieus onderbouwd worden gepasseerd.&#13;
De grieven III, IV en V kunnen geen doel&#13;
treffen.&#13;
De grief VI heeft alleen zelfstandige betekenis&#13;
voor wat betreft de kostenveroordeling&#13;
en is, zoals hierna zal worden overwogen,&#13;
ook in zoverre ongegrond.&#13;
Slotsom&#13;
5. Uit het bovenstaande vloeit voort dat het&#13;
vonnis, waarvan beroep, onder wijziging van&#13;
gronden moet worden bekrachtigd. Appellanten&#13;
zullen als de ook in hoger beroep in het&#13;
ongelijk gestelde partijen de kosten daarvan&#13;
hebben te dragen.&#13;
Rechtdoende in hoger beroep:&#13;
Bekrachtigt het vonnis van de pachtkamer&#13;
van het kantongerecht te Zevenbergen&#13;
d.d. 26 april 1990, waarvan beroep, onder&#13;
wijziging van de gronden.&#13;
Veroordeelt appellanten in de kosten van&#13;
het hoger beroep, aan de zijde van geïntimeerde&#13;
sub 1 tot heden begroot op ƒ 3900,- en&#13;
aan de zijde van geïntimeerde sub 2 op nihil.</content><legacyfootnotes/><footnotes><footnote/></footnotes><auteurs>Mr. Mans, mr. Spoor, mr. Kok, baron De&#13;
Weichs de Wenne en De Wolf</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6820</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2000</searchword><id>4741</id><udhid>UDH:TvAR/4741</udhid><titel>W.J.M. van B. / ruilverkaveling ‘Moersche Heide’ (TvAR 2000/4999)</titel><searchwords><searchword>TvAR 2/2000</searchword><searchword>TvAR 2000/4999</searchword><searchword>UDH:TvAR/4741</searchword></searchwords><attachments><attachment><name>2000_nr 2_Rechtspraak_4999.pdf</name><extention>pdf</extention><url>https://denhollander.info/download/4683/ci</url></attachment></attachments><inleiding>[Landinrichtingswet art. 210]&#13;
&#13;
Reclamant wil een financiële vergoeding&#13;
voor het wegvallen van een bouwmogelijkheid&#13;
die hij had op door hem ingebrachte&#13;
percelen en niet meer heeft op het aan hem&#13;
toegedeelde perceel. Deskundigenonderzoek.&#13;
De rechtbank is (…) van oordeel dat ten&#13;
tijde van de tervisielegging van het plan van&#13;
toedeling op de door reclamant ingebrachte&#13;
percelen geen mogelijkheden waren tot&#13;
agrarische bebouwing van een volwaardig&#13;
agrarisch bedrijf en dat die percelen op dat&#13;
tijdstip geen niet-agrarische meerwaarde&#13;
hadden. Het belendende pluimveebedrijf&#13;
vormt daarvoor (met name in verband met&#13;
de milieucirkel van 50 meter) een te grote&#13;
belemmering.</inleiding><content>W.J.M. van B., reclamant,&#13;
tegen&#13;
de lijst der geldelijke regelingen in de ruilverkaveling&#13;
‘Moersche Heide’.&#13;
TUSSENVONNIS D.D. 16 JUNI 1996&#13;
1. Het verloop van het geding&#13;
(…)&#13;
2. Het bezwaar&#13;
Reclamant heeft bezwaar tegen het niet opnemen&#13;
van een financiële vergoeding voor het&#13;
wegvallen van een bouwmogelijkheid, die hij&#13;
had op de door hem ingebrachte percelen&#13;
3841 D2 en 3842 D2, totaal groot 2.68.80 ha&#13;
en niet meer heeft op het aan hem toegedeelde&#13;
perceel 001.003, groot 3.87.05 ha.&#13;
3. De beoordeling&#13;
Ter ondersteuning van het bezwaar is namens&#13;
reclamant ter zitting een taxatierapport overgelegd,&#13;
welk rapport is uitgebracht door&#13;
W.A.A. Helmer te Moergestel, waarin wordt&#13;
geconcludeerd, dat op het inbrengperceel wél&#13;
en op de toegedeelde kavel géén bouwmogelijkheid&#13;
aanwezig is.&#13;
Het inbrengperceel aan de Dongenseweg, volgens&#13;
de heer Helmer groot 2.78.60 ha, is door&#13;
hem getaxeerd op een bedrag van ƒ 284.000,–&#13;
en het toegedeelde perceel aan de Roei voor&#13;
een gedeelte groot 2.78.60 ha is door hem&#13;
gewaardeerd op ƒ 181.000,–.&#13;
De centrale landinrichtingscommissie is van&#13;
oordeel, dat het bezwaar niet kan worden&#13;
gehonoreerd.&#13;
Zij voert daartoe aan, dat reclamant niet heeft&#13;
aangetoond, dat hij voornemens was, of concrete&#13;
plannen of een vergunning had, om op&#13;
het ingebrachte perceel bedrijfsgebouwen,&#13;
dan wel agrarische hulpgebouwen te stichten.&#13;
Nu reclamant zijn bedrijfsgebouwen elders&#13;
heeft, is naar het oordeel van de centrale landinrichtingscommissie&#13;
slechts denkbaar, dat&#13;
reclamant agrarische hulpgebouwen in plaats&#13;
van een volwaardig agrarisch bedrijf als&#13;
bedoeld in artikel 3 A1 van de bestemmingsbepalingen&#13;
zou willen stichten, welke mogelijkheid&#13;
óók op de toegedeelde kavel aanwezig&#13;
is. Er is dan ook, aldus de commissie, geen&#13;
sprake van schade als gevolg van het verlies&#13;
van een bouwmogelijkheid.&#13;
Als er sprake was van een bouwmogelijkheid&#13;
op het inbrengperceel en deze mogelijkheid&#13;
bij de toedeling ontbreekt, zal de rechtbank&#13;
bij de beoordeling van de zaak rekening dienen&#13;
te houden met een meerwaarde van het&#13;
inbrengperceel. Die meerwaarde dient te worden&#13;
bepaald naar de toestand in de periode&#13;
14 april 1993 tot en met 13 mei 1993, zijnde&#13;
de periode waarin het plan van toedeling ter&#13;
inzage was gelegd.&#13;
Voorts zijn voor de beoordeling van de vraag&#13;
of van meerwaarde sprake is van belang alle&#13;
overige feiten en omstandigheden, die voor&#13;
eventuele gegadigden tot aankoop van de&#13;
grond kenbaar konden zijn bij een onder dergelijke&#13;
omstandigheden gebruikelijk onderzoek.&#13;
De rechtbank is vooralsnog niet gebleken of&#13;
er feitelijk nu wél of géén bouwmogelijkheden&#13;
op de percelen aanwezig waren/zijn.&#13;
Terzake hiervan heeft zij behoefte aan deskundige&#13;
voorlichting, zodat zij een deskundige&#13;
zal benoemen om antwoord te krijgen op&#13;
de vragen zoals hierna vermeld.&#13;
4. De kosten&#13;
De kosten van de te benoemen deskundige&#13;
dienen uiteindelijk ten laste te komen van de&#13;
in het ongelijk gestelde partij voor zover geen&#13;
compensatie van kosten plaats vindt.&#13;
De rechtbank is echter van oordeel dat het&#13;
vaststellen van de waarde van de in de ruilverkaveling&#13;
gelegen gronden als zodanig, nu&#13;
daaromtrent een geschil bestaat waarin niet&#13;
zonder nader onderzoek kan worden beslist,&#13;
primair als een taak van de gezamenlijke&#13;
rechthebbenden dient te worden beschouwd,&#13;
zodat het voorschot ten laste van de landinrichtingscommissie&#13;
wordt gebracht.&#13;
5. De beslissing&#13;
De rechtbank&#13;
gelast een deskundigenonderzoek en formuleert&#13;
– voorlopig – de navolgende vraagpunten:&#13;
1. was er ten tijde van de tervisielegging van&#13;
het plan van toedeling (14 april 1993 tot en&#13;
met 13 mei 1993) op de door reclamant ingebrachte&#13;
percelen 3841 D2 en 3842 D2 ter&#13;
grootte van 2.68.80 ha., op grond van bestemmingsplanvoorschriften&#13;
een mogelijkheid tot&#13;
agrarische bebouwing van een volwaardig&#13;
agrarisch bedrijf met woning?&#13;
2. hadden die percelen ten tijde van de tervisielegging,&#13;
uitgaande van hetgeen een redelijk&#13;
handelend koper van die grond op dat tijdstip&#13;
daarvoor zou hebben betaald, een meerwaarde&#13;
boven de agrarische waarde van die grond?&#13;
3. hoeveel bedraagt, rekening houdende met&#13;
het antwoord op vraag 2, de waarde van dat&#13;
perceel?&#13;
4. rust op het aan reclamant toegedeelde perceel&#13;
001.003, groot 3.87.05 op grond van de&#13;
hiervoor gehanteerde normen de mogelijkheid&#13;
tot agrarische bebouwing van een volwaardig&#13;
agrarisch bedrijf met woning en heeft dat perceel&#13;
daardoor een meerwaarde boven de agrarische&#13;
waarde?&#13;
5. hoeveel bedraagt de waarde van dat perceel?&#13;
6. welke opmerkingen zijn naar het oordeel&#13;
van de deskundige verder van belang ten&#13;
behoeve van de door de rechtbank te nemen&#13;
beslissing?&#13;
stelt voor als deskundige te benoemen:&#13;
Ir. I.E.D.O. van Hoven, Postbus 50, 4850 AB&#13;
Ulvenhout, tel.nr. 076-5602007;&#13;
deelt mee, dat de deskundige het benodigde&#13;
door de landinrichtingscommissie voor de&#13;
ruilverkaveling “Moersche Heide” te betalen&#13;
voorschot begroot op ƒ 2.500,– exclusief&#13;
B.T.W.;&#13;
bepaalt dat de landinrichtingscommissie een&#13;
aanvullend voorschot dient te betalen indien&#13;
dat door de deskundige nodig wordt geoordeeld;&#13;
verstaat, dat partijen zich tot uiterlijk 23 augustus&#13;
1996 zullen kunnen uitlaten over de voor-&#13;
gestelde vraagpunten, eventuele andere door&#13;
hen gewenste vraagpunten en over de voorgestelde&#13;
deskundige, in een brief aan de heer&#13;
P.G.M. Ligtenberg, griffier bij de rechtbank;&#13;
houdt iedere verdere beslissing aan.&#13;
(enz.)&#13;
TUSSENVONNIS D.D. 10 SEPTEMBER&#13;
1996&#13;
1. Het verdere verloop van het&#13;
geding&#13;
(…)&#13;
2. De verdere beoordeling&#13;
Bij genoemd tussenvonnis zijn partijen in de&#13;
gelegenheid gesteld zich uit te laten over de&#13;
hierin voorgestelde vraagpunten en de voorgestelde&#13;
deskundige.&#13;
De adviseur van reclamant heeft te kennen&#13;
gegeven akkoord te gaan met de vraagpunten&#13;
en de deskundige.&#13;
Ten aanzien van de vordering van de adviseur&#13;
van reclamant om de gezamenlijke rechthebbenden&#13;
in de ruilverkaveling Moersche Heide&#13;
te veroordelen in de kosten van de juridische&#13;
bijstand en het betaalde griffierecht, zal de&#13;
rechtbank beslissen bij het te zijner tijd in&#13;
deze zaak te wijzen eindvonnis.&#13;
Mr. Leenen heeft gemeld, dat er van de zijde&#13;
van de landinrichtingscommissie geen bezwaren&#13;
bestaan tegen de voorgestelde deskundige.&#13;
Ten aanzien van de vraagpunten geeft hij in&#13;
overweging vraag 5 anders te formuleren,&#13;
omdat de in het tussenvonnis opgenomen&#13;
vraagstelling verwarrend zou kunnen werken.&#13;
De rechtbank deelt dit standpunt en zal het 5e&#13;
vraagpunt aanpassen zoals hierna is vermeld.&#13;
Mr. Leenen heeft voorts nog betoogd, dat&#13;
andere dan agrarische waarde op grond van de&#13;
Wet en het proces-verbaal van aanwijzingen&#13;
een verrekenpost vormt tussen de oude en de&#13;
nieuwe eigenaar, maar dat daarover in het tussenvonnis&#13;
niet im- of expliciet iets is vermeld.&#13;
Dit probleem komt naar het oordeel van de&#13;
rechtbank pas aan de orde als uit het te houden&#13;
deskundigenonderzoek zou blijken dat er&#13;
sprake is van een agrarische meerwaarde. De&#13;
beslissing over het oproepen van de oude&#13;
eigenaren als belanghebbenden zal derhalve&#13;
voorlopig worden aangehouden.&#13;
3. De beslissing&#13;
De rechtbank&#13;
gelast een deskundigenonderzoek omtrent de&#13;
navolgende vraagpunten:&#13;
(…)&#13;
5. indien de vorige vraag bevestigend is beantwoord,&#13;
kan dan door de deskundige worden&#13;
aangegeven hoeveel de meerwaarde van het&#13;
betreffende perceel alsdan bedraagt?&#13;
(enz.)&#13;
EINDVONNIS D.D. 29 APRIL 1997&#13;
1. Het verdere verloop van het&#13;
geding&#13;
(…)&#13;
2. De verdere beoordeling&#13;
Bij voornoemd tussenvonnis is, met instemming&#13;
van de Centrale Landinrichtingscommissie&#13;
en reclamant, ir. I.E.D.O. van Hoven&#13;
benoemd tot deskundige om de in dat vonnis&#13;
omschreven vraagpunten te beantwoorden.&#13;
In zijn verslag komt Van Hoven tot de conclusie,&#13;
dat op grond van de bestemmingsplanvoorschriften&#13;
die golden ten tijde van de tervisielegging&#13;
van het plan van toedeling (14&#13;
april 1993 tot en met 13 mei 1993) de mogelijkheid&#13;
bestond tot het bebouwen van de&#13;
door reclamant ingebrachte percelen 3841 D2&#13;
en 3842 D2 met bedrijfsopstallen en bedrijfswoning&#13;
ten behoeve van een volwaardig agrarisch&#13;
bedrijf, nu die percelen voldoen aan de&#13;
belangrijkste bestemmingsplanvoorschriften&#13;
(minimale oppervlakte, frontbreedte en ligging&#13;
aan de verharde weg).&#13;
Het lijkt de deskundige echter niet aannemelijk,&#13;
dat binnen de perceelsgrenzen van de&#13;
ingebrachte percelen een volwaardig agrarisch&#13;
bedrijf gesticht kan worden, met name niet,&#13;
omdat op het belendende perceel een pluimveebedrijf&#13;
is gevestigd, waarvoor een milieucirkel&#13;
geldt van 50 meter, binnen welke cirkel&#13;
bebouwing onmogelijk is. Hierdoor vormen&#13;
de milieubepalingen een zware belemmering,&#13;
waardoor de ingebrachte percelen geen meerwaarde&#13;
hebben ten opzichte van de toegedeelde&#13;
percelen.&#13;
De Centrale Landinrichtingscommissie deelt&#13;
het standpunt van de deskundige, dat reclamant&#13;
in de inbrengsituatie niet beschikte over&#13;
agrarische bouwmogelijkheden, welke leiden&#13;
tot een niet-agrarische meerwaarde.&#13;
De adviseur van reclamant blijft van mening,&#13;
dat er wél sprake is van een meerwaarde.&#13;
De rechtbank is mét de deskundige en de&#13;
Centrale Landinrichtingscommissie van oordeel,&#13;
dat ten tijde van de tervisielegging van&#13;
het plan van toedeling op de door reclamant&#13;
ingebrachte percelen geen mogelijkheden waren&#13;
tot agrarische bebouwing van een volwaardig&#13;
agrarisch bedrijf en dat die percelen op dat&#13;
tijdstip geen niet-agrarische meerwaarde hadden.&#13;
Het belendende pluimveebedrijf vormt&#13;
daarvoor (met name in verband met de milieucirkel&#13;
van 50 meter) een te grote belemmering.&#13;
Het bezwaar van reclamant zal daarom ongegrond&#13;
worden verklaard.&#13;
Aan de door de deskundige nog aangevoerde&#13;
gegevens omtrent de agrarische waarde van de&#13;
verschillende percelen zal de rechtbank voorbijgaan,&#13;
nu deze buiten de in voormeld tussenvonnis&#13;
geformuleerde vraagstelling van de&#13;
rechtbank vallen.&#13;
3. De kosten&#13;
Met de Centrale Landinrichtingscommissie is&#13;
de rechtbank van oordeel, dat reclamant als de&#13;
in het ongelijk gestelde partij, de kosten van&#13;
deze procedure, inclusief de kosten die door&#13;
de onafhankelijke deskundige, ir. van Hoven,&#13;
in verband met zijn onderzoek zijn gemaakt,&#13;
dient te dragen.&#13;
Terzake van de nota van de deskundige en het&#13;
door de Landinrichtingscommissie betaalde&#13;
voorschot, zal de rechtbank beslissen zoals&#13;
hierna vermeld.&#13;
4. De beslissing&#13;
De rechtbank&#13;
verklaart het bezwaar van reclamant ongegrond;&#13;
(enz.)</content><legacyfootnotes/><footnotes><footnote/></footnotes><auteurs/><published>2000-02-01 00:00:00</published><modified>1998-03-03 00:00:00</modified><editiondate>2000-02-01</editiondate><htmlpath>https://denhollander.info/artikel/4741</htmlpath></article>
</articles></edition>
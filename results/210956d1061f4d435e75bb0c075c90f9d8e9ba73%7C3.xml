<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6823</id><udhid>UDH:TvAR/6823</udhid><titel>'firma AGREX / gemeente Lelystad' (TvAR 1991/4467)</titel><searchwords><searchword>TvAR 4/1991</searchword><searchword>TvAR 1991/4467</searchword><searchword>UDH:TvAR/6823</searchword></searchwords><attachments><attachment><name>1991_nr 4_Rechtspraak_4467.pdf</name><extention>pdf</extention><url>https://denhollander.info/download/6542/ci</url></attachment></attachments><inleiding>Pachtwet, art. 62&#13;
Uit de bewoordingen van art. 62 Pachtwet&#13;
volgt, dat de daar bedoelde goedkeuring&#13;
vóór het sluiten van de pachtovereenkomst&#13;
moet zijn verkregen. Maar op grond van de&#13;
omstandigheden van het geval - onder meer&#13;
de suggestie van de grondkamer aan partijen&#13;
om een pachtovereenkomst voor drie jaar&#13;
aan te gaan in plaats van de ingezonden&#13;
pachtovereenkomst voor één jaar - is het&#13;
beoordeelde geval gelijk te stellen met dat,&#13;
waarbij de goedkeuring vóór het sluiten van&#13;
de pachtovereenkomst is verkregen.&#13;
De goedkeuring van de korte duur door de&#13;
grondkamer is niet zo evident onjuist, dat de&#13;
pachtrechter deze niet kan eerbiedigen.&#13;
Een pachtovereenkomst waarin opgenomen&#13;
bedingen, welke met toepassing van&#13;
art. 62 Pachtwet zijn goedgekeurd, in het&#13;
bijzonder het beding van korte duur, komt&#13;
niet voor verlenging in aanmerking. Is de&#13;
duur verstreken, dan kan daarna door de&#13;
rechter geen verlenging plaatsvinden. </inleiding><content>Pachtkamer Gerechtshof Arnhem, 26 oktober&#13;
1990&#13;
(Mr. Mans, mr. Spoor, mr. Kok, De Wolf en&#13;
ir. Rogaar)&#13;
Het gerechtshof te Arnhem, pachtkamer;&#13;
Gezien:&#13;
Het op 8 mei 1990 ter griffie van het hof&#13;
ingekomen beroepschrift van de vennootschap&#13;
onder firma AGREX v.o.f., gevestigd&#13;
te Lelystad, alsmede haar vennoten&#13;
W. van Dalfsen, wonend te Lelystad en G.H.&#13;
Jippes, wonend te Luttelgeest, - hierna ook te noemen: de pachter of Agrex -, procureur:&#13;
mr. B. Peek,&#13;
tegen een beschikking van de pachtkamer&#13;
van het kantongerecht te Harderwijk van&#13;
4 april 1990, aan partijen verzonden op&#13;
11 april 1990, waarbij is afgewezen het verzoek&#13;
tot verlenging van de pachtovereenkomst&#13;
met de gemeente Lelystad, zetelend te&#13;
Lelystad, als verpachtster, behoudens verlenging&#13;
eindigend op 31 december 1990,&#13;
betreffende een perceel landbouwgrond, gelegen&#13;
in de gemeente Lelystad, kadastraal&#13;
bekend in die gemeente sectie P, nrs. 50, 52,&#13;
54, 56, 58, 60, 209, 386, tezamen groot ongeveer&#13;
56 ha;&#13;
Mede gezien:&#13;
Het op 6 juni 1990 ter griffie ingekomen&#13;
verweerschrift van de verpachtster, procureur:&#13;
mr. B. Peek en de overige stukken,&#13;
waaronder een fotocopie van de voormelde&#13;
beschikking;&#13;
Gelet op:&#13;
De behandeling in hoger beroep in raadkamer&#13;
van het hof op 17 september 1990,&#13;
waarbij aanwezig waren de vennoten van&#13;
AGREX, bijgestaan door mr. H.J. Schaatsbergen,&#13;
advocaat te Zwolle, en namens geïntimeerde&#13;
de heer J.T. van Noorloo, medewerker&#13;
grondzaken en vastgoedformatie,&#13;
bijgestaan door mr. H.W. Lijftogt, advocaat&#13;
te Amsterdam, benevens de heer C.A.P.&#13;
Steyaard, hoofd landbouwkundige afdeling&#13;
van Domeinen te Lelystad;&#13;
Overweegt:&#13;
De stukken:&#13;
De voormelde beschikking is gegeven uit de&#13;
volgende overwegingen:&#13;
Tussen partijen staat, voorzover thans van&#13;
belang, het volgende vast:&#13;
1. Op 14 oktober 1987 heeft de gemeente als&#13;
verpachtster en AGREX als pachter een&#13;
pachtovereenkomst gesloten met betrekking&#13;
tot een perceel landbouwgrond, gelegen aan&#13;
de Oostranddreef (perceelnummers 21, 23,&#13;
91, 99 en 100), kadastraal bekend gemeente&#13;
Lelystad, sectie P, nrs. 50,52,54,56,58, 60,&#13;
209 en 386, ter grootte van ongeveer 56 ha.&#13;
2. Deze overeenkomst is aangegaan voor een&#13;
termijn van driejaar, welke termijn aanving&#13;
op 1 januari 1988 en eindigt op 31 december&#13;
1990.&#13;
3. Vanaf 1985 had AGREX voornoemd object&#13;
reeds van jaar tot jaar van de gemeente&#13;
in pacht, zulks met gebruikmaking van&#13;
een door de gemeente verkregen&#13;
goedkeuring ex art. 62 van de Pachtwet.&#13;
4. Voor het sluiten van de op 14 oktober 1987&#13;
tot stand gekomen pachtovereenkomst als&#13;
hierboven sub 1 omschreven, zijn partijen in&#13;
de loop van 1987 met elkaar in onderhandeling&#13;
getreden. Aangezien niet te verwachten&#13;
viel dat de bestemming woningbouw, die&#13;
op de onderhavige percelen rustte, spoedig&#13;
verwezenlijkt zou worden, heeft de grond&#13;
kamer partijen in overweging gegeven in&#13;
plaats van weer een pachtovereenkomst voor&#13;
de duur van één jaar te sluiten een pachtovereenkomst&#13;
voor de duur van drie jaar aan te&#13;
gaan, zulks op basis van een door de grond&#13;
kamer ex art. 62 Pachtwet te verlenen&#13;
goedkeuring. Dit standpunt van de grond&#13;
kamer is vastgelegd in een aan de gemeente&#13;
gerichte brief van de grondkamer d.d.&#13;
17 september 1987. AGREX heeft niet betwist&#13;
dat ook zij kennis droeg van dit stand&#13;
punt van de grondkamer en dat zij met die&#13;
wetenschap op 14 oktober 1987 het onderhavige&#13;
pachtcontract heeft getekend.&#13;
5. De inhoud van genoemde brief van de&#13;
grondkamer d.d. 17 september 1987 luidt als&#13;
volgt:&#13;
'Met betrekking tot bovenvermelde zaak&#13;
waarvan mondelinge behandeling ter zitting&#13;
van de grondkamer heeft plaatsgehad op&#13;
27 augustus j.1. stelt de grondkamer partijen&#13;
in de gelegenheid tot overeenstemming te&#13;
komen over een verpachting voor de duur&#13;
van 3 jaren. De overeenkomst zal moeten&#13;
ingaan op 1 januari 1988 onder opneming&#13;
van de bedingen van art. 62 der Pachtwet.&#13;
Door de gemeente zal in geval van bereikte&#13;
overeenstemming een nieuw verzoek op&#13;
grond van art. 62 van de Pachtwet moeten&#13;
worden ingediend vóór 15 oktober 1987,&#13;
onder opgave van de vigerende bestemmingen&#13;
van de onderscheidene percelen.&#13;
Na ontvangst van een toewijzende beschikking&#13;
kan daarna de getekende pachtovereenkomst&#13;
worden ingediend'.&#13;
6. Op 15 oktober 1987 hebben Burgemeester&#13;
en Wethouders van de gemeente bij de grond&#13;
kamer een verzoek ingediend tot goedkeuring&#13;
van opname in de pachtovereenkomst&#13;
van de bedingen van art. 62 sub a, c en d van&#13;
de Pachtwet. Op 22 oktober 1987 heeft de grondkamer overeenkomstig haar reeds bij&#13;
brief van 17 september 1987 gedane toezegging&#13;
de gevraagde goedkeuring verleend.&#13;
Thans vraagt AGREX verlenging van deze&#13;
voor een tijdvak van driejaar gesloten pachtovereenkomst.&#13;
Anders dan AGREX meent, is een verlenging&#13;
van een pachtovereenkomst, waarbij&#13;
door de grondkamer met toepassing van&#13;
art. 62 van de Pachtwet aan een openbaar&#13;
lichaam wordt toegestaan af te wijken van de&#13;
dwingendrechtelijke bepalingen betreffende&#13;
de tijdsduur van een pachtovereenkomst,&#13;
rechtens niet mogelijk. Dit volgt uit de strekking&#13;
van genoemd art. 62. Met deze bepaling&#13;
werd mede beoogd, voor de aldaar genoemde&#13;
openbare lichamen verpachtingen mogelijk&#13;
te maken ten aanzien van door haar verworven&#13;
gronden, die geen landbouwkundige bestemming&#13;
hebben en wel verpachtingen,&#13;
waarbij de openbare lichamen de onaantastbare&#13;
zekerheid krijgen dat die verpachtingen&#13;
uitsluitend en alleen gelden voor de overeengekomen&#13;
duur, waarbij de verpachter&#13;
gevrijwaard blijft van eventuele aanspraken&#13;
op verlenging.&#13;
Ook uit de in de Pachtwet gevolgde wettelijke&#13;
systematiek blijkt dat het de wetgever&#13;
niet voor ogen heeft gestaan, dat verlenging&#13;
van een pachtovereenkomst die tot stand is&#13;
gekomen met gebruikmaking van een op&#13;
art. 62 van de Pachtwet gekregen goedkeuring,&#13;
mogelijk is. Zo houdt art. 62 niet een&#13;
bepaling in, soortgelijk aan die van art. 12,&#13;
lid 5, van de Pachtwet, terwijl ook art. 37 van&#13;
de Pachtwet er kennelijk van uitgaat, dat&#13;
alleen kortlopende pachtovereenkomsten,&#13;
die gesloten zijn met goedkeuring als bedoeld&#13;
in art. 12 van de Pachtwet, voor verlenging&#13;
vatbaar zijn.&#13;
AGREX heeft nog aangevoerd dat de&#13;
grondkamer ten onrechte de onderhavige&#13;
goedkeuring voor het aangaan van een pachtovereenkomst&#13;
voor de periode van drie jaar&#13;
heeft verleend. Aan dit verweer wordt voorbij&#13;
gegaan, omdat het al dan niet verlenen van&#13;
een goedkeuring op basis van art. 62 van de&#13;
Pachtwet tot de uitsluitende competentie van&#13;
de grondkamer behoort. De pachtrechter&#13;
heeft dit oordeel van de grondkamer te eerbiedigen.&#13;
Aandacht verdient nog het feit dat de goedkeuring&#13;
van de grondkamer formeel eerst bij&#13;
beschikking van 22 oktober 1987 is verleend,&#13;
zulks terwijl het pachtcontract reeds op&#13;
14 oktober 1987 was gesloten. Nu echter&#13;
vaststaat, dat de grondkamer voordat het&#13;
pachtcontract werd gesloten, reeds had laten&#13;
weten een toewijzende beschikking te zullen&#13;
geven en nu vast staat, dat ook AGREX&#13;
voordat zij het pachtcontract op 14 oktober&#13;
1987 aanging op de hoogte was van het feit,&#13;
dat de verpachting voor de duur van driejaar&#13;
met toepassing van een goedkeuring ex art.&#13;
62 van de Pachtwet zou geschieden, kan niet&#13;
gezegd worden dat van een goedkeuring&#13;
achteraf sprake was. Dit brengt mede dat het&#13;
verzoek van AGREX zal worden afgewezen.&#13;
AGREX heeft de volgende grieven aangevoerd:&#13;
Grief I, dat de pachtkamer ten onrechte heeft&#13;
overwogen als in rechtsoverweging 4 vermeld.&#13;
Grief II, dat de pachtkamer haar ten onrechte&#13;
dan ook niet - zoals zij uitdrukkelijk had&#13;
verzocht - niet ontvankelijk heeft verklaard&#13;
in haar verlengingsverzoek als prematuur&#13;
gedaan, nu de pachtovereenkomst geacht&#13;
moet zijn in werkelijkheid voor zes jaren te&#13;
zijn aangegaan.&#13;
Grief III, dat de pachtkamer ten onrechte&#13;
heeft overwogen dat ten tijde van het sluiten&#13;
van de pachtovereenkomst vaststond dat de&#13;
grondkamer voor Overijssel een nieuwe&#13;
goedkeuringsbeschikking ex art. 62 Pachtwet&#13;
zou verlenen.&#13;
Grief IV, dat de pachtkamer ten onrechte&#13;
heeft overwogen dat de pachtrechter het oordeel&#13;
van de grondkamer omtrent het al dan&#13;
niet verlenen van een goedkeuring op basis&#13;
van art. 62 Pachtwet heeft te eerbiedigen.&#13;
Subsidiair: - grief V - dat de pachtkamer ten&#13;
onrechte overweegt dat verlenging van een&#13;
in het kader van art. 62 Pachtwet verleende&#13;
korte pachtduur rechtens niet mogelijk is;&#13;
Met verzoek, te vernietigen de beschikking&#13;
van de pachtkamer van het kantongerecht&#13;
te Harderwijk d.d. 4 april 1990 - verzonden&#13;
11 april 1990 - en, opnieuw rechtdoende,&#13;
alsnog primair af te wijzen het&#13;
verzoek van AGREX tot verlenging van de&#13;
onderhavige pachtovereenkomst als prematuur,&#13;
subsidiair tot verlenging van de onderhavige pachtovereenkomst voor de wettelijke&#13;
duur van zes jaren.&#13;
De mondelinge behandeling&#13;
Niet of onvoldoende weersproken is verklaard&#13;
door G.H. Jippes, vennoot van&#13;
AGREX:&#13;
dat hij ambtenaar van Rijkswaterstaat is geweest;&#13;
dat zijn vrouw en hij twee thuiswonende&#13;
en schoolgaande kinderen hebben;&#13;
dat hij met zijn medevennoot Van Dalfsen in&#13;
AGREX op 5O:5O-basis de grond in geschil&#13;
exploiteert voor de teelt van pootaardappelen&#13;
en snijmais; dat hij voorts alleen een 24 ha&#13;
groot pachtbedrijf in de Noordoostpolder&#13;
exploiteert; dat de vennoten de werkzaamheden&#13;
op de grond in geschil gedeeltelijk zelf&#13;
verrichten en overigens aan loonwerkers&#13;
uitbesteden.&#13;
De raadslieden hebben de standpunten van&#13;
partijen toegelicht.&#13;
Het oordeel van het hof&#13;
1. Door de grieven is het geschil in volle&#13;
omvang aan het oordeel van het hof onder&#13;
worpen.&#13;
2. Er wordt van de volgende feiten uitgegaan:&#13;
- AGREX heeft de grond in geschil in 1985&#13;
voor dat jaar in pacht gehad. De gemeente&#13;
maakte daarbij gebruik van de goedkeuring&#13;
van de grondkamer ingevolge art. 62 Pacht&#13;
wet voor onder meer de grond in geschil.&#13;
- Op 27 augustus 1987 vond bij de grond&#13;
kamer voor Overijssel de mondelinge behandeling&#13;
plaats van een door partijen betreffende&#13;
de grond in geschil voor het jaar 1986&#13;
aangegane pachtovereenkomst. De vennoten&#13;
van AGREX, bijgestaan door hun advocaat&#13;
mr. Schaatsbergen, waren daarbij aanwezig,&#13;
evenals vertegenwoordigers van de gemeente.&#13;
- Blijkens de in de bestreden beschikking&#13;
aangehaalde brief van de grondkamer aan de&#13;
gemeente d.d. 17 september 1987 heeft de&#13;
grondkamer de gemeente in overweging&#13;
gegeven, met AGREX een pachtovereenkomst&#13;
voor drie jaar, in plaats van voor één&#13;
jaar, aan te gaan met ingang van 1 januari&#13;
1988.&#13;
- AGREX droeg kennis van die brief.&#13;
- Partijen zijn een op 14 oktober 1987&#13;
gedagtekend pachtcontract aangegaan voor&#13;
de duur van drie jaar, met ingang van 1 ja&#13;
nuari 1988. Daarbij is bepaald, dat de verpachtster&#13;
de pachtovereenkomst ten allen&#13;
tijde kan beëindigen, indien en voor zover de&#13;
bestemming de beëindiging naar haar oordeel&#13;
noodzakelijk maakt.&#13;
- De pachtovereenkomst is op 15 oktober&#13;
1987 bij de grondkamer ingekomen.&#13;
- De grondkamer heeft, deze kennelijk op&#13;
vattend als een verzoekschrift om goedkeu&#13;
ring van bedingen ex art. 62 sub a, c en d&#13;
Pachtwet in pachtovereenkomsten betref&#13;
fende (o.m.) de grond in geschil, die goed&#13;
keuring met ingang van 1 januari 1988 ver&#13;
leend bij beschikking van 22 oktober 1987.&#13;
Afschriften zijn op 2 november 1987 aan&#13;
partijen verzonden.&#13;
- De bovenvermelde pachtovereenkomst is&#13;
blijkens een daarop gestelde stempelafdruk&#13;
door de grondkamer goedgekeurd op&#13;
12 november 1987.&#13;
- In het tijdig daartegen door AGREX bij de&#13;
Centrale Grondkamer ingestelde beroep is&#13;
AGREX niet-ontvankelijk verklaard (beschikking&#13;
van 21 juni 1988).&#13;
3. De eerste vraag is, of de omstandigheid,&#13;
dat de goedkeuring van de in art. 62 Pachtwet&#13;
vermelde bedingen van latere datum is dan&#13;
de pachtovereenkosmt in geschil, aan de&#13;
geldigheid van die goedkeuring in de weg&#13;
staat. Zou dit het geval zijn, dan zou - zo stelt&#13;
appellante in grief 2 - de pachtovereenkomst&#13;
voor zes jaar gelden.&#13;
Uit de bewoordingen van art. 62 Pachtwet',&#13;
in het bijzonder uit de regeling, dat de daar&#13;
vermelde openbare lichamen onder omstandigheden&#13;
kunnen verzoeken, goed te keuren,&#13;
dat 'bij verpachting' van bedoelde objecten&#13;
in de overeenkomst een of meer bedingen&#13;
van dat artikel zullen worden opgenomen,&#13;
volgt, dat de goedkeuring vóór het sluiten&#13;
van de overeenkomst moet zijn verkregen.&#13;
In deze staat vast, dat de pachtovereenkomst&#13;
is gedagtekend 14 oktober 1987 en de&#13;
goedkeuring is gedateerd 22 oktober 1987.&#13;
Maar in deze is ook van belang, dat tussen&#13;
partijen in het jaar 1985 betreffende dezelfde&#13;
grond een pachtovereenkomst heeft gegolden,&#13;
waarvan de bedingen van art. 62 onder&#13;
a, c en d Pachtwet waren goedgekeurd. Bovendien&#13;
is bij de behandeling van de pachtovereenkomst&#13;
voor het jaar 1986 de grondkamer&#13;
gebleken, dat de op die grond rustende&#13;
bestemmming woningbouw - stellig een niet&#13;
tot de landbouw betrekkelijke bestemming -&#13;
niet spoedig zou worden uitgevoerd. Dit heeft haar tot de suggestie gebracht, een&#13;
pachtovereenkomst voor drie jaar ingaande&#13;
1 januari 1988 te sluiten. Vervolgens heeft de&#13;
grondkamer de ingezonden pachtovereenkomst&#13;
van 14 oktober 1987 opgevat als een&#13;
verzoek ingevolge art. 62 Pachtwet. Dit lag&#13;
temeer voor de hand, omdat de grondkamer&#13;
zelf de gemeente had voorgesteld eerst&#13;
na bereikte overeenstemming een (nieuw)&#13;
verzoek ex art. 62 Pachtwet in te dienen.&#13;
Gezien de voorgeschiedenis van 1985 af&#13;
en de omstandigheid, dat de grondkamer&#13;
partijen in de gelegenheid heeft gesteld, een&#13;
pachtovereenkomst als voormeld te sluiten,&#13;
zijn partijen er kennelijk bij het sluiten van&#13;
die pachtovereenkomst van 14 oktober 1987&#13;
vanuit gegaan, dat deze bedingen van art. 62&#13;
onder a, c en d zou gaan bevatten, voorzien&#13;
van de goedkeuring van de grondkamer. Op&#13;
grond daarvan is het beoordeelde geval gelijk&#13;
te stellen met dat, waarbij de goedkeuring&#13;
vóór het sluiten van de pachtovereenkomst is&#13;
verkregen.&#13;
Daaraan kan niet afdoen dat de voormelde&#13;
brief van de grondkamer van 17 september&#13;
1987 niet een toezegging tot het geven van&#13;
een beschikking tot goedkeuring bevat en&#13;
evenmin, dat de grondkamer zulks ook niet&#13;
kan en niet mag doen. In deze is voldoende&#13;
dat de grondkamer de goedkeuring heeft verleend,&#13;
zoals de gemeente - en ook AGREX -&#13;
hebben verwacht en waarvan zij beide bij het&#13;
aangaan van de overeenkomst kennelijk zijn&#13;
uitgegaan; gezien de inhoud van laatstgenoemde&#13;
brief mochten zij daarvan ook uitgaan.&#13;
4. Voorts heeft appellante de nietigheid aan&#13;
gevoerd van de goedkeuring ex art. 62 Pacht&#13;
wet, waarop de éénjarige duur van de goed te&#13;
keuren pachtovereenkomst was gebaseerd,&#13;
aangezien te dien tijde het bestemmingsplan&#13;
nog geen geldigheid had verkregen.&#13;
Bij deze grief - vergelijk de toelichting op&#13;
grief I - heeft AGREX geen belang, omdat&#13;
partijen de voor één jaar, dit is het jaar 1986,&#13;
gesloten pachtovereenkomst later, in oktober&#13;
1987, hebben vervangen door een pachtovereenkomst&#13;
voor drie jaar, ingaande 1 januari&#13;
1988.&#13;
Zoals hiervoor overwogen, wordt de beschikking&#13;
tot goedkeuring van 22 oktober&#13;
1987 geldig geoordeeld.&#13;
5. AGREX heeft nog gesteld dat het oordeel&#13;
van de grondkamer betreffende de goedkeuring&#13;
van 22 oktober 1987 zo evident onjuist&#13;
is, dat de pachtrechter dit niet kan eerbiedigen.&#13;
Zij voert daartoe aan, dat de gemeente&#13;
het gebied Waterwijk-Oost, waarin&#13;
de grond in geschil is gelegen, als woningbouwlokatie&#13;
reeds had opgegeven. AGREX&#13;
beroept zich op een overgelegde en niet betwiste&#13;
brief van Burgemeester en Wethouders&#13;
van de gemeente van 4 september 1987&#13;
aan de Staatssecretaris van Volkshuisvesting,&#13;
Ruimtelijke Ordening en Milieubeheer.&#13;
In die brief wordt gerefereerd aan een&#13;
strategienota, een ambtelijk stuk.&#13;
Ter zake wordt overwogen, dat een brief&#13;
van Burgemeester en Wethouders niet voldoende&#13;
is om een geldende bestemming als&#13;
bedoeld in de Wet Ruimtelijke Ordening te&#13;
wijzigen. Aangezien niet is gesteld of gebleken,&#13;
dat die woningbouwbestemming op&#13;
wettige wijze zijn geldigheid heeft verloren,&#13;
moet ervan worden uitgegaan, dat deze ten&#13;
tijde van het verlenen van de goedkeuring&#13;
nog steeds van kracht was. Daarbij komt, dat&#13;
naar onweersproken is gesteld bij de struktuurvisie&#13;
van 24 oktober 1989 Burgemeester&#13;
en Wethouders zijn uitgegaan van de nietagrarische&#13;
bestemming van de grond in geschil.&#13;
Onder deze omstandigheden is er geen&#13;
sprake van, dat de beschikking, houdend&#13;
goedkeuring ingevolge art. 62 Pachtwet, met&#13;
die bepaling evident in strijd zou zijn. De&#13;
pachtrechter heeft die beschikking dus te&#13;
eerbiedigen.&#13;
6. Aangezien de goedkeuringsbeschikking is&#13;
gegeven nadat de pachtovereenkomst is ge&#13;
sloten, kan deze niet daarnaar verwijzen,&#13;
maar door de samenhang tussen pachtovereenkomst&#13;
en goedkeuring leidt dat gebrek&#13;
niet tot nietigheid van de goedkeuring van de&#13;
korte duur.&#13;
7. Ook is de vraag aan de orde gesteld of een&#13;
pachtovereenkomst waarin opgenomen bedingen,&#13;
welke met toepassing van art. 62&#13;
Pachtwet zijn goedgekeurd, voor verlenging&#13;
in aanmerking komt.&#13;
Dienaangaande wordt overwogen, dat de&#13;
grondslag van art. 62 Pachtwet is, dat de&#13;
daarbij vermelde openbare lichamen slechts&#13;
bereid zijn de grond te verpachten tot het&#13;
tijdstip waarop zij deze voor niet-landbouwkundige&#13;
doeleinden in gebruik moeten&#13;
nemen, met dien verstande dat de pacht op&#13;
het door hem noodzakelijk geachte tijdstip zonder het risico van een verlengingsgeding&#13;
kan worden beëindigd. Mitsdien brengt de&#13;
opneming van de in art. 62 Pachtwet vermeld&#13;
goedgekeurde bedingen mee, dat na&#13;
afloop van de overeengekomen duur geen&#13;
verlenging door de rechter kan plaatsvinden.&#13;
Dit is slechts anders bij het - in deze&#13;
niet toepasselijke - beding onder b waarbij&#13;
verlenging niet zal plaats hebben, indien de&#13;
verpachter bij de pachtopzegging aan de&#13;
pachter heeft medegedeeld, dat de verlenging&#13;
met de bestemming van het verpachte&#13;
onverenigbaar is. De bepaling van art. 37,&#13;
lid 1, Pachtwet, dat de pachter binnen de in&#13;
de goedkeuringsbeschikking bepaalde tijd -&#13;
ingevolge art. 12, lid 5, Pachtwet - aan de&#13;
pachtkamer kan verzoeken, de pachtovereenkomst&#13;
te verlengen, verwijst slechts naar&#13;
art. 12, lid 3, Pachtwet, niet naar art. 62 van&#13;
die wet. Dit laatste voorschrift houdt ook&#13;
niet in een verplichting voor de grondkamer,&#13;
een tijd te bepalen, waarbinnen een&#13;
verlenging van de pachtovereenkomst kan&#13;
worden verzocht.&#13;
Slotsom&#13;
De grieven zijn derhalve tevergeefs voorgedragen.&#13;
De bestreden beschikking is terecht&#13;
gegeven en zal dus worden bevestigd.&#13;
Beschikkende in hoger beroep:&#13;
Bevestigt de beschikking, waarvan beroep.</content><legacyfootnotes/><footnotes><footnote/></footnotes><auteurs>Mr. Mans, mr. Spoor, mr. Kok, De Wolf en&#13;
ir. Rogaar</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6823</htmlpath></article>
</articles></edition>
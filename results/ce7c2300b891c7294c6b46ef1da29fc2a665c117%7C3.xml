<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1990</searchword><id>6219</id><udhid>UDH:TvAR/6219</udhid><titel>De coöperatie in analyse</titel><searchwords><searchword>TvAR 4/1990</searchword><searchword>UDH:TvAR/6219</searchword></searchwords><attachments><attachment><name>1990_nr 4_Artikel_RodriguesLopes.pdf</name><extention>pdf</extention><url>https://denhollander.info/download/6013/ci</url></attachment></attachments><inleiding>Op 2 juni 1989 hield de Vereniging voor Agrarisch Recht haar jaarvergadering te&#13;
Ede. Het thema van het wetenschappelijke gedeelte was 'het besturen van landbouwcoöperaties'.&#13;
De preadviezen van mr. R.C. J. Galle, mr. J.N. Kras en prof. mr.&#13;
J.S.C. Raaijmakers zijn gepubliceerd in het mei-nummer van 1989. De zaal, zeker&#13;
niet klein, was geheel gevuld, in belangrijke mate met coöperatieve lieden. De preadviezen&#13;
zijn voor buitenstaanders leerzaam, voor generalisten tamelijk leerzaam. Het&#13;
is de vraag of de gedachtenwisselingen ter vergadering veel waarde toevoegen. In&#13;
ieder geval geven zij aan over welke onderwerpen men van mening kan verschillen.&#13;
Ik heb gepoogd enige systematiek te hanteren in de verslaggeving.</inleiding><content>HET KARAKTER VAN DE COÖPERATIEVE ONDERNEMING&#13;
Als eerste houdt prof. mr. P.A. Stein zich bezig met de verhouding tussen de onderneming&#13;
en de rechtspersoon, in casu de coöperatieve vereniging. De onderneming&#13;
is een knooppunt in het economisch verkeer; men ziet daar vraag en aanbod, deskundigheid,&#13;
personeel en management. In het verlengde van de onderneming zien&#13;
we dan de rechtspersoon. Ook de wetgever lijkt aldus te zien; zijn normaaltype is&#13;
dat van een coöperatieve vereniging die een onderneming drijft. Hieruit volgt dat&#13;
de coöperatie zich niet zo gemakkelijk met een joint venture laat vergelijken als&#13;
Raaijmakers wil doen voorkomen. Die figuur wordt bestuurd door bestuurders van&#13;
de deelnemende organisaties. Bij de coöperatieve vereniging is er in principe een onbeperkte&#13;
mogelijkheid tot toetreding en ook wel tot uittreding. De topcoöperatie&#13;
leidt een eigen leven (denk aan de Rabobank), zij leidt een economisch proces in het&#13;
maatschappelijk verkeer. De coöperatie is gefundeerd op solidariteit; de handel tussen&#13;
de leden en hun coöperatie is essentieel.&#13;
Volgens mr. R.L.M. Mattheussens (Coberco Zutphen) zien velen, ook Galle, in&#13;
de coöperatieve vereniging een te grote verwantschap met de vennootschappen. In&#13;
de coöperatie wordt in alle organen contact onderhouden met de leden. Hun steun&#13;
heeft het grootste gewicht en zal dat blijven hebben. Eventuele externe deskundigheid&#13;
kan ook door hen worden ingeschakeld. In coöperatieve kringen hadden velen&#13;
liever gezien dat de structuurwetgeving buiten de deur was gehouden. Het was echter,&#13;
aldus Galle, onvermijdelijk dat vennootschapsrecht mede op de coöperatieve&#13;
vereniging van toepassing zou worden. Men denke hierbij aan de verhouding tussen&#13;
bestuur en algemene vergadering; daar is toch van een analogie sprake. Enerzijds&#13;
mogen leden nooit tot een soort 'derden' worden gedegradeerd, zoals in zekere zin&#13;
met de aandeelhouders van vennootschappen is geschied; anderzijds behoren zij niet&#13;
categorisch boven de werknemers van de onderneming te staan. DE BAND TUSSEN HET LID EN ZIJN COÖPERATIE&#13;
Tussen leden en de coöperatie kunnen in financieel opzicht belangentegenstellingen&#13;
bestaan, al zullen deze volgens Mattheussens individuele gevallen betreffen. Is een&#13;
lid tevens bestuurder van de coöperatieve vereniging, dan kan hij, zo stelt mr. W.A.&#13;
de Voogd (Cebeco/Handelsraad), gesteld worden voor de keuze tussen het coöperatiebelang&#13;
en het eigen belang.&#13;
De band kan inmiddels te vast zijn. Voor dergelijke gevallen acht Galle het noodzakelijk&#13;
dat het lid kan uittreden zonder al te hoge obstakels te moeten overwinnen.&#13;
Mr. H.E. Gewin denkt zelfs aan de mogelijkheid dat de band op gespannen voet&#13;
kan komen te staan met art. 12 van de Wet op de economische mededinging (onverbindendverklaring&#13;
bij a.m.v.b. van bepalingen in mededingingsregelingen) en met&#13;
art. 85 en 86 EG-verdrag (concurrentievervalsing), al wil hij zelf nog niet daarin een&#13;
probleem zien. Hier voegt Galle aan toe dat de autoriteiten in Brussel heel goed weten&#13;
dat zij de coöperatie met omzichtigheid moeten benaderen. En mr. J.H. LunshofVerdenkt&#13;
'Brussel' ervan nog niet het verschil te kennen tussen een coöperatieve&#13;
vereniging en een coöperatieve onderneming.&#13;
LIDMAATSCHAP EN VERMOGENSAANSPRAKELIJKHEID&#13;
Het is de vraag of vermogensaansprakelijkheid en lidmaatschap onafhankelijke&#13;
grootheden zijn. Het lid levert als lid, zegt mr. F.H. Schraven, zodat van een aanspraak&#13;
uit een zelfstandige crediteursverhouding geen sprake kan zijn. Er zijn dus&#13;
meer rechtsverhoudingen tussen lid en coöperatie. Galle herinnert er aan dat wel is&#13;
geprocedeerd ex boek 2, art. 59, BW (onbevoegdheid van coöperaties wijzigingen&#13;
aan te brengen in met leden aangegane overeenkomsten). Is er een permanente verhouding&#13;
op basis van het lidmaatschap of telkens een nieuwe koopovereenkomst?&#13;
Het komt spreker voor dat, gezien het statutaire karakter van de leveringsplicht, het&#13;
antwoord in het verenigingsrecht te vinden is. Ook De Voogd ziet de koopovereenkomst&#13;
binnen de lidmaatschaphouding. Alleen bij het ontbreken van stemrecht zou&#13;
men dit anders kunnen beoordelen. Volgens Mattheussens leven bij de belastinginspecteurs&#13;
verschillende opvattingen ter zake.&#13;
LEDENPARTICIPATIE IN EIGEN VERMOGEN VAN DE COÖPERATIE&#13;
Volgens Mattheussens is de participatie van leden in het eigen vermogen geen nieuw&#13;
verschijnsel. Bij Campina/DMV bestaat het al lang. De Voogd voegt hier aan toe&#13;
dat de coöperaties participatiebewijzen met stemrecht gaan uitgeven. In dit verband&#13;
wijst Raaijmakers er op dat, indien het bankwezen geïnteresseerd is, heel veel mogelijk&#13;
is, ook verhandelbare aandelen in de coöperatie. Ook De Voogd ziet in de wetgeving&#13;
geen belemmering; of de coöperatie aandelen kan uitgeven, hangt af van haar&#13;
statuten. DE POSITIE VAN DE DIRECTEUR&#13;
De onderneming speelt een aanmerkelijk belangrijker rol dan de vereniging. Vandaar,&#13;
aldus Stein, dat de directie, met haar centrale plaats in de onderneming, oppermachtig&#13;
is. Het bestuur is sterk van haar afhankelijk. Het komt Stein voor dat&#13;
die feitelijke macht niet door het recht verder moet worden bekrachtigd. De directeur&#13;
moet dus niet een orgaan zijn. Anders dan Kras is Mattheussens van mening&#13;
dat de positie van de directeur slechts zelden afhangt van de soort coöperatie. De&#13;
Voogd en Galle schrijven de directeur, naast zijn grote feitelijke macht, een juridische&#13;
status toe, die van procuratiehouder; verantwoordelijkheid en aansprakelijkheid&#13;
berusten bij het bestuur. Volgens Kras verzet de wet er zich niet tegen dat de&#13;
directeur als orgaan wordt aangemerkt; in vele gevallen wijzen statuten de directeur&#13;
de hoedanigheid van orgaan toe. Gewin kan met het een en ander meegaan afhankelijk&#13;
van de betekenis van orgaan. Een beroep hierbij op de Wet op de ondernemingsraden&#13;
en de anti-misbruikwetgeving acht hij onjuist. Voor Raaijmakers is de orgaankwestie&#13;
niet zo relevant. De realiteit van de functie staat veel meer op de voorgrond.&#13;
Hij denkt hierbij ook aan de onrechtmatige daad. Bij nader inzien voelt Kras&#13;
niet voor de vastlegging van de bevoegdheden van de directeur; diens speelruimte&#13;
heeft veel voordelen. Dit neemt niet weg dat enige aandacht voor de directeur de&#13;
wetgever niet zou misstaan.&#13;
DE RAAD VAN COMMISSARISSEN&#13;
De Raad van commissarissen moet binnen de onderneming worden gezien. De raad&#13;
houdt toezicht op het beleid van het bestuur en op de algemene gang van zaken in&#13;
de rechtspersoon en de onderneming. Art. 57 (boek 2) is een kopie van de bepaling&#13;
van art. 250 (boek 2) in het vennootschapsrecht. Raaijmakers wijst de kapitaalvennootschappen&#13;
aan als de oorsprong van de raad van commissarissen bij de coöperatie.&#13;
Volgens Galle heeft de Raad van commissarissen meer toegevoegde waarde dan&#13;
Kras wil geloven. In de raad zijn allerlei belangen, ook algemene belangen, vertegenwoordigd.&#13;
Ook De Voogd legt de nadruk op de deskundigheid van de commissarissen&#13;
en spreekt zich uit tegen kwaliteitszetels in de raad.&#13;
DE FINANCIERING VAN DE COÖPERATIE&#13;
In 1972 verscheen een studie van de Nationale Coöperatieve Raad over de financiering.&#13;
Tot toepasbare modellen is het nog niet gekomen. Wederom zal een commissie&#13;
haar gedachten laten gaan.&#13;
Gesproken wordt over de tegoeden op de ledenrekening, zie ook preadvies blz.&#13;
250 e.v. Schiet het eigen vermogen van de coöperatie tekort, dan wordt het tekort&#13;
over de leden omgeslagen. De leden dragen dus deze en dergelijke risico's. </content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1990-04-01 00:00:00</published><modified>1990-04-01 00:00:00</modified><editiondate>1990-04-01</editiondate><htmlpath>https://denhollander.info/artikel/6219</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2004</searchword><id>3591</id><udhid>UDH:TvAR/3591</udhid><titel>Wetgeving en literatuur</titel><searchwords><searchword>TvAR 5/2004</searchword><searchword>UDH:TvAR/3591</searchword></searchwords><attachments><attachment><name>2004_nr 5_Wetgeving_Bezemer.pdf</name><extention>pdf</extention><url>https://denhollander.info/download/3561/ci</url></attachment></attachments><inleiding>Agrarisch milieubeleid&#13;
&#13;
Vervallen stelsel van mestafzetovereenkomsten&#13;
In het kader van de Evaluatie Meststoffenwet 2004 is door het LEI een ex-ante evaluatie uitgevoerd van de instrumenten mestafzetovereenkomsten en dier-/mestproductierechten (LEI-rapport 3.04.03). Op basis van dit rapport heeft het kabinet nu reeds besloten het stelsel van mestafzetovereenkomsten per 1 januari 2005 te laten vervallen. Het toekomstige volume-instrumentarium zal worden gevormd door het – mogelijk op onderdelen te wijzigen – stelsel van dier- en mestproductierechten. Waar het gaat om een keuze tussen de bestaande instrumenten, constateert het LEI dat het stelsel van mestafzetovereenkomsten een aantal theoretische veronderstellingen ten aanzien van grondgebondenheid en dynamiek in bedrijfsontwikkeling niet waar heeft gemaakt. Daarnaast presteert het stelsel van mestafzetovereenkomsten slechter dan de productierechten ten aanzien van de aspecten sturingskracht, uitvoerbaarheid, stabiliteit en administratieve lasten. (Integrale aanpak Mestproblematiek, TK 2003-2004, 26 729, nr. 63, brief minister, 19 maart 2004)&#13;
&#13;
Voorstel richtlijn betreffende toegang tot de rechter inzake milieuaangelegenheden&#13;
Bij brief van 24 maart 2004 heeft de staatssecretaris van VROM het BNC-fiche inzake het ‘voorstel richtlijn betreffende toegang tot de rechter inzake milieuaangelegenheden’ naar de Tweede Kamer gestuurd (TK 2003-2004, 21 109, nr. 126). Het richtlijnvoorstel beoogt uitvoering te geven aan het Verdrag van Aarhus betreffende toegang tot informatie, inspraak bij besluitvorming en toegang tot de rechter inzake milieuaangelegenheden. Het Verdrag is ondertekend door alle EU-Lidstaten en door de Gemeenschap. Inmiddels zijn er al richtlijnen vastgesteld over toegang tot milieu-informatie en inspraak bij milieubesluitvorming (eerste en tweede pijler van het Verdrag van Aarhus). Het richtlijnvoorstel richt zich op de derde pijler van het Verdrag, en beoogt toegang tot de rechter mogelijk te maken voor bepaalde leden van het publiek en bevoegde entiteiten t.a.v. handelingen en nalatigheden van overheidsinstanties die in strijd zijn met het communautaire milieurecht of nationale recht dat is aangenomen ter implementatie daarvan. Vastgesteld moet worden dat het huidige Nederlandse rechtsstelsel reeds een hoger rechtsbeschermingsniveau biedt dan het richtlijnvoorstel.&#13;
&#13;
Bodemsanering&#13;
Op 11 maart 2004 is bij de Tweede Kamer aanhangig gemaakt het wetsvoorstel Wijziging van de Wet bodembescherming en enkele andere wetten in verband met wijzigingen in het beleid inzake bodemsaneringen (TK 2003-2004, 29 462, nrs. 1-4, koninklijke boodschap, wetsvoorstel, memorie van toelichting, advies en nader rapport). Uit evaluatie van het saneringshoofdstuk in de Wet bodembescherming is o.a. gebleken dat er problemen waren t.a.v. saneringen in eigen beheer (d.w.z. door derden), en dat de saneringsregeling nog te veel uitgaat van een overheidswijze van denken (o.a. procedures, planningssystematiek). In 1997 is een nieuwe koers uitgezet om de stagnatie in de bodemsanering op te heffen. In het wetsvoorstel zijn de wetswijzigingen opgenomen die nodig zijn om het nieuwe beleid een wettelijke basis te geven. Daartoe bevat het wijzigingen die betrekking hebben op drie hoofdonderwerpen: een nieuwe saneringsaanpak, die leidt tot een wijziging van de saneringsdoelstelling en nieuwe procedurele voorschriften; invoering van een saneringsplicht voor eigenaren of erfpachters van bedrijfsterreinen, met een wettelijke basis voor een bijdrageregeling; een nieuw financieel hoofdstuk waarin meer flexibiliteit wordt geboden aan de decentrale overheden voor een programmering die aansluit bij de maatschappelijke dynamiek. Verder verschenen: TK 2003-2004, 29 462, nr. 5 (nota van verbetering, 26 maart 2004).&#13;
&#13;
Parlementaria&#13;
–	Begroting VROM 2004, TK 2003-2004, 29 200 XI, nr. 86 (brief staatssecretaris met reactie op advies Raad ruimtelijk milieu- en natuur onderzoek over kennisleemte t.a.v. verdere operationalisatie begrip transitiemanagement en rol overheid, 16 maart 2004)&#13;
–	Milieubeleid 2002-2006, TK 2003-2004, 28 663, nr. 16 (verslag schriftelijk overleg, 26 maart 2004)&#13;
–	Wijziging van de Meststoffenwet in verband met de evaluatie 2002, EK 2003-2004, 28 971, nr. B (eindverslag, 25 maart 2004)&#13;
–	Wijziging van de Meststoffenwet, de Wet verplaatsing mestproductie en de Wet herstructurering varkenshouderij ter opschorting van de expiratiedatum van de stelsels van mestproductie-, pluimvee- en varkensrechten, EK 2003-2004, 29 001, nr. A (eindverslag, 25 maart 2004)&#13;
–	Goedkeuring van het op 25 juni 1998 te Aarhus totstandgekomen Verdrag betreffende toegang tot informatie, inspraak bij besluitvorming en toegang tot de rechter inzake milieuaangelegenheden (28 834), Hand. TK 11 maart 2004, nr. 57, p. 3763-3777 (gezamenlijke behandeling van wetsvoorstel 28 834 en wetsvoorstel 28 835)&#13;
–	Wijziging van de Wet milieubeheer, de Wet openbaarheid van bestuur en enige andere wetten (Wet uitvoering Verdrag van Aarhus), TK 2003-2004, 28 835, nr. 9 (amendement, 11 maart 2004); Hand. TK 11 maart 2004, nr. 57, p. 3763-3777 (gezamenlijke behandeling van wetsvoorstel 28 834 en wetsvoorstel 28 835); TK 2003-2004, 28 835, nr. 10 (brief staatssecretaris over de bescherming van derden in relatie tot de schorsende werking van bezwaar en beroep en op de legitimatieplicht in relatie tot het Verdrag van Aarhus, dit naar aanleiding van het amendement van de leden De Krom en Spies (28 835, nr. 9), 18 maart 2004)&#13;
&#13;
Wet- en regelgeving&#13;
–	Wijziging Regeling driftarme doppen Lozingenbesluit open teelt en veehouderij, Stcrt. 19 maart 2004, nr. 55 (actualisatie van de lijst van driftarme doppen)&#13;
–	Wijziging Besluit regeling taken en bevoegdheden plaatsvervangend directeuren-generaal Milieubeheer, Stcrt. 22 maart 2004, nr. 56&#13;
–	Wijziging Besluit mandaat, machtiging en volmacht Directoraat-Generaal Milieubeheer 2002, Stcrt. 22 maart 2004, nr. 56&#13;
–	Wijziging Regeling mandaat, volmacht en machtiging Inspectoraat-Generaal VROM, Stcrt. 22 maart 2004, nr. 56&#13;
–	Wijziging Regeling residuen van bestrijdingsmiddelen, Stcrt. 30 maart 2004, nr. 62 (wijziging Bijlage II)&#13;
&#13;
Literatuur&#13;
–	E. Alders, ‘Hoera daar is de Herijking. Reactie naar aanleiding van M en R 2004/1, Herijking VROM-regelgeving’, Milieu &amp; Recht 2004/nr. 3, p. 155-156&#13;
&#13;
Jurisprudentie&#13;
–	CBb 13 januari 2004 (Pluimveerecht; hardheidsgeval; uitbreidingsplan; aanvraag nieuwe milieuvergunning na 5 november 1998; overschrijding bezwaartermijn:geen vermelding bezwaarclausule: verschoonbaar te laat; geen afwijking wetstekst (art. 57k Meststoffenwet); verzoekschriftencommissie Tweede Kamer; civiele rechter.), AB 2004, nr. 111 (m.nt. J.H. van der Veen)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-05-01 00:00:00</published><modified>2004-05-01 00:00:00</modified><editiondate>2004-05-01</editiondate><htmlpath>https://denhollander.info/artikel/3591</htmlpath></article>
</articles></edition>
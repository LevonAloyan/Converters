<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1997</searchword><id>4885</id><udhid>UDH:TvAR/4885</udhid><titel>Benthem c.s. / Weggemans-Reinds (TvAR 1997/4861)</titel><searchwords><searchword>TvAR 2/1997</searchword><searchword>TvAR 1997/4861</searchword><searchword>UDH:TvAR/4885</searchword></searchwords><attachments><attachment><name>1997_nr 2_Rechtspraak_4861.pdf</name><extention>pdf</extention><url>https://denhollander.info/download/4827/ci</url></attachment></attachments><inleiding>Pachtwet, art. 8, 9, 38, 41, 79&#13;
&#13;
Al eerder - onherroepelijk - beslist over einddatum van dt lopende duur van de pachtovereenkomst; voor een nieuw oordeel ter zake is in dit geding geen plaats. Ten overvloede: de pachtovereenkomst is destijds niet binnen de in artikel 8, lid 1, Pachtwet genoemde termijn ingezonden en de ex artikel 9, lid 2, Pachtwet door de grondkamer gegeven stempelbeschikking is nietig, hetgeen in casu meebrengt dat voormelde beslissing over de einddatum juist is. Voorgenomen eigen gebruik betreft geen landbouwkundig gebruik als bedoeld in artikel 40, lid 1, Pachtwet. Billijkheid: het belang van pachters weegt het zwaarst. Volgt verlenging met zes jaar.</inleiding><content>Beschikking in de zaak van:&#13;
1. Bart Benthem,&#13;
2. Annebertus Benthem,&#13;
beiden wonende te Westerbork, appellanten, procureur: mr. J. van Dijkhuizen,&#13;
tegen&#13;
Hendrikje Weggemans-Reinds, wonende te Westerbork, geïntimeerde, procureur: mr. F.J. Boom.&#13;
Het geding in eerste aanleg De pachtkamer van het kantongerecht te Assen heeft op 18 april 1995 tussen partijen een beschikking gegeven, die op diezelfde datum in afschrift aan partijen is verzonden en waarbij is afgewezen het verzoek van appellanten tot verlenging van de tussen hen als pachters en geïntimeerde als verpachtster bestaande en behoudens verlenging op 1 novem-ber 1995 eindigende pachtovereenkomst met betrekking tot een perceel land, kadastraal bekend gemeente Westerbork, sectie T, nrs. 566 en 571, totaal groot 1.14.00 ha. Voormelde beschikking is gegeven uit overweging in hoofdzaak dat door verlies van het gepachte de pachters hoogstens enigszins in hun maatschappelijk bestaan worden aangetast en dat naar billijkheid beslissende het ver-lengingsverzoek moet worden afgewezen.&#13;
Het geding in hoger beroep Pachters zijn bij op 18 mei 1995 ter griffie van het hof ingekomen beroepschrift in hoger beroep gekomen van voormelde beschikking, met verzoek om die beschikking te vernietigen en alsnog de onderhavige pachtovereenkomst te verlengen voor de duur van zes jaar of zoveel korter als het hof naar billijkheid en in goede justitie zal vermenen te behoren. Verpachtster heeft bij op 19 juni 1995 ter griffie van het hof ingekomen verweerschrift verweer gevoerd, met verzoek om de bestreden beschikking te bevestigen, al dan niet na wijziging en/of aanvulling van rechtsgronden,&#13;
zulks met veroordeling van de pachters in de proceskosten.&#13;
Pachters hebben voorts nog een aanvullend beroepschrift ingediend, dat op 30 augustus 1995 ter griffie van het hof is ingekomen en waarbij zij concluderen dat het hof de beschikking, waarvan beroep, zal vernietigen en primair hen niet-ontvankelijk zal verklaren in hun verlengingsverzoek wegens het ontbre-ken van een rechtsgeldige pachtopzegging, subsidiair de pachtovereenkomst zal verlen-gen voor de duur van zes jaar of zoveel korter als het hof naar billijkheid en in goede justitie zal vermenen te behoren. Op 11 september 1995 heeft in raadkamer van het hof een mondelinge behandeling van het hoger beroep plaats gehad, waarbij aanwezig waren verpachtster in persoon, vergezeld van haar broer L. Reinds en bijgestaan door mr. R. van der Molen, advocaat te Assen, alsmede de pachters in persoon, bijgestaan door mr. A.J. Boonstra, advocaat te Groningen. Van de zijde van partijen zijn ter zitting van het hof nadere inlichtingen verstrekt, waarna de raadslieden de wederzijdse standpunten nader hebben toegelicht, zulks wat de raads-man van pachters betreft mede aan de hand van pleitnotities.&#13;
De grieven De grieven luiden:&#13;
I. Ten onrechte heeft de pachtkamer van het kantongerecht overwogen: 'Het vorenstaande betekent dat, wanneer verzoekers het gepachte kwijtraken, zij er nauwelijks 4% in bedrijfs- areaal op achteruit gaan, terwijl zij eventueel ongeveer 12.000 kg melkquotum kwijtraken. Verlies van het quotum zal echter gedeeltelijk worden gecompenseerd door de zijdens ver pachtster te betalen vergoeding. Dat alles in aanmerking nemende worden de niet hoge bedrijfswinsten verzoekers hoogstens enigs zins aangetast in hun maatschappelijk bestaan bij verlies van het gepachte. Gezien al het hiervoor overwogene komt de pachtkamer naar billijkheid beslissende tot het eindoordeel, dat het verzoek dient te worden afgewezen.'&#13;
II. De bestreden beschikking is in strijd met de algemene landbouwkundige belangen.&#13;
III. Ten onrechte heeft de pachtkamer in eerste aanleg het verlengingsverzoek niet toegewezen.&#13;
IV. Ten onrechte heeft de pachtkamer in eerste aanleg appellanten in hun verlengingsverzoek niet ontvankelijk (bedoeld is kennelijk: niet niet-ontvankelijk) verklaard wegens het ont-breken van een rechtsgeldige opzegging.&#13;
De mondelinge behandeling&#13;
Ter zitting van het hof is niet of onvoldoende weersproken verklaard (zakelijk weergegeven):&#13;
door de pachters:&#13;
dat Bart Benthem 54 jaar is, gehuwd en twee kinderen heeft, te weten een dochter van 25 jaar die politie-agente is en een zoon (de medepachter); dat hij het diploma van de Lagere Landbouwschool bezit; dat zijn echt-genote lid is van de Gemeenteraad van Wes-terbork en uit dien hoofde een onkostenver-goeding ontvangt van ongeveer ƒ 325,- per maand; dat Annebertus Benthem 27 jaar is, gehuwd is en geen kinderen heeft; dat hij diploma's bezit van de MAVO, de MAS en van een 1-jarige opleiding aan de Praktijk-school Veehouderij; dat hij sinds ruim vier jaar gedurende 3 dagen per week in loon-dienst is bij een akkerbouwer en daarmee ongeveer ƒ 1200,- netto per maand verdient; dat Bart en Annebertus samen een landbouw-bedrijf exploiteren, zulks sinds 1 januari 1993 in maatschap; dat dit bedrijf ongeveer 33 ha groot is, waarvan ongeveer 18 ha (met de daarop staande woning en bedrijfsgebouwen) eigendom is en de rest wordt gepacht; dat ongeveer 25 ha (nabij de gebouwen gelegen grond) wordt gebruikt als grasland en de ove-rige 8 ha (te weten de grond in geschil die op ruim 2 kilometer van de gebouwen ligt en ongeveer 7 ha die op een afstand van 4 a 5 kilometer is gelegen) als bouwland voor de teelt van mais wordt geëxploiteerd; dat zij beschikken over een ligboxenstal met ruimte voor 60 stuks grootvee en 40 stuks kleinvee, alsmede over een werktuigenschuur van onge-veer 25 x 12 meter; dat zij 55 a 60 stuks melk-vee hebben en 50 a 60 stuks jongvee; dat zij beschikken over een melkquotum van ruim 417 000 kilogram (waarvan 60 000 kilogram in 1990 is gekocht) en voorts nog 30 000 kilo-gram melk erbij leasen; dat hun mestquotum 3200 a 3300 kilogram fosfaat is; dat zij al ruw-voeder moeten bijkopen (mais, aardappel-&#13;
vezel) en de grond in geschil in verband met hun ruwvoedervoorziening niet kunnen mis-sen; dat eenmalig, te weten in 1993, sprake is geweest van het uitscharen van vee; dat het boekhoudoverzicht over 1994 nog niet gereed is, maar zij verwachten dat de winst in dat jaar ongeveer hetzelfde is geweest als in 1993;&#13;
door en namens verpachtster: dat zij een weduwe van 69 jaar is en één dochter heeft die bij haar in de buurt woont; dat deze dochter 39 jaar is, gehuwd is en twee kinderen heeft, te weten een zoon van 14 jaar en een dochter van 11 jaar; dat de grond in geschil op ongeveer 400 a 500 meter van haar woning is gelegen; dat zij geen andere cultuurgrond in eigendom heeft; dat haar broer L. Reinds, die op een afstand van ongeveer 5 kilometer van haar vandaan woont, een paard bezit en land nodig heeft om dat paard daarop te laten weiden; dat hij ten behoeve van een gehandicapte dochter een tweede paard wil aanschaffen dat geschikt is om ten behoeve van die dochter als trekpaard voor een karretje te worden gespannen; dat die broer thans slechts kan beschikken over onge-veer 0.14 ha grond bij zijn woning, alsmede over ongeveer 0.50 ha die hij van zijn buren huurt; dat zij hem (een deel van) de grond in geschil om niet in gebruik wil geven.&#13;
Beoordeling van het hoger beroep 1. Ter zitting van het hof is gebleken dat het aanvullend beroepschrift niet aan (de raads-man van) verpachtster is toegezonden zodat zij zich voorafgaande aan de mondelinge behandeling van het hoger beroep daarover niet meer heeft kunnen uitlaten. Bedoelde raadsman heeft ter zitting verklaard zich wat betreft het deswege eventueel niet-ontvanke-lijk zijn van het aanvullend hoger beroep te refereren aan het oordeel van het hof. Nu (de raadsman van) verpachtster zich ter zitting van het hof nog over de inhoud van het aanvullend beroepschrift heeft kunnen uitlaten en daartegen verweer heeft kunnen voeren - en van die mogelijkheid ook gebruik heeft ge-maakt - is het hof van oordeel dat zij niet in haar verdediging is geschaad en dat geen gronden aanwezig zijn om appellanten in zoverre niet-ontvankelijk in hun hoger beroep te verklaren.&#13;
2. Het hof zal eerst grief IV bespreken. Deze grief faalt. Blijkens een ter zitting van het hof door de raadsman van verpachtster overge- legd exemplaar van een door de pachtkamer van het kantongerecht te Assen tussen ver pachtster en de pachter Bart Benthem gegeven beschikking van 19 mei 1992 is toen reeds beslist dat de thans lopende duur van de onderhavige pachtovereenkomst eindigt op 1 november 1995. Die beschikking is onher- roepelijk en voor een nieuw oordeel ter zake is in het onderhavige geding geen plaats.&#13;
3. Ten overvloede overweegt het hof nog het navolgende. De onderhavige pachtovereen- komst, op schrift gesteld bij onderhandse akte van 24 maart 1965, is blijkens die akte inge- gaan op 1 november 1964. Zij is op 9 april 1965 ter goedkeuring bij de grondkamer voor Drenthe ingezonden.&#13;
In beginsel moet worden aangenomen dat een pachtovereenkomst, die op 1 november 1964 is ingegaan, ook uiterlijk op die datum moet zijn aangegaan. Van feiten of omstandigheden dat zulks in dit geval anders zou zijn, is ten processe niets gesteld of anderszins gebleken. Dit impliceert dat de onderhavige pachtover-eenkomst niet binnen de in artikel 8, lid 1, der Pachtwet genoemde termijn aan de grond-kamer ter goedkeuring is ingezonden, hetgeen op grond van het bepaalde in artikel 9, lid 1, van genoemde wet medebrengt dat de over-eengekomen pachtduur is ingegaan op 1 no-vember 1965; hieruit blijkt dat de thans lopende zesjarige pachtperiode eindigt op 1 november 1995.&#13;
Aan het vorenstaande doet niet af dat bij de goedkeuring van de onderhavige pachtover-eenkomst daarop vanwege de grondkamer een stempel is geplaatst met de bewoordingen: 'Voor zover art. 9 lid 2 Pachtwet toepasselijk, heeft de Grondkamer bepaald, dat de pacht-duur ingaat op de datum door partijen over-eengekomen'. Ingevolge artikel 79, lid 1, der Pachtwet houdt de grondkamer zitting en beslist zij met de voorzitter en twee leden. In verband hiermee is vereist dat in de beschik-king de namen van de voorzitter en de betreffende leden worden vermeld. In casu is dat niet gebeurd en blijkt derhalve niet dat aan genoemd voorschrift is voldaan, hetgeen op grond van lid 2 van genoemd wetsartikel tot&#13;
gevolg heeft dat de hierboven genoemde beschikking ex artikel 9, lid 2, der Pachtwet nietig is.&#13;
4. Verpachtster verzet zich tegen verlenging van de pachtovereenkomst in geschil, daartoe aangevende dat zij de betreffende grond wil gebruiken voor het aanleggen van een groente tuin voor haarzelf en haar (klein)kinderen, terwijl zij voorts een gedeelte ervan in gebruik wil geven aan haar broer L. Reindsten behoeve van het daarop (doen) weiden van paarden; tenslotte, zo geeft zij aan, wil zij dat haar kleinkinderen op een deel van het betreffende perceel kunnen paardrijden.&#13;
Het voorgenomen gebruik betreft geen land-bouwkundig gebruik als bedoeld in artikel 41, lid 1, der Pachtwet, weshalve, nu ook geen sprake is van één der andere bijzondere geval-len als bedoeld in de artikelen 38a e.v. der Pachtwet, op het onderhavige pachtverlen-gingsverzoek op de voet van artikel 38 van de Pachtwet moet worden beslist naar billijkheid.&#13;
5. Wat het belang van verpachtster betreft, is te dezen alleen haar eigen belang bij het eindi- gen van de pachtovereenkomst relevant en niet dat van haar (klein)kinderen en/of broer. Mede gezien haar leeftijd, acht het hof het door verpachtster gaan exploiteren van een groentetuin redelijkerwijs niet goed uitvoer baar, terwijl haar belang bij het door anderen aanleggen van een groentetuin (mede) te haren behoeve als zeer beperkt moet worden aange- merkt. Niet aannemelijk is voorts gemaakt dat verpachtster meer dan enig gevoelsmatig belang heeft bij het doen gebruiken van (een deel van) de grond in geschil door haar kleinkinderen om daarop te kunnen paardrijden. Hetzelfde geldt voor het gebruik van (een deel van) de grond door haar broer voor de beweiding daarvan met paarden, nog in het midden gela- ten of dit, nu betrokkene op vrij grote afstand van de grond woont, redelijk uitvoerbaar is en of hij reeds over andere grond beschikt, al is de oppervlakte daarvan dan ook beperkt. Tegenover dat belang van verweerster staat bovendien het nadeel van het gemis van de pachtopbrengst nu zij heeft aangegeven de litigieuze grond om niet aan haar broer in gebruik te willen geven.&#13;
6. Voor de pachters betekent verlies van het gepachte, gezien enerzijds de betrekkelijk&#13;
geringe oppervlakte daarvan en anderzijds de omvang van hun totale bedrijf, geen ernstige aantasting van de grondslag van hun maat-schappelijk bestaan en dat klemt temeer nu verpachtster heeft aangeboden het met de grond in geschil samenhangende melkquotum bij de pachters te laten. Daar staat echter tegenover dat de pachters wel voor dat quo-tum zullen moeten betalen, terwijl zij voorts een gedeelte van hun eigen ruwvoedervoor-zieningsmogelijkheid zullen verliezen; ook gaat een evenredig gedeelte van hun mestproduc-tierechten verloren. Een en ander moet als een niet te verwaarlozen nadeel worden aange-merkt.&#13;
7. De hiervoor geschetste belangen van partij en tegen elkaar afwegend, komt het hof tot de conclusie dat het belang van de pachters bij verlenging van de pachtovereenkomst zwaar der weegt dan het - te dezen relevante - belang van de verpachtster bij het eindigen daarvan. Mitsdien moet naar billijkheid oor delende, de pachtovereenkomst worden ver lengd, zulks met een periode van zes jaar, nu niet is gebleken van bijzondere omstandig heden die een verlenging met een kortere duur met zich mee zouden moeten brengen.&#13;
8. Grief II, zoals toegelicht door pachters, is ongegrond, reeds omdat verpachtster heeft aangeboden het met het gepachte samenhan- gende melkquotum bij de pachters te laten. De grieven I en III treffen op grond van het hiervoor overwogene doel.&#13;
Slotsom&#13;
De beschikking, waarvan beroep, moet wor-den vernietigd, behoudens wat betreft de daarbij bepaalde compensatie van de proces-kosten, en het pachtverlengingsverzoek van pachters moet alsnog worden toegewezen.&#13;
Beslissing&#13;
Het hof, beschikkende in hoger beroep: Vernietigt de door de pachtkamer van het kantongerecht te Assen tussen partijen gege-ven beschikking van 18 april 1995, waarvan beroep, behoudens voorzover daarbij de tus-sen partijen gevallen proceskosten zijn gecom-penseerd,&#13;
en in zoverre opnieuw beschikkende: Verlengt de tussen geïntimeerde als verpacht-&#13;
ster en appellanten als pachters bestaande pachtovereenkomst met betrekking tot het perceel land kadastraal bekend gemeente Wes-terbork, sectie T. nrs. 566 en 571, totaal groot 1.14.00 ha, met een periode van zes jaar, eindi-gende 31 oktober 2001.</content><legacyfootnotes/><footnotes><footnote/></footnotes><auteurs/><published>1997-02-01 00:00:00</published><modified>1993-02-22 00:00:00</modified><editiondate>1997-02-01</editiondate><htmlpath>https://denhollander.info/artikel/4885</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1993</searchword><id>5266</id><udhid>UDH:TvAR/5266</udhid><titel>reclamanten in bezwaar tegen het plan van toedeling in de ruilverkaveling 'Weert-Stramproy' (TvAR 1993/4624)</titel><searchwords><searchword>TvAR 6/1993</searchword><searchword>TvAR 1993/4624</searchword><searchword>UDH:TvAR/5266</searchword></searchwords><attachments><attachment><name>1993_nr 6_Rechtspraak_4624.pdf</name><extention>pdf</extention><url>https://denhollander.info/download/5265/ci</url></attachment></attachments><inleiding>Ruilverkavelingswet 1954, art. 34, 35 en 36&#13;
Landinrichtingswet, art. 132, 133, 160 en 196&#13;
&#13;
Weg door gemeente als openbare weg ingebracht.&#13;
De litigieuze weg is niet als openbare&#13;
weg opgenomen in het bij het zogenaamde&#13;
stemmingsrapport behorende plan van wegen&#13;
en waterlopen. Door reclamanten destijds&#13;
hiertegen geen bezwaar gemaakt. De weg&#13;
komt niet voor op het door Gedeputeerde Staten&#13;
vastgestelde begrenzingenplan. Openbaarheid&#13;
vervallen. De weg is in het plan van&#13;
toedeling toegedeeld in de huiskavel van reclamant&#13;
Smeets met een recht van weg voor&#13;
de andere reclamanten. Reclamanten wensen&#13;
toedeling van de weg aan de gemeente, alsmede&#13;
handhaving van de openbaarheid van&#13;
die weg. De gemeente ontkent gemotiveerd&#13;
toezeggingen gedaan te hebben met betrekking&#13;
tot het aanvaarden van de toedeling van&#13;
de litigieuze weg. Het beleid van de gemeente&#13;
is gericht op privatisering indien de gemeenschap&#13;
geen belang heeft bij een weg. De&#13;
rechtbank is van oordeel dat, nu enkel reclamanten&#13;
- ter ontsluiting van hun huispercelen&#13;
- belang hebben bij de weg, de litigieuze weg&#13;
voor de ene helft opgenomen dient te worden&#13;
in de huiskavel van reclamant Smeets en voor&#13;
de andere helft in de huiskavel van de andere&#13;
reclamanten, met over en weer de vestiging&#13;
van een recht van weg</inleiding><content>H.M.H. S., reclamant in bezwaar 329, en&#13;
J.G.C, de B. en J.H. R., reclamanten in bezwaar&#13;
361 tegen het plan van toedeling in de&#13;
ruilverkaveling 'Weert-Stramproy'; enz.&#13;
Het bezwaar van reclamant Smeets en zijn&#13;
standpunt in bezwaar 361&#13;
Het resterende bezwaar is weergegeven in het&#13;
betoog van de raadsman van reclamant. Van&#13;
dat betoog is een pleitnota overgelegd, welke&#13;
pleitnota aan dit vonnis is gehecht en waarvan&#13;
de inhoud als hier herhaald en ingelast dient te&#13;
worden beschouwd (niet opgenomen, red.).&#13;
Dit kan als volgt worden samengevat: Smeets&#13;
is van oordeel dat de ontsluitings-weg,&#13;
gelegen tussen kavel 24413 van de heer&#13;
Smeets en kavel 24029 van De Bruin en&#13;
Ronckers toegedeeld dient te worden aan de&#13;
gemeente Stramproy.&#13;
Het bezwaar van reclamanten De Bruin en&#13;
Ronckers en hun standpunt in bezwaar 329&#13;
Het standpunt is weergegeven in het betoog&#13;
van de heer De Bruin. Van dat betoog is een&#13;
notitie overgelegd, welke notitie aan dit vonnis&#13;
is gehecht en waarvan de inhoud als hier&#13;
herhaald en ingelast dient te worden beschouwd&#13;
(niet opgenomen, red.).&#13;
Dit kan als volgt worden samengevat:&#13;
Reclamanten wensen het openbare karakter&#13;
van de weg, gelegen tussen hun perceel en het&#13;
perceel van buurman Smeets, gehandhaafd&#13;
te zien en wensen deze weg weer toebedeeld te&#13;
zien aan de inbrenger, de gemeente&#13;
Stramproy.&#13;
Het standpunt van de gemeente Stramproy in&#13;
beide bezwaren:&#13;
Burgemeester Beckers blijft bij zijn standpunt&#13;
als verwoord in zijn brief d.d. 29 januari&#13;
1992, gericht aan mr. Deuss, welk schrijven is&#13;
gehecht aan het proces-verbaal ex art. 202 in&#13;
verband met art. 176 van de Landinrichtingswet.&#13;
Dit standpunt kan als volgt worden samengevat:&#13;
De bespreking op 4 december 1990 droeg&#13;
het karakter van overleg en er zijn toen geen&#13;
concrete toezeggingen gedaan. In dergelijke&#13;
situaties wordt altijd het voorbehoud gemaakt&#13;
dat een terugkoppeling naar het college van&#13;
Burgemeester en Wethouders zal plaatsvinden.&#13;
Met name omdat de gesprekspartners&#13;
mede rijksambtenaren waren, mag verondersteld&#13;
worden dat men weet dat altijd een terugkoppeling&#13;
moet plaatsvinden. Voorts is de&#13;
burgemeester van oordeel dat hij ook in de&#13;
wijze waarop de brief van de Landinrichtingscommissie&#13;
van 19 februari 1991 is geschreven,&#13;
steun vindt voor zijn standpunt dat geen&#13;
concrete toezegging is gedaan.&#13;
Er is getracht met reclamanten een compromis&#13;
te bereiken, doch dat is niet gelukt.&#13;
Namen het college van Burgemeester en Wethouders&#13;
deelt de burgemeester mede dat dit&#13;
compromis voorstel nog steeds bespreekbaar&#13;
is. De gemeente heeft, ook na de vaststelling&#13;
van het begrenzingenplan de bevoegdheid een&#13;
weg alsnog openbaar te maken.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
in beide bezwaren&#13;
De Landinrichtingscommissie heeft zich aangesloten&#13;
bij het standpunt van de Centrale&#13;
Landinrichtingscommissie, welk standpunt is&#13;
weergegeven in het betoog van de vertegenwoordiger&#13;
van de Centrale Landinrichtingscommissie.&#13;
Van dat betoog is een pleitnota&#13;
overgelegd, welke pleitnota aan dit vonnis is&#13;
gehecht en waarvan de inhoud als hier herhaald&#13;
en ingelast dient te worden beschouwd&#13;
(niet opgenomen, red.).&#13;
Dit standpunt kan als volgt worden samengevat:&#13;
De commissie is van oordeel dat de bezwaren&#13;
van reclamanten, ertoe strekkende dat de&#13;
tussen de huiskavels 24413 (Smeets) en&#13;
24029 (De Bruin en Ronckers) liggende weg&#13;
wordt toegedeeld aan de gemeente Stramproy&#13;
en het openbare karakter daarvan gehandhaafd&#13;
dient te blijven, afgewezen dienen te&#13;
worden.&#13;
Het oordeel van de rechtbank&#13;
In de beide bezwaren&#13;
De litigieuze weg is ingebracht door de gemeente&#13;
Stramproy en was openbaar. Gedeputeerde&#13;
Staten van Limburg hebben de&#13;
desbetreffende weg niet opgenomen in het&#13;
voorlopig vastgestelde plan van wegen en waterlopen.&#13;
Voorafgaand aan de stemming is het&#13;
zogenaamde stemmingsrapport ter visie gelegd.&#13;
Zowel Smeets als De Bruin en Ronckers&#13;
hebben nagelaten bezwaar in te dienen tegen&#13;
het stemmingsrapport, waartoe ook het plan&#13;
van wegen en waterlopen behoorde. Nu reclamanten&#13;
nagelaten hebben om tegen het vervallen&#13;
van de litigieuze weg bezwaar te&#13;
maken, zijn Gedeputeerde Staten overgegaan&#13;
tot voorlopige vaststelling van het plan van&#13;
wegen en waterlopen zonder dat de litigieuze&#13;
weg daarin was opgenomen. Conform de&#13;
voorlopige vaststelling is bij de definitieve&#13;
vaststelling van het plan van wegen en waterlopen,&#13;
thans het begrenzingenplan, de litigieuze&#13;
weg niet opgenomen. De rechtbank is&#13;
gelet op het bovenstaande van oordeel dat de&#13;
openbaarheid van de litigieuze weg vervallen&#13;
In het plan van toedeling is de weg opgenomen&#13;
in huiskavel 24413 van Smeets, met&#13;
een recht van weg voor De Bruin en Ronckers.&#13;
Zowel Smeets als De Bruin en Ronckers&#13;
maken hiertegen bezwaar en zijn van oordeel&#13;
dat de tussen hun huiskavels liggende weg&#13;
dient te worden toegedeeld aan de gemeente&#13;
Stramproy.&#13;
De gemeente Stramproy heeft, bij monde&#13;
van haar burgemeester, verklaard niet akkoord&#13;
te gaan met toedeling van de litigieuze weg.&#13;
Het beleid van de gemeente is gericht op privatisering&#13;
indien de gemeenschap geen belang&#13;
heeft bij een weg, zoals in casu het geval is.&#13;
Reclamanten hebben gesteld dat de gemeente&#13;
Stramproy bij monde van de burgemeester&#13;
tijdens de bespreking op 4 december&#13;
1990 toegezegd zou hebben de weg in eigendom&#13;
te aanvaarden, hetgeen door de burgemeester&#13;
gemotiveerd wordt ontkend. Bekend&#13;
verondersteld mag worden dat in dergelijke&#13;
situaties altijd het voorbehoud wordt gemaakt&#13;
dat een terugkoppeling naar het college van&#13;
Burgemeester en Wethouders zal dienen&#13;
plaats te vinden, temeer nu de gesprekspartners&#13;
mede rijksambtenaren waren. Gelet hierop&#13;
is de rechtbank van oordeel dat rechtens&#13;
niet is komen vast te staan dat door de gemeente&#13;
zou zijn toegezegd dat zij geen bezwaar&#13;
maakt tegen toedeling van de litigieuze&#13;
weg.&#13;
Door de gemeente is overleg gevoerd met&#13;
reclamanten in beide zaken teneinde een compromis&#13;
te bereiken. Partijen hebben hieromtrent&#13;
geen overeenstemming bereikt, zodat de&#13;
rechtbank hieraan voorbij zal gaan.&#13;
De rechtbank is van oordeel dat de litigieuze&#13;
weg voor de ene helft opgenomen dient te&#13;
worden in de huiskavel 24413 van Smeets,&#13;
met vestiging van een recht van weg voor De&#13;
Bruin en Ronckers en voor de andere helft in&#13;
de huiskavel 24029 van De Bruin en Ronckers,&#13;
met vestiging van een recht van weg&#13;
voor Smeets, nu enkel reclamanten belang&#13;
hebben bij de litigieuze weg ter ontsluiting&#13;
van hun huispercelen en deze niet als zodanig&#13;
in gebruik is voor de gemeenschap, de weg&#13;
niet openbaar is en de gemeente Stramproy&#13;
niet akkoord gaat met toedeling daarvan.&#13;
De kosten van het geding&#13;
In de omstandigheden van het geding vindt de&#13;
rechtbank termen om de kosten geheel te&#13;
compenseren zo dat iedere partij de hare&#13;
draagt.&#13;
Beslissing&#13;
De rechtbank:&#13;
In de beide bezwaren&#13;
Wijzigt het plan van toedeling in dier voege&#13;
dat de litigieuze weg voor de ene helft - grenzend&#13;
aan het perceel van Smeets - opgenomen&#13;
dient te worden in de huiskavel 24413&#13;
van Smeets, met vestiging van een recht van&#13;
weg voor De Bruin en Ronckers en voor de&#13;
andere helft - grenzend aan het perceel van&#13;
Ronckers en De Bruin - in de huiskavel&#13;
24029 van De Bruin en Ronckers, met vestiging&#13;
van een recht van weg voor Smeets.&#13;
(enz.).</content><legacyfootnotes/><footnotes><footnote/></footnotes><auteurs/><published>1993-06-01 00:00:00</published><modified>1992-02-03 00:00:00</modified><editiondate>1993-06-01</editiondate><htmlpath>https://denhollander.info/artikel/5266</htmlpath></article>
</articles></edition>
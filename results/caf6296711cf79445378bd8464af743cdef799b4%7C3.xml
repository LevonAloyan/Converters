<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6821</id><udhid>UDH:TvAR/6821</udhid><titel>'A. Hendrika van Essen-van de Ruitenbeek, B. Ing. Aart van Essen, C. Grietje van Essen, D. Peter van Essen, E. Jacoba Hendrika van Essen, / 1. Martina van Essen-Soetendaal 2. Aart van Essen, 3. Hendrika Lagerwij-van Essen, 4. Gerda van Reenen-van Ess (TvAR 1991/4465)</titel><searchwords><searchword>TvAR 4/1991</searchword><searchword>TvAR 1991/4465</searchword><searchword>UDH:TvAR/6821</searchword></searchwords><attachments><attachment><name>1991_nr 4_Rechtspraak_4465.pdf</name><extention>pdf</extention><url>https://denhollander.info/download/6540/ci</url></attachment></attachments><inleiding>Pachtwet, art. 54&#13;
De echtgenote van de overleden pachter is&#13;
65 jaar. De zoon heeft geen enkele landbouwkundige&#13;
opleiding. Geen van beiden&#13;
heeft enige ervaring met het als ondernemer&#13;
leiden van een landbouwbedrijf en hun praktische&#13;
ervaring is ook beperkt. De gang van&#13;
zaken na het overlijden van de pachter (het&#13;
melkvee is van de hand gedaan en het melkquotum&#13;
is verhuurd; de gewassen worden&#13;
verkocht en er wordt vee ingeschaard) is&#13;
slecht te rijmen met het gestelde voornemen&#13;
om het bedrijf van de pachter voort te zetten.&#13;
Te meer daar in casu een handhaven van het&#13;
bedrijf als melkveehouderij mogelijk moet&#13;
zijn geweest. De voorgestelde pachters hebben&#13;
voorts geen enkel inzicht gegeven met betrekking&#13;
tot de financiële gang van zaken in&#13;
het bedrijf en van enige bedrijfs- en financieringsopzet&#13;
is niet gebleken. De voorgestelde&#13;
pachters bieden onvoldoende waarborgen&#13;
vooreen behoorlijke bedrijfsvoering.&#13;
Nu de voorgestelde pachters niet voor&#13;
inde-plaatstelling in aanmerking komen en&#13;
niet gebleken is van andere medepachters&#13;
die de pachtovereenkomst willen&#13;
voortzetten, kan van de verpachters in&#13;
redelijkheid niet worden gevergd dat zij 'de&#13;
pachtovereenkomst met alle pachters&#13;
voortzetten. Volgt ontbinding. </inleiding><content>Pachtkamer Gerechtshof Arnhem, 12 november&#13;
1990&#13;
(Mr. Spoor, mr. Mans, mr. Kok, De Wolf en&#13;
ir. Rogaar)&#13;
In de zaak van:&#13;
A. Hendrika van Essen-van de Ruitenbeek,&#13;
wonende te Kootwijkerbroek, gemeente&#13;
Barneveld,&#13;
B. Ing. Aart van Essen, wonende te Bennekom,&#13;
gemeente Ede,&#13;
C. Grietje van Essen, wonende te Groene&#13;
ken, gemeente Maartensdijk,&#13;
D. Peter van Essen, wonende te Aalten.&#13;
E. Jacoba Hendrika van Essen, wonende te&#13;
Ede, appellanten, voorwaardelijk, inciden&#13;
teel geïntimeerden, procureur: mr. M.M.J.J.&#13;
Gerrits,&#13;
tegen&#13;
1. Martina van Essen-Soetendaal, wonende&#13;
te Kootwijkerbroek, gemeente Barneveld,&#13;
2. Aart van Essen, wonende te Kootwijker&#13;
broek, gemeente Barneveld, 3. Hendrika Lagerwij-van Essen, wonende&#13;
te Kootwijkerbroek, gemeente Barneveld,&#13;
4. Gerda van Reenen-van Essen, wonende te&#13;
Barneveld,&#13;
5. Jacob van Essen, wonende te Kootwij&#13;
kerbroek, gemeente Barneveld,&#13;
6. Jan van Essen, wonende te Kootwijker&#13;
broek, gemeente Barneveld, 7. Martine van Essen, wonende te Koot&#13;
wijkerbroek, gemeente Barneveld,&#13;
8. Willie van Heiwegen-van Essen, wonende&#13;
te Kootwijkerbroek, gemeente Barneveld,&#13;
geïntimeerden, voorwaardelijk incidenteel&#13;
appellanten, procureur: mr. J.M.J. Huver.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Amersfoort tussen partijen gewezen&#13;
vonnissen van 16 mei 1989 (tussenvonnis)&#13;
en 21 november 1989, die in fotocopie aan dit&#13;
arrest zijn gehecht;&#13;
Overwegende:&#13;
Appellanten, gedaagden in eerste aanleg,&#13;
zijn bij exploit van 15 december 1989 in&#13;
hoger beroep gekomen van voormeld vonnis&#13;
van 21 november 1989 met gelijktijdige dagvaarding&#13;
van geïntimeerden, eisers in eerste&#13;
aanleg, voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd dat&#13;
het hof het vonnis, waarvan beroep, zal vernietigen&#13;
en, opnieuw rechtdoende, geïntimeerden&#13;
in hun in eerste aanleg in conventie&#13;
ingestelde vorderingen alsnog niet-ontvankelijk&#13;
zal verklaren, althans die vorderingen&#13;
zal afwijzen en de pachtovereenkomst tussen&#13;
partijen zal ontbinden met ingang van 1 november&#13;
1990, althans met ingang van een&#13;
door het hof te bepalen datum, met veroordeling&#13;
van geïntimeerden in de kosten van&#13;
beide instanties, althans gezien de familierelatie&#13;
tussen partijen met compensatie van&#13;
kosten.&#13;
Bij memorie van antwoord is verweer gevoerd&#13;
en is voorts bij voorwaardelijk incidenteel&#13;
hoger beroep na te melden grief aangevoerd,&#13;
een en ander met conclusie, dat het&#13;
hof van vonnis, waarvan beroep, in conventie&#13;
en in reconventie - zo nodig met verbetering&#13;
van gronden ten aanzien van de ontvankelijkheid&#13;
van de in reconventie ingestelde&#13;
vordering - zal bekrachtigen en de verpachters&#13;
zal veroordelen aan de pachters de&#13;
proceskostenbijdrage - te begroten overeenkomstig&#13;
het gebruikelijke tarief- gevallen op&#13;
de behandeling in hoger beroep, te betalen.&#13;
Ter zitting van het hof van 17 september&#13;
1990 is de zaak bepleit, voor appellanten&#13;
door hun procureur en voor geïntimeerden&#13;
door mr. H. Stein, advocaat te Zwolle.&#13;
Vervolgens hebben appellanten bij akte&#13;
nog een brief van de grondkamer voor Gelderland&#13;
d.d. 20 september 1990 in het geding&#13;
gebracht en hebben partijen de procesdossiers&#13;
- waarin de pleitnotities van de advocaten&#13;
- aan het hof overgelegd voor het&#13;
wijzen van arrest.&#13;
De grieven&#13;
De grieven in het principaal hoger beroep&#13;
luiden:&#13;
1. Ten onrechte heeft de pachtkamer van het&#13;
kantongerecht overwogen, dat mevrouw&#13;
Martina van Essen-Soetendaal en Aart van&#13;
Essen voldoende waarborgen bieden voor&#13;
een behoorlijke bedrijfsvoering en heeft de&#13;
pachtkamer hen als pachters in de plaats&#13;
gesteld.&#13;
2. Ten onrechte heeft de pachtkamer van het&#13;
kantongerecht de reconventionele vordering&#13;
tot ontbinding van de pachtovereenkomst&#13;
afgewezen.&#13;
De grief in het voorwaardelijk incidenteel&#13;
hoger beroep luidt:&#13;
Ten onrechte heeft de pachtkamer van het&#13;
kantongerecht niet geoordeeld, dat de reconventionele&#13;
vordering van appellanten tot&#13;
ontbinding van de pachtovereenkomst te laat&#13;
is ingesteld.&#13;
De vaststaande feiten&#13;
Als enerzijds, mede aan de hand van bescheiden,&#13;
gesteld en anderzijds erkend dan wel&#13;
niet of onvoldoende weersproken, staat ten&#13;
processe het volgende vast:&#13;
- in 1978 overleed Jacob van Essen, met wie&#13;
appellante sub A in algehele gemeenschap&#13;
van goederen gehuwd was; hun kinderen zijn&#13;
de appellanten sub B t/m E, alsmede Willem&#13;
van Essen;&#13;
- Willem van Essen voornoemd is overleden&#13;
op 10 november 1986; hij was gehuwd met&#13;
geïntimeerde sub 1 en hun kinderen zijn de&#13;
geïntimeerden sub 2 t/m 8;&#13;
- tot de huwelijksgemeenschap van wijlen&#13;
Jacob van Essen en diens echtgenote, behoorde de boerderij aan de Hulstweg 34 te&#13;
Kootwijkerbroek, kadastraal bekend gemeente&#13;
Barneveld, sectie F, nrs. 441 t/m 445,&#13;
447, 481 t/m 483, 489, 490, 493 t/m 500,&#13;
1015, 1016, 1071 en 1243, totaal groot&#13;
9.50.20 ha, welke boerderij door Jacob van&#13;
Essen bij aanvankelijk mondelinge en later&#13;
bij vonnis van de pachtkamer van het kantongerecht&#13;
te Amersfoort van 8 juli 1980&#13;
schriftelijk vastgelegde pachtovereenkomst&#13;
(goedgekeurd door de grondkamer voor Gelderland&#13;
bij beschikking van 16 december&#13;
1983) is verpacht aan Willem van Essen;&#13;
- bij testament heeft Jacob van Essen het&#13;
vruchtgebruik van zijn nalatenschap gele&#13;
gateerd aan zijn echtgenote, appellante sub&#13;
A. Voorts heeft Jacob van Essen bij testament&#13;
gelegateerd aan Willem van Essen onder de&#13;
last van dat vruchtgebruik de helft van de&#13;
door hem gepachte gebouwen met 2.66 ha&#13;
grond en aan de overige kinderen onder gelijke&#13;
last de helft van de ongeveer 7 ha overige&#13;
aan Willem van Essen verpachte grond;&#13;
- geïntimeerden hebben gevorderd, dat geïntimeerden&#13;
sub 1 en 2 in de plaats van de&#13;
overleden pachter de pachtovereenkomst&#13;
zullen mogen voortzetten met ontslag uit de&#13;
pacht van de overige pachters, de geïntimeerden&#13;
sub 3 t/m 8;&#13;
- appellanten hebben zich tegen toewijzing&#13;
van die vordering verzet en in reconventie&#13;
gevorderd dat de onderhavige pachtovereenkomst&#13;
zal worden ontbonden;&#13;
- geïntimeerde sub 1 is geboren op 25 oktober&#13;
1924; zij heeft geen landbouwkundige&#13;
opleiding gevolgd;&#13;
- geïntimeerde sub 2 is geboren op 10 maart&#13;
1962; hij heeft de Lagere Technische School,&#13;
alsmede een avondcursus lassen gevolgd;&#13;
sinds oktober 1979 heeft hij een vaste betrek&#13;
king in loondienst bij een constructiebedrijf&#13;
en verdient daarmee op dit moment ongeveer&#13;
ƒ 1 700,- netto per maand.&#13;
Behandeling van het geschil in hoger beroep&#13;
1. Nu, naar tussen partijen vaststaat, appellante&#13;
sub A vruchtgebruikster is van de nalatenschap&#13;
van wijlen Jacob van Essen en derhalve&#13;
ook van de in die nalatenschap&#13;
gevallen onverdeelde helft van de hoeve in&#13;
geschil, terwijl zij voorts eigenaresse is van&#13;
de andere onverdeelde helft daarvan, moet&#13;
zij worden aangemerkt als de enige verpachter&#13;
van die hoeve. Hieruit volgt dat geïntimeerde&#13;
niet-ontvankelijk zijn in hun conventionele&#13;
vordering voor zover deze mede&#13;
tegen de appellanten sub B t/m E is ingesteld,&#13;
alsmede dat de appellanten sub B t/m E nietontvankelijk&#13;
zijn in de mede door hen ingestelde&#13;
reconventionele vordering.&#13;
2. Ingevolge art. 54, lid 5, der Pachtwet moet&#13;
op de wederzijdse vorderingen van partijen&#13;
naar billijkheid worden beslist met inachtneming&#13;
van de overige bepalingen van dat&#13;
artikel. Wat betreft de vordering van geïntimeerden&#13;
is daarvan in casu met name van&#13;
belang of de voorgestelde pachters vol&#13;
doende waarborgen voor een behoorlijke&#13;
bedrijfsvoering bieden, bij gebreke waarvan&#13;
hun vordering moet worden afgewezen.&#13;
3. Met betrekking tot geïntimeerde sub 1&#13;
staat ten processe vast dat zij op 25 oktober&#13;
1990 de leeftijd van 65 jaar heeft bereikt,&#13;
alsmede dat zij geen enkele landbouwkundige&#13;
opleiding heeft genoten. Dit laatste&#13;
geldt ook voor geïntimeerde sub 2, die voorts&#13;
zijn hoofdberoep altijd buiten de landbouw&#13;
heeft gehad en nog steeds heeft.&#13;
Wat betreft de praktische ervaring met een&#13;
landbouwbedrijf, voeren geïntimeerden aan&#13;
dat geïntimeerde sub 1 daarop wel kan bogen,&#13;
omdat zij die heeft opgedaan eerst in het&#13;
bedrijf van haar ouders en later in dat van&#13;
haar echtgenoot, wijlen Willem van Essen.&#13;
Zij stellen voorts dat ook geïntimeerde sub 2&#13;
de nodige praktijkervaring heeft omdat hij in&#13;
het bedrijf van zijn vader heeft moeten meewerken.&#13;
Voorts, aldus geïntimeerden, moet in aanmerking&#13;
worden genomen dat het in casu&#13;
maar om een klein, op traditionele wijze&#13;
gevoerd bedrijf van 11.50 ha (de hoeve in&#13;
geschil alsmede ongeveer 2 ha eigen grond)&#13;
gaat, met betrekking waartoe lichtere eisen&#13;
dan normaal aan de exploitant(en) daarvan&#13;
gesteld mogen worden.&#13;
4. Uit het ten processe aangevoerde blijkt, dat&#13;
na het overlijden van Willem van Essen door&#13;
geïntimeerden het melkvee van de hand is&#13;
gedaan en de exploitatie van het onderhavige&#13;
bedrijf sindsdien hoofdzakelijk heeft bestaan&#13;
uit de verkoop van gewassen en het inscharen&#13;
van vee; het melkquotum, groot ongeveer&#13;
64 000 kg, werd verhuurd aan één of meer&#13;
derden.&#13;
Deze handelwijze is naar het oordeel van&#13;
het hof slecht te rijmen met de stelling van&#13;
geïntimeerden dat de geïntimeerden sub 1 en 2 het bedrijf van wijlen Willem van Essen&#13;
willen voortzetten en daartoe de nodige bekwaamheid&#13;
bezitten, zulks ook indien mede&#13;
in aanmerking wordt genomen dat wellicht&#13;
sprake was van ontreddering na het overlijden&#13;
van echtgenoot respectievelijk vader&#13;
(hetwelk het hof op zichzelf aannemelijk&#13;
voorkomt). Immers, de geïntimeerden sub 5&#13;
en 6, die - naar ter zitting van het hof is&#13;
gebleken - beiden op betrekkelijk korte afstand&#13;
van de hoeve in geschil wonen en&#13;
beiden ook zelf (mede) een landbouwbedrijf&#13;
exploiteren, moeten geacht worden toen in&#13;
staat te zijn geweest om althans tijdelijk&#13;
dusdanige hulp bij de gang van zaken op het&#13;
ouderlijk bedrijf te geven dat handhaving&#13;
daarvan als melkveebedrijf mogelijk was&#13;
geweest en daartoe was alleen aanleiding&#13;
ingeval de voortzetting daarvan door geïntimeerden&#13;
sub 1 en/of 2 beoogd werd. Ook uit&#13;
het ter zitting van het hof aangevoerde volgt&#13;
dat vorenbedoelde hulp als reëel mogelijk&#13;
moet worden beschouwd, aangezien geïntimeerde&#13;
sub 2 aldaar heeft verteld dat bij&#13;
overname van het ouderlijk bedrijf door hem&#13;
zijn beide broers hem voor zover nodig zullen&#13;
helpen. Gelet op het feit dat hij zijn&#13;
huidige baan geleidelijk wil beëindigen al&#13;
naar gelang de gang van zaken op het bedrijf&#13;
dat mogelijk zal maken, kan daarbij niet&#13;
anders dan aan meer dan enige bijkomstige&#13;
hulp zijn gedacht.&#13;
5. Geen van beide voorgestelde pachters&#13;
heeft enige ervaring met het als ondernemer&#13;
leiden van een landbouwbedrijf. Hun praktische&#13;
ervaring - het verschil van mening&#13;
daarover tussen partijen in het midden gelaten&#13;
- heeft alleen bestaan uit het (wat geïntimeerde&#13;
sub 1 betreft naast haar huishoudelijke&#13;
taak en wat geïntimeerde sub 2 betreft&#13;
naast zijn volledige werkkring elders) hulp&#13;
verlenen aan hun echtgenoot respectievelijk&#13;
vader. Hieruit volgt dat slechts van een beperkte&#13;
praktische ervaring met de werkzaamheden&#13;
op een landbouwbedrijf kan worden&#13;
gesproken, zulks naast een geheel afwezig&#13;
zijn zowel van ervaring met het leiden van&#13;
zulk een bedrijf als van iedere theoretische&#13;
landbouwkundige scholing.&#13;
Hieraan doet niet af dat geïntimeerde sub 2&#13;
inmiddels in de winter 1989/1990 cursussen&#13;
rundveevoeding en graslandgebruik aan de&#13;
Praktijkschool te Barneveld heeft gevolgd en&#13;
voornemens is in de komende winter weer&#13;
aan dergelijke cursussen deel te nemen, aangezien&#13;
dat slechts bijscholingscursussen betreft,&#13;
tot het volgen waarvan kennelijk eerst&#13;
onder druk van de onderhavige procedure is&#13;
overgegaan.&#13;
6. Het hof neemt voorts ook in zijn overwegingen&#13;
mede dat vraagtekens kunnen worden&#13;
geplaatst bij de ernst van het voornemen van&#13;
de geïntimeerden sub 1 en 2 tot exploitatie&#13;
van het onderhavige bedrijf. Zo hebben&#13;
geïntimeerden geen enkel inzicht gegeven&#13;
met betrekking tot de financiële gang van&#13;
zaken in het bedrijf, terwijl evenmin is ge&#13;
bleken van een met de gestelde voornemens&#13;
verband houdende bedrijfs- en financieringsopzet.&#13;
Weliswaar is aan de hand van een&#13;
schets mededeling gedaan van het plan tot&#13;
het bouwen van een nieuwe ligboxenstal -&#13;
welke schets overigens eerst van juli 1990&#13;
dateert en waarvan de bouwkosten naar het&#13;
oordeel van het hof door geïntimeerden te&#13;
laag zijn ingeschat - en heeft geïntimeerde&#13;
sub 2 medegedeeld over een gespaard bedrag&#13;
van ongeveer ƒ 120 000,- a ƒ 130 000,- te&#13;
beschikken, maar dat doet aan voren&#13;
bedoelde twijfel onvoldoende af.&#13;
7. Op grond van al het hiervoor onder 2 tot en&#13;
met 6 overwogene, dit tezamen en in onderling&#13;
verband beschouwd, is het hof van&#13;
oordeel dat de geïntimeerden sub 1 en 2&#13;
zowel samen als ieder afzonderlijk onvoldoende&#13;
waarborgen bieden voor een behoorlijke&#13;
bedrijfsvoering. Niet relevant is&#13;
daarbij dat het hier om een klein, op traditionele&#13;
wijze gevoerd bedrijf zou gaan - de&#13;
betekenis en juistheid van die stelling van&#13;
geïntimeerden geheel in het midden gelaten&#13;
- en hetzelfde geldt met betrekking tot het&#13;
geen zij ten aanzien van de opleiding en&#13;
ervaring van wijlen Willem van Essen naar&#13;
voren hebben gebracht. De vraag of een&#13;
voorgestelde pachter voldoende waarborgen&#13;
voor een behoorlijke bedrijfsvoering biedt,&#13;
betreft immers alleen die voorgestelde&#13;
pachter en niet zijn voorganger, terwijl zij&#13;
voorts naar objectieve maatstaven moet wor&#13;
den beantwoord, met inachtneming van de&#13;
geldende eisen voor een bij de tijd zijnde&#13;
bedrijfsvoering.&#13;
De eerste door appellanten opgeworpen&#13;
grief is derhalve gegrond.&#13;
8. Het hof komt thans toe aan de in voorwaardelijk&#13;
incidenteel hoger beroep ingestelde&#13;
grief. Geïntimeerden voeren daarin aan dat de&#13;
reconventionele vordering van appellanten&#13;
tot ontbinding van de litigieuze pachtovereenkomst&#13;
te laat is ingesteld en dat laatstgenoemde&#13;
derhalve daarin niet meer kunnen&#13;
worden ontvangen.&#13;
Het hof kan hen hierin niet volgen. Ingevolge&#13;
art. 54, lid 3, der Pachtwet kan de&#13;
verpachter in de eerste zin van dat lid bedoelde&#13;
vordering onder meer nog doen ingeval&#13;
de in lid 2 van genoemd artikel bedoelde&#13;
vordering is ingesteld, zulks alsdan&#13;
tot twee maanden na het tijdstip waarop de&#13;
griffier de verpachter van die vordering in&#13;
kennis heeft gesteld. In casu was dat&#13;
14 november 1988 en de op 20 december&#13;
1988 gedane reconventionele vordering tot&#13;
ontbinding van de pachtovereenkomst is dan&#13;
ook tijdig ingesteld, weshalve appellanten&#13;
daarin kunnen worden ontvangen.&#13;
De grief is mitsdien ongegrond. 9. Nu,&#13;
zoals hierboven overwogen, de geïntimeerden&#13;
sub 1 en 2 niet voor de indeplaatsstelling&#13;
als pachter(s) in aanmerking komen,&#13;
weshalve de daartoe strekkende vordering&#13;
alsnog moet worden afgewezen, en overigens&#13;
niet gebleken is van andere medepachters&#13;
die de pachtovereenkomst met&#13;
appellante sub A kunnen en willen voortzetten,&#13;
kan naar het oordeel van het hof in&#13;
redelijkheid niet van haar worden gevergd&#13;
dat zij de pachtovereenkomst met alle&#13;
geïntimeerden voortzet. Gelet op alle te dezen&#13;
relevante omstandigheden, zoals in de&#13;
voorgaande rechtsoverwegingen nader aangegeven,&#13;
moet de billijkheid medebrengen&#13;
dat de in reconventie ingestelde vordering tot&#13;
ontbinding van de pachtovereenkomst in&#13;
geschil wordt toegewezen.&#13;
Ook de tweede in het principaal hoger&#13;
beroep aangevoerde grief is derhalve gegrond.&#13;
Slotsom&#13;
Het vonnis, waarvan beroep, moet worden&#13;
vernietigd.&#13;
Geïntimeerden moeten niet-ontvankelijk&#13;
worden verklaard in de door hen in conventie&#13;
ingestelde vordering voor zover deze mede is&#13;
gericht tegen de appellanten sub B t/m E en&#13;
die vordering moet voor het overige alsnog&#13;
worden afgewezen.&#13;
Appellanten sub B t/m E moeten nietontvankelijk&#13;
worden verklaard in de mede&#13;
door hen in reconventie ingestelde vordering;&#13;
overigens moet die vordering worden&#13;
toegewezen. Mede in aanmerking genomen,&#13;
dat tot de hoeve in geschil de door de geïntimeerden&#13;
sub 1 en 2 bewoonde woning behoort,&#13;
zal het hof de datum met ingang waarvan&#13;
de onderhavige pachtovereenkomst&#13;
wordt ontbonden, bepalen op 1 november&#13;
1991. Nu partijen familie van elkaar zijn,&#13;
acht het hof termen aanwezig de in eerste&#13;
aanleg en in hoger beroep gevallen proceskosten&#13;
tussen hen te compenseren.&#13;
Rechtdoende in hoger beroep: in het&#13;
principaal hoger beroep:&#13;
Vernietigt het door de pachtkamer van het&#13;
kantongerecht te Amersfoort tussen partijen&#13;
gewezen vonnis van 21 november 1989,&#13;
waarvan beroep,&#13;
en opnieuw rechtdoende:&#13;
Verklaart geïntimeerden niet-ontvankelijk&#13;
in de door hen in conventie ingestelde vordering&#13;
voor zover deze is gericht tegen de&#13;
appellanten sub B t/m E;&#13;
Wijst die in conventie ingestelde vordering&#13;
voor het overige van de hand;&#13;
Verklaart de appellanten sub B t/m E nietontvankelijk&#13;
in de mede door hen in&#13;
reconventie ingestelde vordering;&#13;
Ontbindt de tussen appellante sub A als&#13;
verpachtster en geïntimeerden als pachters&#13;
bestaande pachtovereenkomst met betrekking&#13;
tot de hoeve aan de Hulstweg 34 te Kootwijkerbroek,&#13;
kadastraal bekend gemeente&#13;
Barneveld, sectie F, nrs. 441 t/m 445, 447,&#13;
481 t/m 483, 489, 490, 493 t/m 500, 1015,&#13;
1016,1071 en 1243, totaal groot 9.50.20 ha,&#13;
zulks met ingang van 1 november 1991;&#13;
Wijst af het anders of meer gevorderde;&#13;
in het incidenteel beroep:&#13;
Verklaart het hoger beroep ongegrond;&#13;
in het principaal en in het incidenteel hoger&#13;
beroep:&#13;
Compenseert de in eerste aanleg en in hoger&#13;
beroep gevallen proceskosten tussen partijen&#13;
in dier voege dat iedere partij de eigen kosten&#13;
zal dragen.</content><legacyfootnotes/><footnotes><footnote/></footnotes><auteurs>Mr. Spoor, mr. Mans, mr. Kok, De Wolf en&#13;
ir. Rogaar</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6821</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2008</searchword><id>5560</id><udhid>UDH:TvAR/5560</udhid><titel>Emca Plant / Van Leeuwen (TvAR 2008/5420)</titel><searchwords><searchword>TvAR 1/2008</searchword><searchword>TvAR 2008/5420</searchword><searchword>UDH:TvAR/5560</searchword></searchwords><attachments><attachment><name>2008 1 Rechtspraak 5420.pdf</name><extention>pdf</extention><url>https://denhollander.info/download/5497/ci</url></attachment></attachments><inleiding>[Pachtwet, art. 12]&#13;
&#13;
Pachtkamer heeft overeenkomst vastgelegd voor een termijn&#13;
van een jaar met telkens een verlenging van een jaar. Dat&#13;
beding is niet nietig. De Centrale Grondkamer bepaalt de&#13;
aldus onbepaalde termijn alsnog op zes jaar. Terecht volgens&#13;
het hof.</inleiding><content>Arrest in de zaak van:&#13;
de besloten vennootschap met beperkte aansprakelijkheid&#13;
Emca Plant B.V., gevestigd te Honselersdijk, gemeente&#13;
Westland, appellante,&#13;
procureur: mr. F.J. Boom,&#13;
tegen:&#13;
Hubertus Bartholomeus van Leeuwen, wonende te Honselersdijk,&#13;
gemeente Westland, geïntimeerde,&#13;
niet verschenen.&#13;
Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van het vonnis van 7 december 2004, dat de Pachtkamer&#13;
van de Rechtbank ’s-Gravenhage, sector kanton, locatie&#13;
Delft, tussen appellante (hierna te noemen: Emca&#13;
Plant) als eiseres en geïntimeerde (hierna te noemen: Van&#13;
Leeuwen) als gedaagde heeft gewezen. Van genoemd vonnis&#13;
is een fotokopie aan dit arrest gehecht.&#13;
Het geding in hoger beroep&#13;
Emca Plant heeft bij exploot van 6 januari 2005 aangezegd&#13;
van genoemd vonnis in hoger beroep te komen, met dagvaarding&#13;
van Van Leeuwen voor dit hof.&#13;
Van Leeuwen is in hoger beroep niet in rechte verschenen&#13;
en tegen hem is verstek verleend.&#13;
Nadat ambtshalve doorhaling op de rol had plaatsgevonden,&#13;
is de zaak op verzoek van Emca Plant opnieuw op de&#13;
rol geplaatst.&#13;
Bij memorie van grieven heeft Emca Plant één grief tegen&#13;
het bestreden vonnis aangevoerd en toegelicht, heeft zij bewijs&#13;
aangebo den en een aantal producties in het geding gebracht,&#13;
en heeft zij gecon cludeerd dat het hof het bestreden&#13;
vonnis zal vernietigen en opnieuw recht doende (kort samengevat)&#13;
in afwijking van het betreden vonnis zal vastleggen&#13;
een pachtovereenkomst voor de duur van zes jaar.&#13;
Vervolgens heeft Emca Plant de stukken voor het wijzen&#13;
van arrest aan het hof overgelegd.&#13;
Beoordeling van het geschil in hoger beroep&#13;
Het gaat in deze zaak om het volgende. De pachtkamer in&#13;
eerste aanleg heeft op vordering van Emca Plant tussen partijen&#13;
een pachtovereenkomst schriftelijk vastgelegd. Volgens&#13;
die vastlegging geldt de pachtovereenkomst vanaf het tijdstip&#13;
op of omstreeks februari 2001 voor de duur van één&#13;
jaar, met in beginsel telkens een verlenging van één jaar.&#13;
Emca Plant heeft uitsluitend bezwaar tegen de aldus vastgelegde&#13;
duur van de pachtovereenkomst en beroept zich in dit&#13;
verband onder meer op de beschikking van de Centrale&#13;
Grondkamer van 21 november 2005, waarbij de beschikking&#13;
van de grondkamer Zuidwest van 4 juli 2005 is bevestigd.&#13;
Volgens beide beschikkingen komt de hiervoor bedoelde&#13;
bepaling omtrent de duur en verlenging neer op een&#13;
overeenkomst voor onbepaalde tijd en heeft dit krachtens&#13;
het bepaalde in artikel 12 lid 1 Pachtwet tot gevolg dat de&#13;
pachtovereenkomst geldt voor de wettelijke duur van zes&#13;
jaar.&#13;
Tegen de achtergrond van het stelsel van de Pachtwet en&#13;
meer in het bijzonder de verhouding tussen enerzijds de&#13;
taak van de pachtrechter die over de vordering tot vastlegging&#13;
van een pachtovereenkomst beslist en anderzijds de&#13;
toetsing van die overeenkomst door de grondkamer en in&#13;
hoger beroep de centrale grondkamer, kan de grief niet tot&#13;
vernietiging van het bestreden vonnis leiden, zoals volgt uit&#13;
het hierna overwogene.&#13;
De pachtkamer in eerste aanleg heeft uit de stellingen van&#13;
partijen in verband met een tegelijkertijd bij dezelfde kamer&#13;
aanhangige zaak afgeleid dat partijen een duur van één jaar&#13;
zijn overeengekomen, die echter elk jaar stilzwijgend met&#13;
één jaar zal worden verlengd. Emca Plant bestrijdt niet zozeer&#13;
de feitelijke juistheid van die afleiding, maar betoogt –&#13;
in navolging van grondkamer en Centrale Grondkamer –&#13;
dat sprake is van een overeenkomst voor onbepaalde duur&#13;
en vraagt volgens de conclusie van de memorie van grieven&#13;
om vastlegging van een pachtovereenkomst voor de duur&#13;
van zes jaar.&#13;
De ratio van de vastleggingsprocedure is het ontbreken van&#13;
een partijakte te verhelpen en de taak van de pachtrechter&#13;
in die procedure is het zo nauwkeurig mogelijk vastleggen&#13;
van de inhoud van hetgeen door partijen is overeengekomen.&#13;
Volgens het tweede lid van artikel 11 Pachtwet brengt&#13;
de pachtrechter nietige bedingen, zoveel mogelijk overeenkomstig&#13;
de bedoelingen van partijen, in overeenstemming&#13;
met de wet. Het door de pachtkamer in eerste aanleg vastgelegde&#13;
beding omtrent de duur van de overeenkomst is&#13;
niet nietig, zodat de pachtkamer in eerste aanleg terecht&#13;
niets anders heeft vastgelegd dan wat partijen – kennelijk&#13;
ook volgens Emca Plant – zijn overeengekomen.&#13;
Ten overvloede overweegt het hof nog als volgt. Dat – niettegenstaande&#13;
de omstandigheid dat de grief faalt – de&#13;
pachtovereenkomst tóch voor de duur van zes jaar geldt,&#13;
volgt uit de door Emca Plant overgelegde beschikking van&#13;
de Centrale Grondkamer. De grondkamer en in hoger beroep&#13;
de Centrale Grondkamer hebben overeenkomstig de&#13;
hun bij de Pachtwet opgedragen taak zich de vraag gesteld&#13;
of een kortere dan de wettelijke duur in de zin van artikel&#13;
12 lid 3 Pachtwet was overeengekomen en hebben die vraag&#13;
ontkennend beantwoord. Derhalve geldt de pachtovereenkomst&#13;
voor de wettelijke duur van zes jaar.&#13;
De slotsom is dat de grief niet tot vernietiging van het bestreden&#13;
vonnis kan leiden, zodat dit vonnis, voor zover in&#13;
dit hoger beroep betrokken, zal worden bekrachtigd. In dit&#13;
oordeel ligt besloten dat voor een proceskostenveroordeling&#13;
ten laste van Van Leeuwen geen plaats is.&#13;
Beslissing&#13;
Het hof, recht doende in hoger beroep:&#13;
bekrachtigt het vonnis van de pachtkamer van de Rechtbank&#13;
’s-Gravenhage, sector kanton, locatie Delft, van 7 december&#13;
2004, voor zover in dit hoger beroep betrokken.</content><legacyfootnotes/><footnotes><footnote/></footnotes><auteurs/><published>2008-01-01 00:00:00</published><modified>2008-01-01 00:00:00</modified><editiondate>2008-01-01</editiondate><htmlpath>https://denhollander.info/artikel/5560</htmlpath></article>
</articles></edition>
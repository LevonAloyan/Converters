<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2006</searchword><id>3843</id><udhid>UDH:TvAR/3843</udhid><titel>Uitspraak zaaknr. PH 05-13 (TvAR 2006/5329)</titel><searchwords><searchword>TvAR 3/2006</searchword><searchword>TvAR 2006/5329</searchword><searchword>UDH:TvAR/3843</searchword></searchwords><attachments><attachment><name>2006_nr 3_Rechtspraak_5329.pdf</name><extention>pdf</extention><url>https://denhollander.info/download/3832/ci</url></attachment></attachments><inleiding>In de zaak tegen:&#13;
&#13;
Maatschap S. Dijkstra en N.A. Dijkstra-Snel</inleiding><content>In de zaak tegen:&#13;
Maatschap S. Dijkstra en N.A. Dijkstra-Snel,&#13;
hierna te noemen de maatschap.&#13;
1. De procedure&#13;
Op 23 september 2005 heeft het Tuchtgerecht&#13;
een schriftelijke verklaring ontvangen van de&#13;
voorzitter van het Hoofdproductschap Akkerbouw&#13;
met nummer PH 05-13 en een bijgevoegd&#13;
berechtingsrapport waarmee de zaak bij&#13;
het Tuchtgerecht aanhangig is gemaakt.&#13;
Op 13 oktober 2005 heeft het onderzoek ter&#13;
zitting plaatsgevonden. Namens de maatschap&#13;
heeft de heer S. Dijkstra de zaak nader toegelicht.&#13;
Namens de voorzitter van het Hoofdproductschap&#13;
Akkerbouw heeft mevrouw mr.&#13;
O.D. van der Vliet de zaak nader toegelicht.&#13;
2. De schriftelijke verklaring en het&#13;
berechtingsrapport&#13;
De maatschap wordt ten laste gelegd:&#13;
Overtreding van artikel 4 van de Verordening&#13;
HPA bestrijding phytophthora infestans bij&#13;
aardappelen 2003. Daarin is opgenomen het&#13;
verbod om in een perceel waarop een gewas&#13;
geteeld wordt een aantasting van Phytophthora&#13;
infestans van een bepaalde omvang te hebben.&#13;
Het berechtingsrapport is 11 augustus&#13;
2005 opgemaakt door Kees Boons, toezichthouder&#13;
HPA. Het berechtingsrapport bevat&#13;
een kopie van de verstrekte rode kaart van 29&#13;
juli 2005, correspondentienummer AARDHA-&#13;
2005-14-52 en een verklaring van Dijkstra.&#13;
3. De betrokken regelgeving&#13;
Het Hoofdproductschap Akkerbouw heeft de&#13;
Verordening HPA bestrijding phytophthora&#13;
infestans bij aardappelen 2003 vastgesteld.&#13;
Doelstelling is de beheersing van de schimmelziekte&#13;
Phytophthora infestans, die grote&#13;
schade kan toebrengen aan de aardappelteelt.&#13;
De verordening bevat regels ter voorkoming&#13;
van bronnen voor een verdere verspreiding.&#13;
Op overtreding van het bepaalde bij of krachtens&#13;
de Verordening worden tuchtrechtelijke&#13;
maatregelen gesteld.&#13;
4. De vaststaande feiten&#13;
Op grond van de stukken en het onderzoek&#13;
ter zitting zijn in deze zaak de volgende feiten&#13;
en omstandigheden voor het Tuchtgerecht&#13;
vast komen te staan:&#13;
– Op 28 juli 2005 is door K. van Logstenstein&#13;
van de Plantenziektenkundige dienst een zeer&#13;
ernstige phytophthora-aantasting aangetroffen&#13;
op een perceel met kavelnummer NZ 67;&#13;
– op 29 augustus 2005 is een rode kaart verstrekt.&#13;
5. Standpunt Hoofdproductschap&#13;
Akkerbouw&#13;
Aangezien phytophthora-aantastingen in het&#13;
velde een gevaarlijke verspreidingsbron vormt,&#13;
is het van groot belang dat akkerbouwers&#13;
maatregelen nemen (spuiten of branden) om&#13;
de bron onschadelijk te maken. Betrokkene&#13;
heeft nagelaten om aan voornoemde verplichting&#13;
te voldoen en vorm op deze manier een&#13;
bedreiging voor andere akkerbouwers in de&#13;
omgeving in verband met het gevaar voor verspreiding&#13;
van phytophthora.&#13;
Het Hoofdproductschap Akkerbouw verzoekt&#13;
het Tuchtgerecht de maatschap een geldboete&#13;
op te leggen en daarbij rekening te houden&#13;
met wederrechtelijk genoten voordeel van de&#13;
maatschap omdat de maatschap de aardappelen&#13;
langer heeft laten groeien waardoor de&#13;
opbrengst hoger is geworden.&#13;
6. Standpunt maatschap&#13;
Dijkstra geeft aan dat op 23 juli twee phytophthora-&#13;
haarden werden gevonden en dat&#13;
deze twee plekken door middel van loofbranden&#13;
zijn aangepakt. Dit bleek niet afdoende en&#13;
op 25 juli heeft Dijkstra een loonwerker&#13;
opdracht gegeven wederom te loofbranden&#13;
maar dat was in verband met zeer natte weersomstandigheden&#13;
niet mogelijk. Op 30 juli&#13;
was dit pas weer mogelijk en dat was twee&#13;
dagen na de controle door de Plantenziektenkundige&#13;
Dienst. Dijkstra geeft aan dat het&#13;
achteraf een slechte keuze was niet het hele&#13;
perceel op 23 juli te loofbranden maar die&#13;
keuze te hebben gemaakt om een zo groot&#13;
mogelijke opbrengst te krijgen. De opbrengst&#13;
was slechts 10 à 15 ton per hectare en daarbij&#13;
waren de aardappelen te klein.&#13;
7. De beoordeling&#13;
Het Tuchtgerecht stelt vast dat op 23 juli 2005&#13;
op het onderhavige perceel twee phytophthora-&#13;
haarden zijn aangetroffen. Met de keuze&#13;
alleen de twee haarden niet het hele perceel te&#13;
loofbranden heeft de maatschap bewust het&#13;
risico genomen dat de phytophthora zich zou&#13;
uitbreiden. Het Tuchtgerecht is van mening&#13;
dat de maatschap te lang heeft gewacht de&#13;
phytophthora afdoende te bestrijden en daarmee&#13;
een groot risico heeft genomen.&#13;
Het voorgaande in aanmerking genomen acht&#13;
het Tuchtgerecht het ten laste gelegde bewezen&#13;
en stelt daarmee de overtreding van artikel&#13;
4 van de Verordening HPA bestrijding&#13;
phytophthora infestans bij aardappelen 2003&#13;
vast. Het tuchtgerecht stelt vast dat gelet op&#13;
de slechte opbrengst van de aardappelen van&#13;
een wederrechtelijk genoten voordeel geen&#13;
sprake is&#13;
8. De beslissing&#13;
Het Tuchtgerecht legt, gelet op de ernst van&#13;
het feit en de omstandigheden van de zaak aan&#13;
de maatschap een geldboete op van € 450.</content><legacyfootnotes/><footnotes><footnote/></footnotes><auteurs/><published>2006-03-01 00:00:00</published><modified>2006-03-01 00:00:00</modified><editiondate>2006-03-01</editiondate><htmlpath>https://denhollander.info/artikel/3843</htmlpath></article>
</articles></edition>
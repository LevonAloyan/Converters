<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1982</searchword><id>6485</id><udhid>UDH:TvAR/6485</udhid><titel>Bedrijfsopvolging in de Nederlandse landbouw civielrechtelijk bezien1</titel><searchwords><searchword>TvAR 7/8/1982</searchword><searchword>UDH:TvAR/6485</searchword></searchwords><attachments><attachment><name>1982_nr 78_Artikel_Mourik2.pdf</name><extention>pdf</extention><url>https://denhollander.info/download/6260/ci</url></attachment></attachments><inleiding>1. Het begrip 'bedrijf' ('onderneming')&#13;
Het begrip 'bedrijf' is met een civielrechtelijke pen moeilijk te omschrijven. Plaatst men het naast het begrip 'onderneming' dan worden de problemen alleen maar groter.&#13;
Vast staat dat 'bedrijf' en 'onderneming' geen voorwerp zijn van subjectief recht. 'Eigendom' van een bedrijf of onderneming bestaat niet.&#13;
In juridisch opzicht verdient het aanbeveling uit te gaan van het gegeven dat een persoon duurzaam activiteiten kan ontplooien ter bereiking van een bepaald econo-misch doel. Zo'n persoon oefent een bedrijf uit, is ondernemer. Aan zijn activiteiten zijn allerlei vermogensbestanddelen dienstbaar, zoals - binnen ons kader - gron-den, opstallen en machines. Noodzakelijk ontstaan door de uitoefening van de acti-viteiten schulden, zoals die ter zake van de levering van goederen. Het geheel van ac-tiva en passiva vormt het bedrijfs- of ondernemingsvermogen. In het komende recht krijgt dit geheel een juridische erkenning door de introductie van de algemeenheid van goederen (art. 3.1.1.11 nieuw BW).&#13;
In de heersende opvatting kent ons recht geen subjectief recht op goodwill. Wat men goodwill noemt is niet meer dan een geheel van feitelijkheden. Dat daaraan een 'waarde' kan worden toegekend, neemt niet weg dat goodwill geen zaak is in de zin van het burgerlijk recht.&#13;
Voor ons onderwerp kunnen de begrippen 'bedrijf' en 'onderneming' als synonie-men worden beschouwd. In ander verband kan men aan het begrip 'onderneming' een wijdere strekking toekennen dan aan het begrip 'bedrijf', doordat men bij 'be-drijf' denkt aan een concrete, aan plaats gebonden vestiging. In deze laatste benade-ring kan een onderneming meerdere bedrijven omvatten.&#13;
Waar in het hierna volgende over 'bedrijfsopvolging' wordt geschreven, is het oog gericht op een staken van ondernemersactiviteit ten behoeve van een ander, die deze activiteiten in economisch opzicht voortzet. Ter gelegenheid van deze staking en voortzetting worden afspraken gemaakt ten aanzien van het ondernemingsvermo-gen. Veelal zullen de activa aan de voortzetter worden overgedragen onder verplich-ting de passiva voor zijn rekening te nemen. Denkbaar is echter ook dat activa niet worden overgedragen doch op grond van bijv. een huur- of pachtovereenkomst ter beschikking van de voortzetter worden gesteld. </inleiding><content>2. Overzicht van de problematiek&#13;
De problematiek van de bedrijfsopvolging kan worden onderverdeeld in twee hoofdvelden:&#13;
a. de bedrijfsopvolging onder levenden,&#13;
b. de bedrijfsopvolging door of na overlijden.&#13;
De Nederlandse wetgeving kent thans geen bijzondere, op de bedrijfsopvolging toe-gesneden regels. In het op stapel staande nieuwe erfrecht treft men evenwel bepalin-gen aan die van direct belang zijn voor de opvolging in een bedrijf. Ook in het ko-mende erfrecht is echter geen plaats ingeruimd voor regels die men zou kunnen bun-delen tot 'agrarisch erfrecht'.&#13;
In dit hoofdstuk wordt de civielrechtelijke opvolgingsproblematiek beschreven. Daarbij wordt voorbij gegaan aan details. De Belgische lezer bedenke dat in Neder-land het onderwerp bedrijfsopvolging in de landbouw in het verleden zeer veel aan-dacht in de literatuur heeft gehad. In het bestek van dit werk kan aan de veelheid van het beschikbare materiaal slechts beperkt aandacht worden geschonken. In het kader van een vergelijking van Belgisch en Nederlands recht lijkt zulks niet betreu-renswaardig.&#13;
3. Bedrijfsopvolging onder levenden&#13;
In het algemeen zal het de voorkeur verdienen de bedrijfsopvolging onder levenden te realiseren. Ervan uitgaande dat de stakende ondernemer de vader is en de voort-zettende ondernemer de zoon, zal de regeling van de bedrijfsoverdracht geschieden in een familiale sfeer tussen de direct belanghebbenden. Daarbij kan rekening wor-den gehouden zowel met de belangen van de scheidende ondernemer en diens echt-genote (oudedagsvoorzieningen) alsmede met de belangen van de overige kinderen.&#13;
Bij een bedrijfsopvolging na overlijden wordt de aspirant-voortzetter veelal direct geconfronteerd met belangen van personen die verder van de onderneming afstaan, zoals broers en zusters (en aangetrouwden). De regels van het huidige erfrecht kun-nen dan een wenselijke regeling bemoeilijken.&#13;
Ter zake van de bedrijfsopvolging komt men steeds weer voor de vraag te staan wat dient te prevaleren: het belang van de gezonde voortzetting van de onderneming of het enkel financiële belang van de niet-voortzettende familieleden, met name de broers en zusters. Mij dunkt dat het belang van de onderneming voorop dient te staan. Daarbij bedenke men vooral dat de onderneming kan worden gezien als een bron van inkomen hetgeen inhoudt dat een ondernemingsvermogen niet direct mag worden aangemerkt als belegd kapitaal. De zoon die gedoodverfd is als opvolger verkrijgt met het 'bedrijf' niet zozeer een kapitaal als wel een bron die hij kan aan-wenden teneinde zich een inkomen te verwerven. De redelijkheid gebied echter in het achterhoofd te houden dat de opvolger voortdurend de mogelijkheid heeft zijn on-dernemingsactiviteiten te staken en het ondernemingsvermogen te gelde te maken. Ook een verkoop in het kader van onteigening dient in dit verband enige aandacht op te eisen. Het in de vorige alinea opgemerkte is vooral van gewicht bij de vaststelling van de prijs die tussen de vader en de zoon wordt overeengekomen. In de praktijk blijkt dan ook dat de prijzen bij familiale overdrachten van landbouwgrond aanmerkelijk lager liggen dan indien het gaat over overdrachten tussen vreemden. Veelal wordt in de familiesfeer een prijs mede bepaald met inachtneming van de mogelijkheden van een gezonde exploitatie.&#13;
De overdracht kan ineens of geleidelijk geschieden. De laatste vorm verdient uit een oogpunt van financiering de voorkeur. Wat deze financiering betreft is van be-lang op te merken dat nog altijd ongeveer een/derde gedeelte van het totale aan de landbouw verstrekte krediet zogenaamd 'familiair' krediet is. Het belang van dit fa-miliaire krediet is vooral ook gelegen in het gegeven dat de kredietverstrekkers geen of weinig zekerheden wensen, hetgeen ruimte schept voor financiering van investe-ringen. Ook de rente ter zake van familiair krediet verschuldigd, is lager dan die wel-ke het bankwezen in rekening pleegt te brengen. In de praktijk wordt daarnaast door middel van kwijtschelding van een deel van de koopsom nogal eens voldaan aan de wens van de zoon met een redelijk eigen vermogen de ondernemingsactiviteit voort te zetten. Aan de heffing van schenkingsrecht valt dan meestal niet te ont-komen.&#13;
Gewezen wordt nog op het bestaan van het Borgstellingsfonds voor de landbouw dat onder bepaalde voorwaarden door middel van het verstrekken van borgtocht financieringsproblemen helpt oplossen.&#13;
In de praktijk treft men ook aan de figuur van de 'verpachting in het kader van de bedrijfsoverdracht'. Door een pachtverhouding tot stand te brengen tussen de vader en de zoon behoort in het vervolg tot het vermogen van de vader geen onverpachte maar verpachte grond. Na overlijden van de vader kan de zoon nu de gepachte grond aan zich laten toedelen tegen de z.g. 'verpachte waarde'. Civielrechtelijk levert deze aangelegenheid weinig problemen op. In fiscaal opzicht was tot voor kort waakzaamheid geboden aangezien de zoon mogelijk te eniger tijd over het z.g. pach-tersvoordeel met de fiscus zou moeten afrekenen; zie hieromtrent hierna verder.&#13;
Bij geleidelijke bedrijfsoverdracht kan worden gestreefd naar een situatie waarin geleidelijk het belang van vader bij de onderneming wordt teruggebracht ten gunste van de zoon. Dat kan zich uiten in de regeling van de winstverdeling en de verhou-ding waarin beide partijen tot het ondernemingsvermogen gerechtigd zijn, waarbij oplettendheid moet worden betracht met het oog op de stille reserves.&#13;
Deze geleidelijke overdracht wordt in de praktijk meestal geregeld in de vorm van de maatschap. Deze personenvennootschap zonder rechtspersoonlijkheid leent zich bij uitstek voor deze materie. Nederland kent geen bijzondere landbouwvennoot-schap en de behoefte daaraan is ook niet groot. Indien de maatschap onder een ge-meenschappelijke naam optreedt zal zij onder boek 7 van het (komende) nieuwe BW als rechtspersoon door het leven gaan.&#13;
De maatschapsproblematiek behoort niet tot de meest eenvoudige. Integendeel, de huidige wettelijke regeling laat vele vragen open. In vader-zoon-relaties blijkt de figuur echter goed te voldoen, hetgeen vooral te danken is aan het feit dat in een der-gelijke verhouding het recht eerst op de tweede plaats van belang is.&#13;
Het huidige Nederlandse recht kent geen z.g. recht op uitgesteld loon (salaire différé). Voorstelbaar is dat ter gelegenheid van de bedrijfsoverdracht door de vader bij de vaststelling van de prijs rekening wordt gehouden met het feit dat de zoon-opvolger geruime tijd zonder behoorlijke vergoeding in het bedrijf heeft mede-gewerkt. Vader zou daardoor kunnen voldoen aan een natuurlijke verbintenis. Het 'voordeel' dat de zoon aldus in de schoot valt, zou in fiscaal opzicht als loon kunnen worden aangemerkt, met alle gevolgen van dien. De problematiek van het uitgesteld loon wordt voorkomen indien in het kader van de maatschap de zoon periodiek in de boeken wordt gecrediteerd voor de hem toekomende arbeidsbeloning. In het ko-mend erfrecht wordt het 'thuis-best'-kind een recht op een som ineens toegekend ten laste van de nalatenschap, strekkende tot 'een billijke vergoeding' voor de gemiste 'passende beloning'. Over de wenselijkheid van een dergelijke regeling kan verschil-lend worden gedacht.&#13;
Naast pachtvernieuwing en onderverpachting vormt 'indeplaatsstelling' een be-langrijke mogelijkheid om een opvolgende zoon in het genot van het gepachte te doen stellen. Ingevolge art. 49 van de Pachtwet kan (o.a.) de zoon door de Pacht-kamer in de plaats van de pachter gesteld worden indien de pachter de leeftijd van 65 jaar heeft bereikt - deze leeftijdsgrens zal in de nabije toekomst worden verlaagd! - of door ziekte of invaliditeit het gepachte niet meer behoorlijk kan exploiteren.&#13;
Mede in het kader van de bedrijfsopvolging is in Nederland in de laatste jaren aandacht besteed aan de vraag of het wenselijk is landbouwbedrijven onder te bren-gen in een rechtspersoonlijkheid bezittende vennootschap. Men denke hierbij aan de BV, de besloten vennootschap met beperkte aansprakelijkheid. (In België: Pvba of Sarl). De opvolgingsproblematiek concentreert zich in dat geval op de aandelen. Een geleidelijke overdracht is zonder veel problemen mogelijk. Het erfrecht speelt i.v.m. de blokkeringsregeling geen storende rol. In civielrechtelijk opzicht pleit veel voor deze BV-vorm. Echter, de fiscale en sociaal-verzekeringsrechtelijke consequenties zijn dermate afhankelijk van de situatie in concreto dat in algemene zin geen uit-spraak over de wenselijkheid van de BV-vorm kan worden gedaan. Geconstateerd kan wel worden dat met name in de tuinbouw de BV een bekende figuur is.&#13;
4. Bedrijfsopvolging door of na overlijden&#13;
A. In het kader van het huidige erfrecht&#13;
Zoals reeds opgemerkt kent het Nederlandse recht geen regels die in het bijzonder betrekking hebben op de agrarische bedrijfsopvolging.&#13;
Het ver ster f-erf recht&#13;
Indien de erflater-ondernemer bij testament geen maatregelen met het oog op de op volging heeft getroffen ontstaat door zijn overlijden een onverdeeldheid. Aangeno- men dat zijn vrouw hem overleefd en dat de echtgenoten gehuwd zijn in de wettelij- ke of algehele gemeenschap van goederen, betekent dit bij het bestaan van drie kin- deren dat in de onverdeeldheid zijn gerechtigd de langstlevende echtgenoot voor 5/8 gedeelte en ieder van de kinderen, waaronder de opvolgende zoon, voor 1/8 gedeelte. Het bestaan van deze onverdeeldheid is voor de opvolgende zoon niet zo aan-genaam, al was het reeds omdat hij iedere zelfstandige beschikkingsmacht over de tot het ondernemingsvermogen behorende activa ontbeert. Maar ook is van belang dat waardestijging van de betrokken goederen tevens ten goede komt aan de mede-gerechtigden, hoewel deze mogelijkheid mede is ontstaan door de inspanningen van de zoon-ondernemer. Voorts is van betekenis dat ingevolge de natrekkingsregel door de zoon gestichte gebouwen eigendom worden van de mede-eigenaren, tenzij een recht van opstal wordt gevestigd. Naar Nederlands recht behoeft niemand in een onverdeeldheid te blijven, zodat ieder der deelgenoten te allen tijde scheiding en de-ling kan vragen. Men kan echter overeenkomen dat gedurende een periode van vijf jaar geen scheiding en deling zal kunnen worden verlangd, welke termijn bij een nieuwe overeenkomst met vijf jaar kan wórden verlengd.&#13;
Het laten voortbestaan van de onverdeeldheid is aantrekkelijk uit een oogpunt van financieringsbehoefte, in die zin dat het betalen van een relatief lage pachtver-goeding minder beslag legt op de financiële ruimte dan de rente die betaald zou moe-ten worden indien de zoon het gehele bedrijfsvermogen aan zich zou doen toe-scheiden.&#13;
In het algemeen kan worden gesteld dat het gewenst is de onverdeeldheid zo spoe-dig mogelijk uit de wereld te helpen. In casu betekent zulks dat de zoon aan zijn mededeelgenoten moet uitkeren 7/8 gedeelte van de waarde van de gemeenschap. Dat roept dan al direct twee levensgrote problemen op:&#13;
a. Hoe bepaal ik de waarde van het bedrijfsvermogen?&#13;
b. Hoe financier ik hetgeen ik dien uit te keren?&#13;
ad a.&#13;
In Nederland wordt reeds vele jaren gestreden over het antwoord op de vraag of de tot de onverdeeldheid behorende goederen - met name de grond - in de scheiding en deling dienen te worden betrokken op basis van de 'waarde in het economisch verkeer' of op basis van een (lagere) 'verpachte' of 'agrarische' waarde. Onder 'agrarische waarde' verstaat men die waarde waarbij een nog juist lonende exploitatie mogelijk is. Bij 'verpachte waarde' denkt men aan de waarde van de grond in verpachte staat. Het Burgerlijk Wetboek geeft geen indicaties te dezer zake. In de praktijk wordt veelal een waarde aangehouden welke aanmerkelijk onder de 'waarde in het economisch verkeer' ligt. In de literatuur ondervindt deze praktijk grote steun. Ook de inspecteur der successie sluit zich hierbij aan op grond van een omstreden Resolutie van 25 augustus 1965. Een en ander houdt in, dat in een toedeling op basis van een 'lagere' waarde geen schenking pleegt te worden gezien. Van belang is hierbij ook dat, uitgaande van het streven naar continuïteit in het ondernemen, het waardeverschil wellicht nimmer zal worden gerealiseerd. Herinnerd moge in dit verband worden aan de opvatting waarin het ondernemingsvermogen eerder bron van inkomen dan belegd vermogen is.&#13;
Gegeven het gevaar dat de zoon aan wie het ondernemingsvermogen wordt toege-deeld, de activa te eniger tijd te gelde maakt (al dan niet gedwongen) en vervolgens het ondernemerschap vaarwel zegt, wordt in de praktijk gewerkt met z.g. anti-speculatiebedingen. Grosso modo houden deze in dat de zoon alsnog met zijn moeder en broers en zusters moet afrekenen op basis van de waarde in het econo-misch verkeer, indien hij het bij de boedelscheiding genoten waardeverschil reali-seert zonder tot nieuwe investeringen over te gaan.&#13;
Iedere scheiding en deling wordt in belangrijke mate beheerst door de beginselen van redelijkheid en billijkheid. Deze beginselen leiden er in casu toe dat de zoon - aangenomen dat hij de gedoodverfde opvolger is - kan verlangen dat de andere deelgenoten medewerken aan de toedeling van het bedrijfsvermogen. Het recht dat een legitimaris heeft op goederen in natura wordt aldus opzij gezet. Terzijde: in het komend erfrecht zal de aanspraak van een legitimaris een geldvordering betreffen.&#13;
ad b.&#13;
De beginselen van redelijkheid en billijkheid als zojuist bedoeld ontnemen in dit ge-val de legitimarissen (de broers en zusters) hun recht op goederen. Maar kunnen de-ze beginselen ook met zich brengen dat de geldvordering die zij jegens de voortzetter op grond van de scheiding en deling krijgen, niet direct ten volle opeisbaar is? Zeer wel kan worden verdedigd dat naar huidig Nederlands recht de voortzettende zoon in omstandigheden kan verlangen dat zijn mededeelgenoten instemmen met een be-taling in termijnen, verbonden met een renteregeling. Een dergelijke termijnregeling zal echter niet kunnen worden verlangd indien de financiering op gebruikelijke con-dities door middel van bankkrediet kan worden verkregen en de continuïteit van de onderneming door het aantrekken van dat bankkrediet niet in ernstige mate wordt bedreigd. In de literatuur wordt het pleidooi voor een termijnregeling als hier be-doeld sterk ondersteund. Daarvoor pleit ook het bepaalde in art. 145 lid 2 Boek 1 (nieuw) BW alsmede art. 3.7.1.14 lid 3 nieuw BW.&#13;
Het testamentaire erfrecht&#13;
Met behulp van het instituut 'ouderlijke boedelverdeling' (art. 1167 e.v. BW) -Franstalig bekend als 'partage d'ascendant' - kan worden voorkomen dat de zoon na het overlijden van zijn vader in een onverdeeldheid geraakt met zijn moeder en broers en zusters. Het feit dat de nalatenschap slechts de helft van de ontbonden hu-welijksgemeenschap uitmaakt levert in de praktijk geen problemen op zolang de langstlevende echtgenoot eraan medewerkt dat haar aandeel in de goederen der ge-meenschap wordt toegerekend aan de nalatenschap.&#13;
Deze ouderlijke boedelverdeling pleegt te worden aangevuld met een termijn- en renteregeling voor wat de uitkeringen wegens overbedeling betreft. Aldus wordt door een eenzijdige handeling van de erflater (de uiterste wilsbeschikking) door het enkele feit van overlijden de toestand geschapen die anders op grond van een over-eenkomst tot stand komt of zou dienen te komen. Het grote voordeel van deze rege-ling bij testament is dat de zoon-opvolger niet afhankelijk is van de medewerking van zijn broers en zusters. De kans dat de ouderlijke boedelverdeling op enigerlei wijze aangetast wordt, blijkt in de praktijk te verwaarlozen. Opmerkelijk is overi-gens dat de ouderlijke boedelverdeling in het komende recht verdwijnt, zulks tot leedwezen van het notariaat. Deze boedelverdeling speelt ook een belangrijke rol in het kader van de voorziening in de verzorgingsbehoefte van een langstlevende echt-genoot. B. In het kader van het komend erfrecht2&#13;
Reeds meer dan 25 jaar wordt in Nederland gewerkt aan een nieuw erfrecht. Daarbij gaat het in het bijzonder om een versterking van de positie van de langstlevende echtgenoot ten opzichte van de kinderen-legitimarissen. Zeer onlangs werd de tekst bekend van het ontwerp-Invoeringswet Boek 4 nieuw BW. In dat ontwerp wordt de in 1969 voor Boek 4 vastgestelde tekst ingrijpend gewijzigd. In maart 1978 heeft de minister medegedeeld dat gewerkt wordt aan een synthese tussen enerzijds de voor-standers van een 'langstlevende-al' en zij die met het bestaande erfrecht vrede hadden. Deze synthese zou er op neer komen dat de langstlevende echtgenoot na het overlijden van rechtswege het vruchtgebruik heeft van de goederen der nalatenschap. Aangezien een vruchtgebruik echter veelal niet toereikend is om een voldoende verzorging van de langstlevende te waarborgen, wordt aan de vruchtgebruiker de bevoegdheid gegeven over de aan het vruchtgebruik onderworpen goederen te be-schikken.&#13;
Een dergelijke vruchtgebruikregeling staat op gespannen voet met de wens de be-drijfsopvolging soepel te doen verlopen. Het lijkt ongewenst dat een ondernemer wordt geconfronteerd met een vruchtgebruiker die recht heeft op de vruchten van het ondernemen en daarenboven kan beschikken over de onder het vruchtgebruik vallende bestanddelen van het bedrijfsvermogen. Het ministerie onderkent deze be-zwaren en het ontwerp houdt dan ook regels in die de bedrijfsopvolger te dezer zake soelaas bieden. Dat kan weinig anders inhouden dan dat de bedrijfsopvolger de be-voegdheid krijgt te verlangen dat tot het bedrijfsvermogen behorende goederen van het vruchtgebruik ontlast worden.&#13;
Boven werd er reeds op gewezen dat het recht op uitgesteld loon in het komend erfrecht wordt vastgelegd, aldus dat het kind dat zonder 'passende beloning' in het bedrijf heeft gewerkt, recht heeft op een billijke vergoeding. Tegen een dergelijke re-geling kan worden aangevoerd dat zij twisten tussen de erfgenamen in de hand werkt. Voorts kan worden gesteld dat een dergelijke regeling mogelijk een onge-wenste praktijk bevestigt. Men kan immers verdedigen dat het in deze tijd niet meer dient voor te komen dat iemand zonder passende beloning arbeid verricht die econo-misch waarde heeft. Al zou uit een oogpunt van liquiditeit uitkering van het loon op bezwaren stuiten, dan staat dat nog niet in de weg aan een creditering in de boeken der onderneming., Ter gelegenheid van de opvolging kan dan verrekening plaatsvinden. Anderzijds moet worden toegegeven dat uit een oogpunt van billijkheid het opnemen van een dergelijke regeling kan worden toegejuicht.&#13;
5. Huwelijksvermogensrecht&#13;
In Nederland huwt ongeveer 87% van de mensen in de wettelijke of algehele ge-meenschap van goederen. Dat heeft tot gevolg dat in feite beide echtgenoten voor de helft gerechtigd zijn tot de gemeenschap en dus ook tot het daartoe behorende on-dernemingsvermogen. Dat kan problemen geven in de sfeer van de bedrijfs-opvolging. Maar ook denke men aan het gevaar van echtscheiding. Weliswaar komt het verschijnsel echtscheiding in agrarische kring minder voor dan in 'burgerlijke' sectoren maar dat mag de ogen niet doen sluiten voor het dreigende gevaar: deling bij helfte met als gevolg dat de ondernemer de tent wel kan sluiten.&#13;
In dit verband moge ook nog eens gewezen worden op de mogelijkheid dat een erflater of schenker bepaalt dat door hem geschonken of na te laten goederen niet zullen vallen in enigerlei huwelijksgemeenschap waarin de verkrijger is gehuwd of te enigertijd gehuwd mocht zijn. Men zie art. 94 lid 1 Boek 1 BW. Dit soort clausules worden in Nederland tegenwoordig als standaard-bepaling opgenomen in bijkans ieder testament. Dat moet ook wel nu de kans dat een huwelijk door echtscheiding sneuvelt tegenwoordig ongeveer 30% is.&#13;
6. Literatuur&#13;
Bedrijfsopvolging in de landbouw, door Werkgroep KNBTB bestaande uit Ir. J.F.J. Hoef-mans, Prof. Mr. W.M. Kleyn, Mr. A.J.M, van Poppel, Ir H.M. Smets en J.H. de Wit, serie Recht en Praktijk, Kluwer 1979.&#13;
De Landbouw-BV, rapport van de Commissie Landbouw BV van de Vereniging voor Agrarisch Recht, gepubliceerd in De Pacht, mei 1980.&#13;
Onderneming en erfrecht, door Prof. Mr. M.J.A. van Mourik, Zwolle 1975.&#13;
Het erfrecht-ontwerp 1974 en de agrarische bedrijfsopvolging, door Mr. J. Rombach, preadvies Vereniging voor Agrarisch Recht 1975, gepubliceerd in De Pacht, mei 1975.&#13;
Het begrip 'Waarde in het privaatrecht en enige fiscale wetten, door Prof. Mr. M.J.A. van Mourik, WPNR 5494 (1979).</content><legacyfootnotes>1. Voordrachten gehouden voor de de Nederlandse en Belgische Vereniging voor Agrarisch Recht op een studiedag te Oud-Turnhout op 23 oktober 1981 over bedrijfsopvolging in de landbouw. Tot onze spijt was het niet mogelijk deze eerder te publiceren.&#13;
2. De schrijver zal binnenkort in dit tijdschrift uitgebreid ingaan op het wetsontwerp. Mogelijk geschiedt dit reeds in dit nummer.</legacyfootnotes><footnotes><footnote/></footnotes><auteurs>Prof. mr. M.J.A. van Mourik</auteurs><published>1982-07-01 00:00:00</published><modified>1982-07-01 00:00:00</modified><editiondate>1982-07-01</editiondate><htmlpath>https://denhollander.info/artikel/6485</htmlpath></article>
</articles></edition>
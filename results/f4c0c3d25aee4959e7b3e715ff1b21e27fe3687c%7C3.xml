<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2002</searchword><id>5582</id><udhid>UDH:TvAR/5582</udhid><titel>Naar een evenwichtige pacht. Preadvies Vereniging voor Agrarisch Recht</titel><searchwords><searchword>TvAR 4/2002</searchword><searchword>UDH:TvAR/5582</searchword></searchwords><attachments><attachment><name>2002_nr 4_Artikel_Snijders.pdf</name><extention>pdf</extention><url>https://denhollander.info/download/5514/ci</url></attachment></attachments><inleiding>1. Inleiding&#13;
De voorgeschiedenis is bekend. Al vele jaren vindt in Nederland een discussie plaats&#13;
over wat wordt aangeduid als het liberaliseren van de pacht, dan wel van het pachtbeleid.&#13;
1 Aan deze discussie ligt de opvatting ten grondslag dat de in overwegende&#13;
mate dwingendrechtelijke regeling van de Pachtwet pachters een dermate vergaande&#13;
bescherming biedt, dat het voor eigenaren van landbouwkundige onroerende zaken&#13;
onvoldoende aantrekkelijk is om deze in pacht uit te geven. Enerzijds is het rendement&#13;
van verpachting, als gevolg van het niveau van de ingevolge art. 3 Pachtwet (en&#13;
het daarop berustende Pachtnormenbesluit 1995) toegelaten maximum pachtprijzen,&#13;
te laag; anderzijds weet iemand die een object eenmaal in pacht heeft uitgegeven,&#13;
gezien met name het wettelijk regime inzake verlenging (art. 36-48 Pachtwet), indeplaatsstelling&#13;
(art. 49 en 54 Pachtwet) en medepacht (art. 49a en 50) niet op welke termijn&#13;
hij er weer in pachtvrije staat over zal kunnen beschikken. Een en ander leidt er&#13;
toe, dat de pacht als financieringsinstrument van de landbouw tekortschiet.2&#13;
Met een wetswijziging van oktober 19953 werd een eerste poging gedaan om de&#13;
bescherming van de pachter terug te dringen. De regeling van de pacht werd tot op&#13;
zekere hoogte flexibeler van aard, met het openen van de mogelijkheid tot teeltpacht&#13;
(art. 70f lid 1-4 Pachtwet) en eenmalige pacht (art. 70f lid 5-10). Op beide bijzondere&#13;
pachtvormen, die overigens slechts los land kunnen betreffen, is een groot aantal&#13;
dwingendrechtelijke bepalingen van de wet buiten toepassing verklaard.&#13;
Op 1 maart 1999 stelde de Staatssecretaris van Landbouw, Natuurbeheer en Visserij&#13;
(LNV) de Commissie Pachtbeleid4 in, teneinde te adviseren over de toekomst van het&#13;
Nederlands pachtbeleid. Voor het instellen van de commissie bestond volgens de&#13;
staatssecretaris een drietal redenen. In de eerste plaats was tijdens de parlementaire behandeling van zojuist bedoelde wetswijziging toegezegd, dat vier jaar na de inwerkingtreding&#13;
een grondige evaluatie zou plaatsvinden. In de tweede plaats was bij het&#13;
wijzigen van het Pachtnormenbesluit gebleken, dat de omvang van het pachtareaal&#13;
niet was gestabiliseerd, terwijl het beoogde rendement van 2% van de vrije verkeerswaarde&#13;
(vgl. art. 1, 2 en 4 Pachtnormenbesluit 1995) met de ontwikkeling van de&#13;
grondprijzen niet werd gehaald. Tenslotte was in het regeerakkoord vastgelegd dat tot&#13;
het liberaliseren van het pachtbeleid zou worden overgegaan.&#13;
De commissie rapporteerde in januari 2000. De hoofdtitel van haar rapportage&#13;
luidde ‘Ruimte voor Pacht’.5 Een van de bevindingen luidde dat de reguliere pacht&#13;
zou marginaliseren, indien de pachtwetgeving ongewijzigd werd gelaten. Volgens de&#13;
commissie dienen pachter en verpachter de ruimte te krijgen om, afhankelijk van hun&#13;
wensen en omstandigheden, afspraken te kunnen maken. De wet dient slechts een&#13;
normering op hoofdpunten te bevatten, waarmee de voor het maken van afspraken&#13;
beschikbare ruimte wordt ingekaderd. Tegen deze achtergrond schetste de commissie&#13;
de contouren van een door haar voorgestane regeling. De schets werd kritisch ontvangen.&#13;
6&#13;
Het duurde ruim anderhalf jaar alvorens het kabinet een standpunt naar aanleiding&#13;
van de rapportage van de commissie had bepaald. Bij brief van 11 september 2001&#13;
zonden de Staatssecretaris van LNV en de Minister van Justitie het kabinetsstandpunt&#13;
aan de Voorzitter van de Tweede Kamer der Staten-Generaal.7 Het is de bedoeling dat&#13;
op basis van het standpunt een wetsvoorstel het licht zal zien, dat uiteindelijk tot een&#13;
ingrijpend gewijzigde regeling van het pachtrecht zal leiden. Tegen deze achtergrond&#13;
ligt het voor de hand dat de Vereniging voor Agrarisch Recht heeft besloten haar jaarvergadering&#13;
2002 aan de inhoud van het kabinetsstandpunt te wijden.&#13;
In dit preadvies staan twee onderwerpen uit het kabinetsstandpunt centraal. In de&#13;
eerste plaats wordt ingegaan op het voorgestelde onderscheid tussen bedrijfspacht&#13;
enerzijds en losse pacht anderzijds. Vervolgens zal aandacht worden besteed aan het&#13;
standpunt inzake continuïteit in het algemeen, en inzake indeplaatsstelling in het bijzonder.&#13;
Vooraf wordt het kabinetsstandpunt samengevat. Het preadvies is geschreven&#13;
vanuit de gedachte dat de regeling van de pacht noch in de richting van pachters, noch&#13;
in de richting van verpachters dient door te slaan, doch een evenwichtig karakter&#13;
dient te hebben.</inleiding><content>2. Het kabinetsstandpunt in hoofdlijnen&#13;
Het kabinetsstandpunt is neergelegd in een stuk dat – de inleidende passages terzijde&#13;
gelaten – tien bladzijden telt. Volgens de tekst ervan is het kabinet van mening dat de&#13;
Commissie Pachtbeleid een belangrijk rapport heeft uitgebracht, waarin de problematiek&#13;
helder is geanalyseerd. In verband hiermee wordt opgemerkt, dat in het kabinetsstandpunt&#13;
in grote lijnen bij de voorstellen van de commissie wordt aangesloten.8&#13;
Het zijn vriendelijke woorden, die echter nauwelijks kunnen verhullen dat het kabinet&#13;
er voor blijkt te hebben gekozen om ten opzichte van het rapport Ruimte voor&#13;
Pacht een betrekkelijk onafhankelijke koers te varen. Een drietal niet onbelangrijke&#13;
voorstellen van de Commissie Pachtbeleid wordt zelfs uitdrukkelijk en met kracht&#13;
verworpen. Het betreft achtereenvolgens de ‘figuur van vrijblijvend verplicht overleg’&#13;
tussen pachter en verpachter op het moment dat 4/5 van de looptijd van de overeenkomst&#13;
is verstreken9, het van toepassing verklaren van het huurrecht op het gebruik&#13;
van gebouwen (zodat het pachtrecht nog slechts van toepassing zou zijn op landbouwgrond)&#13;
10 en het hanteren van de going-concern-waarde als grondslag voor het&#13;
bepalen van de hoogst toelaatbare pachtprijs, gedurende de overgangsperiode na het&#13;
in werking treden van de nieuwe wet.11&#13;
Het kabinet deelt het uitgangspunt van de commissie, dat de inhoud van de pachtovereenkomst&#13;
door pachter en verpachter moet worden bepaald, en de wet (slechts)&#13;
kaders behoort te bieden waaraan partijen zich daarbij hebben te houden. Het stellen&#13;
van kaders is noodzakelijk ter compensatie van ‘pachtafhankelijkheid’. De commissie&#13;
koos er in dit verband voor om een onderscheid te maken tussen een vrij regime voor&#13;
kleine pachtobjecten (los land, waarvan de oppervlakte kleiner is dan of gelijk is aan&#13;
3 ha) en een minder vrij regime voor de grotere objecten.12 Het kabinet heeft gekozen&#13;
voor een onderscheid tussen bedrijfspacht en losse pacht. Van bedrijfspacht is sprake&#13;
indien een of meer bedrijfsgebouwen deel uitmaken (waarbij ook een woning als&#13;
bedrijfsgebouw wordt aangemerkt) van een pachtobject dan wel indien het pachtobject&#13;
25% of meer van de totale bedrijfsoppervlakte beslaat, met een minimum van&#13;
3 hectare. De pachter verkeert dan in een situatie waarin hij zozeer van de pacht&#13;
afhankelijk is, dat zelfs het tijdelijk wegvallen ervan een bedreiging zal vormen voor&#13;
de continuïteit van het bedrijf. Andere pachtovereenkomsten worden aangemerkt als&#13;
losse pacht; ‘pachtafhankelijkheid’ doet zich in een dergelijk geval volgens het kabinet&#13;
niet voor. Weliswaar zal ook het wegvallen van een pachtovereenkomst met betrekking&#13;
tot minder dan 25% van een bedrijf op den duur een bedreiging kunnen zijn&#13;
voor de continuïteit daarvan, maar de afhankelijkheid wordt dan veel minder geacht;&#13;
in de visie van het kabinet mag worden verwacht dat een pachter in een dergelijk geval voldoende tijd heeft om een vervangende pachtovereenkomst te sluiten (eventueel)&#13;
met een andere verpachter.13&#13;
Het voorgestelde systeem zit aldus in elkaar, dat voor alle pachtovereenkomsten&#13;
een aantal in de wet neergelegde algemene regels geldt, terwijl op bedrijfspacht&#13;
bovendien een dwingendrechtelijke regime van toepassing is, dat op ander aspecten&#13;
van de rechtsverhouding tussen pachter en verpachter betrekking heeft. De tekst van&#13;
de – nog nader uit te werken – ‘algemene regels’ luidt als volgt:&#13;
1. Definitie pacht: rechtsvorm waarbij de grondeigenaar tegen een tegenprestatie een persoonlijk&#13;
recht op het gebruik van grond of gebouwen aan een ander verschaft ten behoeve&#13;
van de agrarische bedrijfsvoering.&#13;
2. Het algemeen overeenkomstenrecht uit het Burgerlijk Wetboek is van toepassing.&#13;
3. De overeenkomst moet schriftelijk worden vastgelegd.&#13;
4. Koop breekt geen pacht.&#13;
5. Op partijen rust een aantal algemene verplichtingen, bijvoorbeeld de verplichting van de verpachter&#13;
om het verpachte in goede staat van onderhoud aan de pachter ter beschikking te&#13;
stellen en de verplichting van de pachter om het gepachte als een goed pachter te gebruiken.&#13;
6. Overlijden van de pachter breekt geen pacht.&#13;
7. Onderverpachting is toegestaan als daar een schriftelijke overeenkomst aan ten grondslag&#13;
ligt en toestemming door de verpachter is verleend.&#13;
8. Beheersverplichtingen moeten schriftelijk worden vastgelegd.&#13;
9. De verpachter moet bij het einde van de pacht aan de pachter een billijke vergoeding geven&#13;
voor verbeteringen die de pachter aan het gepachte heeft aangebracht (melioratierecht).&#13;
Van de toetsing van pachtovereenkomsten zal bij uitvoering van de plannen van het&#13;
kabinet geen sprake meer zijn; het publiekrechtelijk element van de huidige wetgeving&#13;
gaat teloor. Dit betekent in de eerste plaats dat de grondkamers en de Centrale&#13;
Grondkamer op termijn – te weten: na het verstrijken van de periode gedurende&#13;
welke ten aanzien van oude overeenkomsten overgangsrecht14 van toepassing zal zijn&#13;
– hun functie (althans goeddeels) verliezen en in verband daarmee in de toekomst&#13;
zullen worden opgeheven. In de tweede plaats maakt het verdwijnen van het publiekrechtelijk&#13;
element het mogelijk om de nieuwe wettelijke regeling van de pacht – alsnog15&#13;
– onder te brengen in het Burgerlijk Wetboek; het kabinet is voornemens van&#13;
deze mogelijkheid gebruik te maken.16&#13;
3. Bedrijfspacht en losse pacht nader beschouwd&#13;
Ook de – eveneens nog nader uit te werken – bijzondere dwingendrechtelijke regels&#13;
die, naast de zojuist aangehaalde algemene regels, gelden voor de bedrijfspacht, zijn in&#13;
het kabinetsstandpunt geformuleerd. De tekst ervan luidt als volgt: 1. De pachtovereenkomst heeft een duur van twaalf jaar.&#13;
2. De overeenkomst wordt in beginsel telkens van rechtswege met zes jaar verlengd, met&#13;
dien verstande dat de overeenkomst conform de huidige regeling door de verpachter kan&#13;
worden opgezegd per de dag dat de pachter 65 jaar wordt.&#13;
3. De verpachter heeft beperkte mogelijkheden tot opzegging (...).&#13;
4. Als de verpachter het pachtobject wil verkopen, heeft de pachter het eerste recht tot koop&#13;
(voorkeursrecht). De verpachter kan het verpachte niet aan een derde verkopen tegen een&#13;
prijs die lager is dan de prijs waarvoor het verpachte aan de pachter is aangeboden.&#13;
5. De pacht van gebouwen en woningen valt – net als nu – onder de pachtregeling.&#13;
6. De pachter heeft geen recht op indeplaatsstelling. Wel kan indeplaatsstelling worden&#13;
overeengekomen.&#13;
Aan de problematiek van verlenging en indeplaatsstelling zijn afzonderlijke paragrafen&#13;
van dit preadvies gewijd. Op deze plaats wordt nader ingegaan op de vraag, in&#13;
welke gevallen de bijzondere regels voor de bedrijfspacht van toepassing zullen zijn.&#13;
De criteria aan de hand waarvan het kabinet de problematiek van de ‘pachtafhankelijkheid’&#13;
het hoofd wenst te bieden, geven aanleiding tot de nodige vragen en kritische&#13;
kanttekeningen. Pachtafhankelijkheid wordt, zoals in het voorgaande reeds ter sprake&#13;
kwam, geacht zich (slechts) voor te doen, indien een pachtobject:&#13;
– hetzij (mede) bedrijfsgebouwen (waaronder begrepen een woning) omvat;&#13;
– hetzij 25% of meer van de totale bedrijfsoppervlakte behelst, met een minimum&#13;
van 3 hectare.&#13;
Ingeval aan één van beide criteria is voldaan, is de regeling van de bedrijfspacht van&#13;
toepassing; onder andere omstandigheden niet.&#13;
Om te beginnen is uiteraard discussie mogelijk over de hoogte van het in het tweede&#13;
criterium genoemde percentage. Afhankelijk van zijn positie in de discussie zal de één&#13;
25% te laag vinden en de ander juist te hoog.17 Het stellen van het 3-hectaren-vereiste&#13;
impliceert, dat de lat voor met name de tuinbouw wel erg hoog wordt gelegd. Een&#13;
eenvoudig rekensommetje impliceert, dat het percentage in feite hoger ligt dan 25 in&#13;
geval van bedrijven met een totale oppervlakte kleiner dan 4 x 3 = 12 ha. Het gemiddelde&#13;
Nederlandse tuinbouwbedrijf heeft een aanmerkelijk kleiner areaal dan 12 ha&#13;
ter beschikking18, zodat de tuinbouwsector – een enkel bedrijf, met een uitzonderlijk&#13;
grote oppervlakte wellicht daargelaten – als zodanig buiten de boot dreigt te vallen.&#13;
In het algemeen zal volgens de door het kabinet voorgestelde criteria bij bedrijven met een oppervlakte kleiner dan 12 ha niet snel sprake kunnen zijn van pachtafhankelijkheid,&#13;
zodat zij in vele gevallen op losse pacht zullen zijn aangewezen. Enige redelijke&#13;
grond hiervoor ontbreekt. Op dit punt dienen de plannen van het kabinet te&#13;
worden bijgesteld.&#13;
Vervolgens rijst de vraag wat in dit verband als peildatum moet worden aangemerkt;&#13;
in hoeverre kan een overeenkomst die aanvankelijk de kenmerken vertoonde van&#13;
losse pacht op enig moment worden getransformeerd in bedrijfspacht en omgekeerd?&#13;
Het kabinet heeft opgemerkt19 dat alle door één verpachter aan één pachter verpachte&#13;
grond of gebouwen in de beschouwingen dienen te worden betrokken. Indien er tussen&#13;
een pachter en een verpachter een overeenkomst betreffende losse pacht tot stand is&#13;
gekomen, en partijen in een later stadium afspreken een pachtovereenkomst te sluiten&#13;
betreffende een nieuw perceel, dan worden beide overeenkomsten aangemerkt als&#13;
bedrijfspacht, indien beide percelen tezamen meer dan 25% van het bedrijf van de&#13;
pachter vormen (en, zo moet worden aangenomen, de minimumoppervlakte van&#13;
3 hectare in ieder geval na de totstandkoming van de tweede overeenkomst is overschreden).&#13;
20 Hetzelfde geldt indien de tweede overeenkomst betrekking heeft op één&#13;
of meer bedrijfsgebouwen. De wetgever zal duidelijkheid dienen te verschaffen&#13;
omtrent de vraag wat dit betekent voor de duur van de oorspronkelijke overeenkomst&#13;
en met name voor de datum waarop deze duur afloopt en desgewenst initiatieven&#13;
tot verlenging moeten worden genomen.21&#13;
Andere wijzigingen van de omvang van het bedrijf van de pachter brengen in de&#13;
aard van de overeenkomst geen wijziging. Bedrijfspacht wordt geen losse pacht nadat&#13;
de pachter bijvoorbeeld grond heeft aangekocht of van een derde heeft bij-gepacht,&#13;
ongeacht de gevolgen daarvan voor de totale bedrijfsoppervlakte. De verlenging van&#13;
de pachtovereenkomst vormt geen aanleiding om te toetsen of zij nog aan de vereisten&#13;
voor bedrijfspacht voldoet. Het voorgestelde systeem maakt op dit punt een rigide&#13;
indruk, terwijl daartoe niet steeds noodzaak bestaat; het valt toch niet te ontkennen&#13;
dat een pachter die in staat is zijn bedrijf uit te breiden door gronden aan te kopen&#13;
minder afhankelijk van de pacht wordt? Omgekeerd wordt losse pacht geen bedrijfspacht&#13;
doordat de pachter zijn bedrijfsoppervlakte op enigerlei wijze vermindert. Als&#13;
regel heeft te gelden dat een pachter het karakter van de overeenkomst met zijn verpachter niet kan wijzigen zonder dat de verpachter daarop zelf invloed kan uitoefenen.&#13;
22&#13;
Indien een pachter met meerdere verpachters overeenkomsten is aangegaan, maakt&#13;
dat voor de beoordeling of er al of niet sprake is van pachtafhankelijkheid geen verschil;&#13;
de beoordeling dient per verpachter plaats te vinden. De akkerbouwer of melkveehouder,&#13;
die eigenaar is van de gebruikte bedrijfsgebouwen en zijn gronden heeft&#13;
gepacht van vijf verschillende verpachters, elk voor minder dan 25%, is dientengevolge&#13;
niet pachtafhankelijk; elk der overeenkomsten wordt als losse pacht aangemerkt.&#13;
Rekenvoorbeelden met realistische bedrijfsomstandigheden, waarin de grond gedeeltelijk&#13;
in eigendom is en voor het overige van meerdere verpachters wordt gepacht,&#13;
kunnen tot resultaten leiden waarbij vele tientallen procenten van het bedrijfsareaal&#13;
slechts kunnen worden geëxploiteerd op de onzekere basis van losse pacht, terwijl de&#13;
betrokken onderneming naar dagelijks spraakgebruik zonder twijfel van de pacht&#13;
afhankelijk is.23&#13;
Tegen deze achtergrond is de vraag gerechtvaardigd, waarom het kabinet geen&#13;
poging heeft gedaan het begrip ‘pachtafhankelijkheid’ meer in overeenstemming met&#13;
dat dagelijks spraakgebruik in te vullen.24 Pachtafhankelijk is de onderneming die&#13;
voor haar voortbestaan in economische zin op een of meer pachtovereenkomsten is&#13;
aangewezen. Het gaat er daarbij niet om, of en in hoeverre de afhankelijkheid bestond&#13;
op de dag dat de pachtovereenkomst is c.q. de pachtovereenkomsten zijn aangegaan&#13;
of ingegaan; beslissend is de vraag of de pachter op de pacht is aangewezen op de dag&#13;
waarop de pachtrechter ter zake van het voortbestaan ervan een uitspraak doet. Hiervan&#13;
is in de eerste plaats sprake in een verlengingsprocedure, maar evenzeer in een&#13;
procedure waarin de pachter indeplaatsstelling heeft gevorderd.&#13;
Bij het beantwoorden van de vraag of zich pachtafhankelijkheid in deze zin voordoet,&#13;
kunnen oppervlakten – en bij een overeenkomst gepachte procenten van de&#13;
totale bedrijfsoppervlakte – van belang zijn, maar dat hoeft bepaald niet. Op deze&#13;
plaats zij opgemerkt, dat eerst bij het redigeren van het beoogde wetsvoorstel zal worden&#13;
bezien op welke wijze het regime van de bedrijfspacht dient te worden beperkt,&#13;
ingeval een pachter, wiens pachtovereenkomst overigens aan de definitie van bedrijfspacht voldoet, naast het uitoefenen van een agrarisch bedrijf een ander bedrijf uitoefent&#13;
of elders in loondienst is.25 Dit is onbevredigend, aangezien juist het feit dat&#13;
een pachter in deze zin niet van het voortbestaan van zijn pachtovereenkomst afhankelijk&#13;
is, bij procedures inzake verlenging of indeplaatsstelling tot de nodige irritatie&#13;
aanleiding geeft. Vooral die pachters die in hun ogen als niet meer dan hobbyboer&#13;
moeten worden aangemerkt – dan wel moeten worden beschouwd als exploitant van&#13;
een marginaal bedrijf, dat niet meer aan de eisen van de tijd voldoet en geen toekomst&#13;
heeft – zijn verpachters een doorn in het oog.26 De door het kabinet gevolgde werkwijze&#13;
heeft er toe geleid, dat met name de mogelijkheid om indeplaatsstelling te vorderen&#13;
in de voorliggende voorstellen reeds is weggekapt, alvorens de hier bedoelde&#13;
bron van irritatie in het huidige pachtrecht goed in ogenschouw is genomen.&#13;
Op het voorgaande doorredenerend kunnen drie gevallen worden opgesomd waarin&#13;
niet van pachtafhankelijkheid in de normale zin van het woord kan worden gesproken,&#13;
aangezien van het in gevaar komen van het voortbestaan van het bedrijf van de&#13;
pachter bij het ten einde komen van een of meer pachtovereenkomsten geen sprake is:&#13;
1. de pachter exploiteert geen bedrijf, maar moet worden aangemerkt als hobbyboer;&#13;
2. de pachter exploiteert weliswaar een bedrijf, maar het rendement hiervan is dermate&#13;
laag dat hij van het ten einde komen van de pachtovereenkomst (in materiële zin)&#13;
geen of nauwelijks nadeel zal ondervinden;&#13;
3. de pachter exploiteert een bedrijf; van het totale bedrijfsoppervlakte is slechts een&#13;
beperkt gedeelte gepacht.&#13;
Het hanteren van kenmerken als deze maakt het op zijn minst lastig om verschillende&#13;
regimes te ontwikkelen voor de pacht in afhankelijke situaties enerzijds en in nietafhankelijke&#13;
gevallen anderzijds. Bij het onderscheiden van dergelijke afzonderlijke&#13;
regelsystemen is het immers noodzakelijk dat partijen bij het aangaan van hun rechtsverhouding&#13;
weten tot welke categorie hun overeenkomst behoort. De wetgever is dan&#13;
– zoals in het kabinetsstandpunt – op het hanteren van percentages en dergelijke min&#13;
of meer objectieve maatstaven aangewezen.&#13;
Maar het ontwikkelen van verschillende regimes is voor het liberaliseren van de&#13;
pacht helemaal niet nodig.27 Een wetgever die tot de bevinding komt dat een bepaalde regeling tot onvoldoende evenwichtige resultaten aanleiding geeft, doet er niet zonder&#13;
meer goed aan die regeling integraal door een nieuwe te vervangen en daarbij allerlei&#13;
onderscheidingen en criteria te bedenken die hun nut nog maar zullen moeten bewijzen.&#13;
Beter is het, de vraag aan de orde te stellen welke de zwakke schakels in de regeling&#13;
zijn, en wat er aan de desbetreffende bepalingen kan worden verbeterd teneinde&#13;
de balans voorzover nodig te herstellen. Indien uit een grondige analyse blijkt dat het&#13;
hanteren van een hoogst toelaatbare pachtprijs een belemmerende factor oplevert, zal&#13;
voor dat aspect een deugdelijk alternatief moeten worden geconcipieerd.28 Indien zich&#13;
problemen voordoen rond verlenging en indeplaatsstelling dan zullen deze rechtsfiguren&#13;
tegen het licht gehouden moeten worden. Het staat bepaald niet vast, dat dit&#13;
tot het op voorhand schrappen van de mogelijkheid tot indeplaatsstelling moet leiden.&#13;
Het risico bestaat dan immers, dat er geen evenwicht ontstaat, maar dat de balans&#13;
van de ene naar de andere kant doorslaat. Hierna zal worden bepleit dat de wetgever&#13;
zich op dit punt dient te beperken tot het bijsturen van de rechtspraak. Hieraan voorafgaand&#13;
wordt kort ingegaan op het kabinetsstandpunt inzake verlenging.&#13;
4. Verlenging&#13;
Op de verlenging heeft slechts een voor de bedrijfspacht geschreven bijzondere dwingendrechtelijke&#13;
regel betrekking. Deze impliceert dat in geval van losse pacht in de&#13;
ogen van het kabinet geen mogelijkheid tot verlenging bestaat; de ‘losse’ pachter die&#13;
het gebruik van een pachtobject na afloop van de overeengekomen duur wenst te&#13;
continueren kan slechts hopen dat zijn verpachter bereid is een nieuwe overeenkomst&#13;
met hem aan te gaan. Voor bijvoorbeeld de eerder bedoelde akkerbouwer of melkveehouder,&#13;
die eigenaar is van de gebruikte gebouwen, maar de grond van meerdere verpachters&#13;
– elk voor minder dan 25% – in pacht kreeg, is onder het voorgestelde regime&#13;
van uitzicht op continuïteit, en bijgevolg van een redelijk toekomstperspectief. Voor&#13;
het op pacht aangewezen tuinbouwbedrijf geldt vaak als gevolg van het in het voorgaande&#13;
reeds aan de orde gestelde 3-hectaren-vereiste hetzelfde. De gevolgen van het&#13;
schrappen van de mogelijkheid tot verlenging in de hier bedoelde gevallen laten zich&#13;
niet goed voorspellen. Dat de op dit punt door het kabinet beoogde regeling uiteindelijk&#13;
tot een toename van het pachtareaal zal leiden, is enerzijds niet uitgesloten, maar&#13;
staat anderzijds niet vast; het gemakkelijker pachtvrij kunnen worden van objecten&#13;
kan in theorie in twee richtingen uitwerken.&#13;
De bijzondere dwingendrechtelijke regel komt er op neer, dat de bedrijfspachtovereenkomst&#13;
in beginsel telkens van rechtswege met zes jaren wordt verlengd, tenzij&#13;
de verpachter tijdig heeft opgezegd. De uitwerking van de regel is summier.29 Bij vergelijking&#13;
ervan met de huidige regeling van art. 38-48 Pachtwet valt met name de grote gelijkenis op. De gronden voor weigering van een verlenging blijven in hoofdlijnen&#13;
dezelfde. Wel wordt de billijkheidsbeslissing in die zin minder vrij van karakter,&#13;
dat de billijkheid niet langer als algemeen toetsingscriterium, maar als grond voor&#13;
weigering is geformuleerd; de vordering tot beëindiging kan worden toegewezen&#13;
indien redelijkheid en billijkheid dit vergen.&#13;
Een ander in dit kader relevant verschil met het huidige recht betreft de duur van&#13;
de bedrijfspacht; deze bedraagt steeds twaalf jaren, ongeacht de vraag of er – in de&#13;
huidige pachtrechtelijke terminologie – sprake is van de verpachting van een hoeve.&#13;
Een derde opvallend verschil heeft betrekking op het feit dat de pachtovereenkomst&#13;
in het geval geregeld in het huidige art. 38a volgens het kabinet ten einde zou moeten&#13;
komen ‘per de dag dat de pachter 65 jaar wordt’.30 Dit moet haast een verschrijving&#13;
zijn. Stel je voor dat de pachter in de zomer is geboren; het is toch moeilijk voorstelbaar&#13;
dat hij het betrokken object dan middenin het seizoen zal moeten ontruimen en&#13;
verlaten. Veel meer voor de hand ligt handhaving van de nu geldende regel, dat de&#13;
pacht ten einde komt tegen hetzij het einde van de overeengekomen duur, hetzij (te&#13;
weten: indien naar huidig recht art. 45 lid 3 toepassing heeft gekregen) het einde van&#13;
het pachtjaar waarin de pachter de 65-jarige leeftijd heeft bereikt of het einde van een&#13;
zodanig later pachtjaar als de verpachter heeft voorgesteld.&#13;
Twee andere verschillen hebben betrekking op de verlengingsprocedure. Nu is het&#13;
nog zo dat de pachter verlenging moet verzoeken; in de plannen van het kabinet dient&#13;
de verpachter de beëindiging te vorderen. De vordering dient aanhangig te worden&#13;
gemaakt, indien de pachter het met de opzegging oneens is.31 De pachtovereenkomst&#13;
loopt, indien de plannen van het kabinet doorgang vinden, na een opzegging gebaseerd&#13;
op één van de nu in de artikelen 38 en 39-41 Pachtwet geregelde gronden, door&#13;
tot de dag dat de duur van overeenkomst afloopt, aangenomen dat de opzegging in&#13;
geval van een verlengingsprocedure door de rechter is bekrachtigd. Het kabinet blijkt&#13;
op dit punt – anders dan ter zake van de indeplaatsstelling; zie hierna – aansluiting te&#13;
hebben gezocht bij de huidige en toekomstige wetgeving voor de huur van middenstandsbedrijfsruimten.&#13;
32 Met name het voorstel niet langer te spreken over een verzoek,&#13;
maar over een vordering, dient als een vooruitgang te worden aangemerkt. Dit impliceert&#13;
immers dat de verlengingsprocedure niet langer bij verzoekschrift, doch bij dagvaarding&#13;
aanhangig moet worden gemaakt, met alle procedurele voordelen van dien.33&#13;
In de laatste alinea van de op de verlenging van de bedrijfspacht betrekking hebbende&#13;
paragraaf wordt de mogelijkheid geopend dat één van partijen de rechter verzoekt&#13;
om – kennelijk ter zake van de verlenging – van het bedrijfspachtregime te&#13;
mogen afwijken. De rechter kan een dergelijk verzoek slechts toewijzen, indien de&#13;
pachter voldoende wordt beschermd, dan wel de pachter die bescherming om bijzondere&#13;
redenen niet nodig heeft. Met andere woorden: onder omstandigheden kan de&#13;
rechter het dwingendrechtelijk karakter van – in ieder geval – de verlengingsregeling opheffen. Voor een nadere uiteenzetting van de achterliggende bedoelingen is het&#13;
wachten op het wetsvoorstel en de daarbij behorende Memorie van Toelichting.&#13;
Ik kom in dit kader terug op het feit dat het kabinet het stellen van wettelijke kaders&#13;
noodzakelijk acht ter compensatie van ‘pachtafhankelijkheid’. In het voorgaande&#13;
bepleitte ik reeds dat dit begrip meer in overeenstemming met het dagelijks spraakgebruik&#13;
dient te worden ingevuld. De vraag of een ondernemer van de pacht afhankelijk&#13;
is moet niet worden beantwoord aan de hand van het criterium of tot het pachtobject&#13;
een bedrijfsgebouw behoort, noch aan de hand van een criterium waarin een&#13;
percentage van de totale bedrijfsoppervlakte centraal staat. Het gaat er om of de&#13;
onderneming voor haar voortbestaan in economische zin op een of meer pachtovereenkomsten&#13;
is aangewezen.&#13;
Voorts werd bepleit dat voor de beoordeling of zich in een concreet geval pachtafhankelijkheid&#13;
voordoet, niet beslissend hoort te zijn de situatie ten tijde van het&#13;
aangaan of het ingaan van de desbetreffende pachtovereenkomst(en), maar de situatie&#13;
ten tijde van de uitspraak waarin de rechter ter zake van het al of niet in stand blijven&#13;
van die overeenkomst(en) beslist. Het verlengingsvonnis – want daarover spreken wij&#13;
naar komend recht – is zo’n uitspraak. De gevallen waarin de vordering van de verpachter&#13;
tot het beëindigen van een pachtovereenkomst voor toewijzing vatbaar is,&#13;
zullen volgens het kabinetsstandpunt limitatief worden opgesomd.&#13;
In aansluiting op een en ander bepleit ik op deze plaats, dat voor pachtafhankelijke&#13;
situaties geen ander wettelijk regime dient te worden gecreëerd dan voor gevallen&#13;
waarin een dergelijke afhankelijkheid ontbreekt. In plaats daarvan kan aan de in de&#13;
vorige alinea bedoelde limitatieve opsomming worden toegevoegd, dat de rechter de&#13;
vordering van de verpachter tot beëindiging van de pachtovereenkomst ook toewijst,&#13;
indien:&#13;
de pachter op het pachtobject geen bedrijfsmatige activiteiten ontplooit, of het (mede)&#13;
op het pachtobject geëxploiteerde bedrijf niet op het in stand blijven van de pachtovereenkomst&#13;
is aangewezen.&#13;
5. Indeplaatsstelling&#13;
Volgens de laatste bijzondere regel (hierboven geciteerd in § 3) heeft de pachter (ook)&#13;
in het geval van bedrijfspacht geen recht op indeplaatsstelling; wel kan indeplaatsstelling&#13;
onderling worden overeengekomen. Het geheel schrappen van de mogelijkheid&#13;
de indeplaatsstelling te vorderen is verwonderlijk.&#13;
Terwijl het kabinet blijkens het voorgaande ten aanzien van de verlenging aansluiting&#13;
heeft gezocht bij de huidige en de toekomstige wetgeving voor de huur van&#13;
middenstandbedrijfsruimte, is een vergelijking met die wetgeving juist op dit punt&#13;
interessant. Een zowel intern-rechtsvergelijkend als historisch getint uitstapje is op&#13;
zijn plaats.&#13;
Naar huidig recht kan de huurder van bedrijfsruimte ingevolge art. 7A:1635 lid 1 BW,&#13;
ongeacht enig anders luidend beding, vorderen dat hij gemachtigd wordt om een&#13;
ander in zijn plaats te stellen, indien hij het in het gehuurde uitgeoefende bedrijf aan&#13;
die ander wenst over te dragen. Ingevolge het tweede lid van de bepaling beslist de rechter “met inachtneming van de omstandigheden van het geval, met dien verstande&#13;
dat hij de vordering slechts kan toewijzen, indien de huurder een zwaarwichtig&#13;
belang heeft bij de overdracht van het bedrijf en dat hij haar steeds afwijst, indien de&#13;
voorgestelde huurder niet voldoende waarborgen biedt voor een richtige nakoming&#13;
van de huurovereenkomst en voor een behoorlijke bedrijfsvoering”. Ingevolge het&#13;
derde lid kan de rechter “aan de machtiging voorwaarden verbinden of daarbij een&#13;
last opleggen”.&#13;
Het artikel kwam in het BW bij Wet van 28 januari 1971 “houdende bepalingen&#13;
met betrekking tot huur en verhuur van bedrijfsruimte en tot onteigening van verhuurde&#13;
bedrijfsruimte”.34 Met deze wet werd het BW aangevuld met de artikelen&#13;
7A:1624 en volgende. Het wetsvoorstel was voorbereid door een op 24 maart 1958&#13;
ingestelde commissie, onder voorzitterschap van prof. mr. Ph.A.N. Houwing; in het&#13;
rapport van de commissie (welk rapport een bijlage vormt bij de Memorie van Toelichting35)&#13;
was een conceptwetsvoorstel opgenomen, dat de regering goeddeels tot&#13;
haar eigen voorstel had gemaakt. Het rapport verscheen in juli 1963.&#13;
Houwing moet in de periode waarin de commissie haar werkzaamheden verrichtte&#13;
tevens druk zijn geweest met het voorbereiden van de door Kluwer uitgegeven losbladige&#13;
Pachtwet36; de oorspronkelijke editie hiervan verscheen in september 1965.&#13;
Het hoeft dan ook niet te verbazen dat de feitelijke opstellers van het wetsvoorstel&#13;
met meer dan een half oog naar de tekst van de op 1 mei 1958 in werking getreden&#13;
Pachtwet hebben gekeken; de in het voorgaande gecursiveerde passages uit het tweede&#13;
en het derde lid van art. 7A:1635 BW zijn zonder twijfel aan art. 49 leden 5 en 8 van&#13;
Pachtwet ontleend. Tijdens de parlementaire behandeling werd regelmatig naar de&#13;
Pachtwet verwezen. Het is een en ander in aanmerking genomen dan ook niet te&#13;
gewaagd, om te stellen dat de regeling inzake de indeplaatsstelling van de pachter&#13;
voor die inzake de indeplaatsstelling van de huurder van bedrijfsruimte model heeft&#13;
gestaan. In een procedure over de toepassing van de bepaling uit het BW kan het in&#13;
verband hiermee nog altijd nuttig zijn om de rechtspraak over art. 49 Pachtwet te&#13;
raadplegen.&#13;
In 1995 zag een wetsvoorstel het licht tot wijziging van de bepalingen betreffende&#13;
huur en verhuur van bedrijfsruimte en intrekking van de Huurwet.37 Het voorstel&#13;
voorzag in ingrijpende wijzigingen, zelfs zo vergaand dat uiteindelijk tot de intrekking&#13;
ervan moest worden besloten; tijdens de parlementaire behandeling bleek er&#13;
onvoldoende steun voor te bestaan. Maar wat er volgens het voorstel ook allemaal&#13;
gewijzigd diende te worden, het recht op indeplaatsstelling bleef overeind; de indeplaatsstelling&#13;
diende in de ogen van de regering wegens succes te worden geprolongeerd.&#13;
De tekst van art. 7A:1635 BW zou slechts op enkele hier niet relevante punten&#13;
worden bijgeschaafd. Dat een huurder van bedrijfsruimte over een vorderingsmogelijkheid&#13;
dient te beschikken, opdat hij de rechter kan vragen zich uit te spreken over&#13;
een door hem gewenste indeplaatsstelling, vormde geen punt van discussie, evenmin&#13;
als de aan de Pachtwet ontleende toetsingscriteria. Er volgde een nieuw wetsvoorstel, dat er toe strekte om het huurrecht inzake&#13;
bedrijfsruimten – zonder ingrijpende herziening – op te nemen in een nieuwe afdeling&#13;
7.4.6 van het Burgerlijk Wetboek.38 De indeplaatsstelling is terug te vinden in art. 307.&#13;
De mogelijkheid een vordering tot indeplaatsstelling aanhangig te maken staat&#13;
opnieuw niet ter discussie; het tweede en het derde lid van art. 7A:1635 zijn letterlijk&#13;
in het wetsvoorstel overgenomen.&#13;
Tegen deze achtergrond valt niet goed te begrijpen dat het kabinet voornemens is&#13;
de pachter de bevoegdheid tot het vorderen van indeplaatsstelling te ontzeggen.&#13;
Ook inhoudelijk kan men zich over de plannen van het kabinet op dit punt verbazen.&#13;
Waarom zou men immers de kans om indeplaatsstelling te vorderen geheel aan de&#13;
pachter ontnemen? Het aanhangig maken van een vordering impliceert – hoewel het&#13;
rapport van de Commissie Pachtbeleid en het betoog van de staatssecretaris van LNV&#13;
tijdens een op 19 december 2001 gehouden Algemeen Overleg over het onderwerp op&#13;
dit punt anders doen vermoeden39 – toch niet dat deze automatisch wordt toegewezen?&#13;
Artikel 49 Pachtwet bevat criteria aan de hand waarvan de rechter een vordering&#13;
tot indeplaatsstelling dient te toetsen. Wat kan toch de rechtvaardiging zijn om de&#13;
mogelijkheid van een dergelijke rechterlijke toetsing geheel en al uit te sluiten?&#13;
Vooropgesteld zij, dat er zwaarwegende gronden voor handhaving van de vorderingsmogelijkheid&#13;
bestaan. Het staat buiten kijf dat de continuïteit van de onderneming&#13;
van de pachter met de mogelijkheid van indeplaatsstelling zeer gediend is.&#13;
Indeplaatsstelling (eventueel na een periode van medepacht) kan van belang of zelfs&#13;
noodzakelijk zijn in het kader van bedrijfsoverdracht, bijvoorbeeld (en met name)&#13;
aan een volgende generatie. Bij het geheel wegvallen van de mogelijkheid een voornemen&#13;
tot bedrijfsoverdracht door de rechter te laten toetsen, wordt de pachter zonder&#13;
enige bescherming blootgesteld aan de luimen van zijn verpachter. Indien hij te&#13;
maken heeft met een verpachter van wie bekend is dat deze het object – om welke&#13;
reden dan ook – zo spoedig mogelijk pachtvrij wenst te krijgen, is bedrijfsoverdracht afhankelijk van de plaats die het object in het kader van de bedrijfsvoering inneemt&#13;
hetzij ten dele, hetzij zelfs geheel, onmogelijk. Met name in laatstbedoeld geval heeft&#13;
het voor een oudere pachter geen zin meer om in de onderneming te investeren, met&#13;
alle gevolgen van dien. De onderneming zal langzamerhand ophouden te voldoen aan&#13;
de eisen van de tijd, hetgeen kan leiden tot een enorme kapitaalvernietiging en tot&#13;
nadelige gevolgen op het terrein van bijvoorbeeld milieuhygiëne, voedselveiligheid en&#13;
dierenwelzijn.40&#13;
Indien de leden van de Commissie Pachtbeleid en de auteurs van het kabinetsstandpunt&#13;
zich ook maar enigszins in de rechtspraak naar aanleiding van art. 49 Pachtwet&#13;
hadden verdiept, dan had men niet hoeven volstaan met de constatering dat de&#13;
schoen van de indeplaatsstelling wringt (om deze vervolgens naar de vuilnisbak te&#13;
verwijzen), maar had men tevens eenvoudig kunnen vaststellen waarin het wringen&#13;
zijn oorsprong vindt (met de mogelijkheid van enige correctie van de leest). Met de&#13;
tekst van de bepaling is niet zoveel aan de hand. De pachter kan de indeplaatsstelling&#13;
ten behoeve van een lid van de naaste familiekring vorderen (lid 1). De verpachter kan&#13;
verweer tegen de vordering voeren, maar heeft tevens de bevoegdheid om een ander&#13;
lid van de naaste familiekring naar voren te schuiven (lid 2). Het centrale criterium&#13;
aan de hand waarvan de pachtkamer de vordering(en) moet beoordelen, is verwoord in&#13;
lid 3: de pachtkamer dient te beslissen naar billijkheid. Hierbij dienen dan wel de voorschriften&#13;
van de leden 4 tot en met 8 in acht te worden genomen.&#13;
Van deze leden speelt lid 5 in de praktijk de meest prominente rol. Ingevolge deze&#13;
bepaling behoort de vordering te worden afgewezen, indien de voorgestelde pachter&#13;
niet voldoende waarborgen biedt voor een behoorlijke bedrijfsvoering; vergelijk het&#13;
tweede lid van art. 7A:1635 BW. De tussen partijen gewisselde processtukken plegen&#13;
voor een belangrijk gedeelte op dit voorschrift betrekking te hebben; de verpachter&#13;
betwist de geschiktheid van de kandidaat, terwijl de pachter diens capaciteiten en perspectieven&#13;
breed uitmeet. Indien de verpachter de rechter van de gegrondheid van&#13;
zijn stellingen weet te overtuigen, is het spel gespeeld; de vordering zal moeten stranden.&#13;
Indien de stellingen van de pachter worden gehonoreerd, zou volgens de tekst&#13;
van de wet een billijkheidsbeslissing moeten volgen. Het ligt voor de hand om aan te&#13;
nemen, dat bij een dergelijke beslissing de belangen van pachter en verpachter bij al of&#13;
niet in de plaats stellen tegen elkaar worden afgewogen.&#13;
Maar – en nu raken we de kern van de problematiek – art. 49 pleegt in de rechtspraak&#13;
minder ‘open’ te worden toegepast dan de tekst van de bepaling doet vermoeden. Om&#13;
te beginnen is het niet aan de pachter om – in geval van betwisting door de verpachter&#13;
– aan te tonen dat de voorgestelde kandidaat voldoende waarborgen biedt, maar dient&#13;
de verpachter het tegendeel te bewijzen.41 Wat dit punt betreft kan men zich op het&#13;
standpunt stellen dat de rechtspraak berust op de grondbeginselen van ons bewijsrecht42, maar een andere verdeling van de bewijslast is op zijn minst verdedigbaar.&#13;
Onder de huidige rechtspraak heeft de pachter het voordeel van de twijfel.&#13;
Dit geldt nog sterker op een ander punt. De billijkheidsbeslissing van art. 49 lid 3&#13;
houdt – anders dan zojuist verondersteld, en anders dan bij de behandeling van een&#13;
verlengingsverzoek op basis van art. 38 Pachtwet – niet in dat (slechts) de belangen&#13;
van partijen tegen elkaar moeten worden afgewogen, maar dat acht moet worden&#13;
geslagen op alle relevante feiten en omstandigheden.43 Uitgangspunt daarbij is dat een&#13;
vordering tot indeplaatsstelling, indien niet is komen vast te staan dat de pachter geen&#13;
voldoende waarborgen voor een behoorlijke bedrijfsvoering biedt, moet worden toegewezen,&#13;
tenzij de billijkheid zich daartegen verzet c.q. een voortzetting van de&#13;
pachtovereenkomst met de voorgestelde pachter(s) in redelijkheid niet van de verpachter&#13;
mag worden verlangd.44 In een van 1989 daterend arrest werd in dit kader&#13;
overwogen, dat voor afwijzing van de vordering slechts plaats is, indien de voorgestelde&#13;
pachter voor de verpachter in redelijkheid niet aanvaardbaar is.45&#13;
Het gaat mij er niet zo zeer om afbreuk te doen aan deze jurisprudentie als zodanig,&#13;
dan wel aan de daaraan ten grondslag liggende opvattingen en afwegingen. De in de&#13;
voetnoten bij de vorige alinea aangehaalde arresten sluiten aan bij de strekking van de&#13;
Pachtwet en zijn ongetwijfeld tegen de achtergrond daarvan tot stand gekomen. Wat&#13;
ik betoog komt er op neer dat de wetgever, indien hij tegemoet wenst te komen aan&#13;
de kritiek van verpachterzijde op het fenomeen indeplaatsstelling, zijn pijlen niet op&#13;
art. 49 Pachtwet als zodanig moet richten, maar op de toepassing die in de aangehaalde&#13;
rechtspraak aan de bepaling wordt gegeven. Het schrappen van de mogelijkheid de&#13;
indeplaatsstelling te vorderen gaat veel verder dan gewenst of zelfs noodzakelijk zou&#13;
zijn. Het is voldoende om in het derde lid van het artikel een prominente plaats in te&#13;
ruimen voor een afweging van belangen; een afweging waarbij de belangen van de&#13;
verpachter niet bij voorbaat van minder gewicht zijn dan die van de voorgestelde&#13;
pachter.46&#13;
Tegen dit pleidooi kan worden opgeworpen, dat in de door mij voorgestane toepassing&#13;
van art. 49 een belangenafweging plaatsvindt, die ook al wordt uitgevoerd in het&#13;
kader van een verlengingsprocedure – althans indien en voorzover de pachtrechter er&#13;
in die procedure, gezien de verplichte afwijzingsgronden van art. 38a en volgende,&#13;
aan toekomt – en die bij uitstek in de verlengingsprocedure thuishoort. Ik deel dergelijke&#13;
bezwaren niet. Zij komen er in feite op neer dat moet worden aanvaard, dat een kandidaat-pachter met weinig zwaarwegende belangen in de plaats wordt gesteld, aangezien&#13;
de billijkheid zich niet tegen indeplaatsstelling verzet, terwijl hij bij de eerstvolgende&#13;
verlenging – waarvan al binnen enkele jaren na de indeplaatsstelling sprake kan&#13;
zijn – alsnog voor zijn verpachter, gelet op diens grotere belangen, zal moeten wijken.&#13;
Het is natuurlijk plezierig dat betrokkene aldus in ieder geval nog een paar jaren van&#13;
de voortzetting van de pachtovereenkomst heeft kunnen genieten, maar op de langere&#13;
termijn beschouwd is diens indeplaatsstelling niet meer dan een lapmiddel, niet meer&#13;
dan een uitstel van executie; het voortgezette bedrijf is er niet echt bij gebaat. De eerdere&#13;
afwijzing van de indeplaatsstelling, op basis van een reeds toen uitgevoerde belangenafweging,&#13;
maakt de situatie voor dat bedrijf uiteraard niet rooskleuriger, maar het&#13;
van die afwijzing ondervonden nadeel valt per saldo mee, terwijl de belangen van de&#13;
verpachter tijdig – in de meest letterlijke zin – op waarde zijn geschat.&#13;
Ook zou kunnen worden opgeworpen, dat de beslissing op een vordering tot indeplaatsstelling&#13;
aldus aanmerkelijk complexer wordt. Een dergelijke stelling is op zichzelf&#13;
beschouwd wel juist, maar ook hier kan ter relativering van het bezwaar worden&#13;
aangevoerd dat de belangenafweging in feite slechts in de tijd naar voren wordt&#13;
gehaald; indien zij niet plaatsvindt in het kader van de indeplaatsstelling dient zij&#13;
– tenzij een verplichte afwijzingsgrond van toepassing blijkt – alsnog te worden uitgevoerd&#13;
tijdens de eerstvolgende verlengingsprocedure; de knoop wiens belangen de&#13;
doorslag dienen te geven zal toch eens moeten worden doorgehakt.&#13;
Het kabinetsstandpunt dient, gelet op deze overwegingen, waar het het schrappen&#13;
betreft van de mogelijkheid tot het vorderen van indeplaatsstelling, te worden afgewezen.&#13;
De mogelijkheid dient als zodanig te worden gehandhaafd, ongeacht de aard&#13;
of de omvang van het pachtobject.&#13;
Een eenvoudige wijziging van art. 49 lid 3 doet meer recht aan de hier gesignaleerde&#13;
problematiek in het algemeen en de belangen van de betrokken partijen (in&#13;
deze context met name de verpachter en de beoogde opvolger van de pachter) in het&#13;
bijzonder. Het derde lid zou bijvoorbeeld kunnen luiden: “De pachtkamer beslist&#13;
naar billijkheid, na afweging van de betrokken belangen en met inachtneming van de&#13;
overige bepalingen van dit artikel”. Vervolgens zou in de Memorie van Toelichting&#13;
tot uitdrukking gebracht kunnen worden dat de regering het niet wenselijk acht, dat&#13;
de vordering tot indeplaatsstelling slechts wordt afgewezen indien de billijkheid zich&#13;
tegen toewijzing verzet, dan wel indien een voortzetting van de pachtovereenkomst&#13;
met de voorgestelde pachter(s) in redelijkheid niet van de verpachter mag worden&#13;
verlangd, dan wel indien de voorgestelde pachter voor de verpachter in redelijkheid&#13;
niet aanvaardbaar is. Bij de in het derde lid bedoelde beslissing zal de nadruk juist op&#13;
de afweging van de betrokken belangen moeten komen te liggen.&#13;
Ook aan het einde van deze paragraaf kom ik terug op de ‘pachtafhankelijkheid’, die&#13;
het kabinet het hoofd wenst te bieden. Aan de belangen van de verpachter kan desgewenst&#13;
nog verder tegemoet worden gekomen, door tussen het zesde en het zevende&#13;
lid van het huidige art. 49 Pachtwet een nieuw lid toe te voegen met de tekst:&#13;
De pachtkamer wijst de vordering af, indien hetzij de pachter op het pachtobject geen&#13;
bedrijfsmatige activiteiten ontplooit, hetzij het (mede) op het pachtobject geëxploiteerde&#13;
bedrijf niet op het in stand blijven van de pachtovereenkomst is aangewezen. 6. Medepacht&#13;
Op p. 11 van het kabinetsstandpunt wordt min of meer terloops opgemerkt dat in de&#13;
toekomst niet alleen voor het verkrijgen van een indeplaatsstelling, maar ook voor het&#13;
verkrijgen van medepacht de toestemming van de verpachter vereist zal zijn. Noch de&#13;
pachtovereenkomst tussen de verpachter en de opvolgende pachter, noch de overeenkomst&#13;
tussen de verpachter enerzijds en zijn oorspronkelijke pachter met diens&#13;
medematen anderzijds, vormt een voortzetting van de aanvankelijke overeenkomst,&#13;
maar moet als nieuwe overeenkomst worden aangemerkt, waarbij opnieuw zal worden&#13;
vastgesteld of sprake is van bedrijfspacht dan wel van losse pacht. Het behoeft na&#13;
al het voorgaande geen nader betoog, dat ook hetgeen het kabinet wat deze onderwerpen&#13;
betreft naar voren heeft gebracht zonder effect dient te blijven. Ook de mogelijkheid&#13;
om de medepacht te vorderen dient onverkort te worden gehandhaafd; niet valt&#13;
in te zien waarom een pachter niet over de mogelijkheid zou mogen beschikken om&#13;
een dergelijke vordering door de rechter te laten toetsen. Wat betreft de in het kader&#13;
van de vordering tot medepacht te nemen billijkheidsbeslissing geldt hetgeen in § 5&#13;
van dit preadvies naar aanleiding van art. 49 lid 3 naar voren werd gebracht.&#13;
7. Conclusie&#13;
De Commissie Leemhuis en het kabinet zijn – elk op eigen wijze – als een olifant&#13;
door de pachtrechtelijke porseleinkast gegaan. Helaas brengen scherven niet alleen&#13;
maar geluk.&#13;
De in het voorgaande besproken voorstellen berusten – hoe graag men het ook&#13;
anders wil doen geloven – niet op een grondige analyse van de pachtpraktijk, zoals&#13;
deze gedurende de afgelopen tientallen jaren mede in de rechtspraak van met name de&#13;
Pachtkamer van het Gerechtshof te Arnhem vorm heeft gekregen. De in voetnoot 39&#13;
weergegeven citaten behoren – althans, dat mogen we hopen! – tot dieptepunten in de&#13;
historie van de Nederlandse wetgeving.&#13;
Het is bepaald niet gezegd, dat er geen enkele aanleiding bestaat om iets te wijzigen&#13;
aan de Pachtwet en aan de toepassing die het Pachthof aan deze wet heeft gegeven.&#13;
Maar het aanbrengen van wijzigingen dient dan wel met de nodige subtiliteit&#13;
plaats te vinden. Indien het pachtareaal afneemt, doordat de pachtprijzen te zeer aan&#13;
regels zijn gebonden, dan zijn het dìe regels die aanpassing behoeven. Indien de wettelijke&#13;
bepalingen inzake verlenging en indeplaatsstelling een gezonde ontwikkeling&#13;
van de pacht belemmeren, dan bestaat de remedie erin dat dèze bepalingen worden&#13;
aangepast. Als het maar met beleid gebeurt.&#13;
Voor het liberaliseren van de pacht is het creëren van verschillende pachtvormen&#13;
niet noodzakelijk. We zijn er de laatste jaren misschien wel aan gewend geraakt om&#13;
geconstateerde problemen in de pachtpraktijk met nieuwe pachtvormen te lijf te gaan,&#13;
maar daarmee staat niet vast dat aldus steeds de beste oplossing wordt bereikt. Het&#13;
kabinet stelt voor te onderscheiden tussen bedrijfspacht en losse pacht. De daartoe&#13;
aangedragen criteria roepen echter vele vragen op. De praktijk is hier niet mee&#13;
gediend. Een ingrijpende vernieuwing van het pachtrecht, als door de commissie en&#13;
het kabinet voorgesteld, geeft ongetwijfeld aanleiding tot vele tientallen procedures;&#13;
het zal jaren kosten alvorens duidelijkheid is ontstaan omtrent het antwoord op de&#13;
belangrijkste vragen en de rust aan het front zal wederkeren. Met minder ingrijpende maatregelen kan een beter te garanderen resultaat worden&#13;
bereikt. De kritiek op het huidige recht inzake indeplaatsstelling vormt een mooi&#13;
voorbeeld. Met de tekst van art. 49 Pachtwet als zodanig is niet zo heel veel aan de&#13;
hand. De ontevredenheid van verpachters wordt naar mijn overtuiging niet zozeer&#13;
ingegeven door het bestaan van de bepaling en de daaruit voortvloeiende mogelijkheid&#13;
de indeplaatsstelling te vorderen, als wel door het feit dat de pachtrechter de&#13;
pachter, met name waar het de billijkheidsbeslissing van het derde lid betreft, het&#13;
voordeel van de twijfel geeft. In de meeste gevallen betekent dit dat slechts de toets&#13;
van het vijfde lid werkelijk wordt uitgevoerd. Zodra daarbij is vastgesteld dat de kandidaat&#13;
voldoende waarborgen biedt, wordt de vordering in beginsel toegewezen.&#13;
Indien de wetgever aan de kritiek van verpachters op dit punt gehoor wenst te geven,&#13;
kan hij de rechtspraak met een betrekkelijk eenvoudige wijziging van het derde lid&#13;
bijsturen.&#13;
Met het voorstel de pachter elke mogelijkheid tot het vorderen van indeplaatsstelling&#13;
te ontnemen, wordt voorbijgegaan aan de legitieme behoefte van de pachter/&#13;
ondernemer om de continuïteit van zijn bedrijf te verzekeren. De ondernemer die&#13;
geen uitzicht heeft op het kunnen overdragen van zijn bedrijf aan een volgende generatie,&#13;
zal gedurende de laatste jaren van zijn bedrijfsvoering niet of nauwelijks meer&#13;
investeren. Hij kan een eventueel surplus maar beter ergens vastzetten, als appeltje&#13;
voor de dorst. Het bedrijf gaat intussen als een nachtkaars uit; ook daar is geen enkel&#13;
belang mee gediend. Integendeel, er zijn risico’s aan verbonden op het terrein van&#13;
milieuhygiëne, voedselveiligheid en dierenwelzijn.&#13;
In de plannen van het kabinet wordt terecht de nodige nadruk gelegd op het feit&#13;
dat de ene pachter meer bescherming verdient dan de andere, omdat de afhankelijkheid&#13;
van de pacht nu eenmaal van geval tot geval kan verschillen. Maar ook met het&#13;
oog daarop behoeft niet tussen fenomenen als bedrijfspacht en losse pacht te worden&#13;
onderscheiden. Desgewenst kan de afwezigheid van ‘pachtafhankelijkheid’ in de wet&#13;
worden opgenomen als grond om in een concreet geval een vordering van een verpachter&#13;
tot beëindiging van de overeenkomst toe te wijzen, en de vordering van een&#13;
pachter tot indeplaatsstelling af te wijzen. </content><legacyfootnotes>1. Zie reeds A.H.T. Heisterkamp, Het dilemma van de pacht, Arnhem, Gouda Quint 1988 (oratie),&#13;
T.J. Mellema-Kranenburg, ‘Loopbaanpacht’, Agr.r. 1989, p. 172-177, P.A. de Hoog, ‘Heroverweging&#13;
pachtwetgeving: revival of the roaring twenties?’, Agr.r. 1989, p. 265-279, W.J. Wolff, ‘De Pachtwet in&#13;
discussie’, Agr.r. 1989, p. 425-437, en P. de Haan, ‘Voorstellen tot herziening van de Pachtwet’, Agr.r.&#13;
1990, p. 57-66.&#13;
2. Vgl. Asser-Snijders, 5-IIb, nr. 3.&#13;
3. Stb. 1995, 504.&#13;
4. In de wandelgangen stond de commissie, verwijzend naar haar voorzitter, bekend als de Commissie&#13;
Leemhuis.&#13;
5. Commissie Pachtbeleid, Ruimte voor pacht; evaluatie en toekomstvisie pachtbeleid.&#13;
6. Zie P.A. de Hoog, ‘Evaluatie van de Pachtwet’, Agr.r. 2000, p. 274-293, K.D. Meersma en N.S. Commijs,&#13;
‘Een nadere beschouwing van de aanbevelingen van de Commissie Pachtbeleid’, Agr.r. 2000,&#13;
p. 294-300, L.P.J. Mertens, ‘Ruimte voor oude en nieuwe pacht’, Agr.r. 2000, p. 301-307, D.L. Rodrigues&#13;
Lopes, ‘Gedachten over wetgeving: pacht naar het BW’, Agr.r. 2000, p. 308-321, S. Bezemer, ‘Pacht in&#13;
beweging; een studiedag naar aanleiding van het rapport Ruimte voor Pacht’, Agr.r. 2000, p. 422-426,&#13;
A.H.T. Heisterkamp, ‘Pachtovereenkomsten: kanttekeningen bij het rapport Ruimte voor Pacht’, Agr.r.&#13;
2000, p. 427-430, G.M.F. Snijders, ‘De paradox van de pacht: kanttekeningen bij het rapport Ruimte&#13;
voor Pacht’, Agr.r. 2000, p. 431-437, M. Schreuder-Vlasblom, ‘Pachtwetgeving: van nood naar deugd’,&#13;
Agr.r. 2000, p. 438-447, en G. Heida, ‘De pacht in een ruimere jas?’, Agr.r. 2000, p. 518-525.&#13;
7. Kamerstukken II 2000/01 27 924, nr. 1.&#13;
8. Kamerstukken II 2000/01 27 924, nr. 1, p. 5.&#13;
9. Idem, p. 5-6; zie het rapport Ruimte voor Pacht, p. 57-58 en naar aanleiding daarvan G.M.F. Snijders,&#13;
Agr.r. 2000, p. 434-436.&#13;
10. Kamerstukken II 2000/01 27 924, nr. 1, p. 7; zie het rapport p. 62 en naar aanleiding daarvan A.H.T.&#13;
Heisterkamp, Agr.r. 2000, p. 427-429.&#13;
11. Kamerstukken II 2000/01 27 924, nr. 1, p. 11; zie het rapport p. 66 en Bijlage 4.&#13;
12. Rapport Ruimte voor Pacht, p. 53 e.v.&#13;
13. Kamerstukken II 2000/01 27 924, nr. 1, p. 6. Dat een minimum geldt van 3 ha blijkt eerst op p. 7, in&#13;
§ 4.2.4, onder 2.&#13;
14. Zie het hierna opgenomen preadvies van P.A. de Hoog.&#13;
15. In 1972 verscheen als onderdeel van de ‘groene boeken’ al een ontwerp met toelichting voor een aan de&#13;
pacht gewijde Titel 5 van Boek 7, van de hand van P. de Haan. In dit ontwerp werd overigens zoveel&#13;
mogelijk aangesloten bij het stelsel van de – destijds nog betrekkelijk nieuwe – Pachtwet, in verband&#13;
waarmee de grondkamers hun functie bleven behouden.&#13;
16. Kamerstukken II 2000/01 27 924, nr. 1, p. 14.&#13;
17. Tijdens een in september 2001 gehouden symposium pleitte F.J. Somsen, directeur van Fortis Vastgoed&#13;
B.V., voor een verhoging van het percentage naar 50; zie De Landpachter oktober 2001, p. 4. Volgens het&#13;
Agrarisch Dagblad van 23 november 2001 zou de Federatie Particulier Grondbezit dit standpunt delen,&#13;
terwijl LTO-Nederland een verlaging tot 5% zou voorstaan, gepacht van verschillende eigenaren. In een&#13;
motie van de kamerleden Schreijer-Pierik en Van der Vlies werd de regering uitgenodigd om het nieuwe&#13;
pachtregime zodanig aan te passen dat in de toekomst desgewenst ook eenmalige pachtcontracten voor&#13;
grotere percelen (groter dan 25% van de bedrijfsoppervlakte) en langere duur (langer dan twaalf jaar) en&#13;
losse pachtcontracten voor grotere percelen (groter dan 25% van de bedrijfsoppervlakte) kunnen worden&#13;
afgesloten (Kamerstukken II 2001/02, 27 924, nr. 7). De motie werd verworpen (Handelingen II,&#13;
p. 39-2939).&#13;
18. Zie de CBS-gegevens van de meitellingen over de periode 1970-2001 in De Landbouwtelling 2001,&#13;
Doetinchem, Elsevier Bedrijfsinformatie, 2001, p. 97.&#13;
19. Zie over het hier aan de orde gestelde onderwerp Kamerstukken II 2000/01 27 924, nr. 1, p. 8.&#13;
20. De pachter beschikt hier over een zekere mogelijkheid om het karakter van de uiteindelijke pachtverhouding&#13;
te manipuleren, door het bij zijn bedrijf in gebruik zijnde areaal in het zicht van de tweede&#13;
pachtovereenkomst in te krimpen, bijvoorbeeld door enkele hectaren eigendomsgrond te verkopen. De&#13;
vraag rijst of een dergelijke transactie, slechts tot stand gekomen teneinde de aard daarvan te beïnvloeden,&#13;
in het kader van de beoordeling van de uiteindelijke pachtverhouding niet buiten beschouwing&#13;
moet worden gelaten.&#13;
21. Vgl. art. 1, derde lid, Pachtwet en Pachtkamer Gerechtshof Arnhem 6 november 2001, rekestnummer&#13;
P 343/2001 (Wesseling-van Zijtveld/Bekman), waarbij het Pachthof ter zake van de uitleg van deze bepaling&#13;
is ‘omgegaan’, door aan te nemen dat de duur van twaalf jaren wat betreft het als eerste verpachte&#13;
object is gaan lopen met ingang van de dag waarop de desbetreffende pachtovereenkomst is ingegaan.&#13;
“Voor de toepassing van de overige bepalingen van de Pachtwet – ook artikel 9 – blijft sprake van afzonderlijke&#13;
overeenkomsten, die afzonderlijk kunnen worden opgezegd. Vgl. voor de ‘oude’ opvatting&#13;
Pachtkamer Gerechtshof Arnhem 23 oktober 1972, P. 1973/3131 en 27 juni 1977, P. 1978/3360. Zie over&#13;
deze problematiek Pachtwet (Houwing/Heisterkamp), art. 1, aant. 87, en Asser-Snijders 5-IIB, nr. 40.&#13;
22. Op dit punt vertoont het kabinetsstandpunt een gedachtefout. Met name de tekst van p. 8, voorlaatste&#13;
alinea, laatste volzin, doet voorkomen alsof een verpachter er nadeel van ondervindt indien bedrijfspacht&#13;
door eenzijdig handelen van de pachter losse pacht zou worden; het omgekeerde is uiteraard het&#13;
geval.&#13;
23. Zie bijvoorbeeld P.A. de Hoog, ‘Ruimte voor pacht: het kabinetsstandpunt’, Agr.r. 2002, p. 2-16. In § 10&#13;
beschrijft de auteur de consequenties van de hier aan de orde zijnde voorwaarde voor een akkerbouwbedrijf&#13;
met een totale oppervlakte van 270 ha, waarvan 40 ha eigendom en 130 pacht, zulks ingevolge&#13;
zeven overeenkomsten met verschillende pachters.&#13;
24. Blijkens de op 13 november 2001 vastgestelde lijst van vragen en antwoorden, Kamerstukken II&#13;
2001/02, 27 924, nr. 3, hinkt de regering wat betreft de inhoud van het begrip pachtafhankelijkheid op&#13;
meerdere gedachten. Op vraag 20 is geantwoord dat van pachtafhankelijkheid slechts sprake kan zijn als&#13;
de pachtovereenkomst betrekking heeft op een aanzienlijk deel van het bedrijf. Vervolgens is op vraag&#13;
21 geantwoord dat van pachtafhankelijkheid slechts sprake is als verpachter en pachter geen gelijkwaardige&#13;
onderhandelingspositie hebben, zoals bij het continueren van een aflopende pachtovereenkomst. In&#13;
het antwoord op vraag 25 tenslotte is te lezen, dat iemand die niet in de eerste plaats een agrarisch&#13;
bedrijf uitoefent, minder afhankelijk is van de desbetreffende pachtovereenkomst en daarom geen&#13;
behoefte heeft aan bescherming van de wet ten koste van de verpachter.&#13;
25. Kamerstukken II 2000/01 27 924, nr. 1, p. 6.&#13;
26. Voor alle duidelijkheid zij opgemerkt, dat niet iedere pachter die tevens een ander bedrijf uitoefent, dan&#13;
wel bij een derde in loondienst is, als hobbyboer kan worden bestempeld. Evenmin hoeft er in een dergelijk&#13;
geval sprake te zijn van een marginaal landbouwbedrijf. Het exploiteren van een volwaardig&#13;
akkerbouwbedrijf blijkt goed met een werkkring elders gecombineerd te kunnen worden; een melkveehouder&#13;
kan tegelijkertijd werkzaamheden verrichten als bijvoorbeeld vrachtwagenchauffeur.&#13;
27. Het idee dat tussen iets als bedrijfspacht en losse pacht moet worden onderscheiden, vloeit in zekere zin&#13;
voort uit de wetswijziging van 1995, waarbij de eenmalige pacht werd geïntroduceerd. In de opdracht&#13;
van de Commissie Pachtbeleid werd het opstellen van een toekomstvisie voor het pachtbeleid in één&#13;
adem genoemd met het evalueren van de huidige pachtwetgeving, in welk kader onder meer een evaluatie&#13;
van die wijziging diende plaats te vinden. De commissie wees in haar rapportage op het feit dat de&#13;
eenmalige pacht een aandeel van 20% in het totale pachtareaal had veroverd (exclusief het gebruik voor&#13;
de overdracht van melkquotum 17 à 18%; zie Ruimte voor Pacht, p. 32). Dit opgeteld bij het percentage&#13;
grijze pacht leidde de commissie tot de conclusie dat partijen er reeds op grote schaal voor kozen hun&#13;
zaken onderling te regelen, buiten de werkingssfeer van de dwingendrechtelijke bepalingen van de&#13;
Pachtwet. Het denken over het liberaliseren van het pachtbeleid lijkt zich vervolgens te hebben verengd tot het denken over verschillende pachtvormen, waarbij op de ene een vrijer regime van toepassing is&#13;
dan op de andere. Aldus is het idee dat tussen iets als bedrijfspacht en losse pacht moet worden onderscheiden&#13;
in het denken geslopen, zonder dat het als zodanig werkelijk onderwerp van discussie en/of&#13;
onderzoek is geweest.&#13;
28. Zie over dit aspect van de problematiek het in een der volgende nummers van dit tijdschrift te verschijnen&#13;
preadvies van J. Luijt.&#13;
29. Zie met name § 4.2.5 van het kabinetsstandpunt, Kamerstukken II 2000/01 27 924, nr. 1, p. 9.&#13;
30. Kamerstukken II 2000/01 27 924, nr. 1, p. 8, onder 2.&#13;
31. Het kabinetsstandpunt laat in het midden wanneer en hoe de pachter dit standpunt kenbaar dient te&#13;
maken..&#13;
32. Kamerstukken II 2000/01 27 924, nr. 1, p. 9.&#13;
33. Op dit punt wordt hier volstaan met een verwijzing naar Asser-Snijders 5-IIB, nr. 170-171 en G.M.F.&#13;
Snijders, ‘Hartenkreet tot het mogen vorderen van verlenging’, opgenomen in Yin-Yang (Van Mourik&#13;
bundel), p. 335-343.&#13;
34. Stb. 1971, 44.&#13;
35. Zie Kamerstukken II 1966/67 8875, nr. 4.&#13;
36. Gedoeld wordt op het werk dat bekend staat als Pachtwet (Houwing/Heisterkamp).&#13;
37. Kamerstukken II 1994/95 24 150, nrs. 1-2.&#13;
38. Kamerstukken II 1999/00 26 932, nrs. 1-2.&#13;
39. Zie om te beginnen het rapport Ruimte voor Pacht, p. 27, onder b: “de pachter kan zich tot de pachtkamer&#13;
wenden met het verzoek om zijn echtgenoot of geregistreerde partner, één of meer van zijn&#13;
bloed- en aanverwanten in de rechte lijn, één of meer van zijn pleegkinderen of één of meer van de&#13;
medepachters in zijn plaats als pachter stellen. De pachter kan de pacht dus (...) zonder al te veel problemen&#13;
overdragen aan familieleden of medepachters.” Zie tevens het verslag van bedoeld Algemeen Overleg,&#13;
Kamerstukken II 2001/02, 27 924 en 24 490, nr. 9, p. 17: “Evenals degenen die er iets over hebben&#13;
gezegd, vond ik de indeplaatsstelling, het verschijnsel dat je om redenen van bloedverwantschap in een&#13;
bepaalde lijn tot in lengte van jaren, van generatie op generatie, het recht hebt om iemand in jouw plaats&#13;
te stellen, niet meer van deze tijd. Er is een voorbeeld bekend van een neef uit Amerika die ineens overkwam&#13;
om zich in de plaats van de pachter te laten stellen. De pachter vond het ook wel aardig en de verpachter&#13;
had het nakijken. Het is absoluut niet meer van deze tijd om het op die manier te regelen om de&#13;
doodeenvoudige reden dat je een bloedverwantschap hebt. De verpachter heeft hierdoor namelijk voor&#13;
onbepaalde tijd geen zeggenschap over zijn land. Dit gebrek aan flexibiliteit bleek een van de grootste&#13;
knelpunten te zijn in de huidige Pachtwet, zodat het ook niet meer aan de orde mag zijn”. Als advocaat&#13;
heb ik in de loop der jaren heel wat procedures ex art. 49 Pachtwet gevoerd. Op basis van mijn in die&#13;
procedures opgedane ervaringen meen ik te mogen zeggen, dat de werkelijkheid vele malen gecompliceerder&#13;
is dan hier wordt voorgesteld. De aangehaalde passages wekken de indruk dat het beleid ten&#13;
aanzien van de indeplaatsstelling niet is gebaseerd op grondige analyse, maar op iets wat ik, met alle&#13;
respect, slechts kan kwalificeren als borrelpraat.&#13;
40. De continuïteit, en in dat kader de overdracht, van ondernemingen vormt een onderwerp van Europees&#13;
beleid; zie bijvoorbeeld de Aanbeveling van de Europese Commissie van 7 december 1994 inzake de&#13;
overdracht van kleine en middelgrote ondernemingen, PbEG 1994, L 385, p. 14-17. De vraag rijst, of het&#13;
schrappen van de mogelijkheid de indeplaatsstelling te vorderen zich met dat Europees beleid verdraagt.&#13;
41. Zie bijvoorbeeld Pk Hof Arnhem 10 juli 1989, Agr.r. 1990/4338 (Van Wijk/Van der Burg).&#13;
42. De rechtspraak is tot stand gekomen onder het regime van art. 177 Rv-oud: “De partij die zich beroept&#13;
op rechtsgevolgen van door haar gestelde feiten of rechten, draagt de bewijslast van die feiten of rechten,&#13;
tenzij uit enige bijzondere regel of uit de eisen van redelijkheid en billijkheid een andere verdeling van&#13;
de bewijslast voortvloeit”. Zie voor het huidige recht art. 150 Rv.&#13;
43. In Pachtwet (Houwing/Heisterkamp), art. 49, aant. 529, wordt in dit verband opgemerkt dat bij de&#13;
beslissing naar billijkheid met de belangen van partijen rekening wordt gehouden, maar dat zij niet een&#13;
afweging van de wederzijdse belangen inhoudt.&#13;
44. Aldus bijvoorbeeld Pk Hof Arnhem 30 oktober 1989, Agr.r. 1990/4335 (Kranenburg c.s./Ripping),&#13;
8 november 1994, Agr.r. 1995/4768 (Buyens/Van de Riet) en 12 mei 1998, Agr.r. 2000/5005a (Van der&#13;
Wal/gemeente Nijefurd).&#13;
45. Aldus Pk Hof Arnhem 17 april 1989, Agr.r. 1990/4307 (Buijserd/Van der Wal c.s.).&#13;
46. Zie in deze zin overigens reeds A.H.T. Heisterkamp, ‘De pachtrechtspraak en organisatie’, Agr.r. 1992,&#13;
p. 21.&#13;
</legacyfootnotes><footnotes><footnote/></footnotes><auteurs>prof. mr. G.M.F. Snijders</auteurs><published>2002-04-01 00:00:00</published><modified>1998-12-01 00:00:00</modified><editiondate>2002-04-01</editiondate><htmlpath>https://denhollander.info/artikel/5582</htmlpath></article>
</articles></edition>
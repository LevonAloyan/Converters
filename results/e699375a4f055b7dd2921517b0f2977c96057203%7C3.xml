<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1992</searchword><id>6625</id><udhid>UDH:TvAR/6625</udhid><titel>'Willem te Grotenhuis / 1. Foppe Hilbert Hemminga, 2. Cornelis Hemminga' (TvAR 1992/4586)</titel><searchwords><searchword>TvAR 11/1992</searchword><searchword>TvAR 1992/4586</searchword><searchword>UDH:TvAR/6625</searchword></searchwords><attachments><attachment><name>1992_nr 11_Rechtspraak_4586.pdf</name><extention>pdf</extention><url>https://denhollander.info/download/5203/ci</url></attachment></attachments><inleiding>Pachtwet, art. 9, 49, 79&#13;
Pachtovereenkomst te laat ingezonden. Nietige&#13;
beschikking ex art. 9-2 Pw. De voorgestelde&#13;
pachter, 38 jaar, biedt voldoende&#13;
waarborgen voor een behoorlijke exploitatie&#13;
van het gepachte. Hij is echter altijd full-time&#13;
buiten de landbouw werkzaam geweest en&#13;
heeft alleen als vrijetijdsbesteding op het bedrijf&#13;
van zijn vader gewerkt alsmede zelf wat&#13;
schapen gehouden. Hij wil zijn huidige functie&#13;
buiten de landbouw voor 80% handhaven. De&#13;
netto-baten, die te verwachten zijn van de niet&#13;
intensieve exploitatie van het door hem van&#13;
zijn vader over te nemen bedrijf, zullen niet&#13;
substantieel meer zijn dan een compensatie&#13;
van de inkomensdaling als gevolg van genoemde&#13;
inkrimping van zijn huidige functie;&#13;
de exploitatie van het landbouwbedrijf zal geheel&#13;
bijkomend zijn. In casu staat de billijkheid&#13;
in de weg aan toewijzing van de&#13;
vordering tot indeplaatsstelling. </inleiding><content>Pachtkamer Gerechtshof Arnhem, arr. van&#13;
11 november 1991&#13;
(Mr. Kok, mr. Bierman en mr. Heida en De&#13;
Wolf en ir. Van Leeuwen)&#13;
Arrest in de zaak van:&#13;
Willem te Grotenhuis, wonende te Terband,&#13;
appellant, procureur: mr. ir. A.F. van Dam,&#13;
tegen&#13;
1. Foppe Hilbert Hemminga, 2. Cornelis&#13;
Hemminga, beiden wonende te Terband, geïntimeerden,&#13;
procureur: mr. A.F.M, van Vlijmen.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Heerenveen tussen partijen gewezen&#13;
vonnis van 18 december 1990, dat in fotocopie&#13;
aan dit arrest is gehecht; Overwegende:&#13;
Appellant - hierna ook te noemen: Te Grotenhuis&#13;
- is bij exploit van 17 januari 1991 in hoger&#13;
beroep gekomen van voormeld vonnis&#13;
met gelijktijdige dagvaarding van geïntimeerden&#13;
- hierna ook te noemen: Hemminga c.s. -&#13;
voor dit hof.&#13;
Bij memorie van grieven zijn na te melden&#13;
grieven aangevoerd met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, in de plaats van appellant&#13;
zijn zoon Harm te Grotenhuis, wonende&#13;
te De Hoeve aan de Kontermansweg no.&#13;
22, zal stellen in de thans tussen appellant en&#13;
geïntimeerden bestaande pachtovereenkomst&#13;
inzake een perceel grasland ter grootte van&#13;
2.20.10 ha, gelegen aan de Bornego te Terband,&#13;
zulks met veroordeling van geïntimeerden&#13;
in de kosten van beide instanties.&#13;
Bij memorie van antwoord is verweer gevoerd&#13;
met conclusie tot (lees:) bekrachtiging&#13;
van het vonnis, waarvan beroep, met veroordeling&#13;
van appellant in de kosten van het geding.&#13;
Ter zitting van het hof van 16 september&#13;
1991 is de zaak bepleit, voor appellant door&#13;
mr. Y.B. Kuiper, advocaat te Leeuwarden, en&#13;
voor geïntimeerden door mr. C.J. Groenewegen,&#13;
advocaat te Heerenveen.&#13;
Daarna hebben partijen de stukken, waaronder&#13;
de pleitaantekeningen van de raadsman&#13;
van appellant, aan het hof overgelegd voor het&#13;
wijzen van arrest.&#13;
De grieven&#13;
De grieven luiden:&#13;
I. Ten onrechte heeft de pachtkamer van&#13;
het kantongerecht overwogen dat de toe&#13;
komstplannen van de voorgestelde pachter rij&#13;
kelijk vaag en al te vrijblijvend zijn.&#13;
II. Ten onrechte heeft de pachtkamer van&#13;
het kantongerecht overwogen dat de voorge&#13;
stelde pachter onvoldoende waarborgen biedt&#13;
voor een behoorlijke bedrijfsvoering met be&#13;
trekking tot het gepachte.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds niet of onvoldoende&#13;
weersproken staat ten processe het navolgende&#13;
vast:&#13;
- bij pachtovereenkomst van september 1968,&#13;
goedgekeurd door de grondkamer voor Friesland&#13;
bij beschikking van 14 oktober 1968, is&#13;
door Johannes Cornelis van Daal aan Te Grotenhuis&#13;
verpacht een perceel grasland, kadakadastraal&#13;
bekend gemeente Tjalleberd, sectie H,&#13;
nr. 263, groot 2.20.10 ha;&#13;
- na overlijden van voornoemde verpachter is&#13;
de verpachte grond publiek verkocht en ei&#13;
gendom geworden van Hemminga c.s., die&#13;
mitsdien de vorige verpachter als zodanig zijn&#13;
opgevolgd;&#13;
- bij aangetekend schrijven van 9 januari&#13;
1991 hebben Hemminga c.s. aan Te Groten&#13;
huis kennisgegeven dat zij na ommekomst&#13;
van de lopende zesjarige pachtperiode geen&#13;
verdere verlenging van de pachtovereenkomst&#13;
wensen, waarna Te Grotenhuis bij de pachtkamer&#13;
van het kantongerecht een verzoek om&#13;
(verdere) verlenging van de pachtovereenkomst&#13;
heeft ingediend;&#13;
- voorts heeft hij bij aan de pachtkamer van&#13;
het kantongerecht gericht verzoekschrift van 4&#13;
juli 1990 gevorderd dat zijn zoon Harm te&#13;
Grotenhuis als pachter in zijn plaats zal worden&#13;
gesteld.&#13;
Behandeling van het geschil in hoger beroep&#13;
1. Allereerst overweegt het hof ambtshalve&#13;
het volgende. Blijkens de tekst van de onderhavige&#13;
pachtovereenkomst is deze aangegaan&#13;
voor zes jaar, ingegaan zijnde 5 maart 1968.&#13;
Aangezien een pachtovereenkomst in beginsel&#13;
niet kan zijn aangegaan nadat zij is ingegaan&#13;
en ten processe niets is aangevoerd of anderszins&#13;
is gebleken dat voor de onderhavige zaak&#13;
tot een andere conclusie aanleiding kan zijn,&#13;
moet het ervoor gehouden worden dat de onderhavige&#13;
pachtovereenkomst niet later dan&#13;
op 5 maart 1968 is aangegaan. Nu de pachtovereenkomst&#13;
eerst in september 1968 op&#13;
schrift is gesteld, kan zij derhalve ook eerst&#13;
toen of later ter goedkeuring aan de grondkamer&#13;
zijn toegezonden. Dit brengt mede dat die&#13;
toezending niet heeft plaats gehad binnen de&#13;
in art. 8, lid 1, der Pachtwet bedoelde termijn,&#13;
hetgeen ingevolge het bepaalde in art. 9, lid 1,&#13;
van genoemde wet medebrengt dat de overeengekomen&#13;
duur is ingegaan bij de aanvang&#13;
van het pachtjaar, volgende op dat waarin de&#13;
overeenkomst is ingezonden, derhalve op 5&#13;
maart 1969.&#13;
Aan het vorenstaande doet niet af de door&#13;
de grondkamer bij de goedkeuring van de&#13;
pachtovereenkomst daarop geplaatste stempelbeschikking,&#13;
onder meer inhoudende de&#13;
bepaling dat de in art. 12 van de Pachtwet bedoelde&#13;
duur ingaat op 5 maart 1968. Deze&#13;
stempelbeschikking voldoet namelijk niet aan&#13;
de eis dat de in art. 9, lid 2, der Pachtwet bedoelde&#13;
goedkeuring met redenen omkleed is. Bovendien ontbreekt de vermelding van de&#13;
namen van de voorzitter en van de leden die&#13;
de beschikking hebben gegeven, hetgeen op&#13;
grond van art. 79, lid 1, der Pachtwet is vereist.&#13;
Nu blijkt immers niet dat aan laatstbedoeld&#13;
voorschrift is voldaan, hetgeen op&#13;
grond van lid 2 van dat artikel tot gevolg heeft&#13;
dat de betreffende beschikking nietig is.&#13;
Het vorenstaande brengt, gelet op het feit&#13;
dat de litigieuze pachtovereenkomst inmiddels&#13;
enkele keren van rechtswege met zes jaar is&#13;
verlengd, mede dat de thans lopende zesjarige&#13;
pachtperiode eindigt op 4 maart 1993.&#13;
2. Ter gelegenheid van de pleidooien is onder&#13;
meer verklaard (zakelijk weergegeven):&#13;
door de voorgestelde pachter:&#13;
- dat zijn vader (appellant) 71 jaar is en een&#13;
weidebedrijf exploiteert van ruim 17 ha, be&#13;
staande uit ongeveer 15 ha eigen grond alsme&#13;
de de grond in geschil;&#13;
- dat zijn vader op dit moment 16 kalveren,&#13;
15 stuks grootvee en 28 schapen met 80 lam&#13;
meren heeft;&#13;
- dat geen melkquotum aanwezig is;&#13;
- dat hij zelf 38 jaar is, gehuwd is en twee&#13;
kinderen heeft van 9 respectievelijk 11 jaar;&#13;
- dat hij diploma's van de MULO en de HLS&#13;
bezit en voorts een aantal op de veehouderij&#13;
gerichte cursussen heeft gevolgd;&#13;
- dat hij zijn woning inmiddels heeft verkocht&#13;
en tijdelijk in een huurhuis (op ongeveer 20&#13;
kilometer van het ouderlijk bedrijf) woont in&#13;
afwachting van het moment dat hij naar het&#13;
ouderlijk huis kan verhuizen; dat zijn vader&#13;
namelijk bezig is naar een andere woning te&#13;
zoeken, maar nog niets heeft kunnen vinden;&#13;
- dat hij sinds 1975 bij de Rabobank werkzaam&#13;
is, thans in de functie van kredietadviseur&#13;
tegen een salaris van bruto + f 90 000 per&#13;
jaar;&#13;
- dat hij daarnaast altijd zijn vader behulpzaam&#13;
is geweest op diens bedrijf; dat hij de&#13;
laatste jaren vrijwel iedere donderdagmiddag&#13;
en iedere zaterdag daar aanwezig is;&#13;
- dat hij tevens sinds 1984 voor eigen rekening&#13;
schapen houdt en thans 24 schapen met 2&#13;
lammeren heeft; dat de daarmede behaalde&#13;
winst ongeveer f 200 a f 250 per ooi bedraagt;&#13;
- dat het de bedoeling is dat hij het bedrijf van&#13;
zijn vader zal overnemen; dat hij daarbij de&#13;
gebouwen met ongeveer 7 ha grond, alsmede&#13;
vee en inventaris zal kopen en de resterende&#13;
grond van zijn vader in gebruik zal krijgen;&#13;
dat hij voor een en ander ongeveer f 100 000&#13;
a f 125 000 vreemd kapitaal zal moeten aantrekken en de rest uit eigen middelen kan financieren;&#13;
- dat hij dan zijn huidige baan bij de Rabo&#13;
bank tot 80% zal inkrimpen, hetgeen blijkens&#13;
daarover met zijn werkgeefster gevoerd over&#13;
leg mogelijk is;&#13;
Door Hemminga c.s.:&#13;
- dat zij gezamenlijk een veehouderijbedrijf&#13;
van ongeveer 57 ha exploiteren, dat geheel&#13;
hun eigendom is;&#13;
- dat zij 105 stuks melkvee en 80 stuks jong&#13;
vee hebben;&#13;
- dat zij beschikken over een in 1977 ge&#13;
bouwde ligboxenstal met 110 boxen voor het&#13;
grootvee alsmede plaats voor het jongvee; - dat het met hun bedrijf samenhangende&#13;
melkquotum voor het jaar 1991/1992 ongeveer&#13;
681 000 kilogram is;&#13;
- dat zij ieder jaar ruwvoeder moeten bijkopen,&#13;
met name hooi en snij maïs. 3. Ingevolge het bepaalde in art. 49, lid 3,&#13;
der Pachtwet beslist de pachtkamer op een&#13;
vordering tot indeplaatsstelling als bedoeld in&#13;
het eerste lid van dat artikel naar billijkheid,&#13;
met inachtneming van de overige bepalingen&#13;
van genoemd art. 49.&#13;
4. Bij een beslissing naar billijkheid op een&#13;
vordering tot indeplaatsstelling ex art. 49, lid&#13;
1, der Pachtwet dient acht te worden geslagen&#13;
op alle relevante feiten en omstandigheden.&#13;
Uitgangspunt daarbij is dat, afgezien van de&#13;
bijzondere gevallen als bedoeld in de leden 4,&#13;
5 en 6 van dat wetsartikel, die vordering&#13;
wordt toegewezen tenzij de billijkheid zich&#13;
daartegen verzet.&#13;
5. Van de hiervoor bedoelde bijzondere ge&#13;
vallen is in casu alleen aan de orde of de voor&#13;
gestelde pachter al dan niet voldoende&#13;
waarborgen biedt voor een behoorlijke bedrijfsvoering.&#13;
Naar het oordeel van het hof is de theoretische&#13;
opleiding van de voorgestelde pachter,&#13;
zoals daarvan ten processe is gebleken, zonder&#13;
meer voldoende te achten voor het gaan&#13;
exploiteren van een landbouwbedrijf als het&#13;
onderhavige en mitsdien ook voor de exploitatie&#13;
van de grond in geschil. Zijn praktische&#13;
ervaring is weliswaar beperkt tot het bijstaan&#13;
van zijn vader in de in diens bedrijf voorhanden&#13;
zijnde werkzaamheden en tot het gedurende&#13;
de laatste jaren voor eigen rekening&#13;
houden van enige schapen, maar het hof acht,&#13;
gelet op het totaal van kennis en ervaring van&#13;
betrokkene, daarbij mede in aanmerking nemende&#13;
dat zijn huidige functie hem een goed inzicht heeft gegeven in de verschillende bedrijfseconomische&#13;
aspekten van een boerenbedrijf,&#13;
de voorgestelde pachter capabel tot de&#13;
zelfstandige exploitatie van het door hem beoogde&#13;
bedrijf. Hij biedt mitsdien voldoende&#13;
waarborgen voor een behoorlijke exploitatie&#13;
van het gepachte.&#13;
6. Uit het ten processe aangevoerde blijkt&#13;
dat Te Grotenhuis ondanks het feit dat de 65-&#13;
jarige leeftijd al ruim gepasseerd was, zelf&#13;
standig en voor eigen rekening zijn bedrijf is&#13;
blijven exploiteren. Hieraan doet niet af dat de&#13;
voorgestelde pachter hem bij de feitelijke uit&#13;
voering van de voorhanden zijnde werkzaam&#13;
heden al dan niet regelmatig terzijde stond.&#13;
De voorgestelde pachter is ondanks zijn&#13;
opleiding altijd full-time in een functie buiten&#13;
de landbouw werkzaam geweest. Het werken&#13;
op het bedrijf van zijn vader was beperkt tot&#13;
hulp in zijn vrije tijd, terwijl het voor eigen&#13;
rekening houden van schapen ook hoofdzakelijk&#13;
als vrijetijdsbesteding is aan te merken.&#13;
7. De voorgestelde pachter heeft verklaard&#13;
zijn huidige functie voor 80% te willen hand&#13;
haven. De netto-baten, die te verwachten zijn&#13;
van de - bepaald niet intensieve - exploitatie&#13;
van het door hem van zijn vader over te ne&#13;
men bedrijf zullen, mede gelet op hetgeen&#13;
daaromtrent ten processe is gebleken, niet&#13;
substantieel meer zijn dan een compensatie&#13;
van de inkomensdaling tengevolge van het&#13;
voor 80% gaan werken bij de Rabobank. Zijn&#13;
functie bij die bank blijft voor hem hoofdzaak&#13;
en de voorgenomen exploitatie van het land&#13;
bouwbedrijf, waarvan de grond in geschil bo&#13;
vendien slechts een klein gedeelte uitmaakt,&#13;
zal geheel bijkomend zijn.&#13;
Zulks kan mede worden afgeleid uit het&#13;
feit dat de vordering tot indeplaatsstelling -&#13;
ondanks de leeftijd en de reeds lang geleden&#13;
voltooide agrarische opleiding van de voorgestelde&#13;
pachter - eerst na de pachtopzegging is&#13;
ingediend en pas tijdens het onderhavige geding&#13;
is overgegaan tot het maken van een plan&#13;
voor bedrijfsovername en een bedrij fsopzet.&#13;
8. Gelet op het hiervoor onder 6 en 7 overwogene,&#13;
te zamen en in onderling verband be&#13;
schouwd, is het hof van oordeel dat in casu de&#13;
billijkheid in de weg staat aan toewijzing van&#13;
de vordering van Te Grotenhuis tot inde&#13;
plaatsstelling van zijn zoon Harm als pachter&#13;
in de onderhavige pachtovereenkomst. Mits&#13;
dien is die vordering terecht van de hand ge&#13;
wezen. Slotsom&#13;
Grief II is gegrond voor zover daarin wordt&#13;
opgekomen tegen het oordeel dat de voorgestelde&#13;
pachter onvoldoende waarborgen biedt&#13;
voor een behoorlijke bedrijfsvoering met betrekking&#13;
tot het gepachte. Noch deze grief,&#13;
noch grief I kan evenwel leiden tot vernietiging&#13;
van het vonnis, waarvan beroep, en dat&#13;
vonnis moet worden bekrachtigd met wijziging&#13;
van de gronden als voormeld. Te Grotenhuis&#13;
moet als de ook in hoger beroep in het&#13;
ongelijk gestelde partij worden veroordeeld in&#13;
de kosten van het hoger beroep.&#13;
Rechtdoende in hoger beroep:&#13;
Bekrachtigt het door de pachtkamer van het&#13;
kantongerecht te Heerenveen tussen partijen&#13;
gewezen vonnis van 18 december 1990, waarvan&#13;
beroep, met wijziging van de gronden als&#13;
voormeld.&#13;
Veroordeelt Te Grotenhuis in de in hoger&#13;
beroep tussen partijen gevallen proceskosten&#13;
aan de zijde van Hemminga c.s. tot heden begroot&#13;
op f 300 voor verschotten en f 2400&#13;
voor salaris van de procureur.</content><legacyfootnotes/><footnotes><footnote/></footnotes><auteurs>Mr. Kok, mr. Bierman en mr. Heida en De&#13;
Wolf en ir. Van Leeuwen</auteurs><published>1992-07-20 00:00:00</published><modified>1992-07-20 00:00:00</modified><editiondate>1992-07-20</editiondate><htmlpath>https://denhollander.info/artikel/6625</htmlpath></article>
</articles></edition>
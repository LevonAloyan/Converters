<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1980</searchword><id>6542</id><udhid>UDH:TvAR/6542</udhid><titel>MILIEUSCHADE EN HET AGRARISCH BEDRIJF*)</titel><searchwords><searchword>TvAR 1/1980</searchword><searchword>UDH:TvAR/6542</searchword></searchwords><attachments><attachment><name>1980_nr 1_Artikel_Lambers.pdf</name><extention>pdf</extention><url>https://denhollander.info/download/6315/ci</url></attachment></attachments><inleiding>1. Inleiding&#13;
In een krantenbericht van 12 september 1979' valt te lezen dat een West-duits cementbedrijf alle schade aan groenten en landbouwproducten door thalliumvergiftiging in de omgeving van het bedrijf zal vergoeden. Het lijkt een duidelijk bericht. Een fabriek veroorzaakt door uitstoot van giftige stoffen in de lucht schade aan landbouwproducten. Die fabriek is dan ook aansprakelijk en zal vergoeding moeten betalen. Bij verdere lezing van het bericht blijkt echter dat de zaak kennelijk niet zo eenvoudig is: „Het Ministerie van Arbeid en Sociale Zaken van Noordrijn-Westfalen deelde dinsdag mee, dat de firma zich tot het betalen van schadevergoeding bereid heeft verklaard, zonder zich daartoe nochtans juridisch verplicht te voelen."&#13;
Er is een duidelijk geval van schade, de oorzaak van de schade lijkt ook niet ver te zoeken, er wordt betaald en toch wordt elke juridische aansprakelijkheid afgewezen. Kennelijk zijn er juridische problemen bij het vergoeden van milieuschade. Landbouwers die van die juridische problemen mee kunnen praten zijn de tuinders in het Westland die nu al vele jaren proberen schadevergoeding te verkrijgen voor de vervuiling van de Rijn door zouten die afkomstig zijn van in de Rijn lozende industrieën.&#13;
In een samenleving waar economische expansie, met name in de industriële sector, tientallen jaren een normaal verschijnsel is geweest, zou men verwachten dat het juridisch systeem ingesteld was op het opvangen van de nadelige gevolgen van die ontwikkeling. Zeker waar de economische expansie voortdurend plaatsvond in gebieden waar voordien landbouw plaats had zou men verwachten dat de schade aan het agrarisch bedrijf tengevolge van industriële activiteiten geen problemen meer zou opleveren. De twee genoemde voorbeelden laten al zien dat dat niet zo is.&#13;
Eén van de terreinen waar reeds lange tijd problemen zijn is het onderwerp van dit verhaal: milieuschade bij het agrarisch bedrijf.&#13;
Ingegaan zal worden op de relatie milieuschade-agrarisch bedrijf en op de verschillende juridische mogelijkheden en onmogelijkheden tot vergoeding van die schade. Allereerst komen aan de orde de mogelijkheden die het privaatrecht biedt door middel van de actie wegens onrechtmatige daad en door middel van arbitrage. Daarna zal aandacht worden besteed aan de publiekrechtelijke mogelijkheden van schadevergoeding. Naast de schade bij het agrarisch bedrijf tengevolge van milieuverontrei-niging moet ook aan het complement daarvan aandacht besteed worden: schade bij het agrarisch bedrijf ten gevolge van eisen van milieubeleid; eisen die dienen ter voorkoming van milieuschade. Het gaat om een vorm van schadevergoeding bij rechtmatige overheidsdaad, die thans in Neder-land met name voor het agrarisch bedrijf van belang is nu in het Parlement een wijziging van de Hinderwet in behandeling is waarbij voorgesteld wordt om een dergelijke schadevergoeding op te nemen.&#13;
Het primaire onderwerp van dit preadvies is vergoeding van schade aan de landbouw veroorzaakt door industriële milieuverstoring. Een begrip dat in dit verband de laatste jaren steeds meer gebruikt wordt is het begrip milieuschade. Of dommage écologique2 dan wel environmental damage. Het is nodig om van dit begrip een omschrijving te geven, daar anders wel-licht misverstanden kunnen ontstaan, daar noch in enige wet noch in juris-prudentie de term reeds is gebruikt. Onder milieuschade wordt verstaan:&#13;
- schade aan de kwaliteit van water, bodem en lucht; schade aan dieren en planten afzonderlijk dan wel aan ecosystemen als geheel; schade aan de fysieke omgeving van mensen, veroorzaakt door mensen;&#13;
- schade aan de gezondheid van de mens en aan zijn bezittingen veroor- zaakt door de aantasting van zijn fysieke omgeving door verontreini- ging, door vormen van hinder of door directe ingrepen in die omgeving tengevolge van menselijk handelen.&#13;
Uit de gegeven omschrijvingen van het begrip milieuschade valt een aan-tal inperkingen af te leiden:&#13;
1) In de eerste plaats moet een onderscheid gemaakt worden tussen ener- zijds schade aan het fysieke milieu zelf, dat wil zeggen verontreiniging van de lucht, teloor gaan van planten en diersoorten en anderzijds schade aan de mens of zijn belangen tengevolge van schade aan het milieu. De directe schade aan het milieu valt onder het eerste deel van de omschrijving, de in directe schade via het milieu aan de mens of zijn goederen onder het tweede deel.&#13;
2) Ten tweede valt onder dit begrip milieuschade niet schade tengevolge van bepalingen van milieubeheer. Er is wel eens verwarring als schade ten gevolge van het opleggen van bijvoorbeeld een Hinderwetvergunning wordt aangeduid als milieuschade voor de betrokkene. In een dergelijk ge val gaat het om maatregelen ter voorkoming van milieuschade in het alge meen die aan de betrokkene vermogensschade veroorzaken.&#13;
3) Ten derde is een essentiële beperking in de omschrijving dat de schade uiteindelijk moet zijn veroorzaakt door menselijk handelen. Onder milieu schade valt niet schade veroorzaakt door natuurlijke rampen zoals overstromingen en aardbevingen. Dergelijke gebeurtenissen veroorzaken scha-de, maar mogelijke vergoedingen vallen zelden binnen een bestaand juri-disch systeem; er wordt meestal gebruik gemaakt van ad-hoc fondsen.&#13;
Milieuschade is niet nieuw, ook niet milieuschade aan of milieuschade veroorzaakt door het agrarisch bedrijf. In de late middeleeuwen was er in de steden een voortdurende toestand van verontreiniging. De stedelijke besturen probeerden telkenmale door verordeningen de zaak in de hand te houden en zij kwamen daarbij op twee manieren in conflict met de boeren. Allereerst was er de aanwezigheid van de boeren met hun vee en hun mest-hopen in de bebouwde kom. Het aantal bepalingen over het uit de stad houden of brengen van varkens, koeien of ander schrikwekkend gedierte zijn talrijk.3 Een probleem dat wij heden opnieuw kennen bij de problemen van de intensieve veehouderij en de afstand tot de dorpskern.&#13;
Het tweede herkenbare probleem is dat de stedelijke besturen de ergst stinkende industrieën de poort wezen en hen buiten de muren op het aan-grenzende platteland plaatsten.4&#13;
Het essentiële verschil met problemen rond milieuverontreiniging toen en nu is gelegen in zowel de omvang als de aard van de schade. De graad van industrialisatie in de huidige samenleving is zo hoog geworden dat veront-reiniging en de daarmee samenhangende schade niet meer incidenteel is. Schade aan het agrarisch bedrijf is daardoor ook niet meer een incidenteel verschijnsel. Daarnaast is door de verandering in de aard van de productie-methoden, waaronder de overweldigende ontwikkeling van chemische technieken, de aard van de verontreinigingen en daarmee de aard van de aantastingen veranderd.</inleiding><content>2. De privaatrechtelijke weg&#13;
Indien er milieuschade optreedt op het agrarisch bedrijf zal men voor herstel of vergoeding van de schade moeten nagaan of een vordering op grond van artikel 1401 BW mogelijkheden biedt. Gelet op de omvang en de aard van de huidige schade zal het de vraag zijn of het klassieke privaatrechtelijke systeem nog oplossingen kan bieden. Die vraag kan beantwoord worden aan de hand van de jurisprudentie. Daarbij zal men zich niet kunnen beperken tot het agrarisch bedrijf, het aantal gepubliceerde casus op dat punt is te gering. De relevante vragen over de toepassing van artikel 1401 zijn ook in andere gevallen van milieuschade hetzelfde.&#13;
Om in aanmerking te kunnen komen voor schadevergoeding op grond van artikel 1401 moet aan een viertal eisen voldaan worden:&#13;
1. de daad moet onrechtmatig zijn;&#13;
2. de dader moet schuldig zijn; 3. er moet een oorzakelijk verband tussen daad en schade zijn;&#13;
4. er moet schade zijn.&#13;
Deze vier eisen hangen natuurlijk voor een belangrijk deel samen. Zozeer zelfs dat soms in de jurisprudentie geen duidelijke onderscheidingen daar-tussen worden aangebracht. Dit neemt niet weg dat het nodig is om kort naar ieder van de vier genoemde vragen te kijken. Immers de vraag of de privaatrechtelijke weg bij moderne milieuschade nog bruikbaar is, zal on-der meer afhangen van de werking van de vordering op grond van 1401 en daarmee van de problemen die zich voordoen bij de beantwoording van vragen over schuld, schade, causaliteit en onrechtmatigheid. Mochten er moeilijkheden blijken dan zal het nodig zijn in meer moderne systemen aan die moeilijkheden het hoofd te bieden.&#13;
2.1. Schade&#13;
Zonder schade geen schadevergoeding. Het klink als het intrappen van een open deur. Toch is dat niet zo. Wat de één als schade ervaart zal de an-der als een groot winstpunt ervaren. Het twistpunt wat nu precies schade is doet zich met name bij milieuschade dagelijks voor. Een landbouwer zal, als hij met behulp van bestrijdingsmiddelen het onkruid uit zijn graan ver-wijdert niet aan schade denken, terwijl een naastwonende ijveraar voor een biologisch-dynamische tuinbouwmethode zal menen dat ernstige schade is toegebracht. In de afgelopen decennia heeft zich een ontwikkeling in de ju-risprudentie voorgedaan waarbij oorspronkelijk alleen zaakbeschadiging erkend werd, maar nu ook hinder in vele vormen aanvaard wordt als scha-de. Het is de zaakbeschadiging die voor het agrarisch bedrijf het belang-rijkste is. Het verloren gaan van landbouwgewassen, het ziek worden of sterven van vee tengevolge van verontreiniging van bodem, water of lucht zijn de meest voorkomende en bekende gevallen. Dergelijke vormen van milieuschade zijn ook bekend uit de jurisprudentie; bijvoorbeeld:&#13;
- schade aan een landbouwbedrijf tengevolge van de neerslag van fluor, kopersulfaat en dergelijke;&#13;
- schade aan landbouwgewassen door bespuiting van een naastliggend landbouwterrein met bestrijdingsmiddelen;&#13;
- schade aan een boomgaard doordat vogels worden aangetrokken door een naastliggende vuilstortplaats;&#13;
- schade aan een bos door wateronttrekking aan de grond.5&#13;
Deze zaaksbeschadiging geldt niet alleen voor de eigenaar die gebruik kan maken van een vordering op grond van artikel 625 Burgerlijk Wet-boek. Ook huurders, pachters of anderen wier vermogensrechten geschon-den worden kunnen hun belangen naar voren brengen. In de praktijk van de laatste decennia doen zich echter weinig problemen voor op het punt van de basis van de vordering, doordat altijd gebruik wordt gemaakt van een vordering op grond van artikel 1401. Deze vordering heeft zich ontwik-keld tot een vordering wegens inbreuk op de in de maatschappij vereiste zorgvuldigheid ten aanzien van een anders goederen of belangen. Men hoeft zich dus niet de vraag te stellen of men een expliciet wettelijk geba-seerd recht heeft zoals een eigendomsrecht.&#13;
Op zich heeft de ontwikkeling van de jurisprudentie rond artikel 1401 BW daarmee ruimte geschapen voor velerlei soorten vorderingen op het ge-bied van milieuschade. Moeilijker wordt het als het gaat om schade die in de toekomst ligt. Een situatie die zich met name voordoet bij lozingen van toxische stoffen waarvan men de werking nog onvoldoende kent. Hoewel in principe toekomstige schade in het nederlandse privaatrecht wordt er-kend is daar toch een grens aan. Nu moet bewezen worden dat in de toe-komst schade plaats zal vinden. Dit is veelal niet goed mogelijk door ge-brek aan kennis en ervaring met de betreffende stoffen.&#13;
Nog moeilijker wordt het als het gaat om een vorm van schade die niet door iedereen als schade wordt gezien. Ik noemde al het voorbeeld van de bestrijdingsmiddelen. Dit verschil in opvatting zal in de komende jaren ook binnen de agrarische wereld toenemen. Het is voor de rechter in een derge-lijke situatie niet goed mogelijk schade vast te stellen. Op dit probleem wordt hieronder nader ingegaan in de paragraaf „onrechtmatigheid".&#13;
Is in het voorgaande de nadruk gelegd op zaakbeschadiging, de meeste jurisprudentie speelt rond het begrip hinder. Op het punt van schade heeft dit echter voor het agrarisch bedrijf weinig consequenties. Het wordt an-ders als men niet zozeer schade aan eigendommen of inbreuk op subjectie-ve rechten wil voorkomen of vergoed wil zien, maar schade aan het milieu zelf wil voorkomen. Dergelijke schade is vaak niet schade in de zin van art. 1401. Een voorbeeld: Indien een landbouwer fluoruitstoot op zijn weiland krijgt zal hij, als hij weet welke fabriek verantwoordelijk is voor die uit-stoot, met een redelijke kans op succes een vordering tegen die fabriek kun-nen instellen wegens schade aan zijn gewas en zijn vee. Als echter diezelfde boer, omdat hij lid is van een vogelbeschermingsvereniging een schade-vordering tegen de fabriek instelt wegens schade aan de vogelstand maakt hij weinig kans op succes, omdat hij naar de opvatting van de huidige juris-prudentie geen schade lijdt.&#13;
2.2. Schuld&#13;
De schuldvraag ligt in gevallen van milieuschade niet anders dan bij an-dere gevallen van een vordering wegens onrechtmatige daad. In normale gevallen zal de schuldvraag geen probleem opleveren als bekend is wie de handeling die schadeveroorzakend was heeft verricht. Maar men zal moe-ten waken voor het al te automatisch aannemen van schuld. Zo is in een ge-val van waterverontreiniging het volgende opgemerkt: De stelling dat de eigenaar van een hoger liggend erf het risico zou hebben te dragen van aan een eigenaar van een lager gelegen erf toegebrachte schade tengevolge van vuillozing in een beek, werd verworpen.6 Men zou immers een risico-aansprakelijkheid aannemen die in het nederlandse recht slechts op basis van uitdrukkelijke wettelijke bepaling mogelijk is.&#13;
Dat het echter niet nodig is iemands schuld expressis verbis vast te stellen bleek ook in een geval van waterverontreiniging.7 Men kan ten aanzien van de privaatrechtelijke schuldvraag in het algemeen concluderen dat geen uit-drukkelijke bewijsvoering nodig is, tenzij de omstandigheden van het con-crete geval die schuld niet zonder meer aannemelijk maken of de gedaagde met betrekking tot zijn schuld de schijn niet tegen zich heeft. Maar juist deze conclusie kan toch in gevallen van milieuschade tot problemen leiden en met name bij gevallen van industriële verontreiniging. Men denke aan luchtverontreiniging die afkomstig is uit een ver verwijderd gebied. Men denke ook aan nieuwe vormen van bodem- of luchtverontreiniging die ont-staan tengevolge van vermenging van of reacties tussen stoffen die van ver-schillende bronnen afkomstig zijn. Een goed voorbeeld is te vinden in een uitspraak van het Hof 's-Gravenhage:8 In het Rijnmondgebied was een ze-vental chemische fabrieken gedagvaard door een groenteteler. De Recht-bank legde aan deskundigen de vraag voor of één der bedrijven dan wel meerdere en zo ja welke verantwoordelijk waren. De deskundigen waren niet tot antwoorden in staat.&#13;
Op zich behoeft overigens het feit dat er meerdere veroorzakers van de schade zijn geen beletsel te vormen; ieder van hen kan aansprakelijk gesteld worden voor de gehele schade. Een fabriek die door fluoruitstoot schade had veroorzaakt bij een veeteeltbedrijf had dan ook geen succes met haar verweer, dat zij niet de enige inrichting was die aan het getroffen bedrijf schade had veroorzaakt door fluoruitstoot.9&#13;
2.3. Oorzakelijk verband&#13;
Waar de schuldvraag het verband tussen daad en dader betreft, gaat het bij de causaliteitsvraag om het verband tussen daad en schade. Men moet hierbij de causaliteitsvraag in twee delen splitsen:&#13;
a. Het fysiek causaal verband tussen daad en schade.&#13;
b. Het juridisch causaal verband tussen daad en schade. Fysiek causaal verband.&#13;
Is het in veel gevallen al moeilijk om een bepaald verband vast te stellen tussen een bepaalde handeling of gebeurtenis en daarna optredende schade, in het geval van milieuschade is dit zelfs vaak bijzonder moeilijk zo niet soms onmogelijk. Bij het bestuderen van de jurisprudentie merkt men dat er een gradueel verschil aanwezig is tussen gevallen van waterverontreini-ging en gevallen van luchtverontreiniging. In gevallen van waterverontrei-niging is men kennelijk eerder in staat een causaal verband te leggen. Dit is terug te voeren op de fysieke situatie, waarbij het controleren van gebeurte-nissen in een waterloop die begrensd is eenvoudiger is dan het controleren van gebeurtenissen in het ongrijpbare medium lucht.&#13;
In het hiervoor geciteerde geval van de groenteteler achtte de rechtbank het na bijna tien jaar procederen niet bewezen dat de schadeverschijnselen waren veroorzaakt door gassen of stoffen die afkomstig waren van de ge-daagde fabrieken. De rechtbank concludeerde dat uit het deskundigen-rapport onvoldoende kon worden afgeleid dat... etc. Hier komen we bij een van de kernproblemen van de vergoeding van milieuschade via de privaatrechtelijke weg. De bestaande eisen van bewijs van causaliteit zijn zodanig zwaar, dat bij de vaak gebrekkige kennis van gebeurtenissen in wa-ter, bodem of lucht tengevolge van industriële uitstoot niet voldaan kan worden aan de eisen die het procesrecht aan de bewijsvoering stelt. Er is een toenemend aantal stoffen dat gebruikt wordt in de industrie en dat uit-gestoten wordt, er is sprake van toenemende complexiteit, terwijl onze ken-nis over invloeden en gevolgen van die stoffen achterblijft. Het doet den-ken aan het probleem van de tovenaarsleerling.&#13;
Dit probleem geldt ook voor het agrarisch bedrijf. Ik mag wel zeggen vooral voor het agrarisch bedrijf, omdat dit de laatste jaren vaak een voor-trekkersrol heeft gespeeld in processen over milieuschade, doordat, zoals in de paragraaf „schade" is gezegd, in het agrarisch bedrijf nog duidelijk her-kenbare zaaksbeschadiging aanwezig is. Men denke aan het Rijnproces, aan een aantal processen van de Waddenvereniging, die ook in samenwer-king met boeren zijn gevoerd (en verloren). Waar een fabriek een vat gif in een sloot leeggooit en vervolgens de koeien van de buurman het afleggen met vergiftigingsverschijnselen die behoren bij de inhoud van het geleegde vat, kan men verwachten dat er een redelijke kans op acceptatie van causa-liteit is. Maar in iets ingewikkelder gevallen is hiervan geen sprake meer.&#13;
Juridische causaliteit.&#13;
De aansprakelijkheid voor een schade voortvloeiend uit een handeling wordt in het recht niet alleen bepaald door een direct fysiek causaal verband. Het gaat mede om de vraag of de schade te voorzien was. Deze voor-zienbaarheid is een geobjectiveerd begrip: dan pas wordt de aansprakelijk-heid voor de schade aangenomen, indien die schade het redelijkerwijs te verwachten gevolg van de verrichte handeling was. Men spreekt wel van de leer van de adequate veroorzaking.&#13;
Het is hier niet de plaats om uitgebreid in te gaan op de ontwikkeling van de causaliteitstheorieën in het Nederlands recht.10&#13;
Volstaan kan worden met de constatering dat de eis van voorzienbaar-heid gevolgen heeft voor gevallen van milieuschade. Juist in die gevallen zal er een gebrek aan kennis zijn, zullen er nieuwe technische ontwikkelingen zijn, zullen er ook veel onverwachte gevolgen zijn die redelijkerwijs niet te verwachten waren.&#13;
Zo werd in het aangehaalde geval van de groenteteler in het Westland ook gezegd dat de schade niet voorzienbaar was.&#13;
Gelukkig is sinds 1970 de leer van de adequate veroorzaking in Nederland verlaten, sinds het zogenaamde Waterwinarrest," althans zij is verzacht. Uit sinds 1970 gepubliceerde jurisprudentie op dit punt blijkt dat een weinig duidelijk criterium gehanteerd wordt bij het berekenen van de schade aan de dader. Hoe deze jurisprudentie geïnterpreteerd moet worden is niet duidelijk. De schrijvers12 verschillen van mening. Voor de gevallen van milieuschade echter valt wel een voorzichtige conclusie te trekken.&#13;
Naarmate een handeling gevaarlijker is en meer risico's met zich mee-brengt, wordt de eis van voorzienbaarheid zwakker. De ontwikkeling van de jurisprudentie in die richting is ook al te vinden in uitspraken van lagere rechters van voor 1970.13 Men zal echter niet kunnen spreken van een risico-aansprakelijkheid, omdat daarvoor in beginsel een wettelijke basis nodig is. De band tussen daad en aansprakelijkheid wordt geen automatisme.&#13;
Dit — hoewel wellicht begrijpelijk uit een oogpunt van zuiverheid van een aansprakelijkheidsleer — handhaven van een eis van voorzienbaarheid betekent een beperking van de mogelijkheden tot het verkrijgen van ver-goeding van milieuschade.&#13;
2.4. Onrechtmatigheid&#13;
Een handeling moet onrechtmatig zijn. Sinds 1919 kennen we in Neder-land het rijtje: strijd met de wet, strijd met de rechtsplicht, strijd met de goede zeden, strijd met de zorgvuldigheid die in het maatschappelijk ver-keer ten aanzien van een anders persoon of goed is vereist; een rij van mo-gelijke bronnen van onrechtmatigheid waarvan vooral de zorgvuldigheidsnorm de mogelijkheid heeft gegeven om een leerstuk van onrechtmatige hinder te ontwikkelen.&#13;
Behalve in gevallen van zeer duidelijke zaaksbeschadiging is de kern-vraag in gevallen van milieuschade of er overlast aanwezig is. Daarmee is de noodzaak aanwezig tot afweging van belangen, tot afweging van relatie-ve posities van betrokkenen. Het zal dan ook altijd slechts eerst in een con-creet geval mogelijk zijn om vast te stellen of er sprake is van overlast. Toch zijn er wel een aantal algemene regels te distilleren uit de juris-prudentie:&#13;
a. hinder, lawaai en stank wordt eerst dan onrechtmatig als ze ernstig is en indien ze overlast veroorzaakt;&#13;
b. bij het bepalen van het a! dan niet afwezig zijn van overlast spelen de plaatselijke omstandigheden een rol. Wat is de functie van het hinder- veroorzakende object, wat is de functie van het hinderondervindende object (persoon)?&#13;
c. in hoeverre maakt de maatschappelijke noodzakelijkheid van het hinderveroorzakend object het noodzakelijk dat het hinderondervin- dende object die lasten draagt?&#13;
d. een overheidsvergunning tot het verrichten van een hinderveroorzaken- de handeling hoeft nog niet te betekenen dat er geen onrechtmatigheid is;&#13;
e. het relatieve belang van het veroorzaken van hinder en het ontvangen van hinder is zeer belangrijk bij het afwegen of er onrechtmatigheid is.&#13;
Bij het zien van deze reeks van uitgangspunten valt op dat de relatieve posi-tie van betrokkenen erg belangrijk is en dat er ruimte wordt geschapen voor de maatschappelijke noodzaak van de schadebrengende activiteit.&#13;
Ik moet mij dan ook aansluiten bij Jurgens die in zijn boek Industriële hinder14 tot de conclusie komt dat de nederlandse privaatrechterlijk opvat-tingen omtrent de geoorloofdheid van overmatige hinder tenderen naar een vrijheid van exploitatie en ruimte geven aan economische expansie boven een schoon milieu.&#13;
2.5. Invloed van de vergunning&#13;
Begint het leerstuk van hinder met de zaak van Krul Joosten15 waar een beroep op een vergunning als verweer wordt afgewezen, lange tijd daarna heeft op dat punt onduidelijkheid bestaan. In het Lekkerkerker-Vermeulen arrest is echter opnieuw door de Hoge Raad16 gezegd dat de aansprakelijk-heid voor de schade niet werd weggenomen door de voor de schadeveroor-zakende handeling aanwezige vergunning. Een standpunt dat voor degene die schade lijdt bevredigend zal zijn. Uit een oogpunt van milieubeheer óók een bevredigend standpunt, daar de vergunning er kennelijk niet in geslaagd is te voorkomen dat er milieuschade ontstond, waartegen nu op-gekomen kan worden door middel van het vragen van een verbod voor de toekomst.&#13;
Deze situatie zal echter veranderen bij de invoering van het nieuwe Boek 5 en 6 van het Burgerlijk Wetboek. In artikel 5.4.0. wordt weliswaar duide-lijker dan nu gesteld dat eigendom op zich nog geen rechtvaardiging is voor het veroorzaken van milieuschade, maar in artikel 6.3.1.5b. wordt gezegd dat hinder die op grond van artikel 1401 onrechtmatig zou zijn, moet wor-den geduld als deze in het algemeen belang is. Het „algemeen belang" is volgens de oorspronkelijke M.v.T. bij het wetsontwerp in die gevallen aan-wezig waar een vergunning voor de handeling is verleend. Hoewel in die ge-vallen op grond van dezelfde bepaling dan een schadevergoeding moet wor-den toegekend, lijkt het mij een bepaling die uit een oogpunt van voorko-ming en bestrijding van milieuschade zeer nadelig is. Het lijkt mij ook een bepaling die voor het agrarisch bedrijf nadelig kan zijn. Immers, dit heeft meestal meer belang bij het voorkomen van of stopzetten van een bepaalde vorm van schade dan bij een vergoeding. Een gebied dat voortdurend ver-ontreinigd is, is niet meer te gebruiken of er nu vergoeding wordt gegeven of niet.&#13;
De tendens om handelingen in „het algemeen belang" toe te staan, ook als zij schade veroorzaken, komt tegenwoordig in meer wetten naar voren. Zo is in de nieuwe Grondwaterwet een artikel opgenomen,17 dat de eigena-ren van onroerende goederen die schade ondervinden van grondwater-onttrekking of van infiltratie, die onttrekking of infiltratie moeten gedo-gen. Weliswaar is ook hier schadevergoeding gewaarborgd - zelfs tot aan de verplichting om het onroerend goed over te nemen als de oorspronkelij-ke eigenaar er niets meer aan heeft — maar er kan geen verbod gevraagd worden aan de rechter om de schade te stoppen.&#13;
3. Minnelijke schikking&#13;
Uit het voorgaande blijkt wel dat de weg via de vordering op grond van artikel 1401 BW de nodige moeilijkheden kent. Naast de genoemde proble-men moet men ook niet de meer praktische problemen vergeten. Het voe-ren van lange tot zeer lange, van dure tot zeer dure procedures is geen zaak die aan velen gegeven is.&#13;
Het is dan ook niet vreemd dat in die gebieden waar het eerst frequent gevallen van milieuschade voorkwamen naar wegen gezocht is om de gang naar de rechter te vermijden. Het is ook hier dat door land- en tuinbouw een voortrekkersrol is vervuld. Sinds 1954 bestaat er een schaderegeling in het IJmondgebied18 tussen Hoogovens en de bloembollenkwekers, waarbij de kwekers fabrieksgassen boven hun gebieden dulden waaruit fluor-waterstofverontreiniging kan ontstaan. De schade wordt geïnventariseerd door experts, waarna de vergoeding wordt uitgekeerd aan het Koninklijk Verbond van Bloembollenkwekers dat het bedrag over de verschillende bollenbedrijven verdeelt.&#13;
Vergelijkbare regelingen bestonden en bestaan langs het kanaal Ter-neuzen-Sas van Gent, het Sloegebied en bij Delfzijl (Aldel). Daar wordt ge-bruik gemaakt van een commissie bestaande uit vertegenwoordigers van de betrokken industrie en van de landbouw en een onafhankelijke expert. Voor zover valt na te gaan hebben deze regelingen altijd goed gefunctio-neerd. Deze fondsen hebben het duidelijke voordeel dat ook als de schuld niet in rechte vaststond of als de herkomst van de verontreiniging niet vol-ledig duidelijk was toch een vergoeding kon worden gegeven.&#13;
Dat het bij dergelijke regelingen om belangrijke bedragen kan gaan blijkt al uit het feit dat rond 1970 jaarlijks in het IJmondgebied ongeveer een kwart miljoen gulden werd uitgekeerd.19&#13;
4. Publiekrechtelijke regelingen&#13;
4.1. Inleiding&#13;
Uit de voorstaande paragrafen is wel gebleken dat de klassieke privaat-rechtelijke weg de nodige problemen oplevert. Daarbij komt dat tot nu toe slechts gesproken is over schade tengevolge van verontreiniging of hinder. De schade tengevolge van industrialisatie aan de landbouw is echter veel ruimer geweest. De enorme expansie van het industrieareaal heeft een grote aanslag op het beschikbare landbouwgebied gedaan. De bijbehorende infrastructuur in de vorm van wegen, pijpleidingstraten, spoorwegen etc. etc. brengt niet alleen ruimtebeslag met zich mee, maar heeft ook vaak ver-snippering van percelen, moeilijker bereikbaarheid en slecht bruikbare kavels tot gevolg gehad.&#13;
Dit alles heeft betekend dat er in toenemende mate allerlei vormen van schadevergoeding op basis van vele wetten van toepassing zijn in de agrari-sche wereld. Het zou te ver voeren om de uitgebreide reeks van schade-vergoedingsregelingen die op dit moment in de Nederlandse wetgeving te vinden is en waar het agrarisch bedrijf mee in aanraking komt, te gaan ver-kennen. Drie regelingen wil ik eruit nemen als representanten van verschil-lende vormen van schade die het agrarisch bedrijf ondervindt als gevolg van industriële expansie: 1. Allereerst het Fonds Luchtverontreiniging als voorbeeld van een publiekrechtelijke regeling van vergoeding voor milieuschade.&#13;
2. De toepassing van artikel 49 Wet inzake de Ruimtelijke Ordening bij uitbreiding van een industrieterrein.&#13;
3. De voorgestelde regeling in de Hinderwet voor vergoeding van schade als gevolg van milieubeleidsbepalingen.&#13;
Voordien echter de vraag waarom op het gebied van milieuschade rege-lingen van publiekrechterlijke aard noodzakelijk zijn. Bleek, zoals gezegd in de vorige paragrafen, dat de privaatrechtelijke weg niet goed functio-neerde, dit hoeft nog niet te betekenen dat de behoefte aan schadevergoe-ding groot is. Het is zeer moeilijk om een overzicht te krijgen van de om-vang van de milieuschade. Men kan slechts werken aan de hand van indica-ties. Een goed voorbeeld is het Rijn-proces. De financiële schade aan tuin-bouw als gevolg van vervuiling van de Rijn door zouten wordt in het West-land op 8 miljoen gulden per jaar geschat (prijzen van 1969). De schade aan de bloemkweekcultures rond Aalsmeer als gevolg van dezelfde soort vervuiling wordt geschat op 5 miljoen gulden per jaar.&#13;
Een ander voorbeeld uit een geheel andere sfeer. Zowel in Nederland als Engeland zijn studies verricht naar de waardedaling van huizen rond vlieg-velden. Hoewel problemen op het gebied van statistiek en controleerbaar-heid van gegevens niet geheel op te lossen waren, werd toch een verlies in waarde van die huizen tot 50% aangetoond.&#13;
Een weer andere benadering is om te kijken naar de totale schade van de milieuverontreiniging. Volgens de OESO20 varieert de schade tengevolge van milieuverontreiniging in de OESO landen tussen de drie en vijf procent van het nationaal inkomen van die landen. Bestrijdingskosten daarentegen liggen volgens de OESO in de orde van grootte van 1 a 2% van het natio-naal inkomen. Dit laatste is voor Nederland een bedrag van ongeveer 3000 miljoen gulden in 1979.21 Die bestrijdingskosten zullen oplopen tot 5000 miljoen gulden (1,5% van het BNP) in 1985.&#13;
Het gaat dus om zeer grote bedragen. In termen van geld is hier een eco-nomisch probleem van de eerste orde voor ons gedeponeerd. Immers het gerechtvaardigde vermoeden bestaat dat slechts een zeer gering gedeelte van de kosten van milieuschade wordt vergoed. Ook op dat punt is het zeer moeilijk om betrouwbare cijfers te vinden. Enkele bedragen en aanwijzin-gen:&#13;
- in 1976 betaalde het Fonds Luchtverontreiniging ƒ 72.067,63; in 1977 ƒ2.139,24;&#13;
- de jaarlijkse betalingen rond 1970 waren in de Umond ongeveer een kwart miljoen per jaar; - van de duizenden gepubliceerde uitspraken in de Nederlandse Jurispru-dentie van 1910 tot 1976 betroffen er 78 gevallen van milieuschade; hier-van werd de helft (41) gewonnen. Hoewel het hier natuurlijk niet betreft alle gevallen van milieuschade die door de rechtbanken behandeld zijn, lijkt het mij toch een indicatie voor de kleine aantallen geslaagde vorde-ringen wegens milieuschade.&#13;
Bovenstaande cijfers zijn waarschijnlijk geen betrouwbare aanduiding voor het werkelijke bedrag dat aan vergoeding wegens milieuschade wordt uitgekeerd, maar zij maken wel duidelijk dat indien de schattingen van de OESO juist zijn bijna de volledige schade onvergoed blijft.&#13;
Dit betekent zowel doorbreking van het beginsel „de vervuiler betaalt", dat internationaal aanvaard is, als een vertekening van de economische werkelijkheid doordat kosten niet berekend worden, doordat verliezen door schade niet verhaalbaar zijn.&#13;
Een dergelijk probleem van milieuschade is een maatschappelijke aange-legenheid geworden waarvoor ook oplossingen gevonden zullen moeten worden, die vanuit de gemeenschap en met name vanuit de overheid wor-den geïnitieerd en gestuurd.&#13;
4.2. Fonds Luchtverontreiniging&#13;
De eerste regelingen waarbij de regels van artikel 1401 vanuit het publiek recht aangevuld werden waren de Wet aansprakelijkheid olieverontreini-ging en de Wet aansprakelijkheid kernenergie. Beide zijn gebaseerd op in-ternationale verdragen en scheppen zowel een risico-aansprakelijkheid als een maximumbedrag ter uitkering. Dat maximum is dan tevens gegaran-deerd.&#13;
Bij de totstandkoming van die nieuwe milieuhygiënewetten rond 1970 is het het Fonds Luchtverontreiniging geweest dat een geheel nieuwe moge-lijkheid bood tot vergoeding van milieuschade. De wetgever heeft dit Fonds Luchtverontreiniging ingesteld mede op verzoeken daartoe vanuit de agrarische wereld, waar ervaring was opgedaan met de in par. 3 genoemde private regelingen.&#13;
Het Fonds is gebaseerd op artikel 64 van de Wet inzake de luchtveront-reiniging.21" In dat artikel wordt de mogelijkheid gegeven dat aan diegenen die schade lijden tengevolge van luchtverontreiniging boven Nederland een vergoeding kan worden gegeven als er niet op andere manier in een redelij-ke tegemoetkoming kan worden voorzien. De vergoeding wordt naar bil-lijkheid bepaald. De termen „redelijkerwijze" en „naar billijkheid" slui-ten volledig aan bij de terminologie van de schadevergoedingsregelingen zoals die enkele jaren voordien waren opgenomen in de Wet op de Ruimte-lijke Ordening, de Natuurbeschermingswet en de Boswet.&#13;
Het Fonds is onder beheer van de Minister van Volksgezondheid en Milieuhygiëne — daarvoor zijn speciale ambtenaren aangewezen — en wordt o.a. gefinancierd met een gedeelte van de opbrengsten van heffingen inzake luchtverontreiniging.&#13;
Het Fonds is een goed voorbeeld voor een publiekrechtelijke schade-vergoedingsmogelijkheid aanvullend op het privaatrecht. Dit publiek-rechtelijke karakter van het Fonds is belangrijk omdat daardoor wordt be-paald welke methoden en criteria zullen worden gebruikt om schade te er-kennen en de hoogte ervan te bepalen. Het is dan ook onbegrijpelijk dat door sommigen22 een privaatrechtelijk karakter aan dit Fonds wordt toege-kend. Daarmee worden zowel de aard als de bedoelingen ervan miskend. De tekortkomingen van de privaatrechtelijke weg zijn algemeen erkend; men neemt die tekortkomingen niet weg door een regeling die bedoeld is om ruimere schadevergoeding mogelijk te maken weer binnen de grenzen van het privaatrecht te brengen. Bovendien is uitkering door een Fonds in beheer bij een Minister, onder toepassing van criteria van redelijkheid en billijkheid op geen enkele wijze privaatrechtelijk te noemen.&#13;
Dit neemt niet weg dat het gebruik van het Fonds tot op heden niet erg indrukwekkend is geweest. In de periode van september 1972 tot 31 decem-ber 1973 waren er 103 aanvragen waarvan er drie werden toegewezen. Van die 103 claims betrof het merendeel lakschade bij auto's. In 1976 werden zes nieuwe vorderingen ingediend, alle wegens lakschade bij auto's.&#13;
In datzelfde jaar werden er negen uitkeringen gedaan. Al die negen ge-vallen betroffen landbouwschade:&#13;
- schade aan spruitkool in Maasdijk met een onbekende veroorzaker; bedrag ƒ 34.587,60.&#13;
- schade door fluorose bij runderen; onbekende veroorzaker; bedrag ƒ 12.202,-.&#13;
- zeven gevallen van schade aan sla in Huissen (Gld.); in totaal ƒ15.199,92.&#13;
In dit geval was de veroorzaker bekend. Maar omdat de mogelijkheden tot levering van bewijs te gering werden geacht, werd geen vordering (door het Fonds) tegen dit bedrijf ingesteld.&#13;
In 1977 vond er één uitbetaling plaats bij een geval van astmatische bron-chitis.&#13;
Van 1972 t/m 1977 waren er 19 meldingen van schade aan gewassen bij het Fonds en 6 meldingen van schade aan dieren.&#13;
Het beeld is duidelijk: in de eerste vijfjaar van het bestaan van het Fonds is er slechts een zeer beperkt gebruik van gemaakt.23 Met ingang van 1978 heeft zich een verandering voorgedaan doordat in dat jaar alleen al uit de agrarische sector voor bijna ƒ 500.000,- aan schade bij het Fonds werd gemeld.24 Volgens de memorie van toelichting op de begroting 1980 werd dit veroorzaakt door twee periodes van duidelijk verhoogde concentraties van luchtverontreiniging in oktober en november 1978.&#13;
Het toepassen van de wettelijke regelingen met betrekking tot het Fonds is in de praktijk vrij moeilijk gebleken.25 Aldus een passage in het Indicatief Meerjarenprogramma luchtverontreiniging 1976-1980. „Om ongewenste precedentwerking te voorkomen is er met betrekking tot de uitkeringen uit het Fonds tot nu toe een voorzichtig beleid gevoerd, hetgeen mede de oorzaak is van het geringe aantal tot dusver gedane uitkeringen."&#13;
De indruk bestaat dat een te voorzichtig beleid is gevoerd, waarbij mis-schien nog ongewilde herinneringen aan privaatrechtelijke regels onnodig tot beperking aanleiding hebben gegeven.&#13;
In het IMP lucht worden de volgende uitgangspunten voor toekenning van schade genoemd:&#13;
- er moet een bepaalde gebeurtenis zijn, schade tengevolge van een min of meer blijvende situatie wordt niet vergoed;&#13;
- tot schade die redelijkerwijs ten nadele van de benadeelde moet blijven behoort:&#13;
a) schade die voor iedereen als normaal wordt ervaren,&#13;
b) schade waarbij het risico bewust is aanvaard;&#13;
- er moet geen vergoeding uit anderen hoofde mogelijk zijn;&#13;
- dan wel de rechten worden aan het Fonds gecedeerd indien de civiele procedure voor de particulier te lang of te duur wordt.&#13;
Er zitten een paar opvallende beperkingen in deze uitgangspunten. Ten eerste is niet duidelijk waarom het Fonds beperkt moet worden tot incidentele schadegevallen. Dit blijkt nergens uit de tekst van de wet. Ook de private regeling tot minnelijke schikking gaat niet van incidenten alleen uit, maar betaalt juist ook uit vanwege een voortdurende schadesituatie.&#13;
Ten tweede is niet duidelijk waarom schade die voor iedereen als nor-maal moet worden beschouwd niet zou kunnen worden vergoed. „Nor-maal" is niet alleen een onbruikbaar begrip, maar een dergelijke bepaling leidt wel heel snel tot het laten rusten van de schade op getroffenen. Dit nu is niet de bedoeling van het Fonds. Niet voor niets is de mogelijkheid van cessie opgenomen om waar mogelijk toch de verantwoordelijke schadebronnen aan te spreken. Niet voor niets streeft de overheid via het Fonds naar een rechtvaardiger distributie van de lasten van luchtverontreiniging.&#13;
Het Fonds Luchtverontreiniging biedt als mogelijke bron van schadevergoeding zeker ook voor het agrarisch bedrijf belangrijke mogelijkhe-den. Om die mogelijkheden ten volle te benutten zal er echter aan een aantal voorwaarden moeten worden voldaan:&#13;
- grotere bekendheid van het Fonds,&#13;
- beperking tot evenementen moet vervallen,&#13;
- terughoudendheid uit angst voor precedentwerking moet geen leidraad zijn,&#13;
- de cessie wordt, zoals in het Jaarverslag van het Fonds voor de periode 76/77 vermeld staat, vaker toegepast waardoor het Fonds vaker getrof- fenen zal kunnen helpen.&#13;
Tot slot van deze paragraaf iets over het Fonds en verzekeringen. Een pro-bleem in de eerste jaren van de toepassing van het Fonds was de verhouding tussen het Fonds en eventuele verzekeringen voor hetzelfde schadegeval. Immers een verzekering is een andere mogelijke bron van vergoeding als genoemd in artikel 64.&#13;
Op dit punt gelden nu de volgende uitgangspunten:&#13;
- iemand die niet verzekerd is, maar dat redelijkerwijs wel had kunnen zijn kan toch voor uitkering uit het Fonds in aanmerking komen;&#13;
- uitbetaling door een verzekeraar terzake van schade door luchtveront- reiniging is schade die redelijkerwijs ten laste van de benadeelde behoort te blijven.&#13;
In de loop van 1979 zijn verdere verfijningen aangebracht in de verhou-ding tussen het Fonds en de verzekeringen. In beginsel zal een verzekering de schade moeten vergoeden. Maar wellicht kan toch het Fonds op twee manieren een rol spelen:&#13;
a) daar verzekeringen alleen bij evenementen — een bepaald voorval — uitkeringen kunnen doen, kan het Fonds juist bij voortdurende situaties van luchtverontreiniging optreden;&#13;
b) daar waar twijfel over de plicht tot uitbetaling van de verzekeraar bestaat is wellicht uitbetaling door het Fonds en cessie van de vordering op de verzekeraar aan het Fonds mogelijk.&#13;
4.3. Artikel 49 Ruimtelijke Ordening&#13;
Planschade en het agrarisch bedrijf is een onderwerp voor een uitgebreide studie, die over andere vormen van schade zal gaan dan milieuschade. Toch zijn er gevallen van milieuschade die binnen dit kader terecht komen. Een van de eerste toewijzingen van schadevergoeding op grond van artikel 49 was een geval van een kweker die schade leed doordat een nieuw gebouw naast zijn grond schaduw opleverde.26 Deze zaak wordt echter in de literatuur als incidenteel beschouwd. Toch moet men niet de mogelijkheden die artikel 49 biedt uit het oog ver-liezen. Met name in die situaties waar nieuwe industrieterreinen worden gepland of waar bestemmingen van industrieterreinen veranderen bestaan mogelijkheden voor zuivere planschade, door schaduw, geluidsoverlast, etc; met name als die schade niet gedekt is door milieuwetten of artikel 1401 is toch de planschade de eerst in aanmerking komende mogelijkheid.&#13;
Een geheel andere situatie doet zich voor als in een bestemmingsplan eventueel maximale emissie- of immissienormen voor verontreiniging wor-den opgenomen. Het is dan mede het plan dat die verontreiniging tot een bepaald niveau toestaat. Als daarbij schade aan de naburige landbouw-gewassen ontstaat, valt het te verdedigen dat er ook sprake van planschade kan zijn in de zin van artikel 49.&#13;
Het zal in deze kringen bekend zijn dat de toepassingen van artikel 49 niet ruim zijn.27 Maar onmogelijk zijn zij niet.&#13;
4.4. Overige milieuwetten&#13;
Tot slot van dit overzicht moet nog genoemd worden de mogelijkheden die de milieuwetten bieden voor schadevergoeding.&#13;
a) Vergoeding bij een gedoogplicht om metingen en controle te laten plaatsvinden.&#13;
b) Vergoeding van schade als een vergunning in werking treedt voordat zij definitief is en in beroep de vergunning wordt gewijzigd of vernietigd. Een mogelijkheid die is opgenomen in de Wet Verontreiniging Opper vlaktewateren. In de memorie van toelichting bij die wet wordt gezegd dat hoewel in die gevallen ook artikel 1401 BW van toepassing is, om complicaties en moeilijkheden te voorkomen een dergelijke regeling in de wet moet worden opgenomen.28&#13;
5. Schade als gevolg van milieubeleid&#13;
De keerzijde van de schadevergoedingsregeling wegens milieuschade is de vergoeding van schade en kosten wegens eisen van milieubeleid. Hoewel het beginsel ,,de vervuiler betaalt" nog steeds geldt en dat mede betekent dat een vergunninghouder de door hem te treffen voorzieningen zelf moet betalen, is er de mogelijkheid van die eis af te wijken.&#13;
In beginsel zijn daarvoor twee gronden aan te wijzen: a. het gelijkheidsbeginsel: gelijke lasten in gelijke gevallen. Hoge kosten&#13;
ter voldoening aan eisen van milieubeleid moeten niet onevenredig zijn&#13;
in verhouding tot kosten die in vergelijkbare gevallen gemaakt moeten&#13;
worden. b. draagkrachtbeginsel: Als ter voldoening aan eisen van de samenleving een onvoorzienbare aantasting van betrokkenes economische positie&#13;
plaatsvindt die in redelijkheid niet te zijnen laste mag blijven. In het verlengde van dit laatste beginsel ligt de subsidiëring en de steun-verlening. In vele overheidsstukken wordt dan ook geen onderscheid ge-maakt tussen schadevergoeding en subsidiëring. Dit is een weinig gelukkige gang van zaken. Steunverlening en subsidiëring vinden plaats op grond van economisch beleid, of op grond van handhaving van werkgelegenheid. Soms ook zal subsidiëring plaats kunnen vinden op gronden van milieubeleid, indien dit de enige mogelijkheid is te komen tot de financiering van gewenste activiteiten. In al die gevallen ligt echter de primaire reden van de subsidiëring in het publiek belang.&#13;
Bij de schadevergoeding ligt de primaire reden van de geldsoverdracht in het individuele belang van de getroffene.&#13;
Er is ook een verschil in financiering. Subsidiëring zal eerder uit de algemene middelen kunnen geschieden terwijl betaling van de schadevergoeding eerder uit speciale fondsen of heffingen zal kunnen komen.&#13;
Tot op heden bestonden er mogelijkheden van schadevergoeding wegens eisen van milieubeleid in de Wet inzake de luchtverontreiniging, de Wet verontreiniging oppervlaktewateren; ook de Afvalstoffenwet, de Chemische afvalstoffenwet, de Geluidshinderwet en de gewijzigde Luchtvaartwet hebben alle artikelen die voorzien in een dergelijke schadevergoedings-mogelijkheid.&#13;
Dit zijn wetten die in het algemeen niet vaak in het agrarisch bedrijf van toepassing zijn, zij het dat de aardappelmeel- en strokartoninsdustrie met name in Oost-Groningen in een voortdurende strijd rond heffingen en subsidies gewikkeld is met diverse overheden over de zuivering van afvalwater.&#13;
Voor het agrarisch bedrijf is van veel meer belang dat naar huidige op-vattingen bijna al die bedrijven hinderwetplichtig zijn. In november 1974 is al door het toenmalige kamerlid voor de ARP, De Koning, een motie ingediend bij de behandeling van Landbouw en Visserij,28a waarin om een schadevergoedingssysteem in de Hinderwet werd gevraagd ten bate van de landbouw.&#13;
Ook bij de behandeling van de Nota Intensieve veehouderij29 speelde de vraag van de Hinderwetvergunning en de daaruit voortvloeiende kosten.&#13;
Het probleem is dat veel bedrijven geen Hinderwetvergunning hadden of hebben, terwijl bij het verlenen van die vergunning óf bij het aanpassen van een bestaande vergunning te verwachten is dat de daaruit voortvloeiende kosten te zwaar zouden zijn voor de meeste bedrijven.&#13;
Ter gedeeltelijke oplossing van de problemen was ook opgericht een Fonds Hinderpreventie Veeteeltbedrijven, dat vooral bedoeld was om me-thoden en technieken ter voorkoming van stank en andere hinder te onder-zoeken en te beproeven.&#13;
Bij brief van 12 mei 1978 heeft de regering een ontwerp tot wijziging van de Hinderwet aan het parlement aangeboden, waarin ook een schadever-goedingsregeling is opgenomen.30 Een regeling zoals ook al in de eerderge-noemde milieuhygiënische wetten bestaat. Het gaat om een schadevergoe-dingsregeling bij een rechtmatige overheidsdaad. In het voorgestelde arti-kel 26a31 wordt voor vergunninghouders de mogelijkheid gegeven om kosten of schade tengevolge van een wijzigings-, uitbreidings- of revisie-vergunning te vergoeden. De formulering is:&#13;
,,zich voor kosten gesteld ziet, dan wel schade lijdt, die redelijkerwijs niet of niet geheel te zijnen laste behoren te blijven, kent het gezag dat het besluit in eerste aanleg heeft genomen hem, voorzover niet door toepassing van de Wet inzake de luchtverontreiniging dan wel op andere wijze in een redelijke vergoeding is of kan worden voorzien, op diens verzoek dan wel ambtshalve een naar billijkheid te bepalen schadevergoeding toe".&#13;
Een ingewikkelde formulering, maar zij vertoont alle kenmerken van de publiekrechtelijke schadevergoedingsregelingen: redelijkheid en billijk-heid; geen volledige schadevergoeding; toekenning door een overheids-instantie; aanvullend op andere schadevergoedingsregelingen.&#13;
In het tweede lid van artikel 26a wordt een schadevergoedingsregeling opgenomen voor gevallen van vrijwillige bedrijfsbeëindiging.&#13;
Opvallend is dat in de memorie van toelichting er de nadruk op wordt ge-legd dat het noemen van zowel kosten als schade geen principiële betekenis heeft. Men wil hiermee vermijden dat aan het begrip schade een te enge in-terpretatie wordt gegeven. Hoewel de bedoeling van de uitbreiding van het begrip schade op zich juist is - met name wordt daardoor voorkomen dat te veel aan het privaatrechtelijk schadebegrip wordt vastgehouden — valt bezwaar te maken tegen het onzorgvuldig gebruik van de termen van scha-de, kosten en vergoeding. Er zijn daartussen essentiële verschillen zoals hierboven is aangegeven.&#13;
In deze schaderegeling zit toch nog een probleem voor de agrarische we-reld. Zij geldt namelijk voor vergunninghouders. Zij heeft betrekking op kosten van milieuhygiënische maatregelen bij oprichting van een inrich-ting.32 Die kosten komen — zoals de memorie van toelichting zegt — volledig voor rekening van degene die een dergelijke inrichting wil oprichten overeenkomstig het principe ,,de vervuiler betaalt".&#13;
Een van de moeilijkheden in de agrarische wereld is nu juist dat er in zeer veel gevallen geen Hinderwetvergunningen aanwezig zijn. Nog duidelijker ,, De voorgestelde schadevergoedingsregeling heeft niet ten doel illegale situaties, zoals het in werking hebben van een inrichting zonder vergun-ning, te saneren of te verbeteren, ook al zijn deze situaties uit milieu-hygiënisch oogpunt niet acceptabel."&#13;
Er zijn derhalve problemen. Hieronder wordt daarop teruggekomen.&#13;
Allereerst is interessant te weten op wat voor beleid het uitkeren van schadevergoeding zal steunen in gevallen dat de regeling wel van toepassing is. Deze uitgangspunten voor uitkering zijn te vinden in de Nota Milieu-heffingen34 en de memorie van toelichting op de begroting voor 1980 van het Ministerie van Volksgezondheid en Milieuhygiëne.&#13;
Steeds meer wordt er de nadruk op gelegd dat deze vormen van schade-vergoeding moeten worden gezien tegen de achtergrond van de economi-sche gevolgen, die de toepassing van milieubeleidseisen nu eenmaal kan hebben. Er wordt mee beoogd een mogelijkheid te hebben minder aan-vaardbare economische repercussies van het treffen van maatregelen op te vangen.&#13;
De zich ontwikkelende criteria die uit de regeringsstukken kunnen wor-den afgeleid zijn:&#13;
- het moet gaan om relatief zware voorzieningen, uitgaven die uitgaan bo- ven hetgeen voor soortgelijke bedrijven gebruikelijk moet worden geacht;&#13;
- de omvang van de schadevergoeding dient gebaseerd te zijn op het bo- vennormale gedeelte van de gevraagde voorzieningen;&#13;
- schadevergoeding kan ook plaatsvinden bij vanuit milieubeleid nood zakelijke voorzieningen die tot hogere kosten dan normaal leiden bij vergelijkbare bedrijven tengevolge van bijzondere omstandigheden;&#13;
- schadevergoeding is ook mogelijk als tengevolge van de uitvoering van het milieubeleid ernstige economische verstoringen ontstaan in overi- gens in principe gezonde bedrijven. Dit kan zowel plaatsvinden t.a.v. individuele bedrijven als t.a.v. sectoren.&#13;
De regering merkt bij dit alles op dat in de betreffende begrotingen aparte posten opgenomen zullen worden voor de financiering van de schade-vergoeding.&#13;
Alles bijeengenomen kan men uit het bovenstaande afleiden dat de mo-gelijkheden - ook voor het agrarisch bedrijf - in de nabije toekomst op basis van schadevergoeding wegens kosten van milieubeleid toenemen. Daarbij valt steeds meer het onderscheid tussen schadevergoeding, kosten-vergoeding en subsidiëring weg.&#13;
Tot slot van deze paragraaf enkele opmerkingen over de situatie van het agrarisch bedrijf dat geen vergunning heeft. Bij het onderzoek naar de uitvoering van de Hinderwet is een onderzoek gedaan in Gelderland naar de Hinderwetvergunning en het agrarisch bedrijf. Uit dat onderzoek is ge-bleken dat van de intensieve veehouderij 65% niet en 35% wel over een ver-gunning beschikt. Een ander cijfer: In een overzicht bij de Nota Sanering van Milieuhinderlijke bedrijven35 in de woonomgeving blijkt uit een enquête dat van de 2093 door de gemeenten als milieuhinderlijk gemelde bedrijven er 110 agrarische bedrijven en 150 bio-industrie bedrijven waren.&#13;
Voor deze groep bedrijven is in 1977 een „Tijdelijke Beëindigingsvergoe-dingsregeling" voor bepaalde intensieve veehouderijbedrijven ingevoerd, die inmiddels beëindigd is. Nog wel altijd van toepassing is de beëindigings-vergoeding van het ontwikkelings- en saneringsfonds Landbouw. De Mi-nister van Landbouw en Visserij heeft bovendien in 197836 een beschikking Rijksbijdragen boerderij verplaatsing uitgevaardigd. De Nota sanering van milieuhinderlijke bedrijven stelt een regeling tot het verlenen van steun aan door gemeenten ,,te saneren" milieuhinderlijke bedrijven in het vooruit-zicht, waaronder ook agrarische bedrijven zonder vergunning kunnen vallen.&#13;
6. Enkele ideeën over de nabije toekomst.&#13;
6.1. Inleiding&#13;
In de voorgaande bladzijden is ingegaan op een aantal van de schade-vergoedingsmogelijkneden die zich voor het agrarisch bedrijf voordoen in verband met het milieubeheer. Er is zowel gekeken naar vergoeding voor milieuschade als naar vergoeding voor schade wegens milieubeleidseisen. Het voorstaande kan geen aanspraak maken op volledigheid. Het is de laatste jaren bijna onmogelijk de stand van zaken bij te houden. Als men zich een ogenblik rust gunt om met de buurman over de stand van het ge-was of over de koeien te praten is er intussen van overheidswege een nieuwe nota, een nieuwe milieuwet, een nieuwe saneringsregeling of een nieuwe toeslag bekend gemaakt.&#13;
De indruk kan terecht ontstaan dat zo langzamerhand de totale hoeveel-heid regelingen en mogelijkheden op het gebied van schadevergoeding groot en ingewikkeld geworden is. Die indruk is juist. Een essentiële vraag is dan of de huidige situatie bevredigend is en of in de nabije toekomst aan de behoeften van de samenleving kan worden voldaan door het bestaande conglomeraat van schadevergoedingsmogelijkheden.&#13;
Allereerst moet vastgesteld worden dat er indicaties zijn dat de schade tengevolge van milieuverontreiniging zeer groot is en dat slechts een zeer kleine fractie van die schade vergoed wordt. Uit een oogpunt van rechtvaardige verdeling van lasten, uit een oogpunt ook van het beginsel ,,de vervuiler betaalt", is een dergelijke situatie niet bevredigend. Dit geldt evenzeer voor het agrarisch bedrijf als voor anderen die door milieuschade getroffen worden.&#13;
Een tweede constatering is dat het privaatrechtelijk systeem niet geschikt is om bij de moderne gevallen van milieuschade recht op vergoeding te doen ontstaan.&#13;
Een derde constatering is dat in toenemende mate gebruik gemaakt wordt van publiekrechtelijke aanvullingen op het privaatrechtelijke systeem van schadevergoeding. Dit is niet alleen in Nederland zo, maar ook in andere geïndustrialiseerde landen.37 In ons land blijkt er een aantal publiekrechtelijke regelingen voor milieuschade te zijn, waarvan het Fonds Luvo het meest uitgewerkte voorbeeld is.&#13;
Dit alles laat toch een weinig bevredigende indruk achter; een privaat-rechtelijke weg met moeilijkheden, incidentele publiekrechtelijke regelingen en weinig werkelijk betaalde schadevergoeding.&#13;
Het beeld van de schadevergoeding bij eisen van milieubeleid is positiever. Een stelselmatig invoeren in alle betreffende milieuhygiënische wetten en een beleid gericht op grotere toepassing.&#13;
6.2. Greep op de problemen&#13;
In een van de vorige paragrafen is het beeld van de tovenaarsleerling gebruikt. De moderne technieken en productiemethoden in de industrie maken gebruik van steeds nieuwe en onbekende stoffen, waarvan wij de effecten niet kennen. We weten niet hoe allerlei stoffen en onderlinge reacties van stoffen uit- en doorwerken in ecologische processen. Onze kennis van en onze greep op de invloeden op onze fysieke omgeving vermindert. We weten letterlijk niet meer wat we doen.&#13;
Het is terecht dat velen zich daar zorgen over maken. Zorgen die we ook weerspiegeld vinden in de totstandkoming van nieuwe instrumenten voor de overheid om enige sturing te kunnen geven. Men denke aan de milieu effect rapportage, die bedoeld is om voorzover de stand van zaken van de wetenschap ons dat toestaat de gevolgen voor het milieu van een activiteit te voorspellen. Men denke aan een Wet gevaarlijke stoffen, een Toxics Act, waarmee geprobeerd zal moeten worden om ons te behoeden voor ongewenste effecten van allerlei nieuwe en bestaande stoffen. Uit een oogpunt van milieubeleid zijn dergelijke maatregelen van primair belang. Zij moeten voorkomen, zij moeten ons behoeden voor schade, behoeden voor het blind tegemoet treden van een vergiftigde toekomst. Dergelijke maatregelen zullen gepaard moeten gaan met een aantal fun-damentele keuzen die ook in ons juridisch stelsel door zullen werken.&#13;
Allereerst zal milieubeleid werkelijk facetbeleid moeten worden, een be-leid dat de grenzen vaststelt waarbinnen ons handelen toegestaan is.&#13;
Ten tweede zal het mogelijk moeten worden dat stoffen en productie-methoden gemaakt of gebruikt worden zonder dat we weten wat de gevol-gen ervan zijn voor onze omgeving, voor onszelf, voor de planten en dieren waarvoor wij ook verantwoordelijk zijn.&#13;
Ten derde zullen we het niet meer kunnen aanvaarden dat iets toegestaan is totdat bewezen is dat het schadelijk is. De bewijslast zal omgekeerd moeten worden. Productiemethoden, het introduceren van nieuwe stoffen, gebruik van grondstoffen zal dan pas toegestaan moeten worden als duidelijk is gemaakt dat de gevolgen aanvaardbaar zijn.&#13;
Hier nu ligt een directe koppeling naar de schade en de schadevergoe-ding. Het huidige stelsel - of het nu publiek- of privaatrechtelijk is - van schadevergoedingen gaat er vanuit dat een handeling toegestaan is tenzij bewezen wordt dat ongeoorloofde schade wordt toegebracht. Dat kan niet meer. Waar het om milieuschade gaat, gaat het om het aantasten van leven. Daar zal een betere waarborg ingebouwd moeten worden. En ook een schadevergoedingssysteem kan een waarborg zijn; immers er zal een pre-ventieve werking van uit kunnen gaan als men weet dat men ten volle aan-sprakelijk is tenzij men overtuigend kan bewijzen niet verantwoordelijk te zijn.&#13;
Een schadevergoedingssysteem voor milieuschade, waar een omkering van de bewijslast heeft plaatsgevonden, waar een betere garantie aanwezig is dat de schade ook vergoed wordt, is het sluitstuk op een systeem van verboden, vergunningen en milieu effect rapportage.&#13;
6.3. Wat voor systeem van schadevergoeding voor milieuschade.&#13;
In de afgelopen jaren zijn steeds meer publiekrechtelijke vormen van schadevergoeding ontstaan, zijn er ook steeds meer publiekrechtelijke aan-vullingen op het systeem van het burgerlijk recht gekomen. Tot nu toe is dat incidenteel en versnipperd gebeurd. Er zal gewerkt moeten worden aan een meer sluitend geheel.&#13;
Allereerst zal voor gevallen van milieuschade een omkering van de be-wijslast of een risico-aansprakelijkheid moeten worden ingevoerd in het privaatrecht. De jurisprudentie laat al een voorzichtige ontwikkeling zien in de richting van de verzachting van de voorzienbaarheidseis. Die ontwik-keling zal afgerond moeten worden en in het burgerlijk wetboek vastgelegd moeten worden. Zoals we een risico-aansprakelijkheid en een omkering van bewijslast kennen voor autorijders, zo zal een dergelijke bepaling ook voor veroorza-kers van milieuschade moeten worden opgenomen.&#13;
Naar mijn mening zal dan de privaatrechtelijke schadevergoeding het primaire systeem van vergoeding kunnen blijven. Een situatie die in over-eenstemming is met het beginsel ,,de vervuiler betaalt". De volle verant-woordelijkheid direct bij de veroorzaker van de schade.&#13;
Daarnaast zal er een publiekrechtelijke mogelijkheid voor vergoeding van milieuschade moeten blijven bestaan. Met het hierboven voorgestelde worden niet alle problemen van de privaatrechtelijke weg weggenomen. Met name blijft er het probleem van onmogelijkheid een bepaalde veroor-zaker aan te wijzen, het probleem van schadeveroorzakende handelingen in het algemeen belang en het probleem van ver verwijderde effecten. Ver ver-wijderd zowel in de tijd als in een reeks gebeurtenissen. Het Fonds Luvo lijkt daarvoor een goede basis te vormen, mits een soepeler en ruimer toe-passing wordt gegeven. Alleen zal er gestreefd moeten worden naar een Al-gemeen Fonds Milieuschade. Sectorsgewijze regeling van schadevergoeding is net zo moeizaam als sectorsgewijze vergunningen. Het is de laatste jaren wel duidelijk geworden dat de juridische strikte scheiding tussen sectoren van milieu niet in overeenstemming is met de ecologische werkelijkheid. In het regeringsstandpunt over milieu effect rapportage wordt dan ook een aanvullende bevoegdheid op de bestaande milieuhygiënische vergunningen aangekondigd om een integrale afweging van de milieugevolgen mogelijk te kunnen maken. Dit als mogelijke aanzet tot één milieuhygiënische ver-gunning.&#13;
Een dergelijke situatie doet zich ook voor bij milieuschade. Water-, bodem- en luchtaantasting lopen dooreen. Als koeien getroffen worden door vergiftigingsverschijnselen kan dat een gevolg zijn van een combinatie van luchtverontreiniging, van vervuiling van het slootwater en infiltratie van de bodem met giftige stoffen. Een Algemeen Fonds Milieuschade zal geen last behoeven te hebben van bevoegdheidsproblemen die niet te ont-rafelen zijn.&#13;
Een dergelijk Fonds zal op meerdere manieren gefinancierd kunnen wor-den, uit milieuheffingen, uit de algemene middelen, uit vordering op grond van cessie verkregen en wellicht uit extra betalingen door bekende zeer sterk verontreinigende industrieën, zoals b.v. in Japan gebeurt.38&#13;
Het lijkt mij dat de Wet Algemene Bepalingen Milieuhygiëne verder uit-gebouwd zou kunnen worden tot een basiswet voor het milieubeheer als daarin een dergelijk fonds zou worden geregeld. 6.4. Systeem van schadevergoeding voor eisen van milieubeleid&#13;
Zoals gezegd is met het voorstel tot opneming in de Hinderwet van een schadevergoedingsregeling voor vergunninghouders een voorlopige afron-ding gekomen van dergelijke regelingen in de milieuhygiënewetgeving.&#13;
Ook hier doet zich het probleem voor van de sectorsgewijze regeling. Ook hier lijkt het raadzaam om een dergelijk algemeen - alle wetten be-treffend — onderwerp te regelen in de algemene wet. De Wet algemene be-palingen milieuhygiëne. De regering heeft dit ook als een van de volgende onderwerpen genoemd die in aanmerking komen voor opname in de Wet ABMH. Ook genoemd zijn heffingsstelsels en subsidiëring.&#13;
Het lijkt raadzaam deze drie onderwerpen - gelet op hun onderlinge sa-menhang — gelijktijdig over te brengen van de sectorwetten naar de Wet ABMH. Met name op het punt van de subsidiëring van milieumaatregelen lijkt een algemene regeling met duidelijke criteria een verheugend vooruit-zicht.&#13;
6.5. Grensoverschrijdende verontreiniging&#13;
Verontreiniging en hinder trekken zich weinig aan van grenzen die door mensen zijn getrokken. Schade kan ook ontstaan bij een verre buur of zelfs bij een onbekende in een ander land. Juist over milieuschade zijn de laatste jaren veel nieuwe internationale rechtsregels aan het ontstaan. In het voor-gaande is daar geen aandacht aan besteed. Een gevolg van bewuste inper-king der materie. Toch nog enkele opmerkingen.&#13;
De komende jaren zal ook aan de internationale aspecten van milieu-schade aandacht besteed moeten worden. Juist omdat in het dicht geïndus-trialiseerde Europa in grensgebieden verontreiniging over de grens heen plaatsvindt en omdat sommige effecten over nog groter afstand plaatsvin-den, zullen er verfijningen en aanvulling van het internationaal privaat-recht en internationaal publiekrecht moeten komen. Internationale vorde-ringen of nationale afhandeling van vorderingen over de grens zullen een-voudiger moeten worden.&#13;
Het al vaker genoemde Rijnproces is uit dat oogpunt een zeer belang-rijke zaak. Duidelijk is daarin komen vast te staan39 dat de rechter van het land waar de schade toegebracht is, bevoegd is. De uitspraak van het EEG gerechtshof was gebaseerd op het EEG-Executieverdrag, maar gaf op het gebied van grensoverschrijdende milieuverontreiniging een algemener en eenduidig antwoord: een burger die schade ondervindt kan de vordering aan zijn eigen nationale rechter voorleggen. Hoewel een uitspraak in de hoofdzaak nog steeds niet gegeven is, staat intussen wel in het vonnis van de rechtbank van Rotterdam van 8 januari 1979 de opvallende uitspraak dat het feit dat de intussen gesloten Zout-overeenkomst40 — waarin lozingen worden toegestaan — niet afdoet aan het feit dat die lozingen onrechtmatig kunnen zijn tegenover inwoners van Rijnoeverstaten. Het internationale publiekrechtelijke verdrag ontneemt niet de mogelijke onrechtmatigheid aan de lozingen. Teleurstellend is weer wel dat in hetzelfde vonnis van de rechtbank te Rotterdam in wezen de be-wijslast op eisers is gelegd.&#13;
Hoewel de internationale vorderingen iets eenvoudiger geworden zijn zijn alle problemen nog niet opgelost. Belangrijk voortrekkerswerk wordt op dat punt verricht door de OESO, die richtlijnen voor haar lidstaten aan-vaardde op het punt van&#13;
a) equal right of acces,&#13;
b) non-discrimination principle.&#13;
Met andere woorden, het land waarin de schade ontstaat moet garanderen dat de schade-ontvangende dezelfde juridische mogelijkheden heeft als ware hij een inwoner van die staat. Daartoe behoort het recht om in alle administratiefrechtelijke of civielrechtelijke procedures partij te zijn of deel te nemen.41&#13;
Het zal de moeite waard zijn om in ieder geval binnen Europa verder te werken aan uitwerking en toepassing van die beginselen.&#13;
Waar de komende jaren te verwachten is dat publiekrechtelijke regelin-gen voor vergoeding van milieuschade zullen toenemen wordt ook de be-antwoording van de volgende vraag interessant: kan een buitenlander be-roep doen op een schadefonds in een ander land?&#13;
Daarbij zijn twee mogelijke antwoorden denkbaar. De eerste mogelijk-heid is strikte toepassing van het non-discriminatie beginsel, als er ver-goedingsmogelijkneden zijn moeten die toegankelijk zijn voor iedereen die schade lijdt of hij eigen inwoner of van vreemde herkomst is of niet.&#13;
Een tweede mogelijkheid is dat een regeling niet zozeer let op de plaats waar de schade ontstaat, maar op de plaats waar de schade plaatsvindt. Dit is de regeling van het Fonds Luvo. Een verzoek om schadevergoeding kan ingesteld worden door iedereen die schade ondervindt van luchtverontrei-niging boven nederlands grondgebied.&#13;
Niet wordt gelet op de nationaliteit van de verzoeker, maar of de schade in Nederland plaatsvindt. De oorzaak kan liggen in Duitsland of België.&#13;
Deze laatste oplossing levert voor de benadeelden geen problemen op. Zij is voor hen wellicht eenvoudiger omdat zij niet over de grens hoeven te gaan. Dit geldt overigens alleen als er in alle landen gelijke mogelijkheden bestaan. Het levert voor de betrokken staten wel het nadeel op dat zij scha-de die veroorzaakt wordt door hun buren moeten vergoeden. Er zouden onderlinge afspraken op dit punt binnen de EG moeten komen.&#13;
Als we kijken naar het Rijnproces, de duur ervan, de kosten en de twij-fels aan de uitslag, dan zou een bredere toepassing van milieuschadefond-sen in de lidstaten met onderlinge afspraken een vooruitgang betekenen.&#13;
6.6. Slot&#13;
In Venray zijn in 1975 en 1976 102 koeien gestorven met vergiftigings-verschijnselen op het bedrijf van de heer A. van Dijck. Een tiental proef-koeien, die later in het kader van een onderzoek een aantal maanden op de betrokken weilanden hebben doorgebracht zijn met vergiftigingsverschijn-selen afgemaakt.&#13;
De weilanden waar het om gaat liggen naast een oude stortplaats, die ook gebruikt is door een chemicaliën gebruikend bedrijf, waar arseen en se-leen in de afvalstoffen voorkomt.&#13;
Hoewel er veel aanwijzingen zijn dat het om arseen en seleen vergiftiging gaat, zeggen de officiële onderzoeksrapporten nog steeds dat er geen ver-band te constateren valt tussen de dood van de koeien en de stortplaats. In de Staatscourant van 28 november stond zelfs de kop: „Geen duidelijke verklaring voor ziekte rundvee nabij vuilstortplaats Venray".&#13;
In het dossier van deze zaak, dat nu onder andere door de Vaste Com-missie voor de Milieuhygiëne van de Tweede Kamer bekeken wordt zijn en-kele centimeters papier te vinden. Het woord schadevergoeding ben ik daarin slechts tweemaal tegengekomen. Een keer blijkt de gemeente Ven-ray in 1969 9 gestorven pinken betaald te hebben. En de Limburgse Land-en Tuinbouwbond heeft samen met het Agrarisch Jongerenwerk Limburg om schadeloosstelling van de familie Van Dijk gevraagd. Ik heb in de stuk-ken niet kunnen vinden of ze die ook gekregen hebben. Mijn indruk is dat dit niet gebeurd is.&#13;
Het zijn zulke situaties die niet mogen voorkomen. Noch de vergiftiging, noch de jaren van onzekerheid, noch het laten drukken van zo grote schade ten onrechte op een boer — maar het kan elke andere Nederlander zijn — is aanvaardbaar.</content><legacyfootnotes>1) Volkskrant 12 september 1979, blz. 7.&#13;
2) Zie b.v.: a. La reparation du dommage ecologique - Patrick Girod, Paris, Librairie géné rale de droit et de jurisprudence, 1974.&#13;
b. De reeks van rapporten van de groep trans frontier Pollution van de OECD uitgegeven in Parijs in 1976 t/m 1978, waaronder overzichten van verschillende nationale juridische stelsels op het punt van de milieuschade en de internationale afspraken.&#13;
3) Voor geïnteresseerden: dergelijke keuren en verordeningen zijn te vinden in Werken der Vereniging tot uitgave der bronnen van het oud-vaderlandsche recht, Utrecht.&#13;
4) Met name werden in vele Hollandse steden de traanziederijen en het pekken der schepen uit de stad geweerd.&#13;
5) Resp.: Hof 's-Gravenhage, NJ 1967, nr. 125, Ktr. Emmen, NJ 1968, nr. 407, HR, NJ 1972, nr. 278, HR, NJ 1944, nr. 226.&#13;
6) Rb. Zutphen, NJ 1954, nr. 531.&#13;
7) Zie: Onrechtmatige Daad - H. Drion e.a., Kluwer, Deventer, deel 1, blz. 352.&#13;
8) Hof 's-Gravenhage, Milieu en Recht 1975, blz. 139.&#13;
9) Hof 's-Gravenhage, NJ 1967, nr. 125.&#13;
10) Zie voor de nieuwste ontwikkelingen: Asser-Rutten, 4.III - Verbintenissen uit de wet, W. E. J. Tjeenk Willink, Zwolle, 1979, en: Van Schellen, Juridische causaliteit, Kluwer, Deventer, 1972.&#13;
") HR, NJ 1970, nr. 251.&#13;
'2) Zie Asser-Rutten, blz. 93 e.v.&#13;
13) B.v.: Rb. E.K. Leeuwarden, NJ 1970, nr. 9. Rb Rotterdam, NJ 1971, nr. 169. Hof Den Bosch, NJ 1969, nr. 496. Hof Arnhem, NJ 1961, nr. 369.&#13;
14) S. I. F. M. Jurgens - Industriële hinder, Kluwer, Deventer, blz. 61/62.&#13;
15) HR, NJ 1914, blz. 497.&#13;
16) HR, NJ 1972, nr. 278.&#13;
n) Grondwaterwet, artikelen in de hoofdstukken III en IV.&#13;
18) Zie de stukken bij de parlementaire behandeling van de Wet inzake de luchtverontreini-ging. Witte stukken nr. 9816; Verslag besloten commissievergadering, blz. 5; Voorlopig Verslag, blz. 3; Memorie van Antwoord, blz. 8, blz. 22-23.&#13;
'9) Idem.&#13;
20) a. OESO - Environmental Politics and Economie Prospects for the 80's.&#13;
b. Begroting Volksgezondheid en Milieuhygiëne 1980, Bijl. Hand. II 79-80, 15800 XVII, blz. 116, 117.&#13;
21) Zie noot 20, b. 21a)De tekst luidt:&#13;
Art. 64. 1. Er is een Fonds Luchtverontreiniging, ten laste waarvan aan een ieder die ten gevolge van boven Nederlands grondgebied optredende luchtverontreiniging schade heeft geleden, welke redelijkerwijs niet te zijnen laste behoort te blijven, op zijn verzoek een naar billijkheid te bepalen schadevergoeding kan worden toegekend voorzover niet uit anderen hoofde in een redelijke tegemoetkoming is of kan worden voorzien.&#13;
2. Indien een vaststelling vooraf omtrent het ontbreken van de aan het slot van het eerste lid bedoelde mogelijkheid zou leiden tot een onredelijke vertraging of tot van de be- langhebbende niet te vergen kosten, kan een zodanige schadevergoeding uit het fonds wor- den toegekend tegen cessie aan het fonds van rechten welke de belanghebbenden ter zake van de schade tegenover derden mocht kunnen doen gelden.&#13;
3. Het fonds is rechtspersoon en is gevestigd te 's-Gravenhage.&#13;
4. Onze Minister is belast met het beheer van het fonds.&#13;
5. Het fonds ontvangt jaarlijks:&#13;
a. een telkenjare door Onze Minister vast te stellen gedeelte van de opbrengst van de krachtens artikel 65 ingestelde heffingen;&#13;
b. de opbrengst van aan het fonds overeenkomstig het tweede lid gecedeerde rechten; e. het batig saldo van de laatstelijk afgesloten rekening van het fonds;&#13;
d. andere inkomsten.&#13;
6. Bij algemene maatregel van bestuur worden regelen gesteld omtrent de indiening en behandeling van en de beslissing op verzoeken om een schadevergoeding.&#13;
7. Bij algemene maatregel van bestuur worden regelen gesteld omtrent het beheer en de administratie van het fonds alsmede de daarop uit te oefenen controle.</legacyfootnotes><footnotes><footnote/></footnotes><auteurs>Mr. C. Lambers.</auteurs><published>1980-01-01 00:00:00</published><modified>1980-01-01 00:00:00</modified><editiondate>1980-01-01</editiondate><htmlpath>https://denhollander.info/artikel/6542</htmlpath></article>
</articles></edition>
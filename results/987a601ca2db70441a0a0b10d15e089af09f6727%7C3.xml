<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>5781</id><udhid>UDH:TvAR/5781</udhid><titel>Vernieuwing in de landinrichting: over herijking en varkens. Interventie jaarvergadering Vereniging voor Agrarisch Recht</titel><searchwords><searchword>TvAR 7/8/1998</searchword><searchword>UDH:TvAR/5781</searchword></searchwords><attachments><attachment><name>1998_nr 78_Artikel_Zevenbergen.pdf</name><extention>pdf</extention><url>https://denhollander.info/download/5712/ci</url></attachment></attachments><inleiding>1. Inleiding&#13;
Wellicht vraagt u zich bij het zien van de titel af wat dit artikel in een nummer over de herstructurering varkenshouderij doet. Dat is simpel: bij de parlementaire behande-ling van de Wet herstructurering varkenshouderij1 is geregeld gerefereerd aan een in voorbereiding zijnde Reconstructiewet concentratiegebieden,2 waarmee hec op grond van de herijking aangepast landinrichtingsinstrumentarium voor een ruimtelijke recon-structie van de concentratiegebieden van varkenshouderijen beschikbaar zal komen.&#13;
Ten tijde van het schrijven van dit artikel lag het wetsvoorstel voor de Reconstruc-tiewet concentratiegebieden bij de Raad van State en was niet openbaar. Mede gezien de grote spoed die met het wetsvoorstel gemoeid is, waren er ook geen openbare voorontwerpen beschikbaar. De contouren van de wet zijn al wel op verschillende plaatsen in de openbaarheid gebracht. Naast de brief van de minister (zie noot 2) en andere stukken aangaande de Wet herstructurering varkenshouderij valt vooral naar het tweede deel van het preadvies van Drupsteen en Bruil te verwijzen.3&#13;
Uit eerder genoemde brief van de minister blijkt, zoals gezegd, dat de Reconstruc-tiewet het vernieuwde instrumentarium van de 'herijking landinrichting' zal gaan bevatten. Een heldere omschrijving van dit instrumentarium is te vinden in het intus-sen aan de Tweede Kamer aangeboden rapport tweede fase.4&#13;
In dit artikel komen achtereenvolgens aan de orde:&#13;
- een korte beschouwing over de term 'reconstructie';&#13;
- een korte beschrijving van de geschiedenis van landinrichting;&#13;
- een beschrijving van de belangrijkste veranderingen die tijdens de herijking zijn voorgesteld; &#13;
- een korte beschrijving van de doelen die met de reconstructie worden nagestreefd en welke deelinstrumenten daarbij van nut kunnen zijn; en&#13;
- een beschouwing over de vraag of de doelen van de regering met dit instrumentari- um bereikt kunnen worden.&#13;
Speciale aandacht zal worden besteed aan de rol van gebouwen bij landinrichting in het algemeen en bij de reconstructie in het bijzonder.</inleiding><content>2. Landinrichting&#13;
2.1. De term 'reconstructie'&#13;
Zoals de preadviseur terecht schrijft, betekenen 'herstructurering' en 'reconstructie' taalkundig hetzelfde.5 Bovendien proberen mijns inziens beide wetten op de middel-lange termijn een duurzame varkenssector in Nederland te garanderen, hoewel dat in de sector waarschijnlijk - begrijpelijk - niet steeds zo ervaren wordt. De invalshoe-ken lopen echter duidelijk uiteen. De Wet herstructurering varkenshouderij wil de structuur van de varkenshouderij als zodanig aanpassen. De Reconstructiewet con-centratiegebieden wil de ruimtelijke structuur van gebieden aanpassen, en wel die gebieden waar een grote concentratie van varkenshouderijen wordt aangetroffen. De preadviseur legt de nadruk op de terminologische verwarring, omdat de regering die zijns inziens gebruikt om de voorzienbaarheid van de Herstructureringswet te onder-bouwen.6 Wat daar verder ook van zij, ik neem aan dat de regering de benaming 'Reconstructiewet concentratiegebieden' heeft gekozen naar analogie van de Recon-structiewet Midden-Delfland. In beide gevallen gaat het namelijk om een wet die op basis van het gewone landinrichtingsinstrumentarium in een bepaald gebied (of gebie-den) de belangen van één bepaalde sector extra aandacht wil geven.&#13;
2.2. Geschiedenis van landinrichting&#13;
Het begin van de 'verkaveling' in ons land kan worden teruggevoerd op de Markewet 1886. Rond de eeuwwisseling werden op vrijwillige basis de eerste verkavelingen uit-gevoerd. Mede door daarbij optredende problemen kwam het uiteindelijk in 1924 tot de eerste Ruilverkavelingswet. Deze werd opgevolgd door verbeterde en geactuali-seerde versies in 1938 en in 1954. Met de wijziging van die laatste wet in 1975 vond ook de pacht een gelijkwaardige plaats in de wet. Hoewel al deze wetten een duidelijk agrarisch doel voor ogen hadden, begon ook het belang van andere functies in het landelijk gebied toe te nemen. Via de Reconstructiewet Midden-Delfland en de Her-inrichtingswet Oost-Groningen en de Gronings-Drentse Veenkoloniën leidde dat uiteindelijk tot de huidige Landinrichtingswet 1985.&#13;
Men zou dus kunnen zeggen dat het instrument 'landinrichting' zich door de jaren heen telkens heeft weten aan te passen aan de algemene en bijzondere behoefte van delen van het landelijk gebied. In deze traditie passen zowel de herijking als de voor-genomen Reconstructiewet concentratiegebieden.&#13;
3.&#13;
Herijking&#13;
3.1. Inleiding&#13;
Hoewel de Landinrichtingswet 1985 nog relatief nieuw is, wordt algemeen gevonden dat zij te weinig recht doet aan de dynamiek van het landelijk gebied. Landinrichting is te langzaam, te kostbaar en niet flexibel genoeg. Om te komen tot verbetering van het instrument wat betreft verbreding en flexibiliteit is in 1995 de 'herijking' gestart.&#13;
De eerste fase van de herijking van het landinrichtingsinstrumentarium betrof een analyse van de knelpunten. Het rapport Herijking landinrichting eerste fase is in februari 1996 naar de Tweede Kamer gestuurd.7 De tweede fase betrof het aandragen van oplossingen voor deze knelpunten. Hierbij heeft men gewerkt in een zevental deelprojecten. Het Rapport Herijking landinrichting tweede fase is in maart 1998 naar de Tweede Kamer gestuurd.8 In zijn begeleidende brief benadrukt de minister nog eens dat met het herijkte instrumentarium landinrichting bij uitstek geschikt is om allerlei ruimtelijke doelstellingen te realiseren. Hij noemt onder andere de inpas-sing van grote droge en natte infrastructurele projecten en nieuwe grootschalige woningbouwprojecten, en de eigentijdse wensen aan de meer traditionele functies van het landelijk gebied (natuur en landbouw). Bij dat laatste wordt aangegeven dat voor de concentratiegebieden instrumentarium voor reconstructie in voorbereiding is.&#13;
Hoewel er op enkele ideeën en voorstellen die tussendoor bekend werden de nodi-ge kritiek was,9 lijken mij de voorstellen die thans voorliggen zeer realistisch. Er wordt de nodige balast weggesneden, waardoor landinrichting sneller en flexibeler kan, zonder uit het oog te verliezen dat het hier om belangrijke ingrepen gaat, waarte-gen zowel vanuit het algemeen als vanuit het individueel (eigendoms)belang geageerd moet kunnen worden.&#13;
De resultaten van de herijking worden in het rapport onder kopjes 'verbreding', 'vereenvoudiging en versnelling', 'flexibilisering' en 'imago en communicatie' gepresen-teerd. Hier worden verder enkele onderdelen van vooral het tweede kopje behandeld.&#13;
3.2. Vormen van landinrichting&#13;
In de herijking wordt voorgesteld om het onderscheid tussen de landinrichtingsvor-men 'kavelruil'10, 'ruilverkaveling', 'herinrichting' en 'aanpassingsinrichting' te laten vervallen. De wet zal een modulaire opbouw gaan kennen. In ieder project kan men dan op grond van de problematiek van het gebied een aantal modules benutten. De inzet van modules wordt in de projectnota bij de start van de landinrichting ver-woord. De uiteindelijke beslissing over het project en de inzet van modules daarbij ligt in alle gevallen in handen van gedeputeerde staten. Daarmee zal de stemming die nu nog bij ruilverkavelingen bestaat, vervallen.&#13;
3.3. Voorbereiding&#13;
De herijking gaat uit van een meer gebiedsgewijze aanpak, waarbij in een raamplan de beleidsplannen en de wensen uit de streek voor dit gebied zijn uitgewerkt, en waarbij aangegeven wordt welke instrumenten voor het realiseren van welke doelstelling ingezet zullen gaan worden. Wordt ervoor gekozen om het instrument landinrichting in te zetten, dan wordt het verzoek daartoe in het vervolg bij de provincie ingediend. Het is ook de provincie die de zienswijze vaststelt.&#13;
Indien men voornemens is om landinrichting in te gaan zetten, wordt vervolgens een projectnota opgesteld, waarin wordt aangegeven welke (deel)instrumenten (modu-les) ingezet zullen worden. In deze nota is aangegeven of er al dan niet een landin-richtingsplan gemaakt wordt. Wordt er een landinrichtingsplan gemaakt, dan volgt bij de vaststelling daarvan het besluit tot landinrichting. Wordt zo'n plan niet gemaakt, dan volgt het besluit bij de vaststelling van de projectnota. Het landinrichtingsplan of de projectnota vormt de (inhoudelijke) basis voor de uitvoering. Hiertegen wordt vol beroep op de Afdeling bestuursrechtspraak van de Raad van State voorgesteld. De m.e.r.-plicht wordt gekoppeld aan functiewijziging. Het is aan de provincie om te bepalen op welk moment en in welke planvorm de strategische keuzes aangaande functiewijziging onderwerp van besluitvorming zijn; die planvorm is dan m.e.r.-plichtig. Dit zou bijvoorbeeld het streekplan of het landinrichtingsplan kunnen zijn.&#13;
Het in de praktijk niet of nauwelijks gebruikte landinrichtingsprogramma wordt uit de wet geschrapt, evenals de plicht om bij de voorbereiding van een landinrich-tingsplan een voorontwerp te maken, dat ter inzage te leggen en daarbij zienswijzen naar voren te laten brengen.&#13;
Ook de afstemming met de ruimtelijke ordening wordt herzien. Hierbij geldt de systematiek die sinds de implementatie van het Nimby-wetje in de Wet op de Ruim-telijke Ordening gewoon is geworden. Dit betekent onder andere dat tegen de veran-deringen in een bestemmingsplan die uit een vastgesteld landinrichtingsplan volgen geen rechtsbescherming openstaat, en verder dat de provincie het bestemmingsplan zelf kan veranderen en ook zelf allerlei vergunningen kan afgeven als de gemeente niet snel aangeeft tot planologische medewerking bereid te zijn.&#13;
De andere plannen (begrenzingenplan en plan van tijdelijk gebruik) worden als zodanig afgeschaft. De inhoud van het begrenzingenplan zal deels in het landinrich-tingsplan en deels in het ruilplan worden opgenomen. De concrete toewijzing zal, net zoals nu, door een apart GS-besluit plaatsvinden. Het tijdelijke gebruik zal niet meer via een plan, maar via individuele besluiten van de commissie worden geregeld.&#13;
3.4.&#13;
Ruilplan&#13;
Bij de herverkaveling wordt vooral geprobeerd tot versnelling te komen. Op dit moment bestaat de herverkavelingsprocedure uit een viertal duidelijk te onderschei-den deelproducten. Het gaat om: - de lijst van rechthebbenden;&#13;
- het register van schattingsuitkomsten;&#13;
- het plan van toedeling; en&#13;
- de lijst der geldelijke regelingen.&#13;
Voorgesteld wordt om deze niet meer in onafhankelijke stappen tot stand te laten komen. Ze zullen gecombineerd worden in het ruilplan, waartegen dan één keer de bekende rechtsbeschermingsstappen bij commissie, Rechter-Commissaris, Rechtbank en deels Hoge Raad openstaan. De voorbereiding van de toedeling zal worden geba-seerd op bestaande gegevens in de openbare registers van het Kadaster en op een recente bodem(geschiktheids)kaart, aangevuld met de officiële procedure voor pacht-registratie (daarvoor is geen alternatief van voldoende kwaliteit voorhanden). Omdat op deze wijze het plan van toedeling inhoudelijk al bekend is als de formele rechten worden vastgesteld, kan men zich daarbij beperken tot de gronden die daadwerkelijk geruild worden. In veel gevallen wordt in praktijk zo'n 60% van de gronden niet geruild, en die kunnen dus buiten de procedures gehouden worden.&#13;
3.5. Grondverwerving&#13;
Bij de realisatie van functiewijzigingen speelt de grondverwerving een belangrijke rol. In het rapport voorziet men een verdere versterking van die rol bij het herijkte instru-mentarium. Om tot versnelling te kunnen komen, dient ook de grondverwerving versneld te worden. Hiertoe wordt onder andere voorgesteld om eerder met grond-verwerving te beginnen en om meer hectares in korte tijd te verwerven door bijvoor-beeld toeslagen te hanteren, dwingende instrumenten in te zetten of meer flankerend beleid te voeren.&#13;
Uiteraard blijft de 'vrijwillige' koop de belangrijkste wijze van grond verkrijging, eventueel gestimuleerd door toeslagen of flankerend beleid. Voorts kan eventueel tot onteigening worden besloten, maar het rapport roept op tot een terughoudend gebruik daarvan.11 Daarnaast bestaat er de korting. Voorgesteld wordt de systemen voor korting en onderbedeling samen te nemen, waarbij in totaal maximaal 5% min-der mag worden toegedeeld dan is ingebracht. In de huidige praktijk bedraagt de kor-ting vrijwel nooit meer dan 1%.&#13;
3.6. Decentralisatie&#13;
Los van de herijking - hoewel daaraan verwant - is in 1993 tussen het ministerie en de provincies het akkoord Decentralisatie-impuls Natuur en Landinrichting gesloten. Dit akkoord behelst onder andere een veel centralere rol voor de provincies bij land-inrichting. Het wetsvoorstel dat de nieuwe, decentrale opzet in de Landinrichtings-wet incorporeert, is intussen terug van de Raad van State, maar tot op heden niet bij de Tweede Kamer ingediend. Intussen wordt al wel zo veel mogelijk volgens de nieu-we werkwijze gewerkt.12 In die nieuwe werkwijze is geen plaats meer voor de Centrale Landinrichtingscommissie. Een aantal taken wordt naar gedeputeerde staten van de provincie overgeheveld, terwijl er intussen een Landelijk Overlegplatform is opge-richt. Ook iedere provincie kent een Provinciaal Overlegplatform. De overlegplat-forms zijn uit belanghebbenden samengesteld, die dus ook bij de beleidsvoorberei-ding betrokken worden.&#13;
Bijzonder interessant is de nieuwe regeling voor de programmering. Deze begint met de jaarlijkse kaderbrief van de minister aan de provincies, waarin het financiële en beleidsinhoudelijke kader voor het interprovinciale meerjarenprogramma (IMP) wordt aangegeven. Het opstellen van dit IMP is een interprovinciale taak - een bestuurlijk novum. Het wordt vastgesteld in de IPO-adviescommissie Ruimte en Groen, na bestuurlijk overleg met de minister. Dit IMP vervangt het voorbereidings-schema en bevat de programmering van de landinrichtingsprojecten in voorbereiding en uitvoering. Het IMP wordt aan een ministeriële toetsing onderworpen; de minister kan eventueel overgaan tot een indeplaatsstellingsbesluit. Op basis van het IMP wordt de verdeelsleutel van de in het Groenfonds gestorte landinrichtingsgelden over de provincies bepaald.&#13;
Iedere provincie maakt jaarlijks een Provinciaal Meerjarenprogramma (PMP) voor vier jaar, dat in zijn breedste vorm als een uitvoeringsprogramma landelijk gebied kan worden gezien. Daarnaast maakt de minister nog een Landelijk Meerjarenprogramma (LMP), ook voor vier jaar, waarin de opdrachten zijn opgenomen die rechtstreeks door het Rijk worden gegeven (zoals bij Waardevolle Agrarische Cultuurlandschap-pen, de Ecologische Hoofdstructuur en straks wellicht de Reconstructie concentratie-gebieden).&#13;
Verder is het de bedoeling dat de Dienst Landelijk Gebied (DLG; voorheen Dienst Landinrichting en Beheer Landbouwgronden) verzelfstandigd wordt. Deze dienst zal dan opdrachten krijgen van de provincies (ter uitvoering van de PMP's) en van het Rijk (ter uitvoering van het LMP). Overigens lijkt het erop dat bij de Reconstructie-wet decentralisatie geen grote rol zal spelen en de regering de touwtjes juist vrij strak in handen zal houden.&#13;
4. Reconstructie concentratiegebieden&#13;
4.1. Doelstelling&#13;
Het gaat bij de reconstructie om een meervoudige doelstelling: veterinair, econo-misch, milieu, natuur en landschap.13&#13;
Het eerste doel (verminderen veterinaire risico's hoge dichtheid) is het meest speci-fiek voor deze wet, en sluit natuurlijk sterk aan op de grote problemen die in 1997 door de varkenspest zijn veroorzaakt. Meer dan de Herstructureringswet lijkt de Reconstructiewet dan ook een rechtstreeks gevolg van die crisis. Zoals ook uit de algemene pers bekend, wil de regering komen tot clusters met varkenshouderijen, van elkaar geïsoleerd door varkensvrije zones. De minister schijnt te denken aan tien a elf clusters van elk een miljoen varkens, met zones van een kilometer breed. Het zal dui-delijk zijn dat dit veterinair doel slechts door zeer ingrijpende ruimtelijke ingrepen bereikt kan worden. Het tweede doel is nogal breed geformuleerd en spreekt van verbeteren, versterken en verbreden van de economische structuur van het gebied als geheel. Er wordt wel bij vermeld dat het ook de agrarische structuur betreft, maar daarop ligt dus niet spe-ciaal de nadruk. De minister denkt daarbij zowel aan regionale ketenvorming (veran-deringen ook bij de toeleveranciers en afnemers) als aan de mogelijkheden voor ande-re sectoren, zoals toerisme en recreatie.&#13;
Het derde doel betreft de milieukwaliteit, waarbij het gaat om het verminderen van de nitraat- en fosfaatbelasting en de depositie van ammoniak op voor verzuring ge-voelige gebieden. De aandacht voor natuur en landschap, het vierde doel, sluit daar deels op aan, maar betreft ook aandacht voor de realisering van de Ecologische Hoofdstructuur (EHS).&#13;
4.2. Inzet landinrichtingsinstrumentarium&#13;
Gezien dit alles meent de regering dat er behoefte is aan een effectief integraal instru-ment. In het preadvies wordt daarbij aangegeven dat het niet zo verwonderlijk is dat men daarbij al snel aan landinrichting dacht.14 Men trekt die conclusie wel erg snel, nu dat gezien de recente ontwikkelingen in de landinrichting mijns inziens geen automa-tisme is. Zo wordt momenteel in de landinrichting een forse decentralisatie doorge-voerd, terwijl de regering in de concentratiegebieden naar een strakke centrale regie-rol lijkt te streven. Landinrichting wordt in de herijking neergezet als een procesmatige manier van werken en niet langer als de realisering van een soort blauwdruk voor een gebied, zoals dat toch min of meer uit de ideeën over de Rijksuitgangspunten volgt.15 Landinrichting wordt in de herijking ook neergezet als een instrument dat tailor-made kan worden ingezet om een beperkt doel te dienen in plaats van altijd het zeer brede, multifunctionele instrument te zijn, terwijl bij de reconstructie juist brede doelen worden gekozen. Bij landinrichting richt ieder project zich op een relatief beperkt gebied, terwijl het bij de reconstructie om een tweetal concentratiegebieden gaat, die ieder ongeveer zo groot zijn als een provincie (zij het over twee of drie provincies verspreid). Zelfs bij een uitvoering per cluster gaat het nog steeds om veel grotere gebieden dan thans als landinrichtingsproject gebruikelijk zijn. Ten slotte kenmerkt de landinrichting zich door lange doorlooptijden. De herijking geeft wel allerlei mogelijkheden om die in te korten, maar het komt mij toch voor dat de doorlooptijd aanzienlijk langer zal zijn dan de door de herstructurering veroorzaakte golf van dynamiek. Dat wordt nog eens versterkt doordat het wetsvoorstel voor de Recon-structiewet een enorme achterstand op de Wet herstructurering varkenshouderij heeft. Kortom: landinrichting biedt zeker mogelijkheden, maar is ook zeker niet het ei van Columbus.&#13;
4.3. Inzet andere instrumenten&#13;
De regering heeft dat mijns inziens ook ingezien, en de ideeën over de Reconstructiewet zijn dan ook duidelijk breder dan landinrichting alleen. De regionale initiatieven hebben daarbij wel degelijk als inspiratiebron gediend.16 De conclusie in het preadvies dat de regionale initiatieven door de herstructurering om zeep worden geholpen,17 is wel erg kort door de bocht. Ook zonder herstructurering had afgewacht moeten worden wat deze initiatieven uiteindelijk hadden opgeleverd. Het ontbrak aan instru-menten om de uitvoering af te dwingen. Op basis van (vrijwillige) afspraken, met subsidies als stimulans en bestaande instrumenten als halve 'stokken achter de deur', waren hoogstens deeloplossingen bereikt. Overigens zijn de initiatieven hierdoor niet minder belangrijk geweest. Er is op allerlei niveaus en vanuit verschillende verant-woordelijkheden en deskundigheden over de zaken nagedacht, en ik hoop - en krijg die indruk ook wel - dat men daar bij het ministerie veel aan heeft gehad.&#13;
De Reconstructiewet gaat dan ook een wettelijke basis en een bestuurlijk-juridisch kader vormen voor een goed afgestemde en bindende realisatie van regionaal beleid. Naar verluidt zal de wet daartoe onder andere een coördinatieregeling voor het nemen van vergunningen gaan bevatten, en verder een toetsingskader scheppen bij de verle-ning van (rijks)subsidies. Slechts vergunningen en subsidies die bijdragen aan de reali-satie van het reconstructieplan mogen dan nog worden verstrekt. De gebiedsgerichte benadering staat daarbij zo centraal dat de afwegingskaders van allerlei aanpalende beleidsterreinen bij wet ondergeschikt worden gemaakt aan de doelen van de recon-structie. Hoewel de provincie een belangrijke rol bij de realisatie hiervan krijgt, lijkt de centrale rol toch duidelijk bij de minister te liggen. Om tot daadwerkelijke invul-ling te komen, is het natuurlijk wel de vraag of er bij alle betrokkenen voldoende draagvlak bestaat of gecreëerd kan worden om loyaal aan een en ander mee te werken.&#13;
Het bovenstaande ziend, en denkend aan de Tracéwet, de Deltawet Grote Rivieren en de ontwerp-Wet procedures vijfde baan Schiphol, word ik wel erg benieuwd naar de invulling die het hoofdstuk 'Projectcoördinatie' in de Algemene wet bestuursrecht zal gaan krijgen.&#13;
4.4. Structuurschema en Rijksuitgangspuntennota&#13;
Een tweetal meer inhoudelijke Rijksdocumenten zal een cruciale rol bij de recon-structie gaan spelen. Het eerste betreft het Structuurschema voor de Varkenshouderij zoals vermeld in art. 36 Wet herstructurering varkenshouderij. Naar verluidt zal deze pkb worden gerealiseerd door een partiële herziening van de bestaande pkb's Natio-naal Ruimtelijk Beleid ('Vinex') en Structuurschema Groene Ruimte (SGR). Deze pkb zal zowel op het gebied van de ruimtelijke ordening als bij de reconstructie zelf een belangrijk kader gaan vormen. De uitvoeringspraktijk van de Landinrichtingswet wordt ook in hoge mate bepaald door wat er in het SGR staat aangegeven. Verwacht mag worden dat de minister, en in beroep de rechter, de reconstructieplannen bij het beoordelen aan het structuurschema zal toetsen. Ook rond de al dan niet planologi-sche medewerking van gemeenten speelt de aanwezigheid van zo'n pkb een rol.18&#13;
Het tweede Rijksdocument dat belangrijk lijkt te gaan worden is de zogenaamde Rijksuitgangspuntennota, waarin de regering vrij concreet haar reconstructiebeleid wil formuleren. Hoewel de Reconstructiewet een typische bestuurswet zal gaan wor-den, waaruit men het beleid niet echt kan lezen, is de regering naar verluidt van plan om de Rijksuitgangspuntennota, met daarin het inhoudelijke beleid, als bijlage bij de wet te laten vaststellen. De nota zal een belangrijke rol bij de voorbereiding en uit-voering van de reconstructie gaan spelen. Naar verluidt dienen reconstructiecommis-sie en provinciebestuur deze nota als uitgangspunt van hun plannen en besluiten te nemen. De minister zal in zijn goedkeuringsrol ook telkens aan deze nota toetsen.&#13;
4.5. Uitvoering&#13;
De uitvoering van de reconstructie laat zich in hoge mate als een gewone - maar wel herijkte - vorm van landinrichting lezen. De reconstructie zal worden begeleid door een reconstructiecommissie, die wordt ingesteld door gedeputeerde staten van de pro-vincie waarin het gebied (of het grootste deel daarvan) gelegen is. Een van de gedepu-teerden is voorzitter. De leden zijn afkomstig uit de kring van gemeenten, water-schappen, landbouw, natuur en milieu, landschap en recreatie.&#13;
Gezien al het voorwerk dat al geschied is, kan vrijwel direct met het opstellen van het reconstructieplan worden begonnen. Daarvoor zal waarschijnlijk de uitgebreide openbare voorbereidingsprocedure (Afdeling 3.5 Awb) worden gebruikt. Hoewel vaststelling van het plan naar verluidt door de provincie zal plaatsvinden, zal wel goedkeuring door de minister moeten plaatsvinden. Conform de herijking zal dan tegen het plan beroep in eerste en enige instantie bij de Afdeling bestuursrechtspraak van de Raad van State openstaan. Dit beroep is zeker gerechtvaardigd, gezien de enorme consequenties die het reconstructieplan naar verluidt zal hebben; niet alleen voor de uitvoering van de reconstructie, maar ook als toetsingskader van vergunnin-gen en subsidies buiten het directe bereik van de reconstructie.&#13;
Conform de herijking zal er geen begrenzingenplan en plan van tijdelijk gebruik meer gemaakt worden (zie par. 3.3.). Die rollen worden respectievelijk door een com-binatie van reconstructieplan en ruilplan en door afzonderlijke besluiten vervangen. Verder zullen de afzonderlijke stappen uit de herverkaveling aan belang inboeten en als geheel als ruilplan worden bestempeld, waartegen één maal rechtsbescherming openstaat (achtereenvolgens bij commissie, Rechter-Commissaris, Rechtbank en deels bij de Hoge Raad). Een aparte pachtregistratie - met rechtsbescherming - zal nog wel noodzakelijk blijven. Het lijkt twijfelachtig of in het ruilplan bij de reconstructie de stap van de eerste schatting nog herkenbaar terugkomt. Het belang van de daadwer-kelijke oppervlakte (naast de ruilwaarde) was door de productierechtenregelingen al aan het toenemen.19 Nu het in de reconstructie primair om niet-grondgebonden bedrijven gaat en de mestafzet een cruciale rol speelt, lijkt gebruik van oppervlakte erg voor de hand te liggen. Eventuele te grote waardeverschillen bij daadwerkelijk uitgeruilde gronden zouden altijd nog via het onderdeel van de geldelijke regelingen verrekend kunnen worden. 4.6. Positie gebouwen&#13;
De varkenshouderij kent vele niet-grondgebonden bedrijven. Dat betekent dus dat het uitruilen van grond (al dan niet op basis van hun agrarische waarde) voor deze bedrijven nauwelijks iets betekent. De varkens zitten in stallen, en stallen zijn gebou-wen. Gebouwen vormen in de landinrichting een vreemde eend in de bijt. De pread-viseur20 wijst terecht op art. 10 Landinrichtingswet (Lw). Daar wordt in het derde lid bepaald: "Zonder toestemming van de eigenaar wordt geen wijziging gebracht in diens recht ten aanzien van gebouwen." Het vierde lid geeft inderdaad aan dat hier-van in uitzonderingsgevallen kan worden afgeweken, maar het gaat daarbij om zulke bijzondere afwijkingen dat niet de landinrichtingscommissie, maar de centrale com-missie - in overeenstemming met gedeputeerde staten - daartoe dient te besluiten. Naar verluidt komen deze bepalingen ook in de Reconstructiewet terug.&#13;
Daarom leek het mij interessant de wetsgeschiedenis van deze regeling eens na te gaan en ook een kijkje bij onze oosterburen te nemen. In het oorspronkelijke voorstel van wet van de Landinrichtingswet kwamen de vergelijkbare leden 3 (onder a) en 4 van art. 9 Ruilverkavelingswet 1954 niet meer voor.21 In de Memorie van Toelichting was door de regering niet onderbouwd waarom slechts de leden 1 en 2 van art. 9 Ruilverkavelingswet terugkwamen22. Desgevraagd merkt de regering in de Memorie van Antwoord op dat de lijst met uitzonderingen uit art. 9 Ruilverkavelingswet flink is ingekort, vanwege de algemene doelstelling van het wetsontwerp, waardoor de rechten ten aanzien van bijvoorbeeld monumenten en natuurreservaten niet van wij-ziging uitgesloten kunnen worden23. Gebouwen worden niet eens bij name genoemd. In het Eindverslag wordt door enkele kamerleden ernstig bezwaar gemaakt tegen het feit dat in art. 10 de categorie woonhuizen met tuinen en parken ontbreekt.24 Ook nu beroept de regering zich op de algemene in plaats van agrarische doelstelling van het ontwerp, die met zich brengt "dat noodzakelijke wijzigingen in de eigendoms- en verkavelingssituatie van woonhuizen ... mogelijk moet zijn".25 Wel geeft de regering dan al aan dat zij in het wetsvoorstel een derde en vierde lid aan art. 10 heeft toege-voegd, die zulke wijzigingen voor woonhuizen zonder toestemming van de eigenaar aan de extra criteria van het huidige lid 4 bindt. Het kamerlid Waalkens, dat hiermee nog niet tevreden was, diende een amendement (nr. 57) in om de term 'woonhuizen' door 'gebouwen' te vervangen.26 Hij voerde daarbij als argument aan dat zich grote problemen zouden voordoen wanneer alle gebouwen ten behoeve van de overdracht of wijziging van het eigendomsrecht getaxeerd dienen te worden (toelichting op amendement). Tijdens de plenaire behandeling voegt hij hier nog aan toe dat een eigen-domsrecht op een gebouw iets specifieks is en dat het amendement verder een niet onaanzienlijke besparing op de landinrichtingsarbeid met zich zal brengen vanwege de eerder genoemde moeizame taxaties.27 In eerste termijn gaat staatssecretaris Ploeg daar tegenin door er nogmaals op te wijzen dat het in de multifunctionele opzet van de landinrichting mogelijk moet zijn gebouwen van functie te doen veranderen.28 Het regelen van de financiële gevolgen beperkt Ploeg tot de gevallen waarin overdracht of wijzigingen hebben plaatsgevonden. Nog geen drie weken later blijkt tijdens een Uit-gebreide Commissievergadering over de amendementen dat de regering het amende-ment-Waalkens (nr. 57) intussen heeft overgenomen. Daarbij verwijst Ploeg naar de ervaringen met art. 54 Ruilverkavelingswet,29 waarvan lid 5 bepaalt: "Opstallen kun-nen worden afgebroken, verbouwd, verplaatst, gebouwd of herbouwd, indien naar het oordeel der centrale commissie het belang der ruilverkaveling zulks vordert". Dezelfde regeling vinden we thans in art. 128 lid 3 Lw. Ten slotte is in een brief naar aanleiding van de UCV uitgelegd dat lid 3 onder meer inhoudt dat "de rechten van de eigenaar ten aanzien van woonhuizen volledig moeten worden toegedeeld in het plan van toedeling en moeten worden vermeld in de akte van toedeling"30.&#13;
De bestudering van de wetsgeschiedenis doet dus vermoeden dat uiteindelijk beoogd zal zijn de gedwongen herverkaveling van gebouwen geen normaal onderdeel van landinrichting zou worden. In dringende gevallen is het wel mogelijk gelaten door de combinatie van art. 10 lid 3 en art. 128 lid 3 Lw.&#13;
In praktijk wordt overigens regelmatig de rechtstoestand van gebouwen veran-derd. Dit blijkt onder andere uit de boerderijverplaatsingen en uit het relatief grote aantal uitspraken van de Rechtbank bij de lijst der geldelijke regelingen die verreken-posten aangaande gebouwen betreffen. Persoonlijk vind ik het niet zo logisch dat men zo voorzichtig met de gebouwen is, zeker waar het bedrijfsgebouwen betreft. Een korte excursie naar Duitsland bevestigt mijn visie. In § 45, Abs. 2 Flurbereini-gungsgesetz (tekstuitgave 1995) wordt aangegeven dat wanneer dit voor het doel van de verkaveling noodzakelijk is, onder andere ook gebouwen van eigenaar kunnen veranderen. Dit wordt alleen voor woonhuizen aan toestemming van de eigenaar gebonden.31 Verder spreekt dezelfde wet in § 37 zelfs nog over dorpsvernieuwing.32 Hopelijk zal de regering in de Memorie van Toelichting op de Reconstructiewet wel de nodige overwegingen aan dit belangrijke punt wijden.&#13;
Zoals gezegd zal ook de Reconstructiewet naar verluidt gedwongen herverkaveling van gebouwen niet als normaal onderdeel van reconstructie toelaten. Welke mogelijk-heden staan dan wel open om de door de minister voorziene varkensvrije zones echt varkensvrij te maken?&#13;
In eerste instantie is het natuurlijk mogelijk om varkenshouderijen uit de zones op vrijwillige basis te laten vertrekken. Dit vrijwillige vertrek kan op verschillende manieren worden gestimuleerd. Dit kan enerzijds door bedrijven die vertrekken in de watten te leggen. Men kan subsidies geven voor nieuwbouw conform de (toekomsti-ge) eisen van dierwelzijn (zoals in het herziene Varkensbesluit voorzien) in de verdichtingsgebieden dan wel voor de aankoop (en afbraak) van de verlaten gebouwen. Ook zou voor bedrijven in de zones een (extra) beëindigingssubsidie ingezet kunnen worden. Naar analogie van de boerderijverplaatsingen in de gewone landinrichting zou zelfs nog gedacht kunnen worden aan het toekennen van extra productierechten (hetgeen vroeger wel gebeurde). In ieder geval moeten er geen nadelige effecten voor een verplaatser zijn (zoals korting op productierechten of aanscherping van vergun-ningsvoorwaarden).&#13;
Anderzijds kan het vertrek ook worden gestimuleerd door achterblijvers in de zones op allerlei manier het leven zuur te maken. Bedrijven in de zones zouden in subsidieregelingen uitgesloten kunnen worden (vergelijk de algemene subsidietoets). Mogelijkerwijs kunnen ook allerlei vergunningen niet - of onder veel strakkere voor-waarden - worden verleend. Daarbij moet natuurlijk wel op het verbod op détourne-ment de pouvoir worden gelet.33 Door aanpassing (eventueel via een aanwijzing) van de bestemmingsplannen zouden in de zones de varkenshouderijen ook wegbestemd kunnen worden. Maar door het voor bestemmingsplannen geldende systeem van overgangsrecht moet men het bestaande gebruik nog in lengte van jaren blijven accepteren.34 Alleen middels de zeer ingrijpende oplossing van een direct werkend gebruiksverbod zou men tot daadwerkelijke wegbestemming kunnen komen. Naar verluidt overweegt de regering daadwerkelijk gedeputeerde staten de bevoegdheid toe te kennen zo'n gebruiksverbod in te stellen of het gebruik aan een vergunning met voorwaarden te verbinden. Een instrument met zulke zware gevolgen zou uiteraard een goede schadevergoedingsregeling moeten bevatten. Mits daarin is voorzien, lijkt dit mij in de systematiek van de herstructurering en reconstructie te passen.35&#13;
4.7. Onteigening van gebouwen&#13;
Qua ingrijpendheid voor de continuïteit van een varkenshouderij verschilt zo'n gebruiksverbod natuurlijk niet of nauwelijks van onteigening. Onteigening lijkt mij wel degelijk een bewandelbare weg om de gebieden die als varkensvrije zones zijn aangewezen ook daadwerkelijk varkensvrij te maken.36 Zoals mijns inziens uit de hiervoor (par. 4.6.) aangegeven wetsgeschiedenis van art. 10 lid 3 Lw blijkt, is uitslui-tend beoogd herverkaveling van gebouwen niet gewoon te laten worden. Bij het indienen van het amendement heeft men grosso modo art. 9 Ruilverkavelingswet 1954 overgenomen, zonder zich te realiseren dat het in een ander hoofdstuk staat dan het huidige art. 10 leden 1 en 2 Lw. Men had er verstandiger aan gedaan om de rege-ling van art. 54 leden 3 en 4 Herinrichtingswet Oost-Groningen en de Gronings-Drentse Veenkoloniën over te nemen. Deze bepalingen staan in het gedeelte dat op de herverkaveling ziet, en bovendien wordt daarin uitdrukkelijk vermeld dat de bescher-ming van (onder andere) gebouwen niet geldt voor hoofdstuk II, waarin de onteige-ning is geregeld.&#13;
Toch geloof ik niet dat het de bedoeling is geweest om onteigening van gebouwen op grond van Titel VII Onteigeningswet uit te sluiten. De door middel van art. 233 Lw aan de Onteigeningswet toegevoegde art. 122 en 123 geven ook op geen enkele manier aanleiding om van iets anders uit te gaan. Er wordt daar gesproken van "onroerende zaken en rechten" (in de pre-NBW tekst van "onroerende goederen, erfdienstbaarheden en andere zakelijke rechten"), waartoe op grond van de natrek-kingsregel ook de gebouwen behoren (art. 5:20 onder e BW).&#13;
Maar zelfs als men voor de Landinrichtingswet onverhoopt tot de conclusie komt dat onteigening van gebouwen niet mogelijk is, dan nog zou men voor de Recon-structiewet tot een andere conclusie moeten komen. Naar verluidt is het namelijk uit-drukkelijk de bedoeling van de regering om de varkensvrije zones in de reconstructie-plannen voor onteigening aan te wijzen. Nu Titel VII Onteigeningswet in ieder geval geen belemmering voor de onteigening van gebouwen vormt, hoeft dit dus alleen maar uitdrukkelijk uit de Reconstructiewet en/of haar parlementaire geschiedenis te blijken.&#13;
Overigens ben ik persoonlijk van mening dat een gedwongen herverkaveling van (bedrijfs)gebouwen niet meer ingrijpend is dan een gebruiksverbod of een onteige-ningsgrondslag. Ik steun dan ook de oproep in het preadvies om de werkingssfeer tot gebouwen en productierechten uit te breiden.37&#13;
Maar naar mijn mening lijkt de wet al wel voldoende instrumenten te gaan bevat-ten voor het daadwerkelijk varkensvrij maken van de zones, mits de regering bereid is daarvoor flink in de buidel te tasten. Dat laatste is helaas niet geheel gegarandeerd, want het zal niet de eerste keer zijn dat men hogere beleidsambities voor het landelijk gebied lanceert dan waar men geld voor beschikbaar kan of wil stellen.38&#13;
4.8. Waarde landinrichtingsinstrument&#13;
Wat is nu nog de toegevoegde waarde van de traditionele landinrichting en de herver-kaveling bij de reconstructie van concentratiegebieden? Als we ervan uitgaan dat vele varkenshouderijen uit de zones bereid zullen zijn om (onder druk) naar de intensive-ringsgebieden te willen verhuizen, dan kan door middel van herverkaveling bijvoor-beeld bereikt worden dat grondgebonden bedrijven daarvoor in die gebieden ruimte vrij maken, en daarvoor in de varkensvrije zones grond terugkrijgen. Verder kan landinrichting ook gebruikt worden voor het realiseren van de Ecologische Hoofd-structuur en andere natuur- en landschapselementen. Vooral bij die laatste gaat het vaak om lijnvormige elementen, die via landinrichting relatief eenvoudig gerealiseerd kunnen worden.&#13;
Mogelijkerwijs kan wat betreft het (onder druk) verplaatsen van varkenshouderijen geleerd worden van de ervaringen onder de Regeling reconstructie oude glastuin-bouwgebieden (RROG; Regeling van 29 maart 1979 (gew.), Stcrt. 64). Daarin is onder andere bepaald dat er nooit (glas)opstallen tussen twee rechthebbenden worden uit-gewisseld, maar dat de overdracht te allen tijde naar het Bureau Beheer Landbouw-gronden (BBL, de facto deel van DLG) plaatsvindt. Deze regeling kent geen dwang-middelen voor de reconstructiecommissie, maar wel een uitgebreid scala aan subsidieregelingen. Vanwege de kosten is deze regeling voor nieuwe aanvragen overigens al sinds eind 1991 voor onbepaalde tijd geschorst.&#13;
5. Afsluiting&#13;
Ik wil hier nog wel de verwachting uitspreken dat deze Reconstructiewet ons al een doorkijkje zal geven naar de herijkte Landinrichtingswet (misschien wel de Landin-richtingswet 2000). In het verleden heeft de Herverkavelingswet Walcheren (ook van toepassing verklaard op de watersnoodgebieden uit 1953) duidelijk invloed gehad op de Ruilverkavelingswet 1954, en hebben de Herinrichtingswet Oost-Groningen en de Gronings-Drentse Veenkoloniën en de Reconstructiewet Midden-Delfland invloed gehad op de Landinrichtingswet.39 Zo zal het ongetwijfeld weer gaan.&#13;
6. Toegift&#13;
Op het eerste deel van het preadvies ben ik nauwelijks ingegaan. De preadviseur heeft een zeer uitvoerig overzicht van deze zeer casuïstische materie gegeven, en daar zou ik ook weinig aan kunnen toevoegen. Wel wil ik hier nog even memoreren dat de Richtlijn veehouderij en stankhinder (1996), waarvan de preadviseur aangeeft dat deze ruimtelijke gevolgen met zich brengt,40 in een recente uitspraak van de Raad van State niet geaccepteerd is (medio april). De Raad van State wijst daarbij met name op het feit dat de verruiming die deze richtlijn ten opzicht van haar voorganger, de Richtlijn veehouderij en Hinderwet (1991), inhoudt voor minder bewoonde gebie-den, voor de bewoners daarvan zeer bezwaarlijk kan uitpakken en door de minister bij de herziening in het geheel niet is onderbouwd. Ik heb alleen via de gewone pers kennis genomen van de uitspraak, en kan dus niet aangegeven welke gevolgen zij voor de praktijk zal hebben, maar gevolgen zullen er zeker zijn - ook voor de toch al zo geplaagde varkenssector.</content><legacyfootnotes>1. Wet van 9 april 1998, Stb. 236; deze zal per 1 september 1998 in werking treden (Besluit van 21 april 1998, Stb.237).&#13;
2. Het meest duidelijk gebeurde dit in de brief van de Minister van 12 december 1997, TK 1997-1998, 25 746, nr. 25.&#13;
3. Th.G. Drupsteen en D.W. Bruil, 'Ruimtelijke ordening en reconstructie van intensieve veehouderijen': Preadvies Vereniging voor Agrarisch Recht, Agr.r. 1998, p. 237-263, m.n. p. 252-263.&#13;
4. Brief van 18 maart 1998, TK 1997-1998, 25 940, nrs. 1-2.&#13;
5. Hoewel dat ook voor 'hervormd' en 'gereformeerd' geldt, is onder die namen toch een omvangrijke kerkgeschiedenis ontstaan.&#13;
6. Drupsteen/Bruil, a.w., p. 252.&#13;
7. Brief van 8 februari 1996, TK 1995-1996, 24 140, nr. 17.&#13;
8. Brief van 18 maart 1998, TK 1997-1998, 25 940, nrs. 1-2.&#13;
9. A. van den Brink, 'Herijking landinrichting: een tussenbalans', Landinrichting 1996/8, p. 20-23; D.W. Bruil, A.M. Buis, F.B. Rosman en W.H. de Vos, Landinrichting, Vereenvoudiging van procedures, Insti- tuut voor Agrarisch Recht 1996.&#13;
10. De wet spreekt van "ruilverkaveling bij overeenkomst"; deze vorm zal zelfstandig blijven voortbestaan, maar ook als module ingezet kunnen worden.&#13;
11. TK 1997-1998, 25 940, nrs. 1-2, p. 21.&#13;
12. Zie ook G. Bakker, Landinrichting is onderwerp van publiek debat geworden, Mini-serie Landinrich ting (2a), Geodesia 1998, p. 151-156.&#13;
13. Drupsteen/Bruil, a.w., p. 253.&#13;
14. Idem, p. 254.&#13;
15. Zie ook de figuur op p. 255 van Drupsteen/Bruil, a.w.&#13;
16. Zie bijv. TK 1997-1998, 25 746, nr. 12, p. 3.&#13;
17. Drupsteen/Bruil, a.w., p. 254.&#13;
18. Drupsteen/Bruil, a.w., p. 256-257.&#13;
19. Vgl. Rb. Zwolle 13 april 1994, Agr. r. 1995/4779.&#13;
20. Drupsteen/Bruil, a.w., p. 259.&#13;
21. TK 1979-1980, 15 907, nr. 1-2.&#13;
22. TK 1979-1980, 15 907, nr. 3-4.&#13;
23. TK 1981-1982, 15 907,nr. 6, p. 84.&#13;
24. TK 1982-1983, 15 907, nr. 10, p. 19.&#13;
25. TK 1982-1983, 15 907, nr. 11, p. 36.&#13;
26. TK 1983-1984, 15 907,nr. 57.&#13;
27. Handelingen TK 1983-1984, 3423.&#13;
28. Handelingen TK 1983-1984, 3502.&#13;
29. TK 1983-1984, UCV 71, p. 3.&#13;
30. TK 1983-1984, 15 907, nr. 100.&#13;
31. Wenn der Zweck der Flurbereinigung in anderer Weise nicht erreicht werden kann, können ... [Gebau- deflachen] ... verlegt oder einem anderen gegeben werden. Bei Wohngebauden ... ist jedoch die Zustim- mung der Eigentümer ... erforderlich (§ 45, Abs. 2 Flurbereinigungsgesetz; 16 Marz 1976 (BGBl. I S. 546), zuletzt geandert durch Gesetz vom 23. August 1994 (BGBl. I S. 2187)).&#13;
32. Zie daarover A.M. Buis, W.H. de Vos en J.A. Zevenbergen, 'De Landinrichtingswet bevat flexibele ins trumenten voor de inrichting van het landelijk gebied', Agr.r. 1995, p. 544-557, m.n. p. 551.&#13;
33. Tegenwoordig verwoord in art. 3:3 Awb.&#13;
34. Drupsteen/Bruil, a.w., p. 258.&#13;
35. Anders Drupsteen/Bruil, a.w., p. 260.&#13;
36. Anders Drupsteen/Bruil, a.w., p. 260.&#13;
37. Drupsteen/Bruil, a.w., p. 263.&#13;
38. In gelijk zin F.H. Cornelissen, 'Gemeenten en de landbouw', Kroniek agrarisch recht 1997; Een goed begin... 1998, Instituut voor Agrarisch Recht 1998, p. 4.&#13;
39. P. de Haan, 'Landinrichting', Onroerend-goedrecht lc, 1988, p. 23.&#13;
40. Drupsteen/Bruil, a.w., p. 239-240.&#13;
</legacyfootnotes><footnotes><footnote/></footnotes><auteurs>Mr. ir. J.A. Zevenbergen</auteurs><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/5781</htmlpath></article>
</articles></edition>
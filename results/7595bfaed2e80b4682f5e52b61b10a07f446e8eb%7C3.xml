<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1990</searchword><id>7089</id><udhid>UDH:TvAR/7089</udhid><titel>'Jacobus Willem van Wijk / Antonius Marinus van der Burg' (TvAR 1990/4338)</titel><searchwords><searchword>TvAR 4/1990</searchword><searchword>TvAR 1990/4338</searchword><searchword>UDH:TvAR/7089</searchword></searchwords><attachments><attachment><name>1990_nr 4_Rechtspraak_4338.pdf</name><extention>pdf</extention><url>https://denhollander.info/download/6699/ci</url></attachment></attachments><inleiding>Pachtwet, art. 49, lid 3, 5&#13;
Vordering tot indeplaatsstelling. Stelplicht&#13;
en bewijslast van de verpachter ten aanzien&#13;
van de verplichte afwijzingsgrond dat de&#13;
voorgestelde pachter niet voldoende waarborgen&#13;
voor een behoorlijke bedrijfsvoering&#13;
biedt. Terzake dient de verpachter feiten&#13;
te stellen en zonodig te bewijzen.&#13;
Verpachter heeft deze verplichte afwijzingsgrond&#13;
niet aangetoond c.q. voldoende&#13;
aannemelijk gemaakt.&#13;
Beslissing naar billijkheid leidt tot indeplaatsstelling. </inleiding><content>Pachtkamer gerechtshof te Arnhem, arrest&#13;
d.d. 10 juli 1989&#13;
(Mr. Spoor, mr. Kok, mr van Hijlkema,&#13;
baron De Weichs de Wenne en De Wolf)&#13;
In de zaak van: Jacobus Willem van&#13;
Wijk, wonende te Pijnacker, appellant,&#13;
procureur: Mr. M.P.H. Winters;&#13;
tegen&#13;
Antonius Marinus van der Burg,&#13;
wonende te Pijnacker, geïntimeerde; procureur:&#13;
Mr. N.J.C. Francken;&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Delft op 1 december 1987 en&#13;
4 oktober 1988 tussen appellant als eiser en&#13;
geïntimeerde als gedaagde gewezen vonnissen,&#13;
die in fotocopie aan dit arrest zijn gehecht;&#13;
Overweegt:&#13;
Appellant is bij exploit van 24 oktober&#13;
1988 in hoger beroep gekomen van voormeld&#13;
vonnis van 4 oktober 1988, met gelijktijdige&#13;
dagvaarding van geïntimeerde&#13;
voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd&#13;
dat het hof het vonnis waarvan beroep&#13;
zal vernietigen en alsnog de vordering&#13;
van appellant zal toewijzen met benoeming&#13;
van Henk van Wijk in zijn plaats tot pachter&#13;
en met veroordeling van geïntimeerde in&#13;
de kosten van beide instanties.&#13;
Geïntimeerde heeft bij memorie van antwoord&#13;
verweer gevoerd met conclusie dat&#13;
het hof zonodig onder verbetering en/of&#13;
aanvulling der gronden voormeld vonnis&#13;
zal bekrachtigen met veroordeling van appellant&#13;
in de kosten van het hoger beroep.&#13;
Appellant heeft nog akte verzocht.&#13;
Partijen hebben de zaak op 29 mei 1989&#13;
doen bepleiten, appellant door Mr. P.J.L.J.&#13;
Duijsens, advocaat te 's-Gravenhage en&#13;
geïntimeerde door Mr. M.C.E. Eikenboom&#13;
advocaat te Bleiswijk;&#13;
Tenslotte hebben zij de stukken doen&#13;
overleggen voor het wijzen van arrest.&#13;
De grieven:&#13;
De door appellant tegen het vonnis van 4&#13;
oktober 1988 aangevoerde grieven luiden&#13;
als volgt:&#13;
I Ten onrechte is de pachtkamer van oordeel&#13;
dat uit de zijdens appellant in het geding&#13;
gebrachte bescheiden niet kan worden afgeleid dat de voorgestelde pachter voldoende&#13;
waarborgen biedt voor een goede&#13;
bedrijfsvoering;&#13;
II Ten onrechte valt naar het oordeel van&#13;
de pachtkamer uit de overgelegde bescheiden&#13;
niet af te leiden dat de voorgestelde&#13;
pachter appellant's veeteeltbedrijf op het&#13;
gepachte behoorlijk exploiteert;&#13;
III Ten onrechte overweegt de pachtkamer&#13;
dat appellant geen duidelijk financieel&#13;
beeld gegeven heeft van zijn inkomsten en&#13;
de inkomsten van het bedrijf;&#13;
IV Ten onrechte heeft de pachtkamer -&#13;
onder aanvoering van de in het vonnis aan&#13;
gegeven motivering - de vordering afgewezen;&#13;
De vaststaande feiten:&#13;
Als enerzijds gesteld, mede aan de hand&#13;
van bescheiden, en anderzijds erkend dan&#13;
wel niet of onvoldoende weersproken, staat&#13;
ten processe het navolgende vast:&#13;
- Tussen geïntimeerde als verpachter en&#13;
appellant, oud 68 jaar, als pachter bestaat&#13;
een pachtovereenkomst betreffende 2.07.68&#13;
ha grasland, plaatselijk bekend gemeente&#13;
Pijnacker sectie A, nrs. 489 ged., 491 ged.,&#13;
794 ged., en 795;&#13;
- Bedoelde pachtovereenkomst is met&#13;
ingang van 1 mei 1989 van rechtswege met&#13;
zes jaren verlengd, zijnde de tot die datum&#13;
lopende pachtovereenkomst door de ver&#13;
pachter niet opgezegd;&#13;
- Op het land in geschil rust een agrarische&#13;
bestemming;&#13;
- De voorgestelde pachter, H. van&#13;
Wijk, oud 36 jaar, zoon van de pachter, is&#13;
al jarenlang belast met de leiding op het&#13;
melkveebedrijf, dat door appellant in de&#13;
vorm van een besloten vennootschap, Henco&#13;
b.v., thans op 23 ha land, waarvan 21 ha&#13;
met inbegrip van het land in geschil is ge&#13;
pacht en 2 ha van de gemeente Zoetermeer&#13;
gratis in gebruik is verkregen, wordt uitgeoefend.&#13;
Van dit areaal gebruikt H. van&#13;
Wijk voorts 4 ha pachtland voor een eigen&#13;
veebedrijf van geringe omvang;&#13;
- Het aan Henco b.v. toegekende melk&#13;
quotum bedraagt thans ongeveer 128.000&#13;
kg en wordt volgemolken.&#13;
De beoordeling van het geschil in hoger&#13;
beroep:&#13;
1. Door de grieven, zoals toegelicht,&#13;
wordt in volle omvang het geschilpunt aan&#13;
het hof voorgelegd of de voorgestelde&#13;
pachter al dan niet voldoende waarborgen&#13;
voor een behoorlijke bedrijfsvoering op het&#13;
gepachte biedt. Het hof vindt aanleiding&#13;
dit geschilpunt zelfstandig opnieuw te onderzoeken&#13;
en daarop te beslissen.&#13;
2. Indien de verpachter zich tegen een&#13;
vordering van de pachter tot pachtoverneming&#13;
keert met een beroep op de verplichte&#13;
afwijzingsgrond als bedoeld in artikel 49, lid&#13;
5, van de Pachtwet, dient de verpachter feiten&#13;
te stellen en zonodig te bewijzen, waar&#13;
uit volgt dat de voorgestelde pachter niet&#13;
voldoende waarborgen voor een behoorlij&#13;
ke bedrijfsvoering op het gepachte biedt.&#13;
3. De pachtkamer van het kantongerecht&#13;
heeft deze verplichte afwijzingsgrond aan&#13;
vaard omdat uit de door appellant in het&#13;
geding gebrachte financiële bescheiden niet&#13;
kon worden afgeleid dat de voorgestelde&#13;
pachter voldoende waarborgen voor een&#13;
goede bedrijfsvoering biedt.&#13;
Aldus oordelende heeft de pachtkamer&#13;
van het kantongerecht het in de rechtsoverweging&#13;
2 vermelde uitgangspunt betreffende&#13;
de stelplicht en de bewijslast van de verpachter&#13;
ten onrechte niet in acht genomen.&#13;
De pachtkamer van het kantongerecht&#13;
heeft immers niet overwogen dat geïntimeerde&#13;
heeft aangetoond dat H. van Wijk&#13;
onvoldoende waarborgen als bovenbedoeld&#13;
biedt. Al om die reden kan het vonnis van&#13;
4 oktober 1988 niet in stand blijven.&#13;
4. Omtrent het in de rechtsoverweging 1&#13;
omschreven geschilpunt is bij gelegenheid&#13;
van de pleidooien in hoger beroep onweer&#13;
sproken verklaard (zakelijk weergegeven):&#13;
Door de voorgestelde pachter:&#13;
— Ik ben 36 jaar oud, ben gehuwd en&#13;
heb 2 kinderen van 6 en 3 jaar oud. Na de&#13;
lagere school heb ik altijd in de landbouw&#13;
gewerkt. Agrarisch onderwijs en agrarische&#13;
cursussen heb ik niet gevolgd omdat ik niet&#13;
goed kan leren. Omstreeks 1970 ben ik in&#13;
loondienst bij Van der Burg gegaan als&#13;
agrarisch medewerker op diens veeteeltbedrijf.&#13;
Ik deed daar alle noodzakelijke werkzaamheden.&#13;
Van der Burg deed de financiële&#13;
zaken en ik kocht het vee. Op het veebedrijf&#13;
van mijn vader heb ik alle voorkomende&#13;
werkzaamheden gedaan. De laatste&#13;
jaren heb ik daar de feitelijke leiding. De veebezetting is nu 23 stuks melkvee, 9 pinken&#13;
en 6 kalveren. Ook lopen er enkele&#13;
schapen, ongeveer 25 stuks. Het land in geschil&#13;
wordt door mij gehooid en daarna&#13;
laat ik er vee op. Het ligt slechts op ongeveer&#13;
11/2 km afstand van de veestallen. De&#13;
pacht is altijd op tijd betaald. Het bij mij&#13;
zelf in gebruik zijnde land ter grootte van&#13;
4 ha is bestemd voor hooi- en grasverkoop&#13;
en voor mijn handel in vee. Henco b.v.,&#13;
waar ik in loondienst ben, werd eigenlijk&#13;
alleen opgericht met het oog op sociale verzekeringen&#13;
en voorzieningen;&#13;
Door C.M.3. van der Burg, neef van de&#13;
verpachter:&#13;
- Het land in geschil ligt achter de woning&#13;
en het erf van de verpachter. Dit land&#13;
heeft een agrarische bestemming. De grond&#13;
is nodig voor parkeergelegenheid en opslagterrein&#13;
in verband met een voorgenomen&#13;
uitbreiding ter plaatse van Burg Fabriek&#13;
van Wegtransportmiddelen B.V.,&#13;
waarvan de verpachter mede-eigenaar is.&#13;
5. Geïntimeerde heeft in hoger beroep&#13;
gesteld dat uit de door appellant overgelegde&#13;
financiële bescheiden duidelijk blijkt dat&#13;
het landbouwbedrijf van Henco b.v. en dat&#13;
van H. van Wijk persoonlijk niet lonend&#13;
zijn, dat deze beide bedrijven feitelijk door&#13;
H. van Wijk die geen theoretische agrarische&#13;
opleiding heeft genoten, worden ge&#13;
dreven, dat het land in geschil slecht wordt&#13;
onderhouden, dat uit een en ander volgt&#13;
dat de zoon van appellant als landbouwer&#13;
onbekwaam is en derhalve niet voldoende&#13;
waarborgen voor een behoorlijke bedrijfsvoering&#13;
op het gepachte biedt.&#13;
6. Voor de beoordeling van de vraag of&#13;
de landbouwkundige activiteiten van H.&#13;
van Wijk niet lonend zijn gebleken, dienen&#13;
de financiële gegevens in de jaarstukken&#13;
van Henco b.v., H. van Wijk en appellant,&#13;
voorzover betrekking hebbend op die activiteiten&#13;
in onderling verband en in samen&#13;
hang te worden bezien. De financiële gegevens&#13;
van Henco b.v. voor 1988 tonen een&#13;
verlies van ƒ 31 219,56 die van H. van Wijk&#13;
een belastbaar inkomen van ƒ 34 634,62 en&#13;
die van appellant een belastbaar inkomen&#13;
van ƒ 21 878,21. Indien onderling in reke&#13;
ning gebrachte posten als huur stallen&#13;
(ƒ 12 322,50), loonkosten H. van Wijk&#13;
(ongeveer ƒ 20 000,-) verkoop gras en hooi&#13;
(ƒ 7.000,-) worden weggedacht, zijn de&#13;
agrarische activiteiten van H. van Wijk niet&#13;
duidelijk winstgevend maar wel in zoverre&#13;
lonend dat hij hierin een bestaan kan vinden.&#13;
De cijfers voor 1986 en 1987 bevestigen&#13;
dit beeld. Nu onweersproken vaststaat&#13;
dat het melkquotum thans wordt volgemolken,&#13;
wordt een aanvaardbare melkopbrengst&#13;
per melkkoe (ruim 5.000 kg) verkregen.&#13;
In ieder geval wordt door de overlegde&#13;
jaarstukken niet aangetoond dat bij H. van&#13;
Wijk wegens een onbekwame wijze van exploitatie&#13;
de financiële mogelijkheden ontbreken&#13;
het land in geschil behoorlijk te exploiteren.&#13;
H. van Wijk is in staat gebleken&#13;
al jarenlang leiding aan een veehouderij te&#13;
geven. Hieraan staat in dit geval kennelijk&#13;
niet in de weg dat agrarisch onderwijs niet&#13;
is gevolgd. In dit verband is geïntimeerde er&#13;
ter zitting ook niet in geslaagd aan de hand&#13;
van foto's voldoende feitelijk te adstrueren&#13;
dat het grasland in geschil door H. van&#13;
Wijk slecht wordt onderhouden. Om die&#13;
reden ziet het hof dan ook geen aanleiding&#13;
het land op te nemen, zoals door geïntimeerde&#13;
verzocht.&#13;
7. Uit het bovenstaande vloeit voort dat&#13;
het in de rechtsoverweging 1 omschreven&#13;
geschilpunt aldus moet worden beslist dat&#13;
geïntimeerde niet heeft aangetoond c.q.&#13;
voldoende aannemelijk gemaakt dat de&#13;
daarin bedoelde verplichte afwijzingsgrond&#13;
aanwezig is.&#13;
8. Naar billijkheid dient H. van Wijk in&#13;
staat te worden gesteld de onderhavige&#13;
pacht van zijn 68-jarige vader over te nemen.&#13;
H. van Wijk vindt in de landbouw&#13;
zijn bestaan. Hij geeft al jarenlang leiding&#13;
aan het landbouwbedrijf van zijn vader,&#13;
waarvan het gepachte deel uitmaakt.&#13;
Slotsom:&#13;
9. Het vonnis moet worden vernietigd en&#13;
appellant's vordering tot indeplaatsstellingligt&#13;
voor toewijzing gereed. Geïntimeerde&#13;
zal de kosten van beide instanties hebben te&#13;
dragen als de daarin in het ongelijk gestelde&#13;
partij.&#13;
Rechtdoende in hoger beroep:&#13;
Vernietigt het vonnis van de pachtkamer&#13;
van het kantongerecht te Delft d.d. 4 oktober&#13;
1988, waarvan beroep, en opnieuw&#13;
rechtdoende. Stelt Henk van Wijk in de plaats van appellant&#13;
als pachter van het perceel grond,&#13;
kadastraal bekend gemeente Pijnacker,&#13;
sectie A nrs. 489 ged., 491 ged., 794 ged.,&#13;
795, groot 2.07.68 ha, zulks met ingang&#13;
van heden, 10 juli 1989.&#13;
Veroordeelt geïntimeerde in de kosten&#13;
van het geding, aan de zijde van appellant&#13;
tot heden begroot als volgt:&#13;
- In eerste aanleg ƒ 1.000,- (één duizend&#13;
gulden);&#13;
— In hoger beroep of ƒ 3.949,10 (drie duizend&#13;
negen honderd en negen en veertig&#13;
gulden en 10 cent).</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr van Hijlkema,&#13;
baron De Weichs de Wenne en De Wolf</auteurs><published>1990-04-01 00:00:00</published><modified>1990-04-01 00:00:00</modified><editiondate>1990-04-01</editiondate><htmlpath>https://denhollander.info/artikel/7089</htmlpath></article>
</articles></edition>
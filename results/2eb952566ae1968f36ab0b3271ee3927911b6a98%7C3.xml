<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2000</searchword><id>4731</id><udhid>UDH:TvAR/4731</udhid><titel>Van de Ven / Van Himbergen-Van de Ven (TvAR 2000/4989)</titel><searchwords><searchword>TvAR 1/2000</searchword><searchword>TvAR 2000/4989</searchword><searchword>UDH:TvAR/4731</searchword></searchwords><attachments><attachment><name>2000_nr 1_Rechtspraak_4989.pdf</name><extention>pdf</extention><url>https://denhollander.info/download/4673/ci</url></attachment></attachments><inleiding>[Pachtwet art. 38, 38a]&#13;
&#13;
Inmiddels is zoon van pachter in diens&#13;
plaats gesteld. Reeds daarom is artikel 38a&#13;
lid 2 Pachtwet niet (meer) aan de orde.&#13;
Beslissing naar billijkheid. Verkleining van&#13;
bedrijf van pachter, dat qua grootte toch al&#13;
niet optimaal is, weegt – mede gelet op verlies&#13;
van melk- en mestproductierechten –&#13;
zwaarder dan belang van verpachtster bij&#13;
het ten behoeve van haar dochter voor&#13;
hobbydoeleinden aanwenden van de grond.&#13;
Verlenging van zes jaar.</inleiding><content>BESCHIKKING IN DE ZAAK VAN:&#13;
Everardus Johannes Van de Ven,&#13;
wonende te Oirschot,&#13;
appellant,&#13;
procureur mr. D.M.H.M. van Dijk,&#13;
tegen&#13;
Johanna Maria Josephina van Himbergen-&#13;
Van de Ven,&#13;
wonende te Oirschot,&#13;
geïntimeerde,&#13;
procureur mr. B. Peek.&#13;
1. Het geding in eerste aanleg&#13;
1.1. De pachtkamer van het kantongerecht te&#13;
Eindhoven heeft op 4 augustus 1997 tussen&#13;
partijen een beschikking gegeven, waarbij is&#13;
afgewezen het verzoek van appellant tot verlenging&#13;
van de tussen hem als pachter en geïntimeerde&#13;
als verpachtster bestaande en behouden&#13;
verlenging op 28 februari 1999 eindigende&#13;
pachtovereenkomst met betrekking tot het&#13;
perceel grond, thans kadastraal bekend&#13;
gemeente Oirschot sectie L, nummer 178, ter&#13;
grootte van (thans) 1.01.50 ha.&#13;
1.2. Voormelde beschikking is gegeven uit de&#13;
overweging in hoofdzaak dat pachter voor het&#13;
einde van de lopende pachtperiode de leeftijd&#13;
van 65 jaar heeft bereikt en dat mitsdien geen&#13;
plaats is voor verlenging van de pachtovereenkomst,&#13;
terwijl voorts door pachter niet tijdig&#13;
een vordering tot indeplaatsstelling van zijn&#13;
zoon, aanhangig is gemaakt als bedoeld in&#13;
artikel 38a, lid 2, van de Pachtwet.&#13;
2. Het geding in hoger beroep&#13;
2.1. Appellant is bij op 4 september 1997 ter&#13;
griffie van het hof ingekomen beroepschrift in&#13;
hoger beroep gekomen van voormelde&#13;
beschikking, met verzoek die beschikking te&#13;
vernietigen en opnieuw beschikkende de&#13;
pachtovereenkomst te verlengen met de wettelijke&#13;
duur van zes jaren, met veroordeling&#13;
van geïntimeerde in de kosten van de procedure&#13;
in beide instanties.&#13;
2.2. Geïntimeerde heeft bij op 20 oktober&#13;
1997 ter griffie van het hof ingekomen verweerschrift&#13;
verweer gevoerd, met verzoek het&#13;
hoger beroep van appellant ongegrond te verklaren&#13;
en de beschikking van de pachtkamer&#13;
van het kantongerecht te Eindhoven van&#13;
4 augustus 1997 te bekrachtigen.&#13;
2.3. Op 24 november 1997 heeft in de raadkamer&#13;
van het hof een mondelinge behandeling&#13;
van het hoger beroep plaats gehad, waarbij&#13;
aanwezig waren appellant in persoon, vergezeld&#13;
van zijn zoon E.G.M. van de Ven, bijgestaan&#13;
door mr. D.M.H.M. van Dijk, advocaat&#13;
te Arnhem, en geïntimeerde in persoon, bijgestaan&#13;
door mr. C.W. Claassen, advocaat te&#13;
Eindhoven.&#13;
2.4. Van de zijde van partijen zijn ter zitting&#13;
inlichtingen verstrekt, waarna de raadslieden&#13;
de wederzijdse standpunten nader hebben&#13;
toegelicht, mr. Claassen mede aan de hand van&#13;
zijn pleitaantekeningen.&#13;
3. De grief&#13;
De door appellant aangevoerde grief luidt als&#13;
volgt:&#13;
Ten onrechte heeft de pachtkamer van het&#13;
kantongerecht het verlengingsverzoek afgewezen&#13;
en Van de Ven veroordeeld in de kosten&#13;
van de procedure.&#13;
4. De mondelinge behandeling&#13;
Ter zitting van het hof is – niet of onvoldoende&#13;
weersproken – verklaard (zakelijk weergegeven):&#13;
Door de zoon van appellant:&#13;
Mijn vader is thans 68 jaar oud. Ik ben 36 jaar&#13;
en gehuwd; mijn vrouw en ik hebben 3 jonge&#13;
kinderen. Na de Lagere Agrarische School&#13;
heb ik de Middelbare Agrarische School met&#13;
succes doorlopen. Ik heb na die opleiding nog&#13;
een aantal cursussen gevolgd, te weten: varkenshouderij,&#13;
veeverloskunde en EVTO.&#13;
Per 1 januari 1996 is de maatschap, die daarvoor&#13;
met mijn vader bestond, ontbonden en&#13;
heb ik zelfstandig het bedrijf voor eigen rekening&#13;
voortgezet.&#13;
Van de 17.40 ha, die het bedrijf groot is, is ca&#13;
11.50 ha mijn eigendom. Ik heb ca 5.50 ha als&#13;
bouwland in gebruik, de rest als grasland.&#13;
Direct rond het bedrijf is 8.50 ha gelegen; aan&#13;
de overzijde van de weg nog eens 4.50 ha. De&#13;
rest van de grond is op 3 à 4 km van mijn&#13;
bedrijf gelegen.&#13;
Ik heb 22 stuks melkvee, 26 stuks jongvee,&#13;
110 fokzeugen en een pony. Mijn melkquotum&#13;
bedraagt 159.000 kg, waarnaast ik nog&#13;
26.700 kg melk leas.&#13;
Mijn mestquotum bedraagt 3163 kg fosfaat.&#13;
In de Hollandse stal heb ik ruimte voor 22&#13;
stuks melkvee en 30 stuks jongvee. De varkensstal&#13;
is met de 110 zeugen volledig bezet.&#13;
Door de varkenspest verwacht ik voor 1997&#13;
een lager inkomen. Het zal ca ƒ 25.000,– schelen&#13;
met 1996. Vader helpt zo nu en dan nog&#13;
mee in het bedrijf.&#13;
Door geïntimeerde:&#13;
Ik ben 72 jaar oud. Ik wil de verpachte grond&#13;
beschikbaar stellen aan mijn dochter die voor&#13;
haar 2 paarden hooi nodig heeft. Zij heeft zelf&#13;
onvoldoende mogelijkheid om voer voor de&#13;
paarden te winnen.&#13;
Ik wil de verpachte grond niet aan pachter&#13;
verkopen. Er is geen hoger beroep ingesteld&#13;
van de beslissing van de pachtkamer van het&#13;
kantongerecht te Eindhoven van 4 augustus&#13;
1997 waarbij de zoon van appellant als pachter&#13;
in de plaats is gesteld van zijn vader.&#13;
5. De beoordeling van het geschil in&#13;
hoger beroep&#13;
5.1. Uit het ter zitting van het hof aangevoerde&#13;
volgt dat het vonnis van de pachtkamer van&#13;
het kantongerecht van 4 augustus 1997, waarbij&#13;
de zoon van appellant als pachter in de&#13;
plaats van zijn vader is gesteld, kracht van&#13;
gewijsde heeft. Voor de in het onderhavige&#13;
geding te geven beslissing moet er mitsdien&#13;
van worden uitgegaan dat thans de zoon van&#13;
appellant pachter in de litigieuze pachtovereenkomst&#13;
is.&#13;
5.2. Het vorenstaande brengt tevens mede dat&#13;
reeds daarom het bepaalde in artikel 38a, lid 2,&#13;
Pachtwet niet (meer) aan de orde is. Nu&#13;
voorts geen sprake is van een bijzonder geval&#13;
als bedoeld in de artikelen 38a, lid 1, 39, 40&#13;
en/of 41 van de Pachtwet – het door geïntimeerde&#13;
genoemde gebruik van de grond ten&#13;
behoeve van de voederwinning voor de twee&#13;
door haar dochter hobbymatig gehouden&#13;
paarden is niet aan te merken als gebruik voor&#13;
een tot de landbouw betrekkelijk doel – moet&#13;
op de voet van artikel 38 van genoemde wet&#13;
naar billijkheid op het onderhavige verlengingsverzoek&#13;
worden beslist.&#13;
5.3. Verlies van het gepachte betekent voor de&#13;
pachter een verkleining van zijn bedrijf met&#13;
ongeveer 6%, hetgeen te meer klemt nu de&#13;
grootte van dat bedrijf toch al niet optimaal is.&#13;
Bedrijfsverkleining betekent voorts een dienovereenstemmig&#13;
verlies van melkproductierechten,&#13;
alsmede een vermindering van mestproductierechten.&#13;
5.4. Ten aanzien van het belang van geïntimeerde&#13;
bij niet-verlenging van de onderhavige&#13;
pachtovereenkomst is ten processe niet meer&#13;
gesteld of anderszins gebleken dan dat zij in&#13;
feite het gebruik van de grond in geschil ten&#13;
behoeve van haar dochter wil aanwenden.&#13;
Omtrent – te dezen relevant – financieel of&#13;
ander voordeel ter zake voor geïntimeerde&#13;
zelf is niets aangevoerd.&#13;
5.5. Naar billijkheid de belangen van ver-&#13;
pachtster en pachter tegen elkaar afwegend,&#13;
komt het hof tot de conclusie dat het belang&#13;
van laatstgenoemde het zwaarst moet wegen.&#13;
De onderhavige pachtovereenkomst dient mitsdien&#13;
te worden verlengd, zulks met een termijn&#13;
van zes jaar nu niet gebleken is van bijzondere&#13;
omstandigheden die tot verlenging&#13;
met een kortere termijn aanleiding zouden&#13;
moeten zijn.&#13;
6. Slotsom&#13;
6.1. Het vorenstaande leidt er toe dat de&#13;
beslissing van de pachtkamer van het kantongerecht&#13;
van 4 augustus 1997, waarbij het verzoek&#13;
van pachter tot verlenging van de tussen&#13;
partijen bestaande pachtovereenkomst is afgewezen&#13;
moet worden vernietigd en alsnog de&#13;
termijn van de overeenkomst met ingang van&#13;
1 maart 1999 moet worden verlengd met een&#13;
periode van 6 jaren.&#13;
6.2. Geïntimeerde dient in de kosten van de&#13;
procedure in eerste aanleg en hoger beroep te&#13;
worden veroordeeld.&#13;
Beslissing&#13;
Het hof, beschikkende in hoger beroep:&#13;
vernietigt de tussen partijen gegeven beschikking&#13;
van de pachtkamer van het kantongerecht&#13;
te Eindhoven van 4 augustus 1997;&#13;
en opnieuw beschikkende:&#13;
verlengt de onderhavige pachtovereenkomst&#13;
met een termijn van zes jaar, eindigende&#13;
28 februari 2005;&#13;
veroordeelt geïntimeerde in de kosten van de&#13;
procedure in beide instanties, aan de zijde van&#13;
appellant begroot voor de eerste aanleg op&#13;
ƒ 500,– en in hoger beroep op ƒ 440,– aan verschotten&#13;
en ƒ 2.800,– voor salaris van de procureur.</content><legacyfootnotes/><footnotes><footnote/></footnotes><auteurs/><published>2000-01-01 00:00:00</published><modified>1998-01-20 00:00:00</modified><editiondate>2000-01-01</editiondate><htmlpath>https://denhollander.info/artikel/4731</htmlpath></article>
</articles></edition>
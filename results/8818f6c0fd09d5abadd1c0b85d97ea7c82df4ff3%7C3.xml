<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2010</searchword><id>8430</id><udhid>UDH:TvAR/8430</udhid><titel>Wet voorkeursrecht gemeenten: einde ontwijkingsconstructies?</titel><searchwords><searchword>TvAR 2/2010</searchword><searchword>UDH:TvAR/8430</searchword></searchwords><attachments><attachment><name>TvAR2010_2_1_Wet_voorkeursrecht.pdf</name><extention>pdf</extention><url>https://denhollander.info/download/7549/ci</url></attachment></attachments><inleiding>De Wet voorkeursrecht gemeenten (Wvg) heeft ten doel de positie van gemeenten - en in bepaalde&#13;
gevallen die van provincies en het Rijk - te versterken bij de grondverwerving ten behoeve&#13;
van de verwezenlijking van het ruimtelijk beleid. De Wvg geeft de gemeenteraad de bevoegdheid gronden aan te wijzen waarvan bij het bestemmingsplan, projectbesluit of inpassingplan&#13;
een niet-agrarische bestemming is toegekend en waarvan het gebruik afwijkt van dat plan of besluit. Het betreft dus gronden die een andere bestemming krijgen. Aanwijzing heeft tot gevolg dat er een voorkeursrecht voor de gemeente wordt gevestigd op die gronden. Het voorkeursrecht houdt in dat een verkoper pas tot vervreemding van de gronden kan overgaan&#13;
nadat de gemeente in de gelegenheid is gesteld de desbetreffende gronden te kopen. De verkoper heeft dus een aanbiedingsplicht aan de gemeente als hij tot vervreemding van de gronden wil overgaan.</inleiding><content>De Wvg kent een ruime omschrijving van zowel verkoper als vervreemding. Onder verkoper&#13;
wordt verstaan: een eigenaar van een onroerende zaak of rechthebbende op een beperkt recht die tot vervreemding wil overgaan alsmede degene die bij ontbinding van een gemeenschap&#13;
met de vereffening is belast en tot vervreemding wenst over te gaan. Onder vervreemding&#13;
wordt verstaan: overdracht in eigendom of verdeling van een onroerende zaak alsmede overdracht of verdeling dan wel vestiging van een recht van opstal, erfpacht, beklemming of vruchtgebruik waaraan een onroerende zaak is onderworpen.&#13;
Het voorkeursrecht houdt geen verplichting in voor de eigenaar om de grond aan de gemeente&#13;
te verkopen en ook geen plicht van de gemeente om de grond te kopen. De eigenaar kan zelf voor eigen rekening en risico de bestemming realiseren: het zogenaamde zelfrealisatierecht&#13;
Als door een constructie getracht wordt het voorkeursrecht van de gemeente te ontwijken, kan de gemeente op grond van art. 26 lid 1 van de Wvg de nietigheid inroepen van rechtshandelingen&#13;
die zijn verricht met de kennelijke strekking afbreuk te doen aan de voorkeurspositie&#13;
van de gemeente.&#13;
In de praktijk zijn constructies bedacht om het voorkeursrecht van de gemeenten te proberen te omzeilen door ‘gebruik’ te maken van de mogelijkheid tot zelfrealisatie. De reden hiervoor was dat projectontwikkelaars een zodanige positie op de grondmarkt probeerden te verwerven&#13;
dat zij niet afhankelijk waren van de gemeenten voor de verwerving van de grond. Deze constructies kwamen er in de praktijk vaak op neer dat de eigenaar een zogenaamde projectontwikkelingovereenkomst&#13;
met een projectontwikkelaar sloot, waarbij de bestemming economisch&#13;
voor risico van de projectontwikkelaar werd gerealiseerd op grond die juridisch eigendom&#13;
bleef van de eigenaar. Overdracht van de grond zou pas plaatsvinden nadat het voorkeursrecht geëindigd was of de gemeente toestemming had gegeven voor de overdracht. Tot zekerheid voor de betaling van de boete bij niet-nakoming van onder meer de leveringsverplichting&#13;
verleende de eigenaar een recht van hypotheek op de grond aan de projectontwikkelaar.&#13;
De gemeenten hebben deze ontwijkingsconstructies bestreden met een beroep op art. 26 lid 1 van de Wvg.&#13;
De Hoge Raad heeft in zijn beschikking van 27 juli 2008, NJ 2009, 79, gesteld dat uit de ontstaansgeschiedenis&#13;
van de Wgv niet anders kan worden afgeleid dan dat naar de bedoeling van de wetgever alle rechtshandelingen die zodanig zijn opgezet dat geen vervreemding zal plaatsvinden gedurende het bestaan van het voorkeursrecht, doch waarbij de beschikkingsmacht&#13;
over en het economisch belang bij de grond in enigerlei mate worden overgedragen aan een of meer (rechts)personen, blootstaan aan vernietiging op grond van art. 26 Wvg zoals dit met ingang van 1 september 2002 is komen te luiden.&#13;
De Hoge Raad heeft op vrijdag 13 november 2009 13 beschikkingen gegeven die betrekking hadden op art. 26 lid 1 Wvg. Deze beschikkingen zijn allemaal in het voordeel van de gemeenten uitgevallen. Deze vrijdag de dertiende is dus voor projectontwikkelaars een ongeluksdag&#13;
geweest.&#13;
In deze beschikkingen herhaalt de Hoge Raad zijn stelling als verwoord in de beschikking van 27 juli 2008.&#13;
‘De vaststelling dat de betrokken (rechts)handeling(en) zodanig zijn opgezet dat geen vervreemding zal plaatsvinden gedurende het bestaan van het voorkeursrecht doch daarbij de beschikkingsmacht over en het economisch belang bij de gronden in enigerlei&#13;
mate wordt overgedragen…impliceert derhalve dat voldaan is aan het vereiste van art. 26 dat de rechtshandeling(en) zijn verricht met de kennelijke strekking afbreuk te doen aan de in de Wvg geregelde voorkeurspositie van de gemeente.’&#13;
Aan de ‘kwantiteit’ van de beschikkingsmacht of het economisch belang wordt geen hoge eis gesteld, althans zo vat ik ‘in enigerlei mate’ op.&#13;
De Hoge Raad stelt de cumulatieve eisen dat zowel de beschikkingsmacht als het economisch belang bij een ander dan de eigenaar moet liggen. Dat is ook in overeenstemming met de parlementaire&#13;
geschiedenis. Door deze beschikkingen is de kans dat er nog constructies kunnen worden opgezet om met succes het voorkeursrecht van de gemeenten te omzeilen aanmerkelijk&#13;
verkleind. Daarbij komt dat de Adviescommissie Gedragscode van NEPROM op 22 juni 2009 het bestuur van NEPROM geadviseerd heef de mening van die commissie openbaar te maken dat op grond van de Wvg gevestigde voorkeursrechten gerespecteerd dienen te worden&#13;
en dat er door NEPROM-leden geen constructies bedacht en uitgevoerd dienen te worden die in strijd zijn met dit uitgangspunt.&#13;
In de zaken die tot de beschikkingen van 13 november 2009 hebben geleid was ook de vraag aan de orde of de hypotheken nietig verklaard konden worden. De Hoge Raad oordeelde hierover&#13;
als volgt:&#13;
‘Het onderdeel neemt terecht tot uitgangspunt dat een vestiging van een hypotheekrecht&#13;
op een onroerende zaak waarop een voorkeursrecht rust, niet zonder meer kan worden aangemerkt als een rechtshandeling die is verricht met de kennelijke strekking afbreuk te doen aan het voorkeursrecht. Echter, indien de hypotheek strekt tot zekerheid&#13;
voor de nakoming van schulden uit een overeenkomst die een zodanige strekking heeft, of de vestiging van de hypotheek anderszins deel uitmaakt van een geheel van rechtshandelingen dat is verricht met de kennelijke strekking afbreuk te doen aan dat voorkeursrecht, kan de betrokken gemeente ook van die hypotheekvesting de nietigheid inroepen.’&#13;
Een hypotheek die op een onroerende zaak waarop een voorkeursrecht van een gemeente&#13;
rust, is dus vernietigbaar op grond van art. 26 lid 1 van de Wvg als die strekt tot zekerheid voor de nakoming van verplichtingen uit een overeenkomst of onderdeel uitmaakt van een samenstel van rechtshandelingen die de strekking hebben het voorkeursrecht van de gemeenten&#13;
te frustreren. Een hypotheek met een andere strekking - bijvoorbeeld tot zekerheid van een door de bank aan de eigenaar verstrekte financiering voor de bouw of verbouwing van een woning op de grond waarop het voorkeursrecht rust - kan niet op grond van art. 26 lid 1 van de Wvg vernietigd worden. De Wvg bepaalt overigens dat de aanbiedingplicht niet geldt in geval van executoriale verkoop.&#13;
Met de beschikkingen van de Hoge Raad van 13 november 2009 lijkt er (in ieder geval voorlopig)&#13;
een einde te zijn gekomen aan (samenwerkings)constructies tussen grondeigenaren en projectontwikkelaars om het voorkeursrecht van de gemeenten te ontwijken.</content><legacyfootnotes/><footnotes><footnote/></footnotes><auteurs>mr. W.H.G.A. Filott</auteurs><published>2010-02-01 00:00:00</published><modified>2010-02-01 00:00:00</modified><editiondate>2010-02-01</editiondate><htmlpath>https://denhollander.info/artikel/8430</htmlpath></article>
</articles></edition>
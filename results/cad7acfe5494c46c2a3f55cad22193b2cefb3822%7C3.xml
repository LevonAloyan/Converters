<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1994</searchword><id>5219</id><udhid>UDH:TvAR/5219</udhid><titel>X / De minister van Landbouw, Natuurbeheer en Visserij (TvAR 1994/4719)</titel><searchwords><searchword>TvAR 8/1994</searchword><searchword>TvAR 1994/4719</searchword><searchword>UDH:TvAR/5219</searchword></searchwords><attachments><attachment><name>1994_nr 8_Rechtspraak_4719.pdf</name><extention>pdf</extention><url>https://denhollander.info/download/5154/ci</url></attachment></attachments><inleiding>Uitvoeringsregeling EEG-premie schapevleesproducenten 1984, art. 9a;&#13;
Regeling bezwaarschriftencommissie, art. 3 lid2&#13;
&#13;
Verplaatsing van ooien niet binnen de bij art. 9a lid 1 van de Premieregeling gestelde termijn van 10 dagen aan de districtsbureauhouder gemeld. Beroep op overmacht door verweerder niet gehonoreerd. Verweerders Commissie voor de Bezwaarschriften heeft verweerder ter zake advies uitgebracht zonder verzoeker in de gelegenheid te hebben gesteld zijn bezwaarschrift op een hoorzitting toe te lichten.&#13;
College: Volgens vaste rechtspraak van het College brengen drukte op het bedrijf en ziekte in het gezin weliswaar in het algemeen niet mee dat nalatigheid van tijdige melding van (een) verplaatsing(en) verschoonbaar kan worden geacht, doch verzoeker heeft tevens gesteld dat zijn vader op 7 maart 1989 is overleden, dat zijn schoonvader veertien dagen later ongeneeslijk ziek bleek en dat de door hem ingeroepen bedrijfshulp het op het laatste moment liet afweten. In die omstandigheid had de Commissie voor de Bezwaar-schriften, toen zij het voornemen heeft gehad verweerder te adviseren als zij heeft gedaan, verzoeker in de gelegenheid dienen te stellen zijn zienswijze daaromtrent op een hoorzitting naar voren te brengen (...). Daarbij wordt nog opgemerkt dat verzoeker zich in een aanvulling op zijn bezwaarschrift (...) uitdrukkelijk bereid heeft verklaard, zo nodig, aanvullende informatie te verstrekken. Een en ander klemt te meer, nu de Premieregeling aan niet-verschoonbare niet nakoming van de meldingsverplichtingen het gevolg verbindt van verval van de aanspraak op de gehele premie.&#13;
Volgt vernietiging wegens strijd met zorgvuldigheidsbeginsel.</inleiding><content>Uitspraak in de zaak van:&#13;
X, wonend te Y, verzoeker, gemachtigde: mr. A.J. Boonstra, advocaat te Groningen,&#13;
tegen&#13;
De minister van Landbouw, Natuurbeheer en Visserij, zetelend te 's-Gravenhage, verweer-der, gemachtigde: mr. W. Tideman, ambte-naar ten departemente.&#13;
1. Het verloop van de procedure&#13;
Bij brief van 27 februari 1990, met het ken-merk J. 901665 II, heeft verweerder aan ver-zoeker mededeling gedaan van zijn beslissing diens bezwaar tegen na te melden beslissing van de directeur van de Stichting tot Uitvoe-ring van Landbouwmaatregelen 1974 (hierna: STULM) ongegrond te verklaren en diens verzoek om premie, als bedoeld in de Uitvoe-ringsregeling EEG-premie schapevleesprodu-centen 1984 (verder: de Premieregeling), voor het verkoopseizoen 1988 af te wijzen.&#13;
Bij verzoekschrift, ingekomen ter griffie op 27 maart 1990, heeft verzoeker tegen deze beslissing beroep ingesteld bij het College. Daarbij heeft hij gevorderd dat het College de bestreden beslissing vernietigt en dat het be-paalt dat verweerder alsnog zijn aanspraak op premie zal erkennen.&#13;
Bij voormeld verzoekschrift heeft verzoe-ker tevens aan de Voorzitter van het College gevraagd een voorlopige voorziening te tref-fen, welk verzoek is afgewezen bij uitspraak van 16 mei 1990.&#13;
Verweerder heeft op 15 augustus 1990 een verweerschrift, strekkende tot verwerping van het beroep, ingediend.&#13;
Het College (enkelvoudige kamer) heeft de zaak behandeld ter openbare terechtzitting van 11 januari 1991, waar partijen zijn ver-schenen en hun standpunt hebben toegelicht, verzoeker in persoon en verweerder vertegen-woordigd door zijn gemachtigde.&#13;
Bij beschikking van 22 februari 1991 heeft het College de zaak vervolgens naar de meer-voudige kamer verwezen.&#13;
Het College heeft de behandeling van de zaak hervat ter openbare terechtzitting van 3 mei 1991, waar partijen zijn verschenen en hun standpunt nader hebben toegelicht, ver-zoeker in persoon, bijgestaan door zijn ge-machtigde en verweerder vertegenwoordigd door zijn gemachtigde.&#13;
2. De vaststaande feiten&#13;
Op grond van de gedingstukken en het ver-handelde ter terechtzitting staan de volgende feiten en omstandigheden ten processe vast.&#13;
- Door middel van een op 30 november 1988 door hem gedagtekend en op 23 decem ber 1988 ingediend formulier heeft verzoeker de STULM gevraagd hem in het kader van de Premieregeling in aanmerking te doen komen voor premie voor 311 op de datum van de aanvraag aanwezige ooien. Verzoeker heeft zich daarbij verplicht op ieder moment van de aanhoudperiode van 14 januari 1989 tot en met 23 april 1989 het opgegeven aantal aan te houden ooien op zijn bedrijf aanwezig te heb ben, verklaard kennis te hebben genomen van en te voldoen aan de bepalingen van de Pre mieregeling en de hierop betrekking hebben de EEG-Verordeningen en zich voorts verplicht de daarin gestelde voorschriften, vermeld op de achterkant van het formulier, na te leven.&#13;
- Bij een op 17 april 1989 door de Alge mene Inspectiedienst van het ministerie van Landbouw, Natuurbeheer en Visserij (hierna: AID) ten aanzien van verzoeker uitgevoerde controle waren 314 ooien aanwezig. De des-betreffende ambtenaar merkt in het bedrijfs-controlerapport het volgende op:&#13;
'De premiewaardige ooien werden gehou-den op in totaal 5 plaatsen, te weten:&#13;
A. 13 stuks op taluds van het T.T.-terrein te Assen: Gem. Assen, sectie O. nr 1095. Ei gendom van : Stichting Circuit van Drenthe.&#13;
B. 52 stuks in een perceel weiland nabij het T.T.-terrein te Assen: Gem. Assen, sectie O, nr. 1066. Eigendom van: Gemeente Assen, in gebruik bij St. Circuit van Drenthe.&#13;
C. 133 stuks op het terrein van de V.A.M, te Wij ster.&#13;
D. 13 stuks in een perceel weiland, geleden tussen Westerbork en Orvelte: Gemeente Westerbork, sectie T, nr. 631. Eigendom van: Staatsbosbeheer.&#13;
E. 103 stuks in en nabij zijn bedrijfsgebou wen te Y.&#13;
- Volgens een medewerker van de V.A.M, bevonden de bedoelde 133 ooien zich reeds vanaf omstreeks 29 maart 1989 op het terrein van de V.A.M.&#13;
- Op controledatum, 17 april 1989, was m.b.t. de onder A, B en C genoemde ooien geen verklaring ingevuld en ondertekend.&#13;
- M.b.t. de onder D genoemde ooien was X in het bezit van een pachtovereenkomst van Staatsbosbeheer.&#13;
- Op 26 april 1989 was door de DBH, te Hoogeveen een meldingsformulier, alsmede een bijbehorende verklaring, van X ontvan gen. Van beide bescheiden zijn fotokopieën bij dit rapport gevoegd.&#13;
- M.b.t. die verklaring wordt opgemerkt dat zich ten tijde van de controle op het per ceel, Gem. Assen, sectie O nr. 769, geen ooi en bevonden. Dit perceel maakt deel uit van het T.T.-terrein te Assen.'&#13;
- Door middel van een op 18 april 1989 gedagtekend formulier, waarop door de dis- trictsbureauhouder als ontvangstdatum 26 april 1989 is ingevuld, heeft verzoeker ge meld dat met ingang van 28, 29 en 30 maart, 4, 8, 11 en 15 april 1989 ooien zijn verplaatst naar grond(en) en/of gebouwen, in gebruik gegeven door de V.A.M, te Wijster en de Stichting Circuit van Drenthe te Assen.&#13;
Volgens de daarbij gevoegde verklaring zijn aan verzoeker ten behoeve van de scha-penhouderij door de V.A.M, gedurende de pe-riode van 28 maart tot en met december 1989 percelen in de gemeente Wijster beschikbaar&#13;
gesteld en door de Stichting Circuit van Dren-the gedurende de periode van 4 april tot en met december 1989 het perceel kadastraal be-kend gemeente Assen, sectie O, nummer 769.&#13;
- Bij brief van 30 augustus 1989 heeft de directeur van de STULM verzoeker medede ling gedaan van zijn besluit de door verzoeker voor het verkoopseizoen 1988 aangevraagde premie niet uit te betalen.&#13;
- Tegen dit besluit heeft verzoeker bij een op 21 september 1989 door deze ontvangen brief bezwaar gemaakt bij verweerder.&#13;
3. De bestreden beslissing en het standpunt van verweerder&#13;
Overeenkomstig het advies van de door ver-weerder ingestelde Commissie voor de Be-zwaarschriften van 5 februari 1990, nr. J 901665 I, heeft verweerder bij de bestreden beslissing - voor zover thans van belang - het volgende overwogen:&#13;
'U hebt Uw aanvraag ingediend voor 311 ooien. Volgens Uw opgave waren op de da-tum van aanvraag 311 ooien op Uw bedrijf aanwezig.&#13;
Omtrent de verplaatsing van ooien op suc-cessievelijk 28, 29 en 30 maart en 4, 8 en 11 april 1989 is op 26 april 1989 Uw schriftelijke melding (gedateerd 18 april 1989) door de districtsbureauhouder ontvangen.&#13;
U hebt derhalve niet voldaan aan de in arti-kel 9a, eerste lid, opgenomen verplichting om verplaatsingen tijdig schriftelijk te melden.&#13;
Ik heb nog nagegaan of in Uw geval spra-ke is van omstandigheden op grond waarvan het niet tijdig schriftelijk melden van de ver-plaatsing verschoonbaar moet worden geacht.&#13;
Uit hetgeen X aanvoert is mij niet geble-ken dat het X redelijkerwijs onmogelijk was de verplaatsing tijdig te melden.&#13;
Van een producent wordt immers gevergd dat hij zijn bedrijf zodanig voert dat ook bij ziekte of ontstentenis - en dus ook in geval de producent overspannen is - aan de door hem aangegane verplichtingen wordt voldaan. Zo nodig moeten daartoe anderen worden inge-schakeld.&#13;
Dat met betrekking tot het aantal ooien dat gedurende de aanhoudperiode wèl op het ei-gen bedrijf aanwezig is geweest recht zou be-staan op premie, vindt geen steun in de regeling.&#13;
Ik meen dan ook dat X reeds hierom niet in aanmerking komt voor de premie voor het verkoopseizoen 1988.&#13;
(...)&#13;
Ik merk nog op dat de bovengenoemde Commissie van oordeel is geweest dat het in-gediend bezwaar kennelijk ongegrond is. Zij heeft het om die reden niet nodig geoordeeld om X in de gelegenheid te stellen X in per-soon te doen horen, nu op grond van de overi-ge ingewonnen informatie omtrent feiten en omstandigheden door het achterwege laten van het horen naar haar oordeel aan X geen nadeel wordt toegebracht.'&#13;
4. Standpunt van verzoeker&#13;
Ter ondersteuning van het beroep heeft ver-zoeker - voor zover thans van belang en zake-lijk weergegeven - het volgende aangevoerd.&#13;
Mede omdat hij over onvoldoende stal-ruimte beschikt, heeft verzoeker op 28 maart 1989 133 ooien naar V.A.M.-percelen ver-plaatst en op 4 april 1989 25 ooien naar een perceel bij het T.T.-terrein te Assen. Door verschillende omstandigheden, die zich in het voorjaar van 1989 hebben voorgedaan, was het hem redelijkerwijs onmogelijk van deze verplaatsingen tijdig mededeling te doen aan de districtsbureauhouder. Als gevolg van de omvang van de veestapel (75 zoogkoeien en 370 schapen), het aantal geboren dieren (34 kalveren en 420 lammeren) en de omstandig-heid dat hij een volledige baan naast zijn werkzaamheden op het veefokbedrijf vervul-de, is verzoeker in maart 1989 overspannen geraakt. Zijn echtgenote, die haar baan in ver-band met de verzorging van hun twee kinde-ren per 1 januari 1988 had omgezet in een halve baan en daarnaast ook nog meewerkte op het bedrijf, is eveneens overspannen ge-worden.&#13;
Een en ander wordt bevestigd in een ver-klaring van de huisarts van 26 maart 1990. Daarbij komt dat zijn vader, die nog wel eens een oogje in het zeil hield, op 7 maart 1989 is overleden, terwijl veertien dagen later bericht kwam dat zijn schoonvader ongeneeslijk ziek was. Voorts raakte verzoeker kort daarna, on-der meer door een pachtgeschil, een groot deel van zijn grond kwijt. Tenslotte liet zijn hulp voor de lammerperiode het op het laatste moment afweten.&#13;
5. De betrekkelijke voorschriften&#13;
De Premieregeling strekt tot uitvoering van, onder meer, artikel 10 van Verordening (EEG) nr. 3007/84 van de Commissie, van 26 oktober 1984, houdende uitvoeringsbepalin-gen inzake de premie ten behoeve van schapevleesproducenten (Pb. L283/28; verder: de Verordening).&#13;
In de Premieregeling, zoals gewijzigd bij besluit van 30 november 1988 (Stcrt. 233), is onder meer het volgende bepaald:&#13;
Artikel 1, aanhef en onder e:&#13;
'In deze regeling wordt verstaan onder:&#13;
(...)&#13;
e. bedrijf: - grond en/of gebouwen die de producent voor de produktie van schapevlees in gebruik heeft en waarvan hij eigenaar of erfpachter is, dan wel pachter op basis van een door de grondkamer goedgekeurd pacht-contract.&#13;
- grond en/of gebouwen die de producent voor de produktie van schapevlees in gebruik heeft en ten aanzien waarvan hij de in artikel 9a, eerste lid, bedoelde schriftelijke medede-ling heeft gedaan.'&#13;
Artikel 8, tweede en derde lid:&#13;
'2. Onverminderd de bevoegdheid van de pro-ducent om tijdens de aanhoudperiode ooien te vervangen, is hij verplicht om het door hem op het formulier, als bedoeld in artikel 3, eer-ste lid, aangegeven aantal aan te houden ooien op ieder moment van de aanhoudperiode voor eigen rekening voor de schapevleesproduktie op zijn bedrijf aanwezig te hebben.&#13;
3. Indien de producent:&#13;
a. de verplichting, bedoeld in het tweede lid, niet is nagekomen, dan wel&#13;
wordt de premie niet uitbetaald dan wel wordt zij teruggevorderd.'&#13;
Artikel 9a:&#13;
' 1. De producent is verplicht om indien hij de aan te houden ooien, dan wel een gedeelte daarvan, aanhoudt, dan wel gaat aanhouden, op gronden of in gebouwen waarvan hij niet de eigenaar of erfpachter is, dan wel pachter op basis van een door de grondkamer goedge-keurde pachtovereenkomst is, hiervan uiterlijk tien dagen nadat deze situatie zich voordoet, door middel van het daartoe bestemde verkla-ringsformulier, mededeling te doen aan de districtsbureauhouder.&#13;
2. Indien de producent de verplichting, be-doeld in het eerste lid, niet is nagekomen, wordt de premie niet uitbetaald, dan wel wordt zij teruggevorderd.'&#13;
Bij besluit van 12 januari 1990, Stcrt. 13, is aan artikel 9a een vierde lid toegevoegd, ingevolge welke bepaling - voor zover hier van belang - de premie, indien de producent de verplichting, bedoeld in het eerste lid, niet is nagekomen, maar met daartoe strekkende be-wijsstukken ten genoegen van de directeur LNO aantoont dat het hem redelijkerwijs on-mogelijk was aan deze verplichting te vol-doen, niettemin wordt uitbetaald, onderscheidenlijk niet teruggevorderd.&#13;
6. De beoordeling&#13;
De bestreden beslissing kan naar het oordeel van het College niet in stand blijven, omdat verweerder bij het nemen daarvan heeft ge-handeld in strijd met het in het algemeen rechtsbewustzijn levend beginsel van behoor-lijk bestuur, dat wil dat een besluit voldoende zorgvuldig wordt voorbereid. Het College overweegt daartoe als volgt.&#13;
Ingevolge het bepaalde bij artikel 3, twee-de lid, van de Regeling bezwaarschriftencom-missie van de minister van Landbouw, Natuurbeheer en Visserij, van 9 november 1989, nr. J 899227 (Staatscourant 1989, nr. 222), is de Commissie voor de Bezwaarschrif-ten bevoegd het horen van degene, die een be-zwaarschrift heeft ingediend, achterwege te laten, indien zij van oordeel is, dat het inge-diend bezwaarschrift kennelijk gegrond of kennelijk ongegrond, dan wel kennelijk niet-ontvankelijk is en dat daardoor geen nadeel aan de indiener van het bezwaarschrift wordt toegebracht.&#13;
De Commissie voor de Bezwaarschriften heeft, zoals uit de bestreden beslissing blijkt, het niet nodig geoordeeld verzoeker in de ge-legenheid te stellen zich in persoon te doen horen, omdat zij van oordeel was dat het inge-diend bezwaar kennelijk ongegrond was en op grond van de overige ingewonnen informatie omtrent feiten en omstandigheden door het achterwege laten van het horen naar haar oor-deel aan hem geen nadeel wordt toegebracht.&#13;
Niet in geschil is dat verzoeker van de ver-plaatsing van 133 ooien op 28 maart 1989 naar V.A.M.-percelen en van de verplaatsing van 25 ooien op 4 april 1989 naar een perceel bij het T.T.-terrein te Assen, gronden, waar-van verzoeker op dat moment niet de eige-naar, erfpachter, dan wel pachter op basis van een door de grondkamer goedgekeurde pachtovereenkomst was, niet binnen tien da-gen nadien mededeling heeft gedaan aan de districtsbureauhouder. Verzoeker is de in arti-kel 9a, eerste lid, van de Premieregeling neer-&#13;
gelegde verplichting derhalve niet nageko-men.&#13;
Verzoeker heeft evenwel aangevoerd dat het hem door verschillende, hiervoor onder 4. weergegeven, omstandigheden, die zich in het voorjaar van 1989 hebben voorgedaan, rede-lijkerwijs onmogelijk was van voormelde ver-plaatsingen tijdig mededeling te doen aan de districtsbureauhouder. Volgens vaste recht-spraak van het College brengen drukte op het bedrijf en ziekte in het gezin weliswaar in het algemeen niet mee dat nalatigheid ten aanzien van tijdige melding van (een) verplaatsing(en) verschoonbaar kan worden geacht, doch ver-zoeker heeft tevens gesteld dat zijn vader op 7 maart 1989 is overleden, dat zijn schoonvader veertien dagen later ongeneeslijk ziek bleek en dat de door hem ingeroepen bedrijfshulp het op het laatste moment liet afweten. In die omstandigheden had de Commissie voor de Bezwaarschriften, toen zij het voornemen had opgevat verweerder te adviseren als zij heeft gedaan, verzoeker in de gelegenheid dienen te stellen zijn zienswijze daaromtrent op een hoorzitting naar voren te brengen en zo nodig en zo mogelijk zijn stellingen aannemelijk te maken, zulks om de gevolgen van de gestelde omstandigheden te beoordelen ter beantwoor-ding van de vraag of het verzoeker redelijker-wijs onmogelijk was tijdig aan zijn meldingsverplichtingen te voldoen. Daarbij wordt nog opgemerkt dat verzoeker zich in een aanvulling op zijn bezwaarschrift, van 9 januari 1990, uitdrukkelijk bereid heeft ver-klaard, zo nodig, aanvullende informatie te verstrekken. Een en ander klemt te meer, nu de Premieregeling aan niet-verschoonbare niet nakoming van de meldingsverplichtingen het gevolg verbindt van verval van de aan-spraak op de gehele premie.&#13;
Door het aldus gebrekkig tot stand geko-men advies van de Commissie voor de Be-zwaarschriften zonder meer te volgen, heeft verweerder een beslissing genomen, die reeds om die reden vernietigd dient te worden met toepassing van de grond, vermeld in artikel 5, onder d, van de Wet administratieve recht-spraak bedrijfsorganisatie, met bepaling, als na te melden.&#13;
Aan bespreking van de andere door ver-zoeker tegen de bestreden beslissing voorge-dragen grieven komt het College dan ook niet toe. 7. De beslissing&#13;
Het College: ,&#13;
- vernietigt de beslissing van verweerder van 27 februari 1990, met het kenmerk J. 901665 II;&#13;
- bepaalt dat verweerder op het door ver zoeker bij hem ingediend bezwaarschrift op nieuw beslist, met inachtneming van hetgeen bij deze uitspraak is overwogen;&#13;
- gelast dat verweerder aan verzoeker het door hem gestort griffierecht, zijnde f 150 (zegge éénhonderdvijftig gulden), vergoedt; en&#13;
- wijst af hetgeen meer of anders is gevorderd.</content><legacyfootnotes/><footnotes><footnote/></footnotes><auteurs/><published>1994-03-09 00:00:00</published><modified>1994-03-09 00:00:00</modified><editiondate>1994-03-09</editiondate><htmlpath>https://denhollander.info/artikel/5219</htmlpath></article>
</articles></edition>
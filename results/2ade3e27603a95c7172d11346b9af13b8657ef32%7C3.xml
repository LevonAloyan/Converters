<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1994</searchword><id>5214</id><udhid>UDH:TvAR/5214</udhid><titel>Janssen / Sengers e.a. (TvAR 1994/4714)</titel><searchwords><searchword>TvAR 8/1994</searchword><searchword>TvAR 1994/4714</searchword><searchword>UDH:TvAR/5214</searchword></searchwords><attachments><attachment><name>1994_nr 8_Rechtspraak_4714.pdf</name><extention>pdf</extention><url>https://denhollander.info/download/5149/ci</url></attachment></attachments><inleiding>Pachtwet, art. 39, 41, Beschikking superheffing 1988, art. 19&#13;
&#13;
Pachter heeft eigen en gepacht land in gebruik. Zonder toestemming van verpachters verkoopt hij een aanzienlijk deel van zijn melkquotum tezamen met een deel van zijn eigen grond. Pachter houdt voldoende melkquotum over om bij het einde van de pachtovereenkomsten al zijn verpachters te bevredigen, ook al zal op zijn resterende eigen grond dan geen quotum meer rusten. Pachter heeft onjuist gehandeld door zijn verpachters niet van tevoren toestemming te vragen. Verpachters zouden dan de gelegenheid hebben gehad het oordeel van de rechter — al dan niet bij voorlopige voorziening - in te roepen. Gelet op de ziekte van pachter en zijn hoge schuld aan de bank moet hij zijn financiële situatie saneren. Daardoor geen optreden van pachter als bedoeld in art. 39. Bij niet verlenging wel ernstige aantasting, maar geen overwegende betekenis. Beslissing naar billijkheid. Verlengingsverzoek afgewezen.</inleiding><content>Beschikking in de zaak van:&#13;
Antonius Jozef Janssen, wonende te Boven-Leeuwen, gemeente West Maas en Waal, ap-pellant, procureur: Mr. K. van der Meulen,&#13;
tegen&#13;
1. O.A.J.M. Sengers, 2. J.A.M. Sengers, 3. J.A.P.M. Sengers, 4. A.E.M. Sengers, allen wonende te Beneden-Leeuwen, gemeente West Maas en Waal, geïntimeerden, procu-reur: mr. D.M.H.M. van Dijk&#13;
Het geding in eerste aanleg&#13;
De pachtkamer van het kantongerecht te Tiel heeft op 30 september 1993 tussen partijen een beschikking gegeven, waarvan op 20 ok-tober 1993 afschrift aan partijen is verzonden en waarbij het verzoek van appellant tot ver-lenging van de tussen hem als pachter en geïntimeerden als verpachters bestaande en behoudens verlenging op 31 december 1993 eindigende pachtovereenkomst met betrek-king tot een perceel weiland, gelegen aan de Dalenstraat te Beneden-Leeuwen, kadastraal bekend gemeente Wamel, sectie F, nummer 473, groot 4.44.90 ha, werd afgewezen.&#13;
Deze beschikking is gegeven uit overwe-ging in hoofdzaak dat appellant heeft erkend dat hij een belangrijk deel van het melkquo-tum heeft verkocht zonder toestemming van geïntimeerden als verpachters, door welke verkoop de hoeveelheid quotum in relatie tot de oppervlakte grond in sterke mate werd ver-dund. Deze verkoop van een belangrijk deel van het melkquotum moet worden aange-merkt als een wanprestatie van appellant je-gens geïntimeerden en is tevens grond voor het oordeel dat appellant zich jegens geïnti-meerden niet heeft gedragen zoals een goed pachter betaamt. Met verwijzing naar artikel 39 van de Pachtwet moet het verlengingsver-zoek worden afgewezen.&#13;
Het geding in hoger beroep&#13;
Appellant is bij op 19 november 1993 ter grif-fie van het hof ingekomen beroepschrift in hoger beroep gekomen van voormelde be-schikking, met verzoek die beschikking te vernietigen en, opnieuw rechtdoende in hoger beroep, de pachtovereenkomst tussen partijen met de wettelijke duur van zes jaren te verlen-gen.&#13;
Geïntimeerden hebben bij op 29 december 1993 ter griffie van het hof ingekomen ver-weerschrift verweer gevoerd met verzoek de beschikking, waarvan beroep, zonodig met wijziging van de gronden te bevestigen met veroordeling van appellant in de kosten van deze procedure in beide instanties.&#13;
Vervolgens heeft op 14 februari 1994 in raadkamer van het hof een mondelinge behan-deling van het hoger beroep plaatsgevonden, waarbij aanwezig waren appellant, bijgestaan door Mr. J.P. de Man, advocaat te Rosmalen, en de geïntimeerden sub 2 en 4, bijgestaan door hun procureur.&#13;
Appellant en geïntimeerde sub 2 hebben daarbij inlichtingen aan het hof verstrekt en de raadslieden hebben de wederzijdse stand-punten nader toegelicht; de raadsman van ap-pellant onder overlegging van een pleitnota.&#13;
Zowel appellant als geïntimeerden hebben jaarstukken van hun bedrijven overgelegd.&#13;
De grieven&#13;
Appellant heeft de volgende grieven aange-voerd:&#13;
1. Ten onrechte overweegt de pachtkamer dat appellant (verzoeker) jegens geïntimeer den (verweerders) wanprestatie heeft ge pleegd en zich niet heeft gedragen zoals een goed pachter betaamt jegens geïntimeerden.&#13;
2. Ten onrechte is de pachtkamer niet toe gekomen aan een afweging van de belangen van partijen ingevolge artikel 41 van de Pachtwet.&#13;
3. Ten onrechte heeft de pachtkamer het verlengingsverzoek van appellant (verzoeker) afgewezen.&#13;
De mondelinge behandeling&#13;
Door appellant is ter zitting van het hof niet of onvoldoende weersproken, zakelijk samenge-vat, verklaard:&#13;
Ik ben 53 jaar oud en gehuwd; onze twee dochters zijn niet meer te mijnen laste. Mijn bedrijf is thans groot circa 26 ha, waarvan 13 ha, inclusief gebouwen, mijn eigendom zijn en waarvan 13 ha, waaronder het onderhavige perceel gepacht. Daarvan is 22,5 ha weiland en 3,5 ha maisland; het mais voer ik aan mijn vee. Sinds 1984 is in het door mij gepachte areaal geen wijziging gekomen. Ik heb thans: 17 stuks melkvee, 85 stuks jongvee, 180 mestvarkens.&#13;
Mijn bedrijfsgebouwen bestaan uit een grupstal met 105 plaatsen en een varkens-schuur. Ik woon op circa 4 km van mijn be-drijfsgebouwen. Het onderhavige perceel ligt op ongeveer 3,5 km van mijn bedrijfsgebou-wen.&#13;
Mijn melkquotum bedraagt thans 74.500 kg. In 1991 heb ik 112.500 kg melkquotum verkocht met 5.92.80 ha land. Per 1 april 1991 bedroeg mijn quotum ruim 189.000 kg. Ik lijd aan een ongeneeslijke ziekte, die ver-moeidheid veroorzaakt, en ontvang uit hoofde van een arbeidsongeschiktheidsverzekering f 35,- bruto per dag op basis van 50% ar-beidsongeschiktheid. De aanvraag voor een uitkering krachtens de Algemene Arbeidson-geschiktheidswet is nog in behandeling. In 1991 had ik een grote schuld aan de bank. In overleg met de Rijkslandbouwvoorlichtings-dienst heb ik toen land en quotum verkocht om mijn financiële situatie te saneren en af te stemmen op mijn arbeidsmogelijkheden. De schuld aan de bank heb ik toen afgelost. Door de aanslag in de inkomstenbelasting, die ik in verband met de verkoop heb gekregen, heb ik weer f 70.000,- van de bank moeten lenen. Ik heb voldoende melkquotum overgehouden voor mijn verpachters. Zij krijgen bij het ein-de van de pachtovereenkomsten een quotum dat gebaseerd is op de hoeveelheid vóór de verkoop in 1991. Ik heb niet met mijn ver-pachters overlegd. Ik wist van de familie Sen-gers toch wel dat zij nooit zouden instemmen. Met de hulp van mijn vrouw en dochters kan ik het bedrijf thans aan. Ik melk, mijn vrouw voert, de dochters helpen. Wat de mest be-treft, zit ik onder de maximaal toegestane hoe-veelheid.&#13;
Door geïntimeerde sub 2 is, niet of onvol-doende weersproken, zakelijk samengevat, verklaard: Ik ben 66 jaar oud; mijn zuster is 70 jaar en mijn broers 63 en 59 jaar; wij zijn ongehuwd. Met ons vieren hebben wij een landbouwbedrijf van ruim 45,5 ha, waarvan ruim 32 ha, inclusief gebouwen, eigendom zijn en 13 ha gepacht. Wij hebben thans: 44 stuks melkvee, 8 stuks weidekoeien, 40 stuks jongvee, 65 schapen, 35 meststieren, 15 paar-den, voor het fokken en ook wel voor het ge-bruik. Wij hebben voldoende stalruimte. Het melkvee staat in een grupstal op roosters. Ons melkquotum is thans 124.836 kg. Het ver-pachte perceel waarom het gaat ligt op onge-veer 600 meter van onze gebouwen. De grond, die we in gebruik hebben, ligt om de boerderij of vlakbij. We willen het onderhavi-ge perceel gaan gebruiken voor het weiden van vee of voor graswinning; voor het telen van mais is het niet geschikt. Wat de mest be-treft zitten wij onder de maximaal toegestane hoeveelheid.&#13;
De beoordeling van het hoger beroep&#13;
1. Op 1 april 1991 - vóór de verkoop van grond en melkquotum - had appellant ruim 32 ha in gebruik, waarvan ruim 19 ha zijn ei-gendom waren en 13 ha gepacht. Zijn melkquotum bedroeg toen ruim 189 000 kg of 5906 kg per ha.&#13;
In 1991 heeft appellant 5.92.80 ha grond en 112 500 kg melkquotum verkocht; in de jaarrekening over 1991 is terzake een bijzon-der bate van f 530 800,- opgenomen.&#13;
Na de verkoop in 1991 had appellant nog 26 ha in gebruik, waarvan de helft in eigen-dom en de helft in pacht. Zijn melkquotum bedroeg toen 76 500 kg.&#13;
Wanneer dat quotum alleen aan de door appellant van geïntimeerden en derden ge-pacht land wordt toegerekend, had hij nog 76 500 kg gedeeld door 13 is 5.885 kg per ge-pachte ha ter beschikking; derhalve een tekort van slechts 21 kg per ha ten opzichte van de situatie vóór de verkoop.&#13;
2. Appellant heeft gesteld dat hij bij het einde van de pachtovereenkomsten aan zijn verpachters het melkquotum ter beschikking zal stellen, dat aan de gepachte percelen als-dan - na de plaatsgevonden hebbende en mo-gelijk nog komende kortingen - kan worden toegerekend, de verkoop in 1991 weggedacht.&#13;
Uit het hierboven onder 1 gestelde blijkt dat appellant daartoe - op slechts 21 kg, ex-clusief kortingen, per ha na - in staat zal zijn.&#13;
Aan geïntimeerden heeft appellant bij gele-genheid van de mondelinge behandeling op 14 februari 1994 gegarandeerd dat hij bij het einde van de met hen gesloten pachtovereen-komst met betrekking tot het litigieuse perceel van 4.40.90 ha mee zal werken aan de over-dracht op hen of door hen aan te wijzen op-volgend gebruiker van een hoeveelheid melkquotum dat korrespondeert met 5.096 kg per ha, exclusief de kortingen na 1 april 1991. Een en ander onverminderd de hem dan toe-komende vergoeding.&#13;
3. Vaststaat dat appellant in 1991 heeft verkocht zonder voorafgaand overleg met geïntimeerden.&#13;
Dat was onjuist. Ook al was te verwachten dat geïntimeerden niet met een verkoop zou-den instemmen, het had op de weg van appel-lant gelegen geïntimeerden van zijn situatie op de hoogte te stellen en hun instemming te vragen. Geïntimeerden zouden dan de gele-genheid hebben gehad het oordeel van de rechter over het voornemen van appellant - al dan niet bij een voorlopige voorziening - in te roepen.&#13;
4. Gezien de situatie waarin appellant in 1991 verkeerde door zijn ziekte tengevolge waarvan zijn arbeidskracht afnam, en de daar door ontstane noodzaak zijn financiële situatie te saneren door aflossing van het grootste deel van zijn schuld aan de bank, kan in het onder havige geval niet gesteld worden dat door de gewraakte verkoop van melkquotum het op treden van appellant jegens geïntimeerden niet geweest is als een goed pachter betaamt. Appellant kan - en zal blijkens de door hem gegeven garantie - bij het einde van de pachtovereenkomst aan geïntimeerden de hoeveelheid melkquotum ter beschikking stel len, waarop zij alsdan aanspraak kunnen ma ken, de verkoop van quotum in 1991 weggedacht.&#13;
Het feit dat appellant niet tevoren om toe-stemming van geïntimeerden heeft verzocht kan, gezien de situatie waarin hij in 1991 ver-keerde, in het onderhavige geval evenmin worden aangemerkt als een optreden als be-doeld in artikel 39 van de Pachtwet.&#13;
5. Uit het vorenstaande volgt dat de eerste grief gegrond is en diensvolgens ook de twee de grief.&#13;
Het hof dient thans de derde grief te beoor-delen.&#13;
6. Het gebruik van het verpachte perceel is voor geïntimeerden niet van overwegende be tekenis, gezien de omvang en aard van hun bedrijf.&#13;
De grondslag van het maatschappelijk be-staan van appellant zal door verlies van het gepachte ernstig worden aangetast, gezien de omvang van zijn bedrijf na de verkoop van grond en quotum in 1991.&#13;
Er dient derhalve naar billijkheid op het verzoek tot verlenging van de pachtovereen-komst te worden beslist.&#13;
7. De belangen van geïntimeerden en ap-pellant tegen elkaar afwegend moet naar het oordeel van het hof het verlengingsverzoek naar billijkheid worden afgewezen.&#13;
Geïntimeerden zijn ondanks de gevorderde leeftijd van enkelen van hen niet toe aan een afbouw van hun bedrijf. Voor dat bedrijf, uit de opbrengst waarvan vier volwassen perso-nen (grotendeels) moeten leven, is de uitbrei-ding met het onderhavige verpachte perceel stellig van belang. Het perceel is daarin, ook wat de ligging betreft, goed inpasbaar en te verwachten is dat het verkrijgen daarvan geïn-timeerden verzekert van een hogere bedrijfs-opbrengst.&#13;
Voor appellants bedrijf zal de niet verlen-ging van de pachtovereenkomst wel een ge-voelig verlies betekenen, maar daarbij moet in beschouwing worden genomen dat appellant in 1991 zijn financiële situatie door verkoop van eigen landbouwgrond met melkquotum als vermeld zeer sterk heeft kunnen verbete-ren en zijn bedrijf een omvang behoudt, waar-van het voeren voor hem gezien zijn verminderde arbeidskracht een zware opgave moet betekenen. Zijn verlies aan arbeids-kracht wordt daarbij gedeeltelijk gekompen-seerd door tenminste de uitkering uit hoofde van een particuliere arbeidsonge-schiktheidsuitkeringverzekering.&#13;
De slotsom&#13;
De grieven 1 en 2 zijn gegrond.&#13;
Grief 3 is ongegrond.&#13;
De beschikking, waarvan beroep, moet met wijziging van de gronden worden bevestigd.&#13;
Appeliant moet, zoals door geïntimeerden verzocht, in de kosten van de procedure in beide instanties worden veroordeeld.&#13;
De beslissing&#13;
Het hof, beschikkende in hoger beroep:&#13;
- bevestigt met wijziging van de gronden de door de pachtkamer van het kantongerecht te Tiel op 30 september 1993 tussen partijen gegeven beschikking;&#13;
- veroordeelt appellant in de kosten van de procedure, tot op heden aan de zijde van geïn timeerden in eerste instantie bepaald op f 500,- aan salaris gemachtigde en in hoger&#13;
beroep bepaald op f 350,- aan vastrecht en op f 2800,- aan salaris procureur.</content><legacyfootnotes/><footnotes><footnote/></footnotes><auteurs/><published>1994-03-09 00:00:00</published><modified>1994-03-09 00:00:00</modified><editiondate>1994-03-09</editiondate><htmlpath>https://denhollander.info/artikel/5214</htmlpath></article>
</articles></edition>
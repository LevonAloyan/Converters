<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2016</searchword><id>12654</id><udhid>UDH:TvAR/12654</udhid><titel>Rechtspraak 5822. Pachtkamer Hof Arnhem-Leeuwarden (TvAR 2016/5822)</titel><searchwords><searchword>TvAR 1/2016</searchword><searchword>TvAR 2016/5822</searchword><searchword>UDH:TvAR/12654</searchword></searchwords><attachments><attachment><name>17784.pdf</name><extention>pdf</extention><url>https://denhollander.info/download/17784/ci</url></attachment></attachments><inleiding>&lt;p&gt;Vordering tot vastlegging pachtovereenkomst. Ten aanzien&lt;br /&gt;van een deel van de opstallen is het overeengekomen&lt;br /&gt;gebruik gewijzigd naar niet-agrarisch gebruik.&lt;br /&gt;Ten aanzien van de overige opstallen en het omliggende&lt;br /&gt;erf isgeen tegenprestat ie overeengekomen. Het op eigen&lt;br /&gt;kosten verbouwen van een schuur geldt niet als overeengekomen&lt;br /&gt;tegenprestat ie. Ten aanzien van het weiland&lt;br /&gt;staat in voldoende mate vast dat sprake is van bedrijfsmat&lt;br /&gt;ige landbouwkundige exploitat ie.&lt;/p&gt;</inleiding><content>&lt;p&gt;1. Het verdere verloop van het geding in hoger&lt;br /&gt;beroep&lt;br /&gt;1.1 Voor het verloop van de procedure tot dan toe&lt;br /&gt;verwijst het hof naar het arrest in deze zaak van 3&lt;br /&gt;juni 2014.&lt;br /&gt;1.2 Het verdere verloop van de procedure blijkt uit:&lt;br /&gt;- het proces-verbaal van comparitie van partijen&lt;br /&gt;van 7 juli 2014;&lt;br /&gt;- de akte uitlating proces-verbaal van descente zijdens&lt;br /&gt;Edward de Jong c.s.;&lt;br /&gt;- de akte na descente zijdens Joost de Jong.&lt;br /&gt;1.3 Vervolgens hebben partijen de stukken overgelegd&lt;br /&gt;voor arrest en heeft het hof arrest bepaald.&lt;br /&gt;2. De vaststaande feiten&lt;br /&gt;Voor de vaststaande feiten verwijst het hof naar de&lt;br /&gt;feiten zoals deze zijn vastgesteld door de rechtbank&lt;br /&gt;in het tussenvonnis van 16 september 2011 onder 2.1&lt;br /&gt;sub a tot en met l. Ook het hof gaat van deze feiten&lt;br /&gt;uit.&lt;br /&gt;3. De beoordeling van het geschil in hoger beroep&lt;br /&gt;3.1 Joost en Edward de Jong zijn broers van elkaar.&lt;br /&gt;De Jong sr. is hun vader. Edward de Jong woont in&lt;br /&gt;het voormalig ouderlijk huis aan de Kerkweg 17 te&lt;br /&gt;Reeuwijk. Joost de Jong woont daarnaast, in de woning&lt;br /&gt;aan de Kerkweg 15. De Jong sr. dreef vanaf het&lt;br /&gt;perceel aan de Kerkweg 17 een gemengde veehouderij.&lt;br /&gt;Joost de Jong heeft van De Jong sr. bedrijfsopstallen&lt;br /&gt;op en een landbouwperceel achter Kerkweg&lt;br /&gt;17 in gebruik gekregen. De ontsluiting van deze&lt;br /&gt;opstallen en het landbouwperceel vond plaats via&lt;br /&gt;een pad over het perceel Kerkweg 17 en middels een&lt;br /&gt;brug over het water aan de oostzijde van Kerkweg&lt;br /&gt;17. Daarnaast heeft Joost de Jong opstallen en een&lt;br /&gt;bijbehorend erf in eigendom en in gebruik aan de&lt;br /&gt;nabijgelegen Tempeldijk te Reeuwijk.&lt;br /&gt;3.2 In eerste aanleg heeft Joost de Jong vastlegging&lt;br /&gt;gevorderd van een pachtovereenkomst ten aanzien&lt;br /&gt;van de volgende opstallen (met omliggend erf) aan&lt;br /&gt;de Kerkweg 17 (hierna gezamenlijk te noemen: de&lt;br /&gt;opstallen):&lt;br /&gt;a. een gecombineerde varkens- en jongveestal&lt;br /&gt;(hierna: grote varkensschuur),&lt;br /&gt;b. een voormalige varkensschuur, inmiddels door&lt;br /&gt;Joost de Jong in gebruik als timmerschuur (hierna:&lt;br /&gt;de timmerschuur),&lt;br /&gt;c. een schapenschuur,&lt;br /&gt;d. een hooiberg,&lt;br /&gt;e. een mestopslagplaats,&lt;br /&gt;f. een deel van de huisstal aan het woonhuis van&lt;br /&gt;Edward de Jong.&lt;br /&gt;Ook heeft Joost de Jong vastlegging gevorderd van&lt;br /&gt;een pachtovereenkomst ten aanzien van het landbouwperceel&lt;br /&gt;ter grootte van circa 5 hectare zoals&lt;br /&gt;gesitueerd ten noorden van het kadastrale perceel&lt;br /&gt;B 2216 (hierna: het weiland). Verder heeft Joost de&lt;br /&gt;Jong - zakelijk weergegeven - gevorderd dat Edward&lt;/p&gt;&#13;
&lt;p&gt;de Jong c.s. worden veroordeeld om Joost de Jong&lt;br /&gt;weer het feitelijk gebruik te geven van de ontsluitingsweg&lt;br /&gt;van de bedrijfsgebouwen aan de Kerkweg&lt;br /&gt;17 naar de openbare weg en van de mestboekhouding&lt;br /&gt;en dat Edward de Jong c.s. worden veroordeeld&lt;br /&gt;om de loopbrug tussen de percelen Kerkweg 15 en 17&lt;br /&gt;te herstellen, een en ander op straffe van verbeurte&lt;br /&gt;van een dwangsom indien Edward de Jong c.s. aan&lt;br /&gt;de veroordeling niet voldoen. Bij wijziging van eis&lt;br /&gt;heeft Joost de Jong verder gevorderd dat Edward&lt;br /&gt;de Jong c.s. medewerking verlenen aan het op zijn&lt;br /&gt;naam stellen van varkensrechten.&lt;br /&gt;3.3 In reconventie hebben Edward de Jong c.s. - zakelijk&lt;br /&gt;weergegeven - gevorderd dat het Joost de Jong&lt;br /&gt;wordt verboden om over het erf achter de woning&lt;br /&gt;aan de Kerkweg 17 te gaan en te komen en dat hem&lt;br /&gt;geboden wordt om voor het bereiken van de timmerschuur&lt;br /&gt;uitsluitend gebruik te maken van een&lt;br /&gt;door Edward de Jong c.s. aangegeven weg, op straffe&lt;br /&gt;van verbeurte van een dwangsom indien Joost de&lt;br /&gt;Jong hieraan niet voldoet. Ook hebben zij gevorderd&lt;br /&gt;dat Joost de Jong wordt veroordeeld tot betaling van&lt;br /&gt;achterstallige termijnen, vermeerderd met rente,&lt;br /&gt;voor het gebruik van het weiland en de timmerschuur.&lt;br /&gt;3.4 De rechtbank heeft bij eindvonnis in conventie&lt;br /&gt;de vordering van Joost de Jong toegewezen voor zover&lt;br /&gt;het de vastlegging van een pachtovereenkomst&lt;br /&gt;ten aanzien van het weiland betreft. Voor het overige&lt;br /&gt;zijn de vorderingen van Joost de Jong afgewezen.&lt;br /&gt;De vordering in reconventie is toegewezen,&lt;br /&gt;behoudens ten aanzien van de gevorderde betaling&lt;br /&gt;van achterstallige termijnen. De rechtbank heeft&lt;br /&gt;de proceskosten in conventie en in reconventie gecompenseerd.&lt;br /&gt;in het principaal hoger beroep&lt;br /&gt;3.5 In het principaal hoger beroep heeft Joost de&lt;br /&gt;Jong gevorderd dat alsnog al zijn vorderingen in&lt;br /&gt;conventie worden toegewezen. Hij heeft daartoe&lt;br /&gt;twee grieven aangevoerd.&lt;br /&gt;3.6 Met de eerste grief richt Joost de Jong zich tegen&lt;br /&gt;het oordeel van de pachtkamer dat hij er niet in is&lt;br /&gt;geslaagd om te bewijzen dat ook ten aanzien van de&lt;br /&gt;opstallen en het daarbij behorende erf (waaronder&lt;br /&gt;begrepen de zogenoemde oude boomgaard) sprake&lt;br /&gt;is van een pachtovereenkomst. Deze grief faalt.&lt;br /&gt;3.7 De rechtbank heeft op goede gronden geoordeeld&lt;br /&gt;dat niet is komen vast te staan dat Joost de&lt;br /&gt;Jong voor het aanvankelijke landbouwkundig&lt;br /&gt;gebruik van de timmerschuur een vergoeding (tegenprestatie)&lt;br /&gt;was verschuldigd en heeft eveneens&lt;br /&gt;terecht geoordeeld dat het gebruik van de timmerschuur&lt;br /&gt;als timmerwerkplaats kwalificeert als een&lt;br /&gt;huurovereenkomst. Het hof neemt dat oordeel en&lt;br /&gt;de daaraan ten grondslag liggende overwegingen&lt;br /&gt;over. Door Joost de Jong is in hoger beroep niets aangevoerd&lt;br /&gt;dat tot andere conclusies aanleiding geeft.&lt;br /&gt;Aan nadere bewijslevering wordt dus niet toegekomen,&lt;br /&gt;nog daargelaten dat een voldoende concreet&lt;br /&gt;en specifiek bewijsaanbod terzake ontbreekt. Van&lt;br /&gt;een pachtovereenkomst ten aanzien van de timmerschuur&lt;br /&gt;is dus geen sprake. Voor zover Joost de&lt;br /&gt;Jong in 1993 al varkens in de timmerschuur heeft&lt;br /&gt;gehouden en hij daarvoor aan De Jong sr. een vergoeding&lt;br /&gt;heeft betaald, geldt dat hij de schuur daarna&lt;br /&gt;tot timmerwerkplaats heeft verbouwd en dat hij&lt;br /&gt;met De Jong sr. heeft afgesproken de timmerschuur&lt;br /&gt;als timmerwerkplaats te gebruiken. Daarmee is&lt;br /&gt;het tussen partijen overeengekomen gebruik van&lt;br /&gt;de timmerschuur gewijzigd naar niet-agrarisch&lt;br /&gt;gebruik en kan ook om die reden niet, althans niet&lt;br /&gt;langer, sprake zijn van een pachtovereenkomst ten&lt;br /&gt;aanzien van de timmerschuur.&lt;br /&gt;3.8 Eveneens op goede gronden heeft de rechtbank&lt;br /&gt;geoordeeld dat niet is komen vast te staan dat sprake&lt;br /&gt;is van een pachtovereenkomst ten aanzien van&lt;br /&gt;de overige opstallen en het omliggend erf, waaronder&lt;br /&gt;de oude boomgaard. Voor het kunnen aannemen&lt;br /&gt;van een pachtovereenkomst, dient onder meer&lt;br /&gt;vast te staan dat partijen een tegenprestatie voor&lt;br /&gt;het gebruik zijn overeengekomen. Dat is niet bewezen.&lt;br /&gt;Het hof neemt het oordeel van de rechtbank&lt;br /&gt;en de daaraan ten grondslag liggende overwegingen&lt;br /&gt;over en maakt die tot de zijne. Ook ten aanzien&lt;br /&gt;hiervan is door Joost de Jong in hoger beroep niets&lt;br /&gt;aangevoerd dat tot andere conclusies aanleiding&lt;br /&gt;geeft. Aan nadere bewijslevering wordt dus niet&lt;br /&gt;toegekomen, nog daargelaten dat een voldoende&lt;br /&gt;concreet en specifiek bewijsaanbod terzake ontbreekt.&lt;br /&gt;De omstandigheid dat Joost de Jong de grote&lt;br /&gt;varkensschuur &amp;ndash; op eigen kosten &amp;ndash; heeft verbouwd,&lt;br /&gt;is onvoldoende om te kunnen aannemen dat dit&lt;br /&gt;moet worden aangemerkt als een tussen partijen&lt;br /&gt;voor het gebruik van die schuur overeengekomen&lt;br /&gt;tegenprestatie. Met de rechtbank is ook het hof van&lt;br /&gt;oordeel dat, mede gelet op de ook door het hof ter&lt;br /&gt;gelegenheid van de descente zelf waargenomen situering&lt;br /&gt;van de oude boomgaard, niet is komen vast&lt;br /&gt;te staan dat dit perceel onderdeel uitmaakt van het&lt;br /&gt;weiland ten aanzien waarvan de pachtkamer wel&lt;br /&gt;een pachtovereenkomst heeft aangenomen. De getuigenverklaringen&lt;br /&gt;bieden daarvoor, in onderling&lt;br /&gt;verband bezien, onvoldoende grond en ook de taxatie&lt;br /&gt;van makelaar Boer d.d. 7 augustus 2006 biedt&lt;br /&gt;onvoldoende bewijs van het bestaan van een pachtverhouding&lt;br /&gt;ten aanzien van de oude boomgaard.&lt;br /&gt;3.9 Grief 2 bouwt voort op de eerste grief en gaat uit&lt;br /&gt;van de veronderstelling dat de eerste grief slaagt.&lt;br /&gt;Nu dat niet het geval is, deelt de tweede grief in het&lt;br /&gt;lot van grief 1.&lt;br /&gt;in het incidenteel appel&lt;br /&gt;3.10 Met grief I richten Edward de Jong c.s. zich tegen&lt;br /&gt;het oordeel van de rechtbank dat Joost de Jong&lt;br /&gt;de landbouw beoefent in de zin van artikel 7:312&lt;br /&gt;BW. Bij de beoordeling van deze grief stelt het hof&lt;br /&gt;voorop dat, volgens vaste rechtspraak van deze kamer,&lt;br /&gt;de bedrijfsmatige uitoefening van landbouw&lt;br /&gt;veronderstelt dat sprake is van een complex van&lt;br /&gt;economische activiteiten, gericht op winst door uitoefening&lt;br /&gt;van de landbouw. Voor de vraag of daarvan&lt;br /&gt;sprake is, kunnen de navolgende gezichtspunten&lt;br /&gt;in het bijzonder, maar niet alleen, van belang&lt;br /&gt;zijn:&lt;br /&gt;- de omvang van het bedrijf en de onderlinge samenhang&lt;br /&gt;tussen de diverse bedrijfsactiviteiten;&lt;/p&gt;&#13;
&lt;p&gt;- de vraag of de voor toekomstige winstkansen&lt;br /&gt;noodzakelijke investeringen plaatsvinden;&lt;br /&gt;- het redelijkerwijs te verwachten ondernemersrendement;&lt;br /&gt;- de vraag of de gebruiker een hoofdfunctie buiten&lt;br /&gt;de landbouw heeft;&lt;br /&gt;een en ander in onderlinge samenhang te beschouwen&lt;br /&gt;en met inachtneming van de overige omstandigheden&lt;br /&gt;van het geval.&lt;br /&gt;3.11 Met de rechtbank is het hof van oordeel dat van&lt;br /&gt;bedrijfsmatige uitoefening van de landbouw door&lt;br /&gt;Joost de Jong sprake is. Het hof neemt daarbij de&lt;br /&gt;door de rechtbank aan deze beoordeling ten grondslag&lt;br /&gt;gelegde overwegingen (rechtsoverweging 2.9&lt;br /&gt;van het tussenvonnis van 16 september 2011) over en&lt;br /&gt;maakt die tot de zijne. Bij de beoordeling of sprake&lt;br /&gt;is van een landbouwkundige bedrijfsmatige exploitatie&lt;br /&gt;van het weiland heeft de rechtbank terecht betrokken&lt;br /&gt;het (landbouwkundig) gebruik dat Joost de&lt;br /&gt;Jong maakt van het perceel aan de Tempeldijk. Bij&lt;br /&gt;de beoordeling of het landbouwkundig gebruik van&lt;br /&gt;het weiland onderdeel uitmaakt van een bedrijfsmatige&lt;br /&gt;landbouwkundige exploitatie door Joost de&lt;br /&gt;Jong, dient de totale bedrijfsvoering door Joost de&lt;br /&gt;Jong in ogenschouw te worden genomen. Ook ter&lt;br /&gt;gelegenheid van de door het hof gehouden descente&lt;br /&gt;is het hof gebleken dat Joost de Jong zijn stallen&lt;br /&gt;en gronden aan de Tempeldijk mede gebruikt ten&lt;br /&gt;behoeve van het houden en weiden van schapen en&lt;br /&gt;rundvee. De betwisting door Edward de Jong c.s. dat&lt;br /&gt;deze schapen en dit rundvee (behoudens twee pinken)&lt;br /&gt;aan Joost de Jong toebehoren is onvoldoende&lt;br /&gt;gemotiveerd en ook hebben Edward de Jong c.s. in&lt;br /&gt;dit verband geen tegenbewijs aangeboden. Op het&lt;br /&gt;moment van de plaatsopneming hield Joost de Jong&lt;br /&gt;ook varkens in een van de schuren aan de Tempeldijk.&lt;br /&gt;Deze schuur was ingericht als varkensstal. De&lt;br /&gt;toestand waarin de hokken zich bevonden en de&lt;br /&gt;krassen op de varkens duidden erop dat de varkens&lt;br /&gt;pas zeer kort daarvoor in de stal waren gelegd. Een&lt;br /&gt;en ander wekte de indruk dat het houden van varkens&lt;br /&gt;geen structurele activiteit van Joost de Jong&lt;br /&gt;(meer) was. Maar ook indien het houden van de varkens&lt;br /&gt;geen structurele activiteit van Joost de Jong is,&lt;br /&gt;hebben de totale landbouwkundige activiteiten van&lt;br /&gt;Joost de Jong, met name het houden van een aanzienlijke&lt;br /&gt;hoeveelheid schapen (ruim 200) en van&lt;br /&gt;circa 15 stuks rundvee, een meer dan hobbymatig&lt;br /&gt;karakter en moeten die, in samenhang met de overige&lt;br /&gt;door de rechtbank genoemde omstandigheden,&lt;br /&gt;als een (bescheiden) bedrijfsmatige uitoefening van&lt;br /&gt;de landbouw worden beschouwd. Uit de door Joost&lt;br /&gt;de Jong overgelegde financi&amp;euml;le gegevens (bedrijfsresultaten)&lt;br /&gt;volgt ook dat sprake is van omzet en&lt;br /&gt;winst die duiden op een bedrijfsmatige exploitatie.&lt;br /&gt;Dat Joost de Jong mede inkomsten genereert uit zijn&lt;br /&gt;timmerbedrijf en dat het overgrote deel van zijn&lt;br /&gt;inkomen afkomstig is uit niet-landbouwkundige&lt;br /&gt;activiteiten, is gegeven alle overige omstandigheden&lt;br /&gt;onvoldoende om niet te kunnen spreken van&lt;br /&gt;een bedrijfsmatige uitoefening van de landbouw&lt;br /&gt;door Joost de Jong. Anders dan Edward de Jong c.s.&lt;br /&gt;suggereren, is de verhouding tussen de opbrengsten&lt;br /&gt;uit beide bedrijfsonderdelen niet zonder meer&lt;br /&gt;doorslaggevend maar slechts &amp;eacute;&amp;eacute;n van de in acht te&lt;br /&gt;nemen gezichtspunten. Grief 1 faalt dan ook.&lt;br /&gt;3.12 Uit het voorgaande volgt dat ook naar het oordeel&lt;br /&gt;van het hof sprake is van een pachtovereenkomst&lt;br /&gt;tussen Joost de Jong en Edward de Jong c.s.&lt;br /&gt;ten aanzien van het weiland. Voor het geval het&lt;br /&gt;hof dit zou oordelen, hebben Edward de Jong c.s.&lt;br /&gt;in incidenteel hoger beroep hun eis in reconventie&lt;br /&gt;vermeerderd en ontbinding van de pachtovereenkomst&lt;br /&gt;gevorderd. Daartoe hebben Edward de&lt;br /&gt;Jong c.s. aangevoerd dat vanaf 1 september 2007&lt;br /&gt;geen sprake meer is van bedrijfsmatige exploitatie&lt;br /&gt;in de landbouw door Joost de Jong en dat Joost de&lt;br /&gt;Jong zich een slecht grondgebruiker toont door een&lt;br /&gt;deel van weiland voor opslag te gebruiken en door&lt;br /&gt;zich schuldig te maken aan vernielingen. Deze vermeerdering&lt;br /&gt;van een reeds in eerste aanleg ingestelde&lt;br /&gt;eis in reconventie kan in hoger beroep worden&lt;br /&gt;gedaan; artikel 353 Rv, volgens welke bepaling in&lt;br /&gt;hoger beroep geen eis in reconventie kan worden&lt;br /&gt;ingesteld, ziet uitsluitend op het voor het eerst in&lt;br /&gt;hoger beroep instellen van een eis in reconventie&lt;br /&gt;en niet op een vermeerdering van een reeds eerder&lt;br /&gt;ingestelde reconventionele eis. De vermeerdering&lt;br /&gt;van eis is voorts niet in strijd met de eisen van een&lt;br /&gt;goede procesorde. Het door Joost de Jong tegen de&lt;br /&gt;vermeerdering van eis gemaakte bezwaar wordt&lt;br /&gt;dan ook verworpen. Voor zover Edward de Jong&lt;br /&gt;c.s. bij pleidooi in hoger beroep bedoeld hebben nog&lt;br /&gt;een nieuwe grond aan de ontbindingsvordering ten&lt;br /&gt;grondslag te leggen, namelijk bestemmingswijziging&lt;br /&gt;(art. 7:377 BW), laat het hof die buiten beschouwing.&lt;br /&gt;Het eerst bij pleidooi in hoger beroep aanvoeren&lt;br /&gt;van deze nieuwe grond is in strijd met de&lt;br /&gt;in hoger beroep geldende twee-conclusieregel die&lt;br /&gt;er - voor zover thans relevant - op neerkomt dat een&lt;br /&gt;partij in haar eerste processtuk in hoger beroep alle&lt;br /&gt;gronden moet aanvoeren die tot een andere dan de&lt;br /&gt;in eerste aanleg gegeven uitspraak zouden moeten&lt;br /&gt;leiden. Gesteld noch gebleken is dat zich &amp;eacute;&amp;eacute;n van de&lt;br /&gt;in rechtspraak aanvaarde uitzonderingen op deze&lt;br /&gt;in beginsel strakke regel voordoet.&lt;br /&gt;3.13 Zoals hiervoor reeds is overwogen, is het hof&lt;br /&gt;van oordeel dat het gebruik door Joost de Jong van&lt;br /&gt;het weiland (nog steeds) onderdeel uitmaakt van&lt;br /&gt;een bedrijfsmatige landbouwkundige exploitatie.&lt;br /&gt;Voor ontbinding van de pachtovereenkomst omdat&lt;br /&gt;geen sprake meer zou zijn van een dergelijke&lt;br /&gt;exploitatie, bestaat dan ook geen aanleiding. Voor&lt;br /&gt;de conclusie dat Joost de Jong zich een slecht grondgebruiker&lt;br /&gt;zou betonen, is onvoldoende gesteld. Dat&lt;br /&gt;Joost de Jong een deel van het weiland voor opslag&lt;br /&gt;gebruikt, is het gevolg van de opzegging door Edward&lt;br /&gt;de Jong c.s. van de huur van de timmerschuur&lt;br /&gt;en het door Edward de Jong c.s. aansturen op ontruiming&lt;br /&gt;van die schuur, terwijl de rechtsverhouding&lt;br /&gt;van Joost de Jong ten aanzien van het gebruik&lt;br /&gt;van deze schuur nog in geding is. Onder die omstandigheden&lt;br /&gt;geldt het tijdelijk stallen van goederen&lt;br /&gt;uit de timmerschuur in het weiland niet als een&lt;br /&gt;tekortkoming van Joost de Jong die ontbinding van&lt;br /&gt;de pachtovereenkomst rechtvaardigt. Dat Joost de&lt;br /&gt;Jong zich ten aanzien van het verpachte schuldig&lt;br /&gt;maakt aan vernielingen hebben Edward de Jong&amp;nbsp;&lt;/p&gt;&#13;
&lt;p&gt;c.s., tegenover de betwisting daarvan door Joost de&lt;br /&gt;Jong, onvoldoende onderbouwd. Voor ontbinding&lt;br /&gt;van de pachtovereenkomst bestaat dan ook onvoldoende&lt;br /&gt;grond. De daartoe strekkende vordering&lt;br /&gt;van Edward de Jong c.s. zal worden afgewezen.&lt;br /&gt;3.14 Met grief II richten Edward de Jong c.s. zich&lt;br /&gt;tegen de afwijzing door de rechtbank van de vordering&lt;br /&gt;tot betaling door Joost de Jong van achterstallige&lt;br /&gt;termijnen, meer in het bijzonder tegen het&lt;br /&gt;oordeel van de rechtbank dat Joost de Jong de nakoming&lt;br /&gt;van zijn verbintenis tot betaling terecht heeft&lt;br /&gt;opgeschort. Ook deze grief faalt. Edward de Jong c.s.&lt;br /&gt;hebben de gemotiveerde stelling van Joost de Jong&lt;br /&gt;over de slechte bruikbaarheid van de (nieuwe) uitweg,&lt;br /&gt;onvoldoende betwist. Gelet op deze tekortkoming&lt;br /&gt;door Edward de Jong c.s. was Joost de Jong&lt;br /&gt;gerechtigd zijn betalingsverplichtingen jegens Edward&lt;br /&gt;de Jong c.s. op te schorten. Nu reeds is geoordeeld&lt;br /&gt;dat ten aanzien van het weiland een pachtovereenkomst&lt;br /&gt;bestaat, heeft de rechtbank eveneens&lt;br /&gt;op goede gronden geoordeeld dat het bepaalde in&lt;br /&gt;art. 7:322 BW aan de vordering tot betaling van de&lt;br /&gt;tegenprestatie voor het gebruik van het weiland in&lt;br /&gt;de weg staat, nog afgezien van de bevoegdheid van&lt;br /&gt;Joost de Jong tot opschorting.&lt;br /&gt;in het principaal en incidenteel hoger beroep&lt;br /&gt;3.15 De slotsom is dat de grieven in het principaal&lt;br /&gt;en in het incidenteel hoger beroep falen. De bestreden&lt;br /&gt;vonnissen van de rechtbank zullen worden bekrachtigd.&lt;br /&gt;De in hoger beroep door Edward de Jong&lt;br /&gt;c.s. vermeerderde eis dient te worden afgewezen.&lt;br /&gt;Gelet op de familieverhouding tussen partijen, ziet&lt;br /&gt;het hof aanleiding de proceskosten tussen partijen&lt;br /&gt;te compenseren, in die zin dat ieder van partijen de&lt;br /&gt;eigen kosten draagt.&lt;br /&gt;4. De beslissing&lt;br /&gt;Het hof, recht doende in het principaal en incidenteel&lt;br /&gt;hoger beroep:&lt;br /&gt;bekrachtigt de tussen partijen in conventie en in&lt;br /&gt;reconventie gewezen vonnissen van de pachtkamer&lt;br /&gt;van de rechtbank &amp;rsquo;s-Gravenhage, sector kanton, locatie&lt;br /&gt;Gouda, van 16 september 2011 en 5 oktober 2012;&lt;br /&gt;compenseert de proceskosten in hoger beroep tussen&lt;br /&gt;partijen in die zin dat ieder van partijen de eigen&lt;br /&gt;kosten draagt;&lt;br /&gt;wijst het meer of anders gevorderde af.&lt;br /&gt;Noot&lt;br /&gt;Het begrip &amp;lsquo;bedrijfsmatig&amp;rsquo; dat sedert 1 september&lt;br /&gt;2007 onderdeel is van de definitie van &amp;lsquo;landbouw&amp;rsquo;&lt;br /&gt;in artikel 7:312 BW is in de afgelopen jaren in de&lt;br /&gt;rechtspraak verder ingevuld. Uit dit arrest volgt dat&lt;br /&gt;de lat van bedrijfsmatige landbouw niet altijd even&lt;br /&gt;hoog wordt gelegd.&lt;br /&gt;Bij de beoordeling of er sprake is van bedrijfmatige&lt;br /&gt;landbouw zijn niet alleen de gezichtspunten uit het&lt;br /&gt;arrest Boetzelaer-Weenink, (opgesomd in r.o. 10) relevant.&lt;br /&gt;Zoals al eerder door het Hof is overwogen&lt;br /&gt;(PK Hof Arnhem, 24 december 2013, Agr.r. 2014, nr.&lt;br /&gt;5768, Swellengrebel/Verhoef) gaat het om alle omstandigheden&lt;br /&gt;van het geval, in onderlinge samenhang&lt;br /&gt;beschouwd.&lt;br /&gt;In dit geval exploiteert de gebruiker een bedrijf met&lt;br /&gt;circa 200 schapen en 15 stuks rundvee. Ook worden&lt;br /&gt;er een aantal varkens gehouden, die kennelijk&lt;br /&gt;kort voor de descente zijn aangevoerd. Uit het arrest&lt;br /&gt;wordt niet duidelijk wat de exacte bedrijfsoppervlakte&lt;br /&gt;is en wat de bedrijfsresultaten zijn, zodat&lt;br /&gt;niet inzichtelijk is hoe deze omstandigheden zijn&lt;br /&gt;gewogen. Het Hof komt tot de conclusie dat er sprake&lt;br /&gt;is van bedrijfsmatige landbouw wat betreft de&lt;br /&gt;exploitatie van vijf hectare landbouwgrond, zodat&lt;br /&gt;de pachtovereenkomst schriftelijk wordt vastgelegd.&lt;br /&gt;Ondanks de gezichtspunten uit het arrest Boetzelaer&lt;br /&gt;Weenink, geeft de rechtspraak de praktijk weinig&lt;br /&gt;houvast, wanneer er sprake is van bedrijfsmatige&lt;br /&gt;landbouw. E&amp;eacute;n van de gezichtspunten is de vraag of&lt;br /&gt;de gebruiker een hoofdfunctie buiten de landbouw&lt;br /&gt;heeft. In dit geval had de pachter een timmerbedrijf&lt;br /&gt;en kennelijk was het overgrote deel van zijn inkomen&lt;br /&gt;afkomstig uit niet-landbouwkundige activiteiten.&lt;br /&gt;Ook de omvang van het bedrijf suggereert niet&lt;br /&gt;dat er sprake is van een daadwerkelijke agrarische&lt;br /&gt;onderneming.&lt;br /&gt;De term `bedrijfsmatige landbouw` is in 2007 in&lt;br /&gt;de wet opgenomen om vast te leggen dat er alleen&lt;br /&gt;pachtbescherming is als er sprake is van een agrarische&lt;br /&gt;onderneming (MvA Kamerstukken I 30 448, D,&lt;br /&gt;p. 3) Het moet gaan om een complex van economische&lt;br /&gt;activiteiten, gericht op winst door uitoefening&lt;br /&gt;van de landbouw. Het sluit niet uit dat de gebruiker&lt;br /&gt;andere inkomsten heeft, maar dan moeten wel de&lt;br /&gt;activiteiten ter uitoefening van de landbouw voldoende&lt;br /&gt;omvangrijk en samenhangend zijn om te&lt;br /&gt;kunnen gelden als een agrarische onderneming.&lt;br /&gt;Dat de gebruiker een hoofdfunctie buiten de landbouw&lt;br /&gt;heeft, kan een belangrijke aanwijzing zijn&lt;br /&gt;dat geen sprake is van bedrijfsmatige landbouw, in&lt;br /&gt;het bijzonder wanneer de agrarische activiteiten&lt;br /&gt;wegens hun geringe omvang slechts als bron van&lt;br /&gt;bijverdienste kunnen worden beschouwd, aldus de&lt;br /&gt;wetgever.&lt;br /&gt;Nu uit het arrest niet blijkt niet wat de verhouding&lt;br /&gt;tussen de activiteiten was alsmede de inkomsten,&lt;br /&gt;kan hierover niet echt oordeel kan worden gegeven.&lt;br /&gt;Ik kan mij echter niet voorstellen dat met de&lt;br /&gt;genoemde aantallen dieren en het weiland de opbrengsten&lt;br /&gt;heel veel meer zijn dan een bijverdienste.&lt;br /&gt;Vaststaat dat de gebruiker een hoofdfunctie&lt;br /&gt;buiten de landbouw heeft. Recente rechtspraak laat&lt;br /&gt;zien dat het feit dat de gebruiker een hoofdfunctie&lt;br /&gt;buiten de landbouw heeft, nauwelijks zelfstandige&lt;br /&gt;betekenis heeft.&lt;br /&gt;De vordering tot schriftelijke vastlegging van een&lt;br /&gt;pachtovereenkomst slaagt dan wel voor wat betreft&lt;br /&gt;de gronden, deze slaagt niet voor wat betreft de gebouwen.&lt;br /&gt;Daarvan kan de gebruiker niet aantonen&lt;br /&gt;dat er een tegenprestatie is overeengekomen. Niet&lt;br /&gt;als tegenprestatie kwalificeert een verbouwing van&lt;br /&gt;een schuur, nu niet aannemelijk is dat dit als tegenprestatie&lt;br /&gt;voor het gebruik is overeengekomen.&lt;br /&gt;E.H.M. Harbers&lt;/p&gt;</content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2016-01-07 16:14:00</published><modified>2016-01-07 16:14:00</modified><editiondate>2016-01-07</editiondate><htmlpath>https://denhollander.info/artikel/12654</htmlpath></article>
</articles></edition>
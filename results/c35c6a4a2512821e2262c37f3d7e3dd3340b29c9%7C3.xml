<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2009</searchword><id>8137</id><udhid>UDH:TvAR/8137</udhid><titel>Is het vernieuwen van de Successiewet een haastklus geworden?</titel><searchwords><searchword>TvAR 7/8/2009</searchword><searchword>UDH:TvAR/8137</searchword></searchwords><attachments><attachment><name>TvAR2009_-07_08_01_Is_het_vernieuwen.pdf</name><extention>pdf</extention><url>https://denhollander.info/download/7351/ci</url></attachment></attachments><inleiding>Op 20 april jl. werd het langverwachte wetsvoorstel betreffende de wijziging van de Successiewet&#13;
1956 bekend gemaakt. Een belangrijk onderdeel daarin vormt de vereenvoudiging van de&#13;
bedrijfsopvolgingsregeling. Staatssecretaris De Jager stelt in de Memorie van Toelichting op&#13;
het wetsvoorstel dat schenk- en erfbelasting (de nieuwe terminologie) de continuïteit van de&#13;
onderneming in gevaar kan brengen indien daarvoor liquide middelen aan de onderneming&#13;
moeten worden onttrokken.</inleiding><content>Kern van de voorgestelde regeling is dat de schenk- of erfbelasting vanwege het belang van&#13;
onbelemmerde voortzetting van economische bedrijvigheid, geen bedreiging mag vormen&#13;
voor de overdracht van reële ondernemingen.&#13;
De voorgestelde regeling voldoet op vele punten aan dit vereiste, maar toch is er een aantal&#13;
zaken waarin de wetgever wat te kort door de bocht is gegaan of te gehaast is geweest.&#13;
Eén van die zaken die wellicht onvoldoende doordacht is geregeld betreft het finaal verrekenbeding&#13;
in huwelijkse voorwaarden. Het finaal verrekenbeding is een aantrekkelijke bepaling&#13;
in huwelijkse voorwaarden voor diegenen die gevolg willen geven aan de lotsverbondenheid&#13;
van echtgenoten, maar vanwege de risico's die aan bedrijfsvoering kleven niet willen kiezen&#13;
voor gemeenschap van goederen. Om toch te bewerkstelligen dat in geval van overlijden van&#13;
één van beide echtgenoten het huwelijksvermogen gelijk wordt verdeeld, wordt veelal, ook&#13;
bij agrarische huwelijken, een finaal verrekenbeding (werkend bij overlijden) opgenomen.&#13;
Door toepasselijkheid van het finaal verrekenbeding verkrijgt de armste echtgenoot een aanspraak&#13;
op (meestal de helft van) de waarde van het bedrijfsvermogen van de rijkste. Op grond&#13;
van de fictiebepaling van het nieuwe art. 11 lid 2 Successiewet zouden we hier te maken&#13;
hebben met een verkrijging krachtens erfrecht die bij overlijden met erfbelasting is belast. Als&#13;
fictieve verkrijging wordt in het wetsvoorstel namelijk aangemerkt:&#13;
‘Hetgeen aan de langstlevende echtgenote krachtens een bij huwelijksvoorwaarden gemaakt&#13;
en van het overlijden van de eerststervende afhankelijk beding bij dat overlijden meer toekomt&#13;
dan diens gerechtigheid bij leven’.&#13;
Op grond van deze tekst wordt dus al hetgeen een echtgenoot bij overlijden meer verkrijgt&#13;
dan waartoe hij – krachtens de huwelijksvoorwaarden – bij leven was gerechtigd, geacht&#13;
krachtens erfrecht te zijn verkregen.Dit is slechts anders als het verrekenbeding niet uitsluitend&#13;
werking heeft bij het overlijden van de andere echtgenoot, dus bijvoorbeeld wanneer het beding&#13;
ook van toepassing is bij echtscheiding. Met dit nieuwe artikel 11 lid 2 Successiewet zijn we&#13;
een stap terug voor wat de bruikbaarheid van finale verrekenbedingen betreft. De Hoge Raad&#13;
heeft in zijn uitspraak van 27 juni 1990, BNB 1990/255 het finaal verrekenbeding juist voor&#13;
de toepasselijkheid van de Successiewet op één lijn gesteld met de gemeenschap van goederen.&#13;
De Hoge Raad oordeelde toen dat art. 9 (ook een fictiebepaling) niet van toepassing was&#13;
omdat het verrekenbeding in economisch opzicht overeenstemde met de wettelijke gemeenschap&#13;
van goederen en dat daarom de verrekeningsvordering niet in het successierecht kon&#13;
worden betrokken. De wetgever lijkt dit standpunt van de Hoge Raad ter zijde te schuiven&#13;
door de gekozen formulering in art. 11 lid 2 van het wetsvoorstel zonder dat hierover iets gezegd&#13;
wordt in de Memorie van Toelichting. Dat kan toch niet de bedoeling zijn voor deze maatschappelijke&#13;
zo gewenste constructie!&#13;
Een vergelijkbaar punt speelt bij de toepasselijkheid van de bedrijfsopvolgingsregeling. Volgens&#13;
de letter van de wet is op de te verrekenen waarde, waarop de langstlevende op grond van het&#13;
finaal verrekenbeding aanspraak kan maken (dus de wel onder de erfbelasting vallende helft),&#13;
de bedrijfsopvolgingsfaciliteit niet van toepassing. Deze vordering is immers geen ondernemingsvermogen.&#13;
In het Besluit van 10 oktober 2007, nr. CPP 2007 1383M, Stcrt. nr. 202 heeft de Staatssecretaris&#13;
van Financiën op deze waardeaanspraak van de langstlevende, naar analogie van de verdeling&#13;
van de gemeenschap van goederen, de bedrijfsopvolging van toepassing verklaard. De&#13;
verwachting was dat deze regel ook in het wetsvoorstel zou zijn verwerkt, quod non.&#13;
De vrees bestaat dat voornoemd Besluit, waarin ook andere beleidsregels met betrekking tot&#13;
de bedrijfsopvolging zijn opgenomen, met inwerkingtreding van de nieuwe wet wordt ingetrokken.&#13;
Hetgeen krachtens finaal verrekenbeding verkregen wordt zal dan niet meer onder&#13;
de bedrijfsopvolgingsfaciliteit vallen en is dan dus een onaantrekkelijke constructie als bedrijfsopvolging&#13;
aan de orde is. Ook deze consequentie kan door de wetgever toch niet bedoeld zijn.&#13;
Deze voorbeelden (en er zijn er nog veelmeer te noemen) tonen helaas aan dat het wetsvoorstel&#13;
haastwerk is en te weinig doordacht. Dat is jammer, want met name de bedrijfsopvolgingsregeling&#13;
brengt veel goeds voor de agrarische sector.&#13;
&#13;
Rectificatie: In de vorige uitgave van dit tijdschrift is een bijdrage gepubliceerd&#13;
van mr. W.H.G.A. Filott getiteld ‘Enige aspecten van borgtocht in&#13;
de agrarische sector’ (Agr.r. 2009, p. 252-257). In die uitgave is de achternaam&#13;
van de auteur abusievelijk onjuist weergegeven. Op pagina 250 en&#13;
252 staat als auteur vermeld mr. W.H.G.A. Fillott in plaats van mr. W.H.G.A.&#13;
Filott (p. 250 en p. 252). Onze excuses hiervoor.</content><legacyfootnotes/><footnotes><footnote/></footnotes><auteurs>mr. T.J. Mellema-Kranenburg</auteurs><published>2009-08-01 00:00:00</published><modified>2009-08-01 00:00:00</modified><editiondate>2009-08-01</editiondate><htmlpath>https://denhollander.info/artikel/8137</htmlpath></article>
</articles></edition>
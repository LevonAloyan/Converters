<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1993</searchword><id>5243</id><udhid>UDH:TvAR/5243</udhid><titel>Neutgens / de minister van Landbouw, Natuurbeheer en Visserij (TvAR 1993/4605)</titel><searchwords><searchword>TvAR 3/1993</searchword><searchword>TvAR 1993/4605</searchword><searchword>UDH:TvAR/5243</searchword></searchwords><attachments><attachment><name>1993_nr 3_Rechtspraak_4605.pdf</name><extention>pdf</extention><url>https://denhollander.info/download/5178/ci</url></attachment></attachments><inleiding>Uitvoeringsbeschikking EEG-premie&#13;
rundvleesproducenten 1987, art. 5&#13;
&#13;
Het vereiste om voor premie aangemelde runderen&#13;
gedurende tenminste drie maanden&#13;
vanaf het tijdstip van aanmelding op het bedrijf&#13;
te houden, kan niet worden geoordeeld&#13;
in evenredige verhouding tot het daarmee nagestreefde&#13;
controledoel. Volgt vernietiging&#13;
wegens motiveringsgebrek.</inleiding><content>Uitspraak in de zaak van: J. Neutgens, wonend&#13;
te Susteren, verzoeker; gemachtigde: mr.&#13;
J.P.M. Neutgens te Gennep tegen&#13;
de minister van Landbouw, Natuurbeheer en&#13;
Visserij, zetelend te 's-Gravenhage, verweerder;&#13;
gemachtigde: aanvankelijk mr.drs. H.G.J.&#13;
Bouquet, later mr. W. Tideman, beiden ambtenaar&#13;
ten departemente.&#13;
1. Het verloop van de procedure&#13;
Bij brief, verzonden op 9 juli 1990, met kenmerk&#13;
J. 906942II, heeft verweerder verzoeker&#13;
mededeling gedaan van zijn besluit diens bezwaar&#13;
tegen na te melden besluit van de directeur&#13;
van de Directie Uitvoering Regelingen&#13;
van het Ministerie van Landbouw en Visserij&#13;
(hierna: de directeur) ongegrond te verklaren&#13;
en de aanvragen van verzoeker om premie, als&#13;
bedoeld in de Uitvoeringsbeschikking EEGpremie&#13;
rundvleesproducenten 1987 (Stcrt. 67;&#13;
verder: de Beschikking), af te wijzen.&#13;
Bij verzoekschrift, ter post bezorgd op 8&#13;
augustus 1990 en aangevuld bij schrijven van&#13;
28 oktober 1990, heeft verzoeker tegen eerstvermeld&#13;
besluit beroep ingesteld bij het College.&#13;
Blijkens de aanvulling op het verzoekschrift&#13;
heeft hij daarbij beoogd te vorderen dat&#13;
het College het bestreden besluit vernietigt en&#13;
dat het bepaalt dat hem de gevraagde premie&#13;
alsnog zal worden verleend.&#13;
Verweerder heeft op 27 december 1990&#13;
een verweerschrift, strekkend tot verwerping&#13;
van het beroep, ingediend. Op 11 januari 1991&#13;
heeft verweerder de op de zaak betrekking&#13;
hebbende stukken overgelegd.&#13;
Het College (enkelvoudige kamer) heeft de&#13;
zaak behandeld ter terechtzitting van 5 juli&#13;
1991, waar partijen zijn verschenen en hun&#13;
standpunt nader hebben toegelicht, verzoeker&#13;
in persoon, bijgestaan door zijn gemachtigde&#13;
en verweerder vertegenwoordigd door zijn&#13;
eerstgenoemde gemachtigde.&#13;
Bij beschikking van 27 september 1991&#13;
heeft het College (enkelvoudige kamer) het&#13;
onderzoek heropend en voorts de zaak naar de&#13;
meervoudige kamer verwezen.&#13;
Desgevraagd heeft verweerder bij brief van&#13;
21 oktober 1991 nadere inlichtingen verstrekt.&#13;
Op 2 januari 1992 heeft verzoeker het College&#13;
een reactie op laatstvermelde brief van verweerder&#13;
doen toekomen.&#13;
Het College heeft de behandeling van de&#13;
zaak hervat ter terechtzitting van 10 april&#13;
1992, waar partijen zijn verschenen en hun&#13;
standpunt nader hebben toegelicht, verzoeker&#13;
in persoon, bijgestaan door zijn gemachtigde&#13;
en verweerder bij monde van zijn laatstgenoemde&#13;
gemachtigde. Ter zitting heeft ver&#13;
zoeker zijn eerdervermelde vordering buiten&#13;
bezwaar van verweerder in dier voege aangevuld,&#13;
dat verweerder zal worden veroordeeld&#13;
in de kosten, die verzoeker in verband met het&#13;
geschil heeft moeten maken.&#13;
2. De vaststaande feiten&#13;
Op grond van de gedingstukken en het verhandelde&#13;
ter terechtzitting staan de volgende&#13;
feiten en omstandigheden ten processe vast.&#13;
- Door middel van een op 10 juli 1987&#13;
door hem ondertekend en door de districtsbureauhouder&#13;
(hierna: DBH) ontvangen formu&#13;
lier heeft verzoeker 18 mannelijke runderen&#13;
met de oormerknummers JE 251 tot en met&#13;
268 aangemeld voor premie op basis van de&#13;
Beschikking. Verzoeker heeft daarbij onder&#13;
meer verklaard:&#13;
'- dat hij de aangemelde mannelijke runderen&#13;
gedurende tenminste drie maanden na de&#13;
dag van deze aanmelding op zijn bedrijf zal&#13;
houden (deze verplichting geldt niet voor wat&#13;
betreft de aangemelde mannelijke runderen&#13;
waarvoor de premie aangevraagd wordt in de&#13;
periode 6 april tot 10 juli 1987);'&#13;
- Door middel van evenzoveel op 11 augustus&#13;
1987 door hem ondertekende aan&#13;
vraagformulieren heeft verzoeker aanvragen&#13;
ingediend om premie voor de runderen met de&#13;
oormerknummers JE 251, 253, 255 tot en met&#13;
258 en 260 tot en met 265. Verzoeker heeft&#13;
daarbij telkens onder meer verklaard dat hij&#13;
het desbetreffend mannelijk rund tenminste&#13;
drie maanden na de aanmelding ervan bij de&#13;
DBH op zijn bedrijf heeft gehouden.&#13;
- blijkens verklaringen van de Rijksdienst&#13;
voor Keuring van Vee en Vlees te Holten onder&#13;
de betrokken aanvraagformulieren zijn de&#13;
betrokken runderen op 8 september 1987 geslacht&#13;
en woog elk bij slachting tenminste 200&#13;
kg-&#13;
- Bij brief, verzonden op 18 oktober 1988,&#13;
heeft de directeur verzoeker bericht dat voor&#13;
melde aanvragen om premie zijn afgewezen,&#13;
omdat hij de runderen niet gedurende tenminste&#13;
drie maanden vanaf het tijdstip van de aan&#13;
melding op zijn bedrijf heeft aangehouden.&#13;
- Tegen dit besluit heeft verzoeker bij een&#13;
op 14 november 1988 door verweerder ontvangen&#13;
brief bezwaar gemaakt. Hierbij heeft&#13;
verzoeker een stallijst overgelegd van de&#13;
Stichting Gezondheidsdienst voor Dieren in&#13;
Limburg van 25 oktober 1987. De geboortedata&#13;
(25 april, 20 mei, 1, 15 en 30 juni en 1 en&#13;
20 juli 1986) van 19 op deze stallijst vermelde&#13;
mannelijke runderen corresponderen met die&#13;
vermeld op het aanmeldingsformulier.&#13;
- Het bestreden besluit is genomen naar&#13;
aanleiding van voormeld bezwaarschrift.&#13;
3. het bestreden besluit en het standpunt van&#13;
verweerder&#13;
Het bestreden besluit is in het bijzonder gebaseerd&#13;
op de volgende overwegingen:&#13;
'In beginsel wordt uit controle-technische&#13;
overwegingen als aanmeldingsdatum aangehouden&#13;
de datum van ontvangst van het aanmeldingsformulier&#13;
door de districtsbureauhouder.&#13;
In uw geval was deze datum 10 juli&#13;
1987. Op die datum begint dan ook de aanhoudperiode&#13;
van 3 maanden. U hebt de runderen&#13;
ter slacht aangeboden op 8 september&#13;
1987. Derhalve heeft u niet voldaan aan de in&#13;
uw situatie geldende verplichting de stieren 3&#13;
maanden na de aanmelding op het bedrijf aan&#13;
te houden. Uw betoog dat, indien u reeds op 4&#13;
mei 1987 op de procedures van de op dat moment&#13;
vrij nieuwe regeling was gewezen en&#13;
niet pas - na aanvraag - op 10 juli 1987, er&#13;
geen reden geweest zou zijn uw aanvrage af te&#13;
wijzen, kan geen doel treffen.&#13;
Ik acht het niet aannemelijk dat u voor 10&#13;
juli 1987 niet heeft kunnen weten dat, om in&#13;
aanmerking te kunnen komen voor de premie,&#13;
de desbetreffende runderen eerst aangemeld&#13;
moesten worden. Naar aanleiding van door&#13;
mij ingewonnen informatie is mij bekend dat&#13;
het beleid was bij de distrcitsbureauhouder te&#13;
Valkenburg om bij de aankoop van oormerken&#13;
direct de aanvraagformulieren, reeds gedeeltelijk&#13;
ingevuld, mee te geven. Aan dit&#13;
beleid werd consequent de hand gehouden.&#13;
Van u als ondernemer mag redelijkerwijs&#13;
worden verwacht dat u zich, voordat u aanspraak&#13;
doet op een premie-regeling, terdege&#13;
op de hoogte stelt van de daarbij geldende&#13;
verplichtingen. Daarbij wijs ik u erop dat de&#13;
procedure rond de aanmelding, voor en na 4&#13;
mei 1987, in de vakpers aan de orde is geweest.&#13;
Uw keuze om de runderen uit economische&#13;
motieven op 8 september 1987 te laten&#13;
slachten zie ik als een door u als ondernemer&#13;
gemaakte keuze waarvan de gevolgen voor&#13;
uw rekening moeten blijven.&#13;
het feit dat u door de stallijsten wilt aantonen&#13;
dat de runderen zich reeds in 1986 op uw&#13;
bedrijf bevonden doet in deze niet ter zake, nu&#13;
zowel uit het aanmeldings- als uit het aanvraagformulier&#13;
blijkt dat de aanhoudperiode&#13;
ingaat na de dag van aanmelding bij de districtsbureauhouder.&#13;
Overigens zijn mij geen omstandigheden&#13;
gebleken op grond waarvan het verschoonbaar&#13;
moet worden geacht dat u de voorgeschreven&#13;
termijn niet heeft nageleefd.'&#13;
Bij voormelde brief van 21 oktober 1991&#13;
heeft verweerder het College het volgende&#13;
meegedeeld:&#13;
'Het is juist dat Verordening (EEG) Nr.&#13;
468/87 uitgaat van een premietoekenning&#13;
voor levende dieren. In de derde overweging&#13;
van de considerans voor deze Verordening is&#13;
zulks duidelijk aangegeven. Tevens wordt&#13;
daarbij overwogen dat het stelsel gepaard dient&#13;
te gaan van een identificeren van de voor&#13;
premie in aanmerking komende dieren om te&#13;
voorkomen dat zij opnieuw voor toekenning&#13;
van de premie in aanmerking kunnen komen.&#13;
In de vierde overweging voor deze verordening&#13;
wordt aangegeven dat de -Lidstaten&#13;
kan worden toegestaan de premie Wj het&#13;
slachten toe te kennen en 'dat in dat geval de&#13;
passende voorwaarden voor de 'toekenning en&#13;
de controle met inbegrip van de administratieve&#13;
maatregelen om het maximale aantal voor de&#13;
premie in aanmerking komende dieren te&#13;
controleren dienen te worden vastgesteld'.&#13;
'Nederland heeft voor de premietoekenning&#13;
bij de slacht gekozen, waarvoor artikel 4 de&#13;
bijzondere voorwaarden geeft.&#13;
In dit verband zij er op gewezen dat in ieder&#13;
geval moet worden zekergesteld dat de&#13;
premie aan de producent wordt betaald. In de&#13;
Nederlandse uitvoeringsregeling is hieraan&#13;
inhoud gegeven door de voorwaarde dat de&#13;
dieren tenminste drie maanden voor de slacht&#13;
door de aanvrager zijn aangehouden.&#13;
Artikel 7, eerste lid, van Verordening&#13;
(EEG) Nr. 859/87 verplicht tot administratie&#13;
ve controles betreffende de juistheid van de&#13;
verklaring dat de aanvrager de producent is,&#13;
hetgeen wil zeggen dat hij de dieren heeft ge&#13;
mest.&#13;
In artikel 7, derde lid, van Verordening&#13;
(EEG) Nr. 859/87 wordt bepaald dat in geval&#13;
van premietoekenning bij de slacht de&#13;
controle op de verklaring van de producent,&#13;
dat hij de dieren heeft gemest, met name&#13;
betrekking heeft op de bedrijfsboekhouding&#13;
en op de pro-duktiemiddelen, die voldoende&#13;
capaciteit dienen te hebben.&#13;
De bedoelde administratieve controle&#13;
wordt in Nederland uitgevoerd door onder&#13;
meer identificatie. Zonder identificatie is de&#13;
bedoelde controle niet goed mogelijk.&#13;
Een bedrijfsboekhouding waaruit alleen&#13;
kan worden gekend hoeveel dieren op een bepaalde&#13;
datum op het bedrijf komen respectievelijk&#13;
het bedrijf (ter slacht of anderszins)&#13;
verlaten en hoeveel dieren op enige dag aanwezig&#13;
waren, is onvoldoende om te controleren&#13;
of dieren, waarvoor premie wordt&#13;
aangevraagd, de volle periode op het bedrijf&#13;
zijn gehouden, zodat de producent voldoet&#13;
aan de gestelde voorwaarden.&#13;
Een ander systeem, zonder individuele herkenningstekens,&#13;
zou immers de deur open zetten&#13;
voor frauduleus handelen, teneinde een&#13;
premie te kunnen verkrijgen.&#13;
Teneinde zeker te stellen dat aan de aanhoudperiode&#13;
van drie maanden wordt voldaan&#13;
is in de Nederlandse uitvoeringsregeling de&#13;
verplichting opgenomen om de dieren drie&#13;
maanden na aanmelding op het bedrijf te houden,&#13;
waarbij de dieren moeten zijn voorzien&#13;
van een uniek oormerk.&#13;
Ingevolge artikel 9 van Verordening&#13;
(EEG) Nr. 859/87 gold deze verplichting niet&#13;
in de periode van 6 april tot 10 juli 1987, mits&#13;
de dieren ten tijde van de aanvraag tenminste&#13;
negen maanden oud waren en vóór de datum&#13;
van aanvraag tenminste drie maanden op het&#13;
bedrijf werden gehouden.&#13;
Gezien de Nederlandse keuze voor het systeem&#13;
van premietoekenning bij slacht betekent&#13;
dit, dat de aanmelding en slacht binnen&#13;
de bedoelde periode moesten plaatsvinden.&#13;
Vond de slacht na 10 juli plaats, dan gold de&#13;
aanhoudverplichting onverkort.&#13;
Ingevolge artikel 11 van Verordening&#13;
(EEG) Nr. 859/87 heeft Nederland de Uitvoeringsbeschikking&#13;
1987 aan de Commissie medegedeeld.&#13;
Zijdens de Commissie zijn geen&#13;
aanmerkingen gemaakt met betrekking tot het&#13;
gekozen systeem.&#13;
Zoals uit het bovenstaande moge blijken is&#13;
de keus voor het gevolgde systeem bepaald&#13;
door overwegingen van controle.&#13;
Controle op de naleving van de voorwaarden&#13;
wordt in artikel 5, onder c, van Verordening&#13;
(EEG) Nr. 468/87 dwingend voorgeschreven.&#13;
Zowel de oormerkverplichting als&#13;
de aanhoudverplichting zijn voor het kunnen&#13;
uitoefenen van controle onontbeerlijk.&#13;
Ik meen daarom dat de gevolgde procedure&#13;
wenselijk en toelaatbaar is en niet in strijd met&#13;
de communautaire regels.'&#13;
4. De grief van verzoeker&#13;
Verzoeker heeft tegen het bestreden besluit&#13;
onder meer de volgende - samengevat weergegeven&#13;
- grief ontwikkeld.&#13;
Hij erkent dat hij de desbetreffende runderen&#13;
niet gedurende tenminste drie maanden&#13;
vanaf het tijdstip van de aanmelding op zijn&#13;
bedrijf heeft gehouden. Dat vereiste is evenwel&#13;
geen doel op zichzelf, doch slechts een&#13;
middel om te verzekeren dat degene, die premie&#13;
aanvraagt, de desbetreffende runderen&#13;
tenminste drie maanden vóór de slacht op zijn&#13;
bedrijf heeft gehouden. Door middel van de&#13;
bij het bezwaarschrift gevoegde stallijst heeft&#13;
hij genoegzaam aangetoond dat hij materieel&#13;
aan de vereisten om voor premie in aanmerking&#13;
te komen ruimschoots heeft voldaan.&#13;
Verweerder gaat hieraan in het bestreden besluit&#13;
ten onrechte voorbij. Het bezwaar daartegen&#13;
klemt te meer, nu voormelde procedure in&#13;
de Uitvoeringsbeschikking EEG-premie rundvleesproducenten&#13;
1989 is vervallen en sedertdien&#13;
alleen nog met aan stallijsten ontleende&#13;
gegevens wordt gewerkt.&#13;
6. De beoordeling van het geschil&#13;
De hiervoor weergegeven grief van verzoeker&#13;
treft doel. Blijkens de bewoordingen van de&#13;
Beschikking en de toelichting daarbij, heeft&#13;
Nederland bij het vaststellen daarvan gebruik&#13;
gemaakt van de bij artikel 4 van Verordening&#13;
(EEG) nr. 468/87 geboden mogelijkheid om&#13;
de premie toe te kennen bij het slachten van&#13;
de dieren.&#13;
Ingevolge het bepaalde bij dit artikel -&#13;
voor zover hier van belang - komen in dat geval&#13;
voor premie in aanmerking de mannelijke&#13;
runderen, onafhankelijk van hun leeftijd,&#13;
waarvan het geslacht gewicht tenminste 200&#13;
kg bedraagt. De aanvraag voor de premie&#13;
moet ten genoegen van de bevoegde autoriteiten&#13;
van de Lid-Staat vergezeld gaan van een&#13;
verklaring, waarin wordt verklaard dat de producent&#13;
het dier heeft gemest en van het bewijs&#13;
dat het dier, waarvoor toekenning van de premie&#13;
wordt gevraagd, is geslacht. Ingevolge&#13;
het bepaalde bij artikel 7, derde lid, van Verordening&#13;
(EEG) nr. 859/87 heeft de controle&#13;
ten aanzien van voormelde verklaring met&#13;
name betrekking op de bedrijfsboekhouding&#13;
en op de produktiemiddelen, welke laatste van&#13;
dien aard moeten zijn, dat het mogelijk is het&#13;
in de aanvraag vermelde aantal dieren gedurende&#13;
minstens drie maanden op het betrokken&#13;
bedrijf te mesten.&#13;
Deze regeling van premietoekenning bij de&#13;
slacht is derhalve gebaseerd op het afleggen&#13;
van verklaringen en het leveren van bewijs,&#13;
alsmede op het verrichten van controle achteraf.&#13;
De Beschikking voorziet evenwel in een&#13;
stelsel van aanmelding vooraf, alsmede aanvraag&#13;
en controle, dat geënt is op het principale&#13;
regiem, bedoeld in artikel 2, eerste lid, van&#13;
Verordening (EEG) nr. 468/87, betreffende&#13;
toekenning van premie voor levende dieren.&#13;
In het midden kan blijven of de betrokken&#13;
voorschriften van de Beschikking zich verdragen&#13;
met voormelde bepalingen van Verordening&#13;
(EEG) nr. 468/87 en Verordening (EEG)&#13;
nr. 859/87, in onderling verband en samenhang&#13;
bezien. Volstaan kan worden met het&#13;
oordeel dat de Beschikkinggever, door het&#13;
stellen van de vereisten, die gelden in het premiestelsel&#13;
voor levende dieren, verder is gegaan,&#13;
dan ten aanzien van het gekozen,&#13;
afwijkende, regiem van premietoekenning bij&#13;
het slachten redelijkerwijs verlangd mag worden.&#13;
Met name valt niet in te zien dat voor het&#13;
uitvoeren van controle, als bedoeld in artikel&#13;
7, derde lid, van Verordening (EEG) nr.&#13;
859/87, noodzakelijk is dat de desbetreffende&#13;
runderen vanaf het tijdstip van een ingevolge&#13;
die verordening niet vereiste aanmelding ten&#13;
minste 3 maanden op het bedrijf zijn gehouden&#13;
en dat controle, als in die bepaling bedoeld,&#13;
niet op andere, minder verstrekkende&#13;
wijze is te realiseren, dan thans wordt verlangd.&#13;
De aldus voor de toekenning van premie&#13;
bij de slacht geïntroduceerde aanhoudplicht&#13;
kan dan ook niet worden geoordeeld in&#13;
evenredige verhouding tot het daarmee nagestreefde&#13;
controledoel te staan. In deze omstandigheden&#13;
kan een verwijzing naar de bepaling&#13;
van artikel 5, tweede lid van de Beschikking&#13;
niet gelden als een draagkrachtige motivering&#13;
voor het bestreden besluit. Dit brengt mee dat&#13;
het bestreden besluit, dat zijn grond vindt in&#13;
de overweging dat verzoeker de verplichting&#13;
om de voor premie aangemelde runderen gedurende&#13;
tenminste drie maanden vanaf het&#13;
tijdstip van de aanmelding op zijn bedrijf te&#13;
houden, bedoeld in artikel 5, tweede lid, van&#13;
de Beschikking, niet is nagekomen, wegens&#13;
strijd met het in het algemeen rechtsbewustzijn&#13;
levend beginsel van behoorlijk bestuur&#13;
dat wil dat een besluit rust op een voldoende&#13;
draagkrachtige motivering, in aanmerking&#13;
komt om te worden vernietigd met toepassing&#13;
van het bepaalde bij artikel 5, aanhef en onder&#13;
d, van de Wet administratieve rechtspraak bedrijfsorganisatie&#13;
(hierna: Wet arbo).&#13;
Aan bespreking van de overige door verzoeker&#13;
tegen de bestreden beslissing aangevoerde&#13;
grieven komt het College derhalve niet&#13;
toe.&#13;
De vordering tot vergoeding van de kosten,&#13;
die verzoeker in verband met het geschil heeft&#13;
moeten maken komt niet voor toewijzing in&#13;
aanmerking, reeds omdat onder de in artikel&#13;
61 van de Wet arbo bedoelde kosten in beginsel&#13;
alleen worden verstaan, de kosten van&#13;
rechtsbijstand door een advocaat of door een&#13;
andere professionele rechtshulpverlener. Tot&#13;
zodanige beroepsgroep valt verzoekers gemachtigde&#13;
niet te rekenen.&#13;
Wel dient verweerder, ingevolge het bepaalde&#13;
bij artikel 56, zesde lid, van de Wet&#13;
arbo, aan verzoeker het door hem gestorte&#13;
griffierecht te vergoeden.&#13;
Een en ander leidt tot na te melden beslissing.&#13;
7. De beslissing&#13;
Het College:&#13;
- vernietigt het besluit van verweerder van&#13;
9 juli 1990, met het kenmerk J. 906942II;&#13;
- bepaalt dat verweerder op het door ver&#13;
zoeker bij hem ingediend bezwaarschrift op&#13;
nieuw beslist, met inachtneming van hetgeen&#13;
bij deze uitspraak is overwogen;&#13;
- gelast dat verweerder aan verzoeker het&#13;
door hem gestorte griffierecht, ad f 150 (zeg&#13;
ge: éénhonderdvijftig gulden) vergoedt; en&#13;
- wijst af hetgeen meer of anders is gevor&#13;
derd.</content><legacyfootnotes/><footnotes><footnote/></footnotes><auteurs/><published>1993-03-01 00:00:00</published><modified>1991-11-11 00:00:00</modified><editiondate>1993-03-01</editiondate><htmlpath>https://denhollander.info/artikel/5243</htmlpath></article>
</articles></edition>
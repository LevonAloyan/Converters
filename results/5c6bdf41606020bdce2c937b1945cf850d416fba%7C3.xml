<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2001</searchword><id>5615</id><udhid>UDH:TvAR/5615</udhid><titel>Het ontwerp-Besluit glastuinbouwbedrijven</titel><searchwords><searchword>TvAR 3/2001</searchword><searchword>UDH:TvAR/5615</searchword></searchwords><attachments><attachment><name>2001_nr 3_Artikel_Bomhof.pdf</name><extention>pdf</extention><url>https://denhollander.info/download/5547/ci</url></attachment></attachments><inleiding>1. Inleiding&#13;
Het besluit wordt de opvolger van het Besluit tuinbouwbedrijven milieubeheer&#13;
(1 mei 1996) en het Lozingenbesluit glastuinbouw Wet verontreiniging oppervlaktewateren&#13;
(1 november 1994). In het ene besluit staan de algemene milieuvoorschriften&#13;
(gevaar, schade en hinder); het andere regelt de lozingseisen (aard en omvang bedrijfsafvalwater).&#13;
In de praktijk blijkt echter dat beide besluiten onvoldoende op elkaar&#13;
zijn afgestemd en dat ze beide een aantal tekortkomingen kennen. Zo vallen niet alle&#13;
glastuinbouwbedrijven onder beide besluiten en toont het meldingenstelsel onnodige&#13;
verschillen.&#13;
Ook ontbreekt de verruimde reikwijdte van de Wet milieubeheer, waardoor de&#13;
huidige regelgeving niets regelt over de besparing van grondstoffen, afvalstoffen en&#13;
het waterverbruik (zgn. preventietaken). Een andere tekortkoming is dat voor de&#13;
vermindering van het verbruik van bestrijdingsmiddelen, meststoffen en energie&#13;
(zgn. milieutaakvelden) wordt verwezen naar bestaande convenanten. Deze manco’s&#13;
leidden al bij de totstandkoming van de huidige regelgeving tot forse kritiek en van&#13;
regeringszijde werd al snel toegezegd (1996) dat beide besluiten zouden worden herzien.&#13;
(Hoofd)doelen waren: het opnemen van de verruimde reikwijdte, integratie van&#13;
beide besluiten, een meer flexibel eisenpakket en een verbetering van de handhaving.&#13;
In verband met de herziening sloten het bedrijfsleven en de overheid in 1997 het&#13;
Convenant Glastuinbouw, waarin een Integrale Milieu Taakstelling (IMT) is opgenomen&#13;
voor de periode 1995-2010. Belangrijk zijn vooral de afspraken over de drie&#13;
genoemde milieutaakvelden (reductiepercentages per gewas) en de wijze waarop die&#13;
afspraken moeten worden gerealiseerd (vastleggen van het toegestaan verbruik en het&#13;
meten/registreren van het werkelijk verbruik). De ondernemer heeft daarbij de keus&#13;
tussen een standaardmethode (teeltplan) of het leveren van maatwerk (bedrijfsmilieuplan),&#13;
waarmee het mogelijk wordt om voor de drie milieutaakvelden een verschillend&#13;
reductietempo aan te houden. Dit onderdeel van de IMT vormt de kern van het&#13;
ontwerp-besluit.&#13;
De overige afspraken van het Convenant behoren tot het gebruikelijke milieupakket&#13;
(bijv. bodembescherming, sanering ondergrondse tanks, lozingseisen). De meeste&#13;
daarvan staan al in beide bestaande besluiten en ze komen meestal met enkele uitbreidingen&#13;
erbij terug in het ontwerp-besluit. Sommige milieuvoorschriften zullen worden&#13;
aangescherpt (bijv. verruimde reikwijdte), maar een groot aantal zal – zeker als&#13;
het gaat om de manier van uitvoeren – minder streng worden. Dat laatste blijkt uit&#13;
een tweetal versoepelingen van het lozingsregime (hergebruik drainwater en first-flush&#13;
voorzieningen) en uit de royaal gegeven mogelijkheid aan de ondernemer om met toestemming van het bevoegde gezag altijd gelijkwaardige alternatieven te mogen toepassen&#13;
(melding vooraf is noodzakelijk).&#13;
Het ontwerp is eind 2000 voorgepubliceerd1 en het besluit zal omstreeks 2002 van&#13;
kracht worden. Tegelijkertijd wordt dan de entree-eis voor glasoppervlak van het&#13;
Besluit akkerbouwbedrijven milieubeheer verhoogd (1000m2 wordt 2500 m2 en assimilatiebelichting&#13;
is niet meer van belang) en wordt het Lozingenbesluit open teelt en&#13;
veehouderij buiten toepassing verklaard voor het lozen en gebruik van bestrijdingsmiddelen&#13;
door glastuinbouwbedrijven.</inleiding><content>2. Indeling en werkingssfeer van het besluit&#13;
Het ontwerp-besluit regelt alleen de hoofdzaken (entree-eisen, meldingsplicht,&#13;
nadere eisen, overgangsrecht) en werkt de rest verder uit in drie bijlagen. In bijlage 1&#13;
wordt de rekenmethodiek vermeld om – afhankelijk van de keuze voor een teeltplan&#13;
of een bedrijfsmilieuplan – per gewas te kunnen bepalen welk verbruik van bestrijdingsmiddelen,&#13;
meststoffen en energie is toegestaan. Voorts wordt in deze bijlage&#13;
aangegeven wat, hoe en wanneer moet worden geregistreerd om het werkelijk verbruik&#13;
te kunnen bepalen. In bijlage 2 staan de gebruikelijke milieuvoorschriften van&#13;
de Wet milieubeheer (gevaar, schade, hinder) en bijlage 3 bevat de lozingsvoorschriften&#13;
van de Wet verontreiniging oppervlaktewateren.&#13;
De milieuvoorschriften van het besluit gaan in eerste instantie gelden voor glastuinbouwbedrijven&#13;
die geen Wm-vergunning (zgn. type B) of geen Wvo-vergunning&#13;
(zgn. type II) nodig hebben. Daarnaast zijn ze ook als minimumpakket bedoeld voor&#13;
de vergunningplichtige glastuinbouwbedrijven (zgn. type A) en vergunningplichtige&#13;
lozingen (zgn. type I); daar bovenop komen dan de vergunningvoorschriften. Binnen&#13;
het besluit is het dus mogelijk dat een meldingsplichtig glastuinbouwbedrijf (type B)&#13;
voor wat betreft de lozing vergunningplichtig (type I) of meldingsplichtig (type II) is.&#13;
Daarentegen kan een meldingsplichtige lozingsactiviteit (type II) vallen onder een&#13;
vergunningplichtig (type A) of een meldingsplichtig (type B) glastuinbouwbedrijf.&#13;
Het is even wennen aan deze type-aanduiding waar andere besluiten spreken over&#13;
meldingsplichtige- en vergunningplichtige bedrijven.&#13;
Het besluit zal alleen betrekking hebben op permanente opstanden van glas of van&#13;
kunststof die bedoeld zijn voor het uitsluitend of in hoofdzaak telen van gewassen.&#13;
Onder dit hoofdzaakcriterium vallen straks ook akkerbouwbedrijven met een glasoppervlak&#13;
vanaf 2500 m2. Gemengde bedrijven met minder glasoppervlak (bijv.&#13;
boomteelt, akkerbouw) vallen slechts voor een deel onder het besluit (lozingseisen;&#13;
bijlage 3). Als er geen teelt plaatsvindt (bijv. onderzoeksbedrijven, tuincentra, veredelingsbedrijven),&#13;
blijft het besluit geheel buiten toepassing. Dat is ook het geval voor&#13;
bedrijven die het Convenant Glastuinbouw niet hebben ondertekend (telers van witlof&#13;
en eetbare paddestoelen). Volgens vaste jurisprudentie behoort het bouwland rond&#13;
de kassen, de bedrijfsgebouwen en het erf niet tot de inrichting en daar geldt het&#13;
besluit dus ook niet. Evenmin werkt het besluit als andere regelgeving voorrang heeft&#13;
(bijv. Wet bodembescherming) en op die afbakening wordt in de toelichting uitgebreid&#13;
ingegaan. 3. Entree-eisen&#13;
Om vrijgesteld te kunnen worden van de Wm-vergunningplicht moet een bedrijf voldoen&#13;
aan een aantal criteria. De belangrijkste daarvan zijn: afstandseisen (emissie&#13;
bestrijdingsmiddelen), lozingsvoorwaarden (bescherming riolering), een bovengrens&#13;
voor de opslag van gevaarlijke stoffen en een verbod van activiteiten die afwijken van&#13;
wat gebruikelijk is in de glastuinbouw. Voor nieuwe en bestaande bedrijven gelden er&#13;
verschillende afstandseisen en lozingsvoorwaarden, die vaak niet anders zijn dan in&#13;
het huidige besluit. Bij de afstanden gaat het om drie categorieën met een aflopend&#13;
beschermingsniveau (zie schema 1). Voor aaneengesloten bebouwing en gevoelige&#13;
objecten van derden geldt de hoogste bescherming. Daarna komen de woningen van&#13;
derden, die geen deel uitmaken van een glastuinbouwbedrijf, en restaurants. Tenslotte&#13;
volgen woningen van derden die wel onderdeel vormen van een glastuinbouwbedrijf.&#13;
Deze categorie-indeling komt ook terug bij enkele milieuvoorschriften (zie schema 5).&#13;
Zoals gebruikelijk wordt bij de berekening uitgegaan van de kortste afstand tussen&#13;
een bedrijfsobject (waterbassins/silo’s/tanks en het open erf tellen niet mee) en het&#13;
naburige verblijfsobject (garages, schuurtjes, bergingen, tuinen, e.d. blijven buiten&#13;
beschouwing). Deze benadering spoort ook met de jurisprudentie, dat elk hinderveroorzakend&#13;
bedrijfsobject relevant is voor de afstandsbepaling. Het afzonderlijk&#13;
vermelden van restaurants is overigens bijzonder, want andere agrarische uitvoeringsbesluiten&#13;
doen dat niet. Het besluit kent ook entreevoorwaarden voor directe lozingen&#13;
op het oppervlaktewater, die vervolgens bepalend zijn voor de vrijstelling van de&#13;
Wvo-vergunningplicht. Een lozingsvergunning is nodig voor een nieuwe lozingssituatie&#13;
(ontstaan na 1 november 1994), een lozing van bedrijfsafval waarvoor geen&#13;
aansluitplicht geldt op de riolering (afstand te groot) en voor lozingen rechtstreeks op&#13;
een zuiveringsinstallatie.&#13;
Deze hinderafstanden zijn overigens niet maatgevend voor toepassingen buiten het&#13;
besluit. Dat bleek onder het vorige besluit toen de bestuursrechter al snel van de&#13;
afstandsminima ging afwijken2 en een grotere afstand verlangde voor vergunningen&#13;
(25 meter) en bestemmingsplannen (25-30 meter). Daarmee was van begin af aan duidelijk&#13;
dat een afstand van 10 meter niet verantwoord was en de rechter baseerde zich&#13;
daarbij op het TNO-rapport Emissies van gewasbeschermingsmiddelen uit kassen&#13;
naar de buitenlucht 1992 (gaat uit van minimaal 25 meter). Het blijkt dat de rijksoverheid&#13;
weinig van deze jurisprudentie heeft geleerd, want de ontoereikende afstand&#13;
van 10 meter staat nog steeds in het besluit. Mogelijk wordt die veranderd als het&#13;
nieuwe onderzoek naar dosis-effectrelaties is afgerond. Schema 1: Afstand bedrijf tot de omgeving&#13;
Categorie I II III&#13;
nieuw bedrijf 50 25 25&#13;
bestaand bedrijf 25 10 10&#13;
categorie I: aaneengesloten woonbebouwing (3 of meer woningen op minder dan 5 meter&#13;
van elkaar), gevoelig object (verblijfsgebouw/terrein, niet bedoeld voor kamperen&#13;
bij de boer)&#13;
categorie II: restaurants en woningen van derden, die niet behoren tot een glastuinbouwbedrijf&#13;
categorie III: woningen van derden die deel uitmaken van een glastuinbouwbedrijf&#13;
N.B. De afstand wordt gemeten vanaf het bedrijfsonderdeel dat het dichtst ligt bij het&#13;
externe object (waterbassin/silo/opslagtank en het open erf worden hierbij buiten&#13;
beschouwing gelaten).&#13;
De entree-eisen van het ontwerp-besluit hebben een bedrijfsmatig karakter. Die&#13;
bestaan uit maximale capaciteiten voor installaties en opslag van stoffen/gassen (voldoende&#13;
voor doorsnee-bedrijven) en uit een beperking van nevenactiviteiten (o.a.&#13;
houden van vee, verven van bloemen en siergewassen). De toegestane capaciteiten&#13;
wijken soms af van het huidige Besluit tuinbouwbedrijven met bedekte teelt milieubeheer&#13;
(o.a. voor gevaarlijke stoffen, petroleum, bestrijdingsmiddelen) en ook zijn er&#13;
verschillen met andere agrarische uitvoeringsbesluiten. De tuinder kan straks in het&#13;
besluit (art. 2) en in het meldingsformulier van de branche-organisatie snel zien welke&#13;
beperkingen er gelden voor de vrijstelling van de vergunningplicht. Er geldt straks&#13;
niet langer een uitsluitingsgrond voor bedrijven in milieubeschermingsgebieden (kwetsbaar&#13;
vanwege grondwaterwinning, bodemstructuur of stilte). In de praktijk komt&#13;
zo’n situatie nauwelijks voor en dan loont het niet de moeite om op grond van de&#13;
provinciale milieuverordening instructieregels uit te vaardigen voor gemeenten, die&#13;
dat weer moeten ‘doorvertalen’ in de milieuvergunning van glastuinbouwbedrijven.&#13;
De Wm-vergunning van een bedrijf dat onder het besluit komt te vallen, vervalt&#13;
van rechtswege. Als later niet meer wordt voldaan aan de entree-eisen van het besluit&#13;
(bijv. capaciteitsgrenzen worden overschreden), dan herleeft de voormalige vergunning&#13;
niet en moet er opnieuw een vergunning worden aangevraagd. In dat geval&#13;
blijven wel de bestaande rechten bestaan (overgangsrecht), zij het dat de uitbreiding/&#13;
wijziging onverkort zal worden getoetst aan de entree-eisen en voorschriften van het&#13;
besluit (o.a. afstand). In afwijking van andere agrarische besluiten wordt een uitbreiding&#13;
van vóór 1 mei 1996 niet als een nieuwe situatie beschouwd en daarvoor gelden&#13;
dan ook de afstandseisen van bestaande situaties. Die uitzondering staat overigens&#13;
ook al in het huidige besluit. Ook de Wvo-vergunningplicht kan opnieuw ontstaan,&#13;
maar dat zal in de praktijk minder snel gebeuren, omdat de omstandigheden meestal&#13;
vastliggen (zie hiervoor en art. 2 onder e). 4. Vermindering van verbruik van bestrijdingsmiddelen, meststoffen en&#13;
energie&#13;
Het ontwerp-besluit kent reductie-eisen voor het verbruik van drie milieutaakvelden&#13;
(energie, bestrijdingsmiddelen en meststoffen). Dat is een uitwerking van de Integrale&#13;
Milieu Taakstelling uit het Convenant, die percentages bevat (zie schema 2) welke in&#13;
het besluit op bedrijfsniveau zijn uitgewerkt. Dat is gebeurd door voor elk gewas of&#13;
groep van gewassen zgn. verbruiksdoelstellingen vast te leggen in de vorm van een&#13;
puntensysteem (bijlage 1). De tuinder kan vervolgens het aantal punten uitrekenen&#13;
dat behoort bij zijn teelt en dat aantal staat voor het toegestane verbruik van de drie&#13;
milieutaakvelden. Voor elk van de drie milieutaakstellingen geldt een minimuminspanning&#13;
ten opzichte van het gemiddelde in de bedrijfstak (zgn. ondermarge).&#13;
Wordt die niet gehaald dan treft de overheid maatregelen (bijv. sancties, nadere eisen).&#13;
Zo bepaalt de tuinder elk jaar zijn vaste verbruiksreductie en legt die van tevoren&#13;
vast in een teeltplan, dat wordt toegezonden aan het bevoegde gezag. Als de tuinder&#13;
maatwerk wenst door voor de drie milieutaakvelden verschillende reductietempo’s&#13;
aan te houden (bijv. meer energie, minder meststoffen), dan mag hij kiezen voor een&#13;
bedrijfsmilieuplan (looptijd 5 jaar). De afwijking van de vaste verbruiksreductie mag&#13;
voor één taakveld in één jaar maximaal 20% zijn en die moet worden gecompenseerd&#13;
met een gelijk aantal punten voor de andere twee taakvelden. Extra resultaat mag dus&#13;
leiden tot minder punten in één of twee andere taakvelden; minder resultaat betekent&#13;
altijd meer punten te halen elders. Steeds moet het vaste aantal punten worden&#13;
gehaald dat is uitgerekend voor het totale toegestane verbruik.&#13;
Het bedrijfsmilieuplan (bmp) kent een zorgsysteem en een specifieke rekenmethodiek&#13;
voor het vaststellen van het verbruik. Het bmp is pas geldig als de gegevens bij&#13;
het bevoegde gezag bekend zijn en als er niet minder zal worden gepresteerd dan het&#13;
teeltplan van het vorige jaar. Voorts wordt een bmp gepubliceerd in een huis-aanhuisblad&#13;
en is ze voor een ieder openbaar. Volgens de toelichting bedragen de kosten&#13;
van een bmp ƒ 1500 tot ƒ 3500 per 5 jaar (een teeltplan kost circa ƒ 1250 per jaar).&#13;
Schema 2: Reductiepercentages voor de drie belangrijkste milieuthema’s&#13;
Onderwerp 1995 2000 2010&#13;
bestrijdingsmiddelen*&#13;
a. grondontsmetting 60 (54) 76 (69) 100 (100)&#13;
b. herbiciden 35 (50) 100 (100) 100 (100)&#13;
c. fungiciden 30 (54) 35 (63) 50 (63)&#13;
d. insekt/acariciden 35 (17) 55 (57) 65 (57)&#13;
e. groeiregulatoren 35 (0) 100 (25) 100 (50)&#13;
f. kasreiniging 35 (0) 100 (45) 100 (100)&#13;
vermesting**&#13;
a. fosfaat 50 75 95&#13;
b. stikstof 50 70 95&#13;
energie-efficiency*** 40 50 65 * T.o.v. het gemiddeld verbruik in de periode 1984-1988; de percentages gelden voor de&#13;
glasgroente en tussen haakjes voor de bloemisterij (met voor c. en d. gelijke percentages&#13;
voor 2000 en 2010, omdat de daling in 1990 gunstiger werd ingeschat dan in 1997).&#13;
** T.o.v. 1985; voor teelten onder glas worden fosfaat- en stikstofverliezen niet meegenomen&#13;
(organische/kunstmest); er is dus ook geen heffingsplicht; gemengde bedrijven&#13;
zijn boven een forfaitair maximum wel heffingsplichtig.&#13;
*** T.o.v. 1980 en uitgedrukt in energieverbruik per eenheid product; de doelstelling voor&#13;
2010 is gebaseerd op een minimale groei van de productie (1,5% of 2% per jaar) en&#13;
een minimale daling van het brandstofverbruik (2% of 1,5% per jaar) over 1995-2010.&#13;
Bron: Convenant Glastuinbouw en Milieu 1997 (p. 46 e.v.) en toelichting Besluit Glastuinbouwbedrijven&#13;
(bijlage 3, 6.2)&#13;
Het toegestane verbruik in het teeltplan of bmp moet vervolgens worden vergeleken&#13;
met het werkelijk verbruik, waarvoor periodiek wordt gemeten (energie) en geregistreerd&#13;
(overig verbruik). Dat gebeurt door het bijhouden van een logboek (dagelijks),&#13;
het opstellen van een periodiek rapport (vierwekelijks) en een jaarrapport. Het&#13;
logboek en het periodiek rapport blijven tien jaar op het bedrijf voor de normale&#13;
milieucontroles. De jaargegevens worden toegezonden aan het bevoegde gezag (vóór&#13;
1 mei) door de tuinder zelf of door de Uitvoeringsorganisatie Glastuinbouw (samenwerkingsverband&#13;
van diverse overheden), die het jaarrapport samenstelt uit de vierwekelijkse&#13;
gegevens welke de tuinder aanlevert. Het bevoegde gezag controleert of de&#13;
verbruiksgegevens kloppen met de opgave in het teelt- of bedrijfsmilieuplan. De&#13;
uitvoeringsorganisatie verzamelt alle verbruiksgegevens (bij overheden of tuinders),&#13;
vergelijkt de totale uitkomsten met de afspraken over de Integrale Milieu Taakstelling&#13;
en rapporteert daarover aan de convenantpartners die zitting hebben in de Stuurgroep&#13;
Glastuinbouw en Milieu.&#13;
De zorg voor de uitvoering van de registratie en rapportage berust bij de Stichting&#13;
Uniforme Milieuregistratie (tuinbouwbedrijfsleven), die zoveel mogelijk gebruik&#13;
maakt van bestaande, uit speciale milieuprogramma’s voortvloeiende instructies en&#13;
formulieren in de sier-/groente-/fruitteelt (een voorwaarde om marktcertificaten te&#13;
mogen voeren). Om die reden is er voor het besluit geen nieuw registratiesysteem&#13;
nodig en zijn de kosten voor de tuinders die al meedoen aan deze werkwijze gering&#13;
(voor anderen ca. ƒ 1250 per jaar). De vraag is wel of de voorgenomen reductie van de&#13;
drie milieutaakvelden – behalve op papier – ook in de praktijk zal lukken, omdat het&#13;
– door de tuinder zelf in te vullen – registratiesysteem moeilijk handhaafbaar is. Dat&#13;
vergt namelijk een regelmatige controle van geteelde gewassen, teeltoppervlak,&#13;
voorraden, e.d. Uit de toelichting van het ontwerp-besluit blijkt dat ook het Openbaar&#13;
Ministerie op die punten grote twijfels heeft over de handhaafbaarheid van het&#13;
nieuwe besluit.&#13;
Op 31 december 2010 moet collectief aan de reductiedoelstellingen (Integrale Milieu&#13;
Taakstelling) van het Convenant Glastuinbouw en Milieu zijn voldaan. Het realiseren&#13;
van de Integrale Milieu Taakstelling wordt gerelateerd aan de inspanningen van de&#13;
doorsnee-ondernemer en kan tussentijds worden bijgesteld als het milieubeleid dat&#13;
vergt (nieuwe inzichten/beleid) of als bedrijfsbelangen daartoe nopen (minder economische&#13;
groei, toenemende internationale concurrentie). Uitspraken daarover zullen&#13;
volgen na evaluaties over het reductietempo (2003, 2005) en om die mogelijk te&#13;
maken, is er – vooruitlopend op het besluit – per 1 januari 2001 al een registratieplicht ingevoerd door het Productschap Tuinbouw. Bijstelling van de reductiepercentages of&#13;
het realiseringstempo is overigens aannemelijk, omdat de toelichting van het ontwerp-&#13;
besluit meldt dat onder de huidige omstandigheden in 2010 minder dan 50%&#13;
van de bedrijven de doelstellingen van de drie milieutaakvelden zal halen (vooral&#13;
energie-efficiency is een probleem).&#13;
5. Voorschriften en nadere eisen&#13;
De milieuvoorschriften van het besluit zullen voor een belangrijk deel dezelfde zijn&#13;
als die van het Besluit tuinbouwbedrijven met bedekte teelt milieubeheer en het&#13;
Lozingenbesluit glastuinbouwbedrijven Wet verontreiniging oppervlaktewateren.&#13;
Ten opzichte van de beide voorgangers is het voorschriftenregime minder rigide&#13;
(alternatieve voorzieningen mogelijk), zijn sommige voorschriften versoepeld (hergebruik&#13;
drainwater niet altijd nodig, geen first-flush-voorziening voor biologische&#13;
bedrijven) en zijn er nieuwe voorschriften over de verruimde reikwijdte toegevoegd&#13;
(beperking afval en waterverbruik). Verder kent het besluit geen voorschriften die&#13;
ook elders worden gesteld (bijv. brandwerendheid, bouwkundige eisen) of die door&#13;
de nutsbedrijven al in voldoende mate worden uitgevoerd (bijv. veiligheid bij de aanleg&#13;
van leidingen/installaties en het gebruik van apparatuur).&#13;
Soms lijkt een voorschrift op het eerste gezicht strenger te zijn geworden, maar&#13;
door het stellen van nadere eisen is weer een versoepeling mogelijk (bijv. geluid). In&#13;
zoverre treedt de nadere eis in de plaats van het algemeen voorschrift. De tweede&#13;
functie van nadere eisen is om algemene voorschriften uit te werken (bijv. zorgplichtbepalingen),&#13;
het milieuregime aan te scherpen (bijv. bij lichthinder) of detailvoorschriften&#13;
te geven waarin de algemene voorschriften niet voorzien (bijv. aantal/plaats&#13;
brandblussers, veiligheidseisen toestellen, vervoersplan bij indirecte verkeershinder).&#13;
Onder de nieuwe MDW-vrijstellingsbesluiten, waarvan dit er overigens niet één is,&#13;
hebben de nadere eisen een veel ruimere strekking gekregen en daarbij is zoveel&#13;
mogelijk aangesloten. Dat is winst, want onder beide bestaande besluiten mogen&#13;
nadere eisen niet verder gaan dan een uitwerking te geven aan algemene voorschriften&#13;
(bijv. concrete voorzieningen voorschrijven).&#13;
Een nadere eis is een beschikking die moet worden gepubliceerd in een huis-aanhuisblad.&#13;
Daartegen kan:&#13;
– bezwaar worden gemaakt bij het bevoegde gezag volgens de Algemene wet&#13;
bestuursrecht (Awb);&#13;
– een voorlopige voorziening worden gevraagd bij de Voorzitter van de Afdeling&#13;
bestuursrechtspraak (Vz. ABRvS) met als gevolg dat van rechtswege de werking&#13;
van het besluit wordt opgeschort tot een uitspraak is gedaan (zie art. 20.3 Wm).&#13;
Voorts kan tegen de heroverwegingsbeslissing van het bevoegde gezag beroep worden&#13;
ingesteld bij de Afdeling bestuursrechtspraak (ABRvS). Het gaat bij een nadere eis&#13;
om een ambtshalve te nemen beschikking, zodat het de vraag is of derden daarom&#13;
kunnen verzoeken en bij weigering een recht van Awb-bezwaar en beroep hebben&#13;
(nog even afgezien van hun milieubelang). Voor het opleggen van nadere eisen mogen&#13;
geen leges worden gevraagd, hoewel de gemeente wel een schriftelijk besluit moet&#13;
nemen en publicatiekosten moet maken. 6. Een aantal voorschriften nader bezien&#13;
6.1. Bodem&#13;
Elk tuinbouwbedrijf dient vier weken voor de oprichting of uitbreiding een bodemonderzoek&#13;
te verrichten (art. 7, vierde lid). Dat bestaat uit het vaststellen van bodemverontreiniging&#13;
op plaatsen waar een verontreiniging kan worden verwacht (zgn.&#13;
nulsituatie) en een globale beoordeling van de bodemsituatie elders in het bedrijf&#13;
(vooronderzoek). Dit tweeledig onderzoek kan voor het bevoegde gezag aanleiding&#13;
zijn meer gegevens te vragen (zgn. verkennend onderzoek) om te bezien of er aanleiding&#13;
is voor een sanering of om de nulsituatie voor later beter in beeld te brengen&#13;
(vanwege eventuele toename van de verontreiniging). Als de bedrijfsactiviteiten&#13;
worden beëindigd, is wederom een nulsituatie-onderzoek verplicht voor verdachte&#13;
locaties (zgn. eindonderzoek). Het bevoegde gezag mag hiervan afzien als ze vindt&#13;
dat er redelijkerwijs geen bodemverontreiniging kan worden verwacht (zie bijlage 2,&#13;
paragraaf 1.8.2 van het ontwerp-besluit).&#13;
Vanwege de samenloop met de bouwvergunning en het vrijwillige BSB-onderzoek&#13;
mag voor het onderzoek naar de nulsituatie worden terugvallen op het protocol&#13;
Bodemonderzoek milieuvergunningen en BSB (vervangt de NVN 5740). Een bedrijf&#13;
hoeft daarom maar één keer onderzoek te doen en kan de uitslag voor drie doelen&#13;
gebruiken. Het eindonderzoek kent niet de aanvulling tot een vooronderzoek&#13;
(bureau/historische studie naar potentiële vervuiling) en een verkennend bodemonderzoek&#13;
(uitgebreidere monsters/analyses). Bij ernstige vervuiling die blijkt uit&#13;
overschrijding van de interventiewaarden, moeten volgens de regels van de Wet&#13;
bodembescherming (Wbb) wel de nodige vervolgonderzoeken plaatsvinden (verkennend-,&#13;
nader- en saneringsonderzoek). Zonodig worden die onderzoeken gevolgd&#13;
door een bodemsanering, die in eigen beheer of in opdracht van de provincie kan&#13;
gebeuren. De Wbb is ook van toepassing bij incidentele verontreiniging of een calamiteit&#13;
(melding, zorg-/maatregelenplicht). Om bodemverontreiniging te voorkomen&#13;
is voor alle plaatsen, waar stoffen worden opgeslagen of verwerkt, een vloeistofdichte&#13;
vloer of een opvangbak voorgeschreven.&#13;
6.2. Geluid&#13;
De geluidsnormen zijn soepeler dan bij de andere agrarische besluiten. Zo zijn de&#13;
piekwaarden (LAmax) in de dagperiode niet van toepassing op het laden en lossen en&#13;
ook niet op het af- en aanrijden van landbouwvoertuigen. Het langetijd-gemiddeld&#13;
beoordelingsniveau (LArLT), voorheen genoemd het equivalente geluidsniveau (Leq),&#13;
geldt niet voor het geluid van stoominstallaties van derden, hoewel de ondernemer de&#13;
overlast zoveel mogelijk moet beperken door het treffen van maatregelen (bijv. plaatsen&#13;
van een scherm, werkverbod op bepaalde tijdstippen of op een bepaalde plaats).&#13;
Zonodig kunnen nadere eisen worden gesteld.&#13;
Op het eerste gezicht lijken de geluidseisen strenger te zijn geworden door het&#13;
korter worden van de dagperiode (07.00 – 19.00 uur), het vervallen van de uitzondering&#13;
voor groepsvervoer (avond/nachtperiode) en door beperkingen in een gebied&#13;
waarvoor een gemeentelijke geluidsverordening van kracht is (dan geldt het referentieniveau).&#13;
Door het stellen van nadere eisen kan echter een versoepeling worden aangebracht in het geluidsregime (zie bijlage II, hoofdstuk 4 van het ontwerp-besluit),&#13;
mits het binnenniveau in woningen acceptabel blijft (35 dBA etmaalwaarde). Voorts&#13;
gelden voor bestaande situaties hogere geluidswaarden (5 dBA extra) en worden&#13;
bestaande rechten gerespecteerd die kunnen worden ontleend aan het bestaande&#13;
besluit (zowel vóór als na de invoeringsdatum van 1 mei 1996) en aan de vervallen&#13;
Wm-vergunning. Van de gunstige dagperiode (06.00 – 19.00 uur) en de uitzondering&#13;
in de avond/nachtperiode voor groepsvervoer (Lmax dan niet van toepassing) mag&#13;
door bestaande bedrijven nog steeds gebruik worden gemaakt.&#13;
Het is overigens de vraag of altijd wel aan de geluidsniveaus kan worden voldaan,&#13;
omdat de toegestane afstand tot woningen van derden en geluidsgevoelige bestemmingen&#13;
erg kort mag zijn (minimaal 10 meter voor bestaande bedrijven). Als dat wel&#13;
het geval is, wordt er soms toch forse overlast ervaren, omdat het besluit bepaalde&#13;
geluidsbronnen buiten beschouwing laat (bijv. tijdelijke installaties, verplaatsbare toestellen,&#13;
mobiele apparatuur/werktuigen). Nog een oorzaak voor hinder kan zijn, dat&#13;
het geluid hoger is dan het referentieniveau van het omgevingsgeluid, omdat daarmee&#13;
alleen rekening hoeft te worden gehouden als voor het gebied een gemeentelijke verordening&#13;
geldt. Daardoor kunnen er zich overtredingen en klachten voordoen, die in&#13;
de praktijk moeilijk zijn te verhelpen (bij het Besluit akkerbouwbedrijven doet zich&#13;
hetzelfde euvel voor).&#13;
Schema 3: Maximaal toelaatbare geluidsniveaus (dBA)&#13;
Etmaalperioden 07.00-19.00 19.00-23.00 23.00-07.00&#13;
Geluidsniveaus LArLT LAmax LArLT LAmax LArLT LAmax&#13;
bestaande bedrijven 50 70 45 65 40 60&#13;
nieuwe bedrijven 55 70 50 65 45 60&#13;
N.B. Meetpunt is de gevel van externe woningen of geluidsgevoelige bestemmingen&#13;
(horeca-inrichtingen, woonboten, stacaravans, gymnastieklokalen, e.d. vallen daar&#13;
niet onder); zijn die er niet binnen 50 meter rond de inrichting, dan kan bij nadere eis&#13;
een meetpunt worden bepaald; bestaande rechten (vorige besluit of vergunning) blijven&#13;
van kracht; voor de LAmax gelden overdag uitzonderingen voor het laden/lossen&#13;
alsmede af/aanrijden van landbouwvoertuigen; voor het LArLT gelden alleen de vast&#13;
aanwezige installaties en apparatuur.&#13;
6.3. Afvalwater&#13;
Het besluit kent een tweeledig regime. Als eerste gelden er eisen voor de samenstelling&#13;
van het bedrijfsafvalwater dat op het openbaar riool wordt geloosd (bijlage II,&#13;
paragraaf 1.3). De doelen van deze Wm-voorschriften zijn stankoverlast tegen te&#13;
gaan, belemmeringen bij de afvoer te voorkomen en een redelijk waterkwaliteit te&#13;
waarborgen (zonodig door olie-afscheiders of slibvangputten). Dergelijke voorschriften&#13;
mogen sinds 1 maart 1996 worden gesteld, toen de voormalige gemeentelijke&#13;
lozingsverordening is opgegaan in de Wm (Wet stedelijk afvalwater) en ze gelden alleen als het besluit van toepassing is (zie II). In zoverre wijkt dit besluit niet af van&#13;
het huidige Besluit tuinbouwbedrijven met bedekte teelt milieubeheer.&#13;
Als tweede kent het ontwerp-besluit eisen over de aard en omvang van te lozen&#13;
afvalwater (bijlage 3). Die gelden voor alle akkerbouwbedrijven (substraat-/grondgebonden&#13;
teelt), ook al zijn de Wm-eisen van het besluit niet daarop van toepassing.&#13;
De werking van dit deel van het besluit is gegrond op de Wet verontreiniging oppervlaktewateren&#13;
die de directe en de indirecte lozingen rechtstreeks aanwijst (art. 3 van&#13;
het ontwerp-besluit). Deze Wvo-voorschriften sluiten goed aan bij de Wm-voorschriften&#13;
van het ontwerp-besluit, maar ze wijken soms af van het bestaande Lozingenbesluit&#13;
glastuinbouw. Dat blijkt onder meer doordat:&#13;
– de opvangvoorziening voor het eerste regenwater (first flush) niet meer nodig is als&#13;
het – met bestrijdingsmiddelen verontreinigde – condenswater direct afstroomt naar&#13;
de bodem (dus niet in een regengoot komt) en als het gaat om biologische glastuinbouwbedrijven;&#13;
– de verplichting tot hergebruik van drainwater is versoepeld, omdat nu een lozing&#13;
op het riool wordt toegestaan bij een jaarlijks stikstofgehalte van 25 kg/ha glasoppervlak).&#13;
De voorschriften in bijlage 3 maken een onderscheid naar lozingen op het riool&#13;
(indirecte lozing) en op het oppervlaktewater (directe lozing). In beide gevallen is tot&#13;
in detail bepaald welke lozingen onder welke omstandigheden zijn toegestaan en&#13;
welke voorzieningen moeten worden getroffen (bijv. septic-tank voor beperkte lozingen,&#13;
afstemmen mest-/watergift op de behoefte van het gewas, opvang/hergebruik&#13;
van regenwater). Voorts zijn er meet- en registratieverplichtingen voorgeschreven om&#13;
in het spui-/drain-/drainagewater de gehalten aan meststoffen (stikstof, fosfor) en&#13;
bestrijdingsmiddelen te kunnen vaststellen. De behoefte van het gewas (mest/water)&#13;
wordt bepaald door periodieke monsterneming/analyse van de grond, registratie van&#13;
het verbruik of door aan te haken bij de standaardmethode van het besluit (bijlage 4).&#13;
Voor de uitwerking van de milieumaatregelen mag het bevoegde gezag (waterkwaliteitsbeheerder)&#13;
nadere eisen stellen.&#13;
Schema 4: Lozingseisen op grond van het komende Besluit glastuinbouw&#13;
– melding bij verandering van lozingen en calamiteiten&#13;
– meten en registeren van het volume aan giet-/spui-/drainagewater en de mestbehoefte&#13;
van het gewas&#13;
– aansluiting op nabijgelegen riolering verplicht, tenzij de afstand vanaf het kadastrale&#13;
perceel tot het riool te groot is of de capaciteit van het riool te klein is (realisering periode&#13;
1996-2005)&#13;
– metingen van totaal gehalte aan stikstof- en fosforverbindingen, natrium en geleidingswaarde&#13;
in drainagewater&#13;
– bouwen hemelwateropvangbassin (minimaal 500 m3/ha) voor gebruik van goed gietwater&#13;
met een laag natriumgehalte&#13;
– hergebruik bepaalde afvalwaterstromen (o.a. condenswater en afstromend regenwater&#13;
bij gebruik bestrijdingsmiddelen)&#13;
– recirculatie van spuiwater in verband met te hoog zoutgehalte; recirculatie drainagewater&#13;
mag bij nadere eis door de waterkwaliteitsbeheerder worden voorgeschreven&#13;
– de waterkwaliteitsbeheerder kan nadere eisen stellen aan de samenstelling van het te&#13;
lozen afvalwater (o.a. grondontsmettingsmiddelen, meststoffen of natriumgehalte in de&#13;
brijn Om de – vaak dure – maatregelen te kunnen bekostigen (met name waterbassins en&#13;
zgn. first flush-voorzieningen), gelden er onder het bestaande besluit voor bedrijven&#13;
zonder vergunning of gedoogverklaring ruime realiseringstermijnen (tot het jaar&#13;
2000). Voor bepaalde voorzieningen werd uitstel verleend aan tuinders die vóór&#13;
1 januari 2000 hun bedrijf hadden gesloten, verplaatst of er toen financieel slecht voor&#13;
stonden (afspraak tussen waterschappen en betrokken ministeries). Voorts hoefden&#13;
bedrijven met een lozingsvergunning pas in 2000 aan het eisenpakket te voldoen.&#13;
Vaak is er ook voor andere voorzieningen of na de datum van 2000 uitstel verleend&#13;
(souplesse-beleid) en in de evaluatie van het voormalige Lozingenbesluit (1998)&#13;
wordt aanbevolen om ruimte te laten voor deze vorm van gedogen. In het ontwerpbesluit&#13;
is deze aanbeveling niet overgenomen, omdat verwacht wordt dat de – doorgaans&#13;
uit het huidige besluit afkomstige – voorzieningen in 2002 zullen zijn gerealiseerd&#13;
en omdat het nieuwe besluit nog enkele jaren uitstel geeft voor het uitvoeren&#13;
van bepaalde milieueisen (o.a. controlevoorzieningen, aansluitplicht voor bestaande&#13;
lozingen met een septic-tank). Het is de vraag of daarmee de naleving van het besluit&#13;
voldoende verzekerd is, want uit de voornoemde evaluatie (RIZA; De Waterbalans)&#13;
blijkt dat de emissiereducties nogal tegenvallen (o.a. bestrijdingsmiddelen, nutriënten).&#13;
Wellicht is toch meer tijd nodig voor het verkrijgen van voldoende draagvlak&#13;
voor dure investeringen (bijv. opvangbassin regenwater, hergebruik gietwater in de&#13;
grondteelt), het nemen/analyseren van monsters en het meten/registreren van het verbruik&#13;
(meststoffen, bestrijdingsmiddelen).&#13;
6.4. Afvalstoffen en waterbesparing&#13;
Het beperken van afval en water (preventietaken) is nieuw in het ontwerp-besluit.&#13;
Het huidige Besluit tuinbouwbedrijven bedekte teelt milieubeheer kent alleen regels&#13;
over het omgaan met afvalstoffen (regelmatig afvoeren, verantwoorde opslag) en een&#13;
verbrandingsverbod, tenzij bij gemeentelijke verordening ontheffing is verleend.&#13;
Over waterbesparing is niets geregeld.&#13;
De preventie gaat in het ontwerp-besluit in eerste instantie niet verder dan een&#13;
zorgplicht om de nodige maatregelen te treffen, maar dat kan met nadere eisen worden&#13;
aangevuld (onderzoeksverplichting, specifieke voorzieningen). Voor waterbesparing&#13;
is expliciet vastgelegd dat de zorgplicht pas ingaat bij een verbruik van meer dan&#13;
5000 m3/jaar en dat de opgelegde maatregelen altijd rendabel moeten zijn. Meestal zal&#13;
er niet veel meer hoeven te gebeuren, omdat de lozingseisen (bijlage 3) al in voldoende&#13;
mate voorzien in waterbesparing (hergebruik van regen- en spoelwater). De besparing&#13;
geldt alleen voor leidingwater, omdat de vermindering van het grondwaterverbruik&#13;
valt onder de Grondwaterwet.&#13;
De overige milieueisen voor afvalstoffen betreffen het gescheiden houden/afgeven&#13;
van de verschillende componenten en een absoluut verbrandingsverbod. Scheiding is&#13;
niet nodig als stoffen niet kunnen worden hergebruikt. Ten aanzien van het zelfcomposteren&#13;
kunnen bij nadere eis voorschriften worden gesteld om stof-/stankhinder te&#13;
beperken (omvang, plaats, soort materiaal, werkwijze). Over het registreren van de&#13;
opslag, gebruik en afvoer van afvalstoffen zegt het besluit niets. Dat gemis wordt&#13;
ondervangen door de provinciale milieuverordening op grond waarvan een afvalstoffenadministratie&#13;
kan worden voorgeschreven en daardoor komen toch de hoeveelheden bedrijfsafval (steenwolmatten, bindmateriaal, lege verpakkingen, biomassa,&#13;
e.d.) in beeld.&#13;
6.5. Lichthinder&#13;
Voor hinder van assimilatiebelichting geldt een voorzichtige aanpak, die niet anders is&#13;
dan in het huidige besluit. Gedurende de nacht moet binnen 10 meter van de kas de&#13;
horizontale uitstraling met 95% worden gereduceerd en er mag geen zicht zijn op de&#13;
belichtingslampen. De reductie moet plaatsvinden door zijgevelafscherming, tenzij er&#13;
een passend alternatief voorhanden is (bijv. blinde muur, bomenrij). De gemeente kan&#13;
bij nadere eis verlangen dat deze voorzieningen worden aangebracht als naburige verblijfsobjecten&#13;
te dicht bij de kas staan (zie schema 5).&#13;
Buiten de zomer (1 september – 1 mei) is een verplichte donkerperiode voorgeschreven&#13;
(20.00 – 24.00 uur). Is dat redelijkerwijs niet mogelijk, dan kan de donkerperiode&#13;
door nadere eisen worden verschoven (tussen 19.00 en 02.00 uur) of worden&#13;
opgeheven (maximaal 10 weken). Ook kan er een bovenafscherming worden&#13;
voorgeschreven (lichtreductie van 95% vereist), die normaliter niet nodig is vanwege&#13;
de hoge kosten, de geringe directe hinder voor omwonenden en door procestechnische&#13;
problemen (invloed op vocht- en temperatuurregulatie).&#13;
Schema 5: Afstandseisen voor gevelafscherming en opslag CO2&#13;
Categorie I II III Minimaal&#13;
gevelafscherming licht 50 25 25&#13;
opslag koolstofdioxide 25 25 25 10&#13;
N.B. Voor de koolstofdioxidetank kunnen nadere eisen worden gesteld bij 10 meter (aanbrengen&#13;
van een wand tussen de tank en het meest nabijgelegen object). Beneden de&#13;
afstanden voor lichthinder kunnen nadere eisen worden gesteld inzake de gevelafscherming&#13;
6.6. Afstandseisen&#13;
Er gelden afstanden voor lichthinder en de koolstofdioxidetank. Net als voor de&#13;
afstand van bedrijfsgebouwen tot de omgeving (zie schema 1) is ook hier een onderscheid&#13;
gemaakt in drie categorieën. Voor de opslag van meststoffen en compost kent&#13;
het nieuwe besluit geen afstandscriteria meer, hoewel het bevoegde gezag met nadere&#13;
eisen wel de nodige voorzieningen en afstanden kan verlangen om stankhinder in de&#13;
omgeving of watervervuiling te voorkomen. Voor de koolstofdioxidetank kan bij&#13;
nadere eis een scheidingswand worden voorgeschreven ter beperking van explosiegevaar&#13;
voor naburige objecten (ongeacht welke).&#13;
7. Meldingen&#13;
Het nieuwe besluit kent, anders dan de beide bestaande besluiten, twee soorten van&#13;
meldingen. De eerste meldingsplicht is bedoeld om vast te stellen of aan de entreeeisen van het uitvoeringsbesluit wordt voldaan (art. 7). Is dat niet het geval dan blijft&#13;
de vergunningplicht bestaan, ook al zou de tuinder onjuist melden en de gemeente&#13;
zou dat niet opmerken. De melding schept dus geen rechtsgevolgen en de reactie van&#13;
het bevoegde gezag doet dat evenmin. De gemeente geeft namelijk alleen te kennen&#13;
dat de werkzaamheden volgens de regels van het besluit worden uitgevoerd en daarmee&#13;
constateert ze het rechtsgevolg (ze schept die zelf niet) en om die reden wordt&#13;
haar mededeling volgens de jurisprudentie niet als een – voor Awb-bezwaar en&#13;
beroep vatbare – beschikking aangemerkt. Opmerkelijk is daarom dat in de toelichting&#13;
van het ontwerp-besluit de reactie van het bevoegde gezag wel als een beschikking&#13;
wordt beschouwd.&#13;
De melding vervangt de informatie die normaliter in de vergunningaanvraag staat.&#13;
De gegevens bij een melding hebben betrekking op de bedrijfsvoering (milieuaspecten)&#13;
en op enkele documenten (teeltplan, bodemonderzoek). Met een lozingsmelding&#13;
dient een goed inzicht in de lozingssituatie te worden verschaft (zie art. 8). Het&#13;
meldingsformulier zal nog door de branche worden ontwikkeld. De tuinder dient de&#13;
gevraagde gegevens volledig te verstrekken, anders mag de gemeente de melding&#13;
weigeren. Voor een melding en de verplichte publicatie ervan in het huis-aan-huisblad&#13;
mogen geen leges worden gevraagd. Derden krijgen door de publicatie weet van de&#13;
oprichting of verandering van een bedrijf en ze kunnen het bevoegde gezag om handhaving&#13;
vragen als ze van mening zijn dat in plaats van een melding een vergunning&#13;
nodig is. De reactie op het handhavingsverzoek is wel voor Awb-bezwaar en beroep&#13;
vatbaar en door deze omweg te benutten kan de melding toch worden bestreden.&#13;
Het ontwerp-besluit kent alleen een meldingsplicht voor nieuwe activiteiten (oprichten,&#13;
veranderen) en dat moet acht weken van tevoren gebeuren. Een melding is&#13;
alleen nodig als de gegevens niet eerder zijn aangeleverd (vergunningaanvraag, vorige&#13;
melding). Lopende vergunningaanvragen worden als meldingen beschouwd. Bestaande&#13;
bedrijven zonder (adequate) vergunning of bedrijven die niet eerder een (adequate)&#13;
melding hebben gedaan, moeten uiterlijk 12 weken na de inwerkingtreding van het&#13;
besluit (alsnog) een melding doen. De melding hoeft alleen te worden gezonden aan&#13;
het bevoegde gezag (de gemeente) en niet meer aan de Inspectie Milieuhygiëne van&#13;
het ministerie van VROM. De bestuursrechter acht de meldingstermijnen overigens&#13;
van openbare orde, zodat overschrijding niet tot een sanctie of het voortduren van de&#13;
vergunningplicht kan leiden.&#13;
Weigert men een melding te doen, dan is het de vraag of ‘met betrekking tot de&#13;
handhaving van het bij of krachtens deze wet bepaalde’ (zie art. 18.1 j.o. 18.2, lid a&#13;
Wm) een dwangsom kan worden opgelegd. De ruime handhavingsgrondslag van de&#13;
Wm lijkt zich daar niet tegen te verzetten, maar desalniettemin wordt in de toelichting&#13;
van enkele andere uitvoeringsbesluiten uitdrukkelijk aangegeven dat bestuurlijke&#13;
handhaving niet mogelijk is (strafrechtelijke handhaving wel, maar dat gebeurt zelden).&#13;
Door deze tegenspraak bestond er aanvankelijk onzekerheid over de bestuurlijke&#13;
sanctionering, maar die is intussen door de bestuursrechter weggenomen (opleggen&#13;
van dwangmiddelen kan niet).&#13;
Het tweede type melding is nieuw en heeft betrekking op het kiezen van gelijkwaardige&#13;
alternatieven voor de middelen die het besluit noemt (art. 5). De ondernemer&#13;
heeft daartoe altijd de mogelijkheid, maar moet dat voornemen vier weken van&#13;
tevoren melden aan het bevoegde gezag en die moet daarmee instemmen. Anders dan&#13;
bij het eerste type melding, waarover hiervoor werd gesproken, lijkt het erop dat aan deze reactie van het bevoegde gezag wel rechtsgevolgen zijn verbonden (Awbbezwaar&#13;
en beroep mogelijk). Enerzijds is de keus voor een andere middel van feitelijke&#13;
aard, omdat het doel op zich niet verandert. Anderzijds is de correcte naleving&#13;
van het besluit afhankelijk van het oordeel van het bevoegde gezag. Door zonder toestemming&#13;
niet-passende alternatieven toe te passen kan een voorschrift worden overtreden.&#13;
Voorts is het aannemelijk dat er tegen de weigering van toestemming voor een&#13;
passend alternatief een rechtsgang voor de ondernemer moet openstaan (vergelijkbaar&#13;
met nadere eisen; zie paragraaf 5).&#13;
Uit de toelichting wordt overigens niet duidelijk of de reactie van het bevoegde&#13;
gezag op deze melding een beschikking is. De melding is dat in ieder geval niet, want&#13;
die levert op zich geen rechtsgevolgen op. Het niet (tijdig) doen van een melding voor&#13;
het toepassen van alternatieven is daarom ook niet zelfstandig handhaafbaar. Indien&#13;
uw schrijver het bij het juiste eind heeft – dat de reactie wel een beschikking is – dan&#13;
is er sprake van een analogie met de melding op grond van art. 8.19 Wm (bedoeld&#13;
voor veranderingen die passen binnen de milieuvergunning of zonder nadelige milieugevolgen).&#13;
Derden worden trouwens niet geïnformeerd over deze melding noch over&#13;
de reactie daarop van het bevoegde gezag, omdat geen publicatie in het huis-aan-huisblad&#13;
is voorgeschreven. Daarmee is het ingaan van de bezwarentermijn afhankelijk&#13;
geworden van het moment waarop derden op de hoogte raken van de bestuurlijke&#13;
reactie op de melding.&#13;
8. Overgangsrecht&#13;
Het nieuwe besluit kent een lange voorgeschiedenis van vergunningplicht (Wm en&#13;
Wvo), het Lozingenbesluit glastuinbouw Wvo (vanaf 1 november 1994), het Besluit&#13;
tuinbouwbedrijven met bedekte teelt milieubeheer (vanaf 1 mei 1996), wijziging&#13;
Lozingenbesluit glastuinbouw Wvo (vanaf 6 december 1999 vervielen de overgangsvergunningen)&#13;
en straks het Besluit glastuinbouwbedrijven. Met het overgangsrecht&#13;
worden de bestaande rechten uit voorgaande regimes zoveel mogelijk gewaarborgd&#13;
en soms op redelijke wijze afgebouwd.&#13;
Dat zal op de volgende manier gebeuren voor zowel Wm- als Wvo-situaties (art.&#13;
10), waarbij voor de Wvo-vergunningen moet worden uitgegaan van de situatie vóór&#13;
6 december 1999 toen de inmiddels vervallen overgangsvergunningen er nog waren:&#13;
– voor bedrijven met een vergunning die zijn opgericht voor de inwerkingtreding&#13;
van het nieuwe besluit blijven de vergunningvoorschriften drie jaar lang gelden als&#13;
nadere eis, voorzover die voorschriften betrekking hebben op thema’s die het&#13;
besluit ook regelt;&#13;
– voor vergunningplichtige- en amvb-bedrijven die zijn opgericht voor de inwerkingtreding&#13;
van het nieuwe besluit blijven de nadere eisen van kracht, voorzover&#13;
ze betrekking hebben op thema’s die het nieuwe besluit ook regelt.&#13;
Ter controle dienen de bedrijven de meldingsgegevens opnieuw te verstrekken, zodat&#13;
het bevoegde gezag die kan verifiëren met de stukken waarover ze beschikt. De&#13;
garantie, die wordt geboden door nadere eisen, geeft overigens geen volledige zekerheid,&#13;
omdat een nadere eis altijd voor het einde van de drie-jaarstermijn kan worden&#13;
ingetrokken of gewijzigd (daartegen is wel Awb-bezwaar en beroep mogelijk). Naast&#13;
het algemene overgangsrecht zijn er nog enkele specifieke overgangssituaties, zoals&#13;
voor geluid (zie paragraaf 6.2) en meldingen (zie paragraaf 7).</content><legacyfootnotes/><footnotes><footnote/></footnotes><auteurs>mr. L. Bomhof</auteurs><published>2001-03-01 00:00:00</published><modified>1998-12-15 00:00:00</modified><editiondate>2001-03-01</editiondate><htmlpath>https://denhollander.info/artikel/5615</htmlpath></article>
</articles></edition>
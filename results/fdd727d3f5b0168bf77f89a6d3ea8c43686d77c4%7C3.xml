<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1994</searchword><id>5168</id><udhid>UDH:TvAR/5168</udhid><titel>De erven van Wttewaal-Massink / Goes (TvAR 1994/4672)</titel><searchwords><searchword>TvAR 1/1994</searchword><searchword>TvAR 1994/4672</searchword><searchword>UDH:TvAR/5168</searchword></searchwords><attachments><attachment><name>1994_nr 1_Rechtspraak_4672.pdf</name><extention>pdf</extention><url>https://denhollander.info/download/5106/ci</url></attachment></attachments><inleiding>Pachtwet art. 39&#13;
&#13;
Indien het slechte onderhoud van het gepachte door de pachter een wanprestatie als bedoeld in art. 39 Pw. oplevert, kan het pachtverlengingsverzoek niet ten dele worden toegewezen. Het gaat dan om een verplichte afwijzingsgrond, waarbij voor een belangenafweging geen plaats meer is. De bij de bezichtiging in eerste aanleg geconstateerde, nog voortdurende tekortkomingen, leiden tot de conclusie dat de bedrijfsvoering van de pachter niet is geweest zoals het een goed pachter betaamt. Volgt afwijzing van het pachtverlengingsverzoek.</inleiding><content>Beschikking in de zaak van:&#13;
De erven Johanna Wttewaal-Massink, woon-plaats kiezende te Utrecht, appellanten, inci-denteel geïntimeerden, procureur: mr. J.M. Bosnak,&#13;
tegen&#13;
Hendrikus Antonius Jozef Goes, wonende te Utrecht, geïntimeerde, incidenteel appellant, procureur: mr. D. Knottenbelt.&#13;
Het geding in eerste aanleg&#13;
De pachtkamer van het kantongerecht te Utrecht heeft op 15 juni 1992 tussen partijen een beschikking gegeven. Bij deze beschik-king is op verzoek van geïntimeerde de tussen hem als pachter en appellanten als verpachters bestaande en behoudens verlenging op 1 no-vember 1992 eindigende pachtovereenkomst met betrekking tot percelen boomgaard en tuinland, kadastraal bekend gemeente Vleu-ten-De Meern, sectie F, nrs. 449 en 440 ged., groot 3.11.27 ha, verlengd tot 1 november 1994. De pachtovereenkomst is bij aangete-kende brief van 30 oktober 1991 door de ver-pachters opgezegd.&#13;
Bedoelde beschikking is gegeven uit over-weging in hoofdzaak dat het gepachte slecht wordt onderhouden, dat op grond van dit slechte onderhoud het pachtverlengingsver-zoek, gelet op het bepaalde in artikel 39 van de Pachtwet, eigenlijk direct zou moeten wor-den afgewezen maar bij niet-verlenging van de pachtovereenkomst geïntimeerde - verder ook te noemen: de pachter - onevenredig grote schade zou worden toegebracht; dat het persoonlijk gebruik van het gepachte door een van de erven, A.G.A. Wttewaal, en diens zoon van overwegende betekenis is, zij het pas in het seizoen 1994/1995, en dat om die reden de pachtovereenkomst wordt verlengd tot 1 november 1994.&#13;
Het geding in hoger beroep&#13;
Appellanten - verder ook te noemen: de ver-pachters - zijn bij op 13 juli 1992 ter griffie van het hof ingekomen beroepschrift in hoger beroep gekomen van voormelde beschikking met verzoek die beschikking te vernietigen en het pachtverlengingsverzoek alsnog af te wij-zen.&#13;
De pachter heeft bij op 2 september 1992 ter griffie van het hof ingekomen verweer-schrift verweer gevoerd en zijnerzijds inciden-teel beroep ingesteld met verzoek dat de pachtkamer van het gerechtshof (lees.) het ho-ger beroep van de verpachters zal afwijzen, de beschikking, waarvan beroep, zal vernietigen en de tussen partijen bestaande pachtovereen-komst zal verlengen tot 1 november 1998.&#13;
Bij verweerschrift in het incidenteel beroep hebben de verpachters het incidenteel appèl bestreden met verzoek dat hoger beroep af te wijzen.&#13;
Vervolgens heeft op 9 november 1992 in raadkamer van het hof een mondelinge behan-deling van het hoger beroep plaatsgehad,&#13;
waarbij aanwezig waren de erfgenaam A.G.A. Wttewaal, wonende te Houten en diens zoon B.J.A. Wttewaal, eveneens wonende te Hou-ten, bijgestaan door mr. E.IJ. Ie Blanc, advo-caat te Utrecht, alsmede de pachter in persoon, vergezeld van zijn broers A.M.C. Goes en E.J.M. Goes en bijgestaan door mr. H.M. Giezen, advocaat te Utrecht.&#13;
Bij die gelegenheid heeft de pachter een aantal produkties overgelegd en een foto van het gepachte object in het geding gebracht ter-wijl de verpachters meerdere foto's hebben doen overleggen. Tevens hebben de advoca-ten de wederzijdse standpunten nader toege-licht.&#13;
De grieven&#13;
In het principaal hoger beroep hebben de ver-pachters de navolgende grieven aangevoerd:&#13;
I. Ten onrechte heeft de pachtkamer van het kantongerecht overwogen: 'Op grond van dit slechte onderhoud zou eigenlijk gelet op het bepaalde in artikel 39 van de Pachtwet het verzoek tot verlenging direct moeten worden afgewezen, maar omdat aannemelijk is dat Goes vele investeringen heeft gedaan in de op het gepachte aanwezige jonge fruitbomen, zo dat door het niet verder verlengen van de pachtovereenkomst Goes onevenredig grote schade zou worden toegebracht verlengt de pachtkamer de pachtovereenkomst met twee jaar'.&#13;
II. Ten onrechte heeft de pachtkamer van het kantongerecht overwogen dat zij aanlei ding vindt in de verhouding tussen partijen ie der der partijen met de kosten van deze procedure te belasten.&#13;
III. Ten onrechte heeft de pachtkamer van het kantongerecht beslist de pachtovereen komst te verlengen en heeft zij ten onrechte bepaald dat iedere partij de eigen kosten van deze procedure draagt.&#13;
In het incidenteel appèl heeft de pachter de navolgende grief aangevoerd:&#13;
De pachtkamer van het kantongerecht te Utrecht heeft ten onrechte overwogen: 'Vol-doende is aangetoond dat het persoonlijk ge-bruik door een van de erven en zijn zoon van overwegende betekenis is'.&#13;
De mondelinge behandeling&#13;
Voor zover hier van belang heeft de pachter ter zitting van het hof onder meer het navol-gende zakelijk verklaard:&#13;
- In 1989 heb ik op het gepachte 1.55 ha boomgaard, waarvan de bomen versleten wa-&#13;
ren, gerooid. Vervolgens heb ik er nieuwe ap-pelbomen aangeplant die nu vijf jaren oud zijn. De gerooide stammen heb ik niet van het gepachte afgevoerd maar ik stook deze gelei-delijk als haardhout op. De plantstroken heb ik in 1989 en 1990 tegen onkruid bespoten met Paraquat maar dat hielp niet. In 1991 heb ik Weedazol gespoten. In 1992 was er nog on-kruid maar ik heb het nu grotendeels weg. Vorige week heb ik nog gespoten. Op het ge-pachte ligt nog steeds 15 a 20 m glasafval, dat afkomstig is van door de verpachters in het verleden gesloopte kassen en van een buurman. Ik wil het glasafval naar de glas-recycling brengen maar heb daarvoor nog geen afspraken gemaakt.&#13;
Beoordeling van het hoger beroep&#13;
1. De grief I, zoals toegelicht is gegrond. De pachtkamer van het kantongerecht heeft immers geoordeeld dat het slechte onderhoud van het gepachte door de pachter een wan prestatie als bedoeld in artikel 39 van de Pachtwet oplevert maar zij heeft het pachtver- len- gingsverzoek desondanks ten dele toege wezen omdat bij niet-verlenging van de pachtovereenkomst de pachter onevenredig grote schade zou worden toegebracht wegens de vele investeringen die hij op het gepachte heeft gedaan. Ingeval van een onder artikel 39 van de Pachtwet vallend tekortschieten is de rechter echter verplicht geen verlenging toe te staan (verplichte afwijzingsgrond), zonder nog aan een afweging van de daarbij betrokken belangen van partijen toe te kunnen komen.&#13;
2. Nu de pachter heeft ontkend dat hij het gepachte slecht heeft onderhouden en dat zijn bedrijfsvoering niet is geweest, zoals het een goed pachter betaamt, zal in hoger beroep moeten worden onderzocht of het geval van artikel 39 van de Pachtwet zich hier voordoet.&#13;
3. Voor zover hier van belang, heeft de pachtkamer van het kantongerecht bij haar be zichtiging van het pachtobject op 26 maart 1992 geconstateerd dat de plantstrook van de boomgaard in het geheel niet onkruidvrij was gehouden, dat de resten van de gerooide oude fruitbomen niet waren afgevoerd en dat er ook een berg glas lag.&#13;
4. Ter zitting van het hof heeft de pachter erkend dat de plantstroken van de boomgaard ook in het seizoen 1992 nog niet onkruidvrij waren, dat de gerooide stammen nog niet wa ren afgevoerd en dat er op het gepachte nog steeds een berg met glasafval van maar liefst 15 a 20 m lag. Uit de door de verpachters&#13;
overgelegde foto's blijkt overduidelijk dat de plantstroken in 1992 met hoog opgroeiend on-kruid zoals 'Melde' waren overwoekerd. An-ders dan de pachter in hoger beroep heeft doen aanvoeren, kon dit onkruid naar het oor-deel van het hof effectief en zonder schade voor de in 1992 vijfjarige appelbomen wor-den bestreden, hetgeen de pachter kennelijk heeft nagelaten. Het betreft hier een tekortko-ming in zijn onderhoudsverplichting ten aan-zien van de ondergrond van de gepachte boomgaard. Het feit dat hij de in 1989 gerooi-de stammen van de boomgaard nog steeds niet heeft afgevoerd, betreft eveneens een te-kortkoming in zijn onderhoudsverplichting ten aanzien van het gepachte. Ook lag het op de weg van de pachter de hoop glasafval van maar liefst 15 a 20 m af te voeren. Hieraan doet niet af dat het afval deels afkomstig zou zijn van door de familie Wttewaal in het ver-leden op het verpachte gesloopte kassen. Nu de pachter tegen deze sloop geen bezwaar heeft gemaakt (zie zijn produktie in eerste aanleg met de aanhef Kenmerk R 659/91), hij het genot van de ondergrond van de kassen behield en een deel van het glasafval afkom-stig is van een buurman van de pachter, dat de pachter blijkbaar heeft aanvaard. Blijkens zijn bovenstaande verklaring voelt de pachter zich ook verantwoordelijk voor de glasafvoer (via 'recycling').&#13;
Deze ook al door de pachtkamer van het kantongerecht geconstateerde, voortdurende tekortkomingen, gezamenlijk bezien, leiden tot de conclusie dat de bedrijfsvoering van de pachter niet is geweest zoals het een goed pachter betaamt. Dit betekent dat het pacht-verlengingsverzoek op grond van art. 39 van de Pachtwet alsnog moet worden afgewezen. De grief III, eerste zinsnede, is derhalve even-eens gegrond.&#13;
In het midden kan worden gelaten of de pachter eveneens is tekort geschoten in de wijze waarop hij de door hem aangeplante ap-pelbomen heeft verzorgd. Partijen verschillen hierover van mening en dienaangaande kan zonder nader onderzoek niet worden beslist. Dit nader onderzoek kan echter, gelet op het bovenstaande, achterwege blijven.&#13;
5. De grief in het incidenteel appèl, zoals toegelicht, behoeft, gelet op het vorenoverwo- gene, geen bespreking meer.&#13;
6. De grieven II en III, tweede zinsnede, in het principaal appèl, zijn gegrond omdat voor kostenveroordeling in een verzoekschriftpro cedure als de onderhavige geen plaats is.&#13;
Beslissing&#13;
in het principaal appèl:&#13;
Het hof, beschikkende in hoger beroep: vernietigt de beschikking van de pachtka-mer van het kantongerecht te Utrecht d.d. 15 juni 1992, waarvan beroep, en opnieuw be-slissende:&#13;
wijst het pachtverlengingsverzoek af.&#13;
in het incidenteel beroep:&#13;
verwerpt het incidenteel appèl.</content><legacyfootnotes/><footnotes><footnote/></footnotes><auteurs/><published>1994-01-01 00:00:00</published><modified>1992-07-06 00:00:00</modified><editiondate>1994-01-01</editiondate><htmlpath>https://denhollander.info/artikel/5168</htmlpath></article>
</articles></edition>
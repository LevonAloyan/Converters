<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1992</searchword><id>6608</id><udhid>UDH:TvAR/6608</udhid><titel>'Albertus Wiebing / 1. G. Lammers-Breemhaar en 2. J. Lammers' (TvAR 1992/4569)</titel><searchwords><searchword>TvAR 9/1992</searchword><searchword>TvAR 1992/4569</searchword><searchword>UDH:TvAR/6608</searchword></searchwords><attachments><attachment><name>1992_nr 9_Rechtspraak_4569.pdf</name><extention>pdf</extention><url>https://denhollander.info/download/5199/ci</url></attachment></attachments><inleiding>Pachtwet, art. 11, 58&#13;
&#13;
Afwijzing van vordering tot schriftelijke vastlegging&#13;
van verschillende mondelinge gebruiksafspraken&#13;
met betrekking tot diverse&#13;
percelen. Het staat de pachtrechter te allen&#13;
tijde, dat een zaak hem voor minnelijke schikking&#13;
vatbaar schijnt en/of hij behoefte heeft&#13;
aan nadere inlichtingen van partijen, vrij een&#13;
comparitie van partijen te gelasten. De afspraken&#13;
hebben deels betrekking op percelen,&#13;
kleiner dan 25 are. Gezamenlijke exploitatie&#13;
van percelen door de gebruiker leidt niet tot&#13;
een nieuwe, schriftelijk vast te leggen, pachtovereenkomst,&#13;
voor zover daaraan niet een&#13;
nieuwe overeenkomst met de eigenaar ten&#13;
grondslag ligt. Een (door overlijden van de&#13;
verkoper niet geëffectueerde) afspraak een&#13;
perceel te zullen verkopen:&#13;
- tegen nader af te spreken prijs;&#13;
- te verkopen 'zodra het gras boven de grond&#13;
zal staan' (met direct bij afspraak gezamenlijk&#13;
inzaaien door verkoper en koper);&#13;
- uiterlijk binnen drie maanden, om extra&#13;
kosten te voorkomen;&#13;
- met directe ingebruikgeving aan de koper;&#13;
- met afspraak tot betaling van voorshands&#13;
f 700 per jaar pacht, te verrekenen met de&#13;
aankoopkosten;&#13;
is geen pachtovereenkomst, omdat verkoper&#13;
zich niet verbonden heeft het perceel tegen&#13;
voldoening van een tegenprestatie aan koper&#13;
in gebruik te verstrekken.</inleiding><content>Pachtkamer Gerechtshof Arnhem, arrest&#13;
van 29 april 1991&#13;
(Mr. Spoor, mr. Kok, mr. Bierman en De&#13;
Weichs de Wenne en De Wolf)&#13;
In de zaak van:&#13;
Albertus Wiebing, wonende te Assen, appellant,&#13;
procureur: mr. D. Knottenbelt, tegen&#13;
1. G. Lammers-Breemhaar en&#13;
2. J. Lammers,&#13;
beiden wonende te Assen, geïntimeerden, procureur:&#13;
mr. J. van Dijkhuizen.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Assen tussen partijen gewezen&#13;
vonnissen van 20 december 1988 en van 21&#13;
november 1989, die in fotocopie aan dit arrest&#13;
zijn gehecht en naar de inhoud waarvan wordt&#13;
verwezen;&#13;
Overwegende:&#13;
Appellant - verder ook te noemen Wiebing -&#13;
is bij exploit van 19 december 1989 met gelijktijdige&#13;
dagvaarding van geïntimeerden -&#13;
verder ook te noemen Lammers c.s. resp.&#13;
Lammers en G. Lammers-Breemhaar - bij het&#13;
hof in hoger beroep gekomen van voormelde&#13;
vonnissen.&#13;
Wiebing heeft bij exploit van 26 januari&#13;
1990 het bovengenoemde dagvaardingsexploit&#13;
ten aanzien van de datum, waartegen&#13;
Lammers c.s. voor het hof zijn gedagvaard,&#13;
gerectificeerd.&#13;
Wiebing heeft bij memorie van grieven onder&#13;
aanvoering en toelichting van de navolgende&#13;
grieven (daarmee zijn vordering in&#13;
eerste instantie en in zijn appeldagvaarding&#13;
beperkend) geconcludeerd bij arrest, uitvoerbaar&#13;
voor zover wettelijk mogelijk en nodig,&#13;
de bestreden vonnissen te vernietigen en, opnieuw&#13;
rechtdoende, de oorspronkelijke vorderingen&#13;
van Wiebing alsnog toe te wijzen en&#13;
wel door voormelde mondelinge pachtovereenkomsten&#13;
- de in het inleidend verzoekschrift&#13;
a, b, c en e genoemde percelen betreffende - schriftelijk vast te leggen (in één&#13;
pachtovereenkomst) voor de maximale duur&#13;
van 6 jaar, ingaande 1 maart 1987, althans een&#13;
door het hof te bepalen tijdstip, zulks met veroordeling&#13;
van Lammers c.s. in de kosten van&#13;
zowel de eerste aanleg als het hoger beroep.&#13;
Lammers c.s. hebben bij memorie van antwoord&#13;
terzake verweer gevoerd en geconcludeerd&#13;
tot bevestiging van de vonnissen&#13;
waarvan beroep, met veroordeling van Wiebing&#13;
in de kosten van beide instanties.&#13;
Vervolgens heeft Wiebing bij akte produkties&#13;
overgelegd, hebben Lammers c.s. een antwoord-&#13;
akte genomen, heeft Wiebing akte&#13;
gevraagd van een rectificatie en hebben partijen&#13;
hun stukken overgelegd voor het wijzen&#13;
van arrest.&#13;
De grieven&#13;
Wiebing heeft de volgende grieven aangevoerd:&#13;
Tegen het vonnis van 20 december&#13;
1988:&#13;
Grief I:&#13;
Ten onrechte overweegt de pachtkamer van&#13;
het kantongerecht dat de stellingen van partijen,&#13;
dus ook die van Wiebing, voor haar bepaald&#13;
niet in alle opzichten duidelijk zijn.&#13;
Grief II:&#13;
Ten onrechte heeft de pachtkamer van het&#13;
kantongerecht de vorderingen van Wiebing&#13;
niet aanstonds toegewezen, zulks met veroordeling&#13;
van Lammers c.s. in de proceskosten.&#13;
Tegen het vonnis van 21 november 1989:&#13;
Grief I:&#13;
Ten onrechte heeft de pachtkamer van het&#13;
kantongerecht het gestelde sub 1, zoals in de&#13;
toelichting op de grief wordt bekritiseerd,&#13;
overwogen.&#13;
Grief ll:&#13;
Onjuist is hetgeen de pachtkamer van het kantongerecht&#13;
sub 2 - zoals in de toelichting op&#13;
die grief bekritiseerd - heeft overwogen.&#13;
Grief lII:&#13;
Ten onrechte overweegt de pachtkamer van&#13;
het kantongerecht sub 4 dat er geen sprake&#13;
van is dat wijlen Breemhaar de percelen e en f&#13;
aan Wiebing in pacht heeft gegeven.&#13;
Grief IV:&#13;
Ten onrechte heeft de pachtkamer van het&#13;
kantongerecht sub 5 overwogen dat er in casu&#13;
dus geen sprake is van mondelinge pachtover&#13;
-eenkomsten zodat Wiebing's vordering tot&#13;
schriftelijke vastlegging daarvan dient te worden&#13;
ontzegd.&#13;
De vaststaande feiten&#13;
In hoger beroep kan van het volgende, als erkend&#13;
of niet (voldoende) betwist vaststaande,&#13;
worden uitgegaan:&#13;
- De procedure betrof in eerste instantie (ge&#13;
deelten van) de volgende percelen en onroerende&#13;
goederen, alle kadastraal bekend&#13;
gemeente Assen, sectie Q:&#13;
perceel a: plm. 8 are, gedeelte van perceel nr.&#13;
2533;&#13;
perceel b: plm. 12 are, gedeelte van nr. 2535;&#13;
perceel c: plm. 8 are, gedeelte van nr. 2819&#13;
(ook aangeduid als nr. 3054);&#13;
onroerend goed d: de helft van een schuur,&#13;
staande op perceel b;&#13;
perceel e: het (gehele) perceel nr. 2821, groot&#13;
plm. 1.10.42 ha;&#13;
perceel f: mede-gebruik als weg van perceel&#13;
nr. 2817;&#13;
- Wiebing heeft in hoger beroep zijn vordering&#13;
beperkt tot de percelen, hierboven aangeduid&#13;
onder a, b, c en e.&#13;
- Ten aanzien van deze percelen kan in hoger&#13;
beroep van de volgende gegevens als vast&#13;
staand worden uitgegaan:&#13;
-perceel a vormde tot 1974 de achtertuin van&#13;
het woonhuis, bewoond door G. Breemhaar&#13;
(broer van G. Lammers-Breemhaar), en is sedert&#13;
omstreeks 1974 in gebruik bij Wiebing.&#13;
Het woonhuis wordt thans bewoond door ene&#13;
Lubbers.&#13;
Dit perceel behoorde tot de boedelscheiding&#13;
lussen hen (18 april 1986) in mede-eigendom&#13;
toe aan G. Breemhaar en G. Lammers-Breemhaar,&#13;
nadien aan G. Breemhaar tot diens overlijden&#13;
(3 mei 1986) en sedertdien aan G.&#13;
Lammers-Breemhaar.&#13;
-perceel b vormde tot 1974 de achtertuin van&#13;
een woning, bewoond door een weduwe van&#13;
Schooten. Eigendom: als perceel a.&#13;
- perceel c: deze 'punt' van perceel 2819 is&#13;
(volgens Wiebing sedert omstreeks 1974,&#13;
doch volgens Lammers c.s. sedert 1981) tot&#13;
1987 in gebruik geweest bij Wiebing, en in&#13;
1987 door Lammers aan een derde, zekere&#13;
Hingstman, in gebruik gegeven; Dit perceel is sedert 1981 eigendom van Lammers.&#13;
- perceel e: was t/m 1985 in gebruik bij G.&#13;
Breemhaar, en is sedert 1986 in gebruik bij&#13;
Wiebing, deels als springmanege, deels als&#13;
grasland voor het africhten en weiden van&#13;
paarden.&#13;
Eigendom: als perceel a.&#13;
Beoordeling van het geschil in hoger beroep&#13;
Ten aanzien van de grieven tegen het tussenvonnis&#13;
van 20 december 1988:&#13;
Grieven I en II:&#13;
1. Deze grieven worden verworpen.&#13;
2. Het staat de pachtkamer van het kanton&#13;
gerecht te allen tijde, dat een zaak haar voor&#13;
een minnelijke schikking vatbaar schijnt en/of&#13;
zij behoefte heeft aan nadere inlichtingen van&#13;
partijen, vrij deswege een comparitie van partijen&#13;
te gelasten (art. 19 jo. 19a W.v.B.Rv.),&#13;
zoals zij hier heeft gedaan.&#13;
3. De pachtkamer van het kantongerecht&#13;
heeft naar het oordeel van het hof goed tot het&#13;
oordeel kunnen komen dat de stellingen van&#13;
partijen in hun processtukken tot aan het tussenvonnis&#13;
haar bepaald niet in alle opzichten&#13;
duidelijk waren, en zij nog nadere inlichtingen&#13;
behoefde. De stelling van Wiebing dat&#13;
zulks niet het geval kan zijn omdat hij naar&#13;
zijn mening voldoende informatie heeft ver&#13;
strekt, treft alleen reeds daarom geen doel om&#13;
dat de aangevochten overweging van de&#13;
pachtkamer van het kantongerecht ook betrek&#13;
king heeft op de stellingen van de andere pro&#13;
cespartij.&#13;
4. Het hof acht het oordeel van de pachtkamer&#13;
van het kantongerecht in haar tussenvonnis,&#13;
dat de door Wiebing ingenomen&#13;
stellingen - gezien de gemotiveerde betwis&#13;
ting daarvan door Lammers c.s. - niet vol&#13;
doende aanleiding gaven de vordering van&#13;
Wiebing aanstonds toe te wijzen, juist.&#13;
5. Het hof wijst er in dit verband op dat&#13;
beide partijen ter comparitie de pachtkamer&#13;
van het kantongerecht nog nieuwe, voor de&#13;
beslissing van de zaak relevante gegevens&#13;
hebben verstrekt, en dat ook Wiebing zelf zijn&#13;
betoog in eerste instantie (na bedoeld tussen&#13;
vonnis) en in hoger beroep mede doet steunen&#13;
op pas na dit tussenvonnis verstrekte inlichtingen.&#13;
Ten aanzien van de grieven tegen het eindvonnis&#13;
van 21 november 1989:&#13;
6. De grieven lenen zich voor gezamenlijke&#13;
behandeling, en leggen het geschil van partijen&#13;
en de overwegingen en beslissingen van&#13;
de pachtkamer van het kantongerecht, voor&#13;
zover betrekking hebbend op de percelen a, b,&#13;
c en e, in hun geheel aan het hof voor.&#13;
7. Het hof overweegt allereerst ambtshal&#13;
ve, dat ingevolge art. 58 Pachtwet onder meer&#13;
art. 11 van die wet niet van toepassing is op&#13;
pachtovereenkomsten van los land, hetwelk&#13;
niet groter is dan 25 are. Van dergelijke (mondelinge)&#13;
pachtovereenkomsten kan derhalve&#13;
geen schriftelijke vastlegging bij de pachtrechter&#13;
worden gevorderd.&#13;
Het hof wijst er hierbij op dat de ten aanzien&#13;
van de grond in geschil bevoegde grondkamer&#13;
voor Drenthe geen gebruik heeft&#13;
gemaakt van de haar in art. 58, lid 2, der&#13;
Pachtwet gegeven bevoegdheid.&#13;
8. Dat werpt de vraag op in hoeverre de&#13;
door Wiebing gestelde pachtovereenkomsten,&#13;
waarvan hij schriftelijke vastlegging vordert,&#13;
betrekking hebben op percelen niet groter dan&#13;
25 are.&#13;
Gezien de door Wiebing gestelde tijdstippen&#13;
van het sluiten der overeenkomsten en de&#13;
wederpartijen daarbij, zouden slechts de gestelde&#13;
afspraken over de percelen a en b&#13;
(1974, met G. Breemhaar en G. Lammers-&#13;
Breemhaar) in aanmerking kunnen komen om&#13;
als één overeenkomst te worden beschouwd.&#13;
Ook gezamenlijk zijn de volgens Wiebing&#13;
door hem gepachte gedeelten van de percelen&#13;
a en b echter kleiner dan 25 are.&#13;
9. Hetzelfde geldt voor het volgens Wie&#13;
bing door hem van J. Lammers gepachte ge&#13;
deelte van perceel c.&#13;
G. Breemhaar en G. Lammers-Breemhaar&#13;
staan hier buiten.&#13;
10. Tot april 1986 was er dus geen voor&#13;
schriftelijke vastlegging in aanmerking komende&#13;
pachtovereenkomst. Het bovenstaande&#13;
brengt met zich mee, dat Wiebing in zijn vordering&#13;
tot schriftelijke vastlegging in zoverre&#13;
niet-ontvankelijk moet worden verklaard.&#13;
11. Ook de door Wiebing gestelde - doch&#13;
door Lammers c.s. betwiste - nadere afspraken&#13;
in april 1986 tussen hem en G. Breemhaar&#13;
kunnen, indien deze zouden komen vast te&#13;
staan, niet als een (nieuwe) pachtovereenkomst&#13;
worden beschouwd.&#13;
12. Evenmin kan een gezamenlijke exploitatie&#13;
door Wiebing van de percelen op zich&#13;
zelf daartoe leiden, voor zover niet daaraan&#13;
een nieuwe overeenkomst ten grondslag ligt. 13. Ten aanzien van perceel e overweegt&#13;
het hof het volgende. Het staat vast dat G.&#13;
Breemhaar en Lammers dit perceel tot en met&#13;
1985 hebben geëxploiteerd, dat G. Breemhaar&#13;
door de bovengenoemde boedelscheiding&#13;
daarvan in april 1986 enig eigenaar is gewor&#13;
den, en na diens overlijden (3 mei 1986) G.&#13;
Lammers-Breemhaar.&#13;
Wiebing heeft als grondslag voor zijn gebruik&#13;
van dit perceel ter comparitie in eerste&#13;
instantie gesteld dat G. Breemhaar direct nadat&#13;
hij eigenaar was geworden met hem heeft&#13;
afgesproken dat G. Breemhaar hem dat perceel&#13;
e, tegen een nader af te spreken prijs, zou&#13;
verkopen zodra het gras boven de grond zou&#13;
staan, maar van deze verkoop niets meer is&#13;
gekomen in verband met het spoedig daarna&#13;
overlijden van G. Breemhaar. Hij heeft samen&#13;
met G. Breemhaar direct na deze afspraak op&#13;
dit perceel gras ingezaaid.&#13;
Tevens heeft Wiebing blijkens zijn verklaring&#13;
ter comparitie met G. Breemhaar afgesproken&#13;
dat de aankoop binnen drie maanden&#13;
gerealiseerd moest worden om geen extra kosten&#13;
te krijgen en dat hij voorshands ƒ 700 per&#13;
jaar pacht zou betalen 'voor alle percelen in&#13;
dit proces behalve perceel c', derhalve onder&#13;
meer voor dit perceel e, te verrekenen met de&#13;
aankoopkosten van dit perceel.&#13;
14. Ten aanzien van het gebruik van de&#13;
percelen a en b is overigens geen (nadere) af&#13;
spraak in 1986 tussen Wiebing en Breemhaar&#13;
gesteld of gebleken.&#13;
(Wiebing heeft ten aanzien van perceel a&#13;
slechts gesteld in april 1986 met Breemhaar te&#13;
hebben afgesproken ook dit van hem te kopen).&#13;
15. De pachtkamer van het kantongerecht&#13;
heeft uit het bovenstaande met juistheid ge&#13;
concludeerd dat de ingebruikgeving in 1986,&#13;
zoals door Wiebing weergegeven, geen pacht&#13;
overeenkomst tussen G. Breemhaar en Wie&#13;
bing inhoudt.&#13;
Niet gezegd kan immers worden dat G.&#13;
Breemhaar zich verbonden heeft de betrokken&#13;
percelen tegen voldoening van een tegenprestatie&#13;
aan Wiebing in gebruik te verstrekken.&#13;
Niet het in gebruik verstrekken was immers&#13;
het doel der afspraak, en het is niet daartoe dat&#13;
G. Breemhaar zich heeft verbonden in de zin&#13;
van art. 1 Pachtwet.&#13;
Evenmin was een tegenprestatie verschuldigd&#13;
voor dit tijdelijk in gebruik verstrekken,&#13;
nu de bedoelde ƒ 700 immers zou worden&#13;
verrekend met de koopsom.&#13;
16. De tussen partijen besproken wijze&#13;
van. gebruik van de percelen door Wiebing&#13;
(en o juridische kwalificatie daarvan) kan&#13;
hier het midden blijven.&#13;
Slotsom:&#13;
17. Wiebing moet in zijn vordering tot schriftelijke&#13;
vastlegging van pachtovereenkomsten&#13;
met betrekking tot de percelen a, b en c nietontvankelijk&#13;
worden verklaard. In zoverre&#13;
moet het vonnis van 21 november 1989 worden&#13;
vernietigd. Zijn nadere bewijsaanbod in&#13;
hoger beroep moet overigens als te vaag worden&#13;
gepasseerd, mede gezien de inhoud van&#13;
de produkties waarnaar in dit bewijsaanbod&#13;
wordt verwezen.&#13;
De vonnissen waarvan beroep moeten voor&#13;
het overige worden bekrachtigd, en Wiebing&#13;
dient als de in het ongelijk gestelde partij te&#13;
worden veroordeeld in de kosten van het hoger&#13;
beroep.&#13;
Rechtdoende in hoger beroep:&#13;
Vernietigt het vonnis van de pachtkamer van&#13;
het kantongerecht te Assen van 21 november&#13;
1989, waarvan beroep, voor zover daarbij de&#13;
vordering van Wiebing tot schriftelijke vastlegging&#13;
van (een) pachtovereenkomst(en) met&#13;
betrekking tot (gedeelten van) de percelen kadastraal&#13;
bekend gemeente Assen, sectie Q,&#13;
nummers 2533, groot plm. 0.08.00 ha, 2535,&#13;
groot plm. 0.12.00 ha, en 2819 (c.q. 3054),&#13;
groot plm. 0.08.00 ha, is afgewezen,&#13;
en in zoverre opnieuw rechtdoende:&#13;
Verklaart Wiebing niet-ontvankelijk in zijn&#13;
vordering, voor zover deze betrekking heeft&#13;
op genoemde percelen c.q. perceelsgedeelten.&#13;
Bekrachtigt de vonnissen, waarvan beroep,&#13;
voor het overige;&#13;
Veroordeelt Wiebing in de kosten van het&#13;
geding in hoger beroep, welke aan de zijde&#13;
van Lammers c.s. tot heden worden begroot&#13;
op/ 1500.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Bierman en De&#13;
Weichs de Wenne en De Wolf</auteurs><published>1992-09-01 00:00:00</published><modified>1991-06-11 00:00:00</modified><editiondate>1992-09-01</editiondate><htmlpath>https://denhollander.info/artikel/6608</htmlpath></article>
</articles></edition>
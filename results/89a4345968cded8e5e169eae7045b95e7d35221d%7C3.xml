<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2016</searchword><id>13484</id><udhid>UDH:TvAR/13484</udhid><titel>Pacht - Pachtkamer Hof Arnhem-Leeuwarden, 8 maart 2016,  ECLI:NL:GHARL:2016:1845  (TvAR 2016/5850)</titel><searchwords><searchword>TvAR 9/2016</searchword><searchword>TvAR 2016/5850</searchword><searchword>UDH:TvAR/13484</searchword></searchwords><attachments><attachment><name>18473.pdf</name><extention>pdf</extention><url>https://denhollander.info/download/18473/ci</url></attachment></attachments><inleiding/><content>&lt;p&gt;(Snip/Van der Velde)&lt;/p&gt;&#13;
&lt;p&gt;(mrs. W.L. Valk, J.H. Lieber en F.J.P. Lock en de &lt;br /&gt;deskundige leden mr. ing. H.J. Vinke en ir. H.K.C. Roelofsen)&lt;/p&gt;&#13;
&lt;h2&gt;Pachtovereenkomst. Bewijswaardering.&lt;/h2&gt;&#13;
&lt;p&gt;[Burgerlijk Wetboek art. 7:311, Wetboek van Burgerlijke Rechtsvordering, art. 164]&lt;/p&gt;&#13;
&lt;p&gt;&lt;span class="italic"&gt;Grieven richten zich niet tegen bewijsopdracht waardoor er geen ruimte bestaat de (on)juistheid van de bewijslastverdeling te beoordelen.&lt;/span&gt;&lt;/p&gt;&#13;
&lt;p&gt;Met noot G.M.F. Snijders&lt;/p&gt;&#13;
&lt;p&gt;Arrest van de pachtkamer van 8 maart 2016&lt;/p&gt;&#13;
&lt;p&gt;inzake&lt;/p&gt;&#13;
&lt;p&gt;Steven Gerrit Snip,&lt;/p&gt;&#13;
&lt;p&gt;wonende te Opende, gemeente Grootegast,&lt;/p&gt;&#13;
&lt;p&gt;appellant,&lt;/p&gt;&#13;
&lt;p&gt;in eerste aanleg: eiser in conventie, tevens verweerder in reconventie,&lt;/p&gt;&#13;
&lt;p&gt;hierna: Snip,&lt;/p&gt;&#13;
&lt;p&gt;advocaat: mr. G.J. Niezink,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;Ytsen van der Velde,&lt;/p&gt;&#13;
&lt;p&gt;wonende te Opende, gemeente Grootegast,&lt;/p&gt;&#13;
&lt;p&gt;ge&amp;iuml;ntimeerde,&lt;/p&gt;&#13;
&lt;p&gt;in eerste aanleg: gedaagde in conventie, tevens &lt;br /&gt;eiser in reconventie,&lt;/p&gt;&#13;
&lt;p&gt;hierna: Van der Velde,&lt;/p&gt;&#13;
&lt;p&gt;advocaat: mr. N.E. Koelemaij.&lt;/p&gt;&#13;
&lt;h2&gt;1 Het verloop van het geding&lt;/h2&gt;&#13;
&lt;p&gt;1.1 Voor het verloop van het geding tot aan het arrest van 25 november 2014 verwijst het hof naar dat arrest. Het vervolg van de procedure blijkt uit:&lt;/p&gt;&#13;
&lt;ul&gt;&#13;
&lt;li class="streepjes"&gt;het proces-verbaal van comparitie van partijen;&lt;/li&gt;&#13;
&lt;li class="streepjes"&gt;de memorie van grieven;&lt;/li&gt;&#13;
&lt;li class="streepjes"&gt;de memorie van antwoord;&lt;/li&gt;&#13;
&lt;li class="streepjes"&gt;de akte uitlating producties;&lt;/li&gt;&#13;
&lt;li class="streepjes"&gt;de antwoordakte.&lt;/li&gt;&#13;
&lt;/ul&gt;&#13;
&lt;p&gt;1.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest bepaald.&lt;/p&gt;&#13;
&lt;h2&gt;2 De vaststaande feiten&lt;/h2&gt;&#13;
&lt;p&gt;2.1 Tussen partijen staan in hoger beroep als enerzijds gesteld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&lt;/p&gt;&#13;
&lt;p&gt;2.2 Snip exploiteert een rundveehouderij met circa 143 stuks rundvee aan de Westerdwarsreed 2 te Opende.&lt;/p&gt;&#13;
&lt;p&gt;2.3 Van der Velde is eigenaar van diverse gronden, waaronder een perceel grasland gelegen aan de Westerdwarsreed te Opende, kadastraal bekend gemeente Grootegast, sectie G, nummer 1015, groot 1.12.80 ha (hierna: het perceel).&lt;/p&gt;&#13;
&lt;h2&gt;3 De motivering van de beslissing in hoger beroep&lt;/h2&gt;&#13;
&lt;p&gt;3.1 In dit geding heeft Snip vastlegging gevorderd van een pachtovereenkomst tussen Van der Velde als verpachter en Snip als pachter met betrekking tot het perceel. Volgens de stellingen van Snip heeft hij aanvankelijk (vanaf 1988 of 1990) meer gronden van Van der Velde in gebruik gehad, tegen een pachtprijs van f 3.600,&amp;mdash; per jaar, en resteerde uiteindelijk nog het gebruik van het perceel, tegen (contante) betaling op of omstreeks 1 november van enig jaar van &amp;euro; 380,&amp;mdash;.&lt;/p&gt;&#13;
&lt;p&gt;3.2 Van der Velde heeft zich op het standpunt gesteld, kort gezegd, dat hij met betrekking tot het perceel geen overeenkomst met Snip heeft gesloten, maar met J. Hoekstra en dat hij aan deze het gebruik van het perceel om niet heeft gegund, totdat hij dat gebruik begin 2013 heeft opgezegd. Van der Velde veronderstelt dat Hoekstra aan Snip heeft toegestaan om het perceel mede te gebruiken.&lt;/p&gt;&#13;
&lt;p&gt;3.3 De pachtkamer in eerste aanleg heeft in het tussenvonnis van 13 september 2013, kennelijk op basis van wat ter gelegenheid van de voorafgaande comparitie van partijen was verklaard, als vaststaand aangenomen dat Snip in het verleden gronden die aan Van der Velde toebehoren, waaronder het perceel, tegen betaling in gebruik heeft gehad. Niettegenstaande deze omstandigheid heeft de pachtkamer in eerste aanleg bij bedoeld vonnis aan Snip bewijs opgedragen, namelijk het bewijs dat het gebruik van het perceel tegen een vergoeding onafgebroken is gecontinueerd. Vervolgens zijn getuigen gehoord en heeft Snip enkele schriftelijke verklaringen in het geding gebracht. Bij het eindvonnis van 26 september 2014 heeft de pachtkamer geoordeeld dat Snip in het hem opgedragen bewijs niet was geslaagd.&lt;/p&gt;&#13;
&lt;p&gt;3.4 De grieven richten zich uitsluitend tegen het eindvonnis. Snip heeft dus geen grief gericht tegen de bewijsopdracht in het tussenvonnis van 13 september 2013 en evenmin tegen het aan die opdracht ten grondslag liggende oordeel van de pachtkamer in eerste aanleg omtrent de verdeling van de bewijslast. In verband met het grievenstelsel bestaat er voor het hof geen ruimte om de (on)juistheid van bedoelde bewijslastverdeling te beoordelen. Het hof dient er dus vanuit te gaan dat de bewijslast op Snip ligt. Overigens heeft Van der Velde in hoger beroep bij gelegenheid van de comparitie van partijen anders verklaard dan het tussenvonnis van 13 september 2013 inhoudt, namelijk dat hij andere gronden in 1988 aan Snip tegen betaling in gebruik had gegeven. (Als getuige had Van der Velde echter naar aanleiding van productie 5 van de akte in conventie verklaard dat het daarop aangekruiste perceel met nummer 1015 ook deel uitmaakte van de gronden die v&amp;oacute;&amp;oacute;r 1990 bij Snip in gebruik waren.)&lt;/p&gt;&#13;
&lt;p&gt;3.5 Grief I richt zich tegen de overweging van de pachtkamer in eerste aanleg volgens welke de getuige Hoekstra materieel procespartij is en partijgetuige in de zin van het tweede lid van artikel 164 Wetboek van Burgerlijk Rechtsvordering. Deze grief slaagt. Hoekstra is geen partij in de procedure. Dat hij een duidelijk belang heeft bij de uitkomst van de onderhavige procedure, maakt hem niet tot een partijgetuige. Ook de omstandigheid dat Hoekstra sinds 1 januari 2015 maat is van de Maatschap Snip Hoekstra brengt niets anders mee. In dit geding is immers niet die maatschap maar alleen Snip zelf procespartij.&lt;/p&gt;&#13;
&lt;p&gt;3.6 Het slagen van grief I leidt ertoe dat het hof het bewijs opnieuw dient te waarderen. Daarbij zal het hof ook betrekken de grieven II tot en met V, die alle betrekking hebben op de waardering van het bewijs.&lt;/p&gt;&#13;
&lt;p&gt;3.7 Het hof acht het bewezen dat Snip, mogelijk tezamen met Hoekstra, het perceel gedurende langere tijd in gebruik heeft gehad. Dat volgt onder meer uit de verklaring van Van der Werf, een buurman die sinds eind 1992 ter plaatse woonde en vanuit zijn woning op het perceel zicht heeft gehad. Hij veronderstelde aanvankelijk dat Snip eigenaar van het perceel was en zag Snip en Hoekstra werkzaamheden op het perceel uitvoeren. Dat Snip het (mede)gebruik van het perceel had, volgt ook uit de schriftelijke verklaring van B. Luimstra en P. Pama, loonwerkers, die voor Snip op het perceel mest injecteerden. De getuigenverklaringen van Snip en Hoekstra houden eveneens in dat Snip het perceel steeds heeft gebruikt. Van der Velde heeft als getuige verklaard dat hij niet kan zeggen of Snip dan wel Hoekstra gebruiker van het perceel is.&lt;/p&gt;&#13;
&lt;p&gt;3.8 Het hof acht niet bewezen dat het bedoelde gebruik door Snip berustte op een pachtovereenkomst tussen Van der Velde als verpachter en Snip als pachter. Van der Werf, Luimstra en Pama hebben op dat punt niets verklaard. De getuigenverklaring van Snip zelf houdt op zichzelf inderdaad in dat hij het perceel pachtte, maar die verklaring heeft &amp;ndash; in verband met hetgeen onder 3.4 omtrent de bewijslast is overwogen &amp;ndash; op grond van artikel 164 lid 2 Wetboek van Burgerlijke Rechtsvordering slechts beperkte bewijskracht en er is aanvullend bewijs nodig dat zodanig sterk is en zodanige essenti&amp;euml;le punten betreft dat het de partijgetuigenverklaring van Snip voldoende geloofwaardig maakt. Ook los van die regel geldt dat het hof de verklaring van Snip &amp;ndash; die direct belang heeft bij de uitkomst van de procedure &amp;ndash; met behoedzaamheid hanteert. Als zodanig aanvullend bewijs kan niet gelden de verklaring van Hoekstra. Hoekstra werkt iedere dag met Snip samen en ontvangt daarvoor van hem een vergoeding. Uit de stukken met betrekking tot een geweldsincident tussen Hoekstra en Van der Velde op zaterdagavond 18 januari 2014 zoals bij memorie van antwoord overgelegd (onder meer processen-verbaal van aangifte en van het verhoor van getuigen), volgt &amp;ndash; ook wanneer het hof daarbij betrekt de door Snip bij akte uitlating producties daaraan toegevoegde stukken &amp;ndash; dat Hoekstra niet alleen zakelijk maar ook emotioneel zich in sterke mate met de zaak van Snip heeft verbonden. De getuige Van der Heide is de partner van Hoekstra. Ook haar verklaring heeft in verband daarmee slechts een beperkt gewicht. Dat geldt ook voor de schriftelijke verklaring van de (destijds) 12-jarige dochter van Hoekstra en Van der Heide. Het benodigde aanvullende bewijs is dus niet voorhanden.&lt;/p&gt;&#13;
&lt;p&gt;3.9 De zojuist besproken getuigenverklaringen worden bovendien tegengesproken door de verklaringen van Van der Velde en Van der Mei. De getuige Van der Mei, partner van Van der Velde, heeft verklaard dat Van der Velde met Hoekstra een mondelinge gebruiksafspraak heeft gemaakt, dat op het perceel een beheersovereenkomst rust op grond waarvan Van der Velde subsidie ontvangt en dat bij haar weten geen afspraken tussen Van der Velde en Hoekstra zijn gemaakt over een gebruiksvergoeding. Zij heeft stellig verklaard dat tijdens de avonden waarop Hoekstra en Van der Heide Van der Velde en Van der Mei bezochten, geen betalingen hebben plaatsgevonden voor het gebruik van het land. Van der Velde heeft ook zelf als getuige verklaard dat hij een gebruiksafspraak met Hoekstra had. Volgens hem onderhield hij destijds met Hoekstra vriendschappelijke contacten en was dat de reden dat hij geen vergoeding vroeg; voor hem was wezenlijk dat hij over het perceel zou kunnen beschikken wanneer daarvoor noodzaak zou bestaan. Ook voor deze verklaringen geldt dat rekening behoort te worden gehouden met het belang van de getuigen bij een uitkomst van de procedure in hun voordeel, maar bedoelde verklaringen spreken intussen de verklaringen van Snip, Hoekstra, Van der Heide en de dochter van Hoekstra en Van der Heide wel tegen, zonder dat er objectieve aanwijzingen bestaan dat de verklaringen van Van der Velde en Van der Mei niet juist (kunnen) zijn.&lt;/p&gt;&#13;
&lt;p&gt;3.10 Uit het voorgaande volgt dat, niettegenstaande het slagen van grief I, de grieven niet tot een andere bewijsbeslissing kunnen leiden, omdat ook het hof het bijgebrachte bewijs aldus waardeert dat Snip niet is geslaagd in het hem opgedragen bewijs. Het staat niet vast dat het gebruik door Snip (al dan niet naast gebruik door Hoekstra) nog steeds berustte op een overeenkomst tussen Van der Velde en Snip en evenmin staat vast dat Van der Velde voor dat gebruik een tegenprestatie had bedongen.&lt;/p&gt;&#13;
&lt;p&gt;3.11 Snip heeft nog aangeboden de dochter van Hoekstra en Van der Heide ook als getuige te horen, maar zonder aan te geven wat zij meer of anders kan verklaren dan haar schriftelijke getuigenverklaring reeds inhoudt. In verband daarmee passeert het hof deze bewijsaanbieding als onvoldoende gespecificeerd. In dit verband verwijst het hof naar de arresten van de Hoge Raad van 9 juli 2004, ECLI:NL:HR:2004:AO7817 en 15 januari 2016, ECLI:NL:HR:2016:49.&lt;/p&gt;&#13;
&lt;p&gt;3.12 Door Snip is ook aangeboden om zijn buren Dijk, Frankes en Nutmer als getuigen te doen voorbrengen, maar dat aanbod (slot van de toelichting op grief III) heeft alleen betrekking op wat het hof reeds bewezen acht, namelijk dat Snip het (mede)gebruik van het perceel heeft gehad.&lt;/p&gt;&#13;
&lt;p&gt;3.13 De grieven VI en VII bouwen voort op de overige grieven en delen in het lot van die grieven.&lt;/p&gt;&#13;
&lt;p&gt;3.14 De slotsom is dat het hoger beroep van Snip geen doel treft. Het hof dient het bestreden vonnis te bekrachtigen, naar volgt uit het voorgaande met verbetering en aanvulling van de gronden.&lt;/p&gt;&#13;
&lt;p&gt;3.15 Het hof zal Snip veroordelen in de kosten van het hoger beroep. De aan de zijde van Van der Velde gevallen kosten zal het hof begroten op &lt;br /&gt;&amp;euro; 308,&amp;mdash; voor griffierecht en &amp;euro; 2.235,&amp;mdash; voor salaris overeenkomstig het liquidatietarief (twee&amp;euml;nhalf punt tarief II &amp;agrave; &amp;euro; 894,&amp;mdash; per punt, namelijk &amp;eacute;&amp;eacute;n punt voor de comparitie, &amp;eacute;&amp;eacute;n punt voor de memorie van antwoord en een half punt voor de antwoordakte). Als niet weersproken zal het hof ook de gevorderde wettelijke rente over de proceskosten en de nakosten toewijzen zoals hierna vermeld.&lt;/p&gt;&#13;
&lt;h2&gt;4 De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;bekrachtigt het vonnis van de pachtkamer van de rechtbank Noord-Nederland, locatie Groningen, van 26 september 2014;&lt;/p&gt;&#13;
&lt;p&gt;veroordeelt Snip in de kosten van het hoger beroep en begroot de tot op de uitspraak van dit arrest aan de zijde van Van der Velde gevallen kosten op &amp;euro; 308,&amp;mdash; voor griffierecht en &amp;euro; 1.341,&amp;mdash; voor salaris overeenkomstig het liquidatietarief te voldoen binnen veertien dagen na dagtekening van dit arrest, en &amp;ndash; voor het geval voldoening binnen bedoelde termijn niet plaatsvindt &amp;ndash; te vermeerderen met de wettelijke rente te rekenen vanaf bedoelde termijn voor voldoening;&lt;/p&gt;&#13;
&lt;p&gt;veroordeelt Snip in de nakosten, begroot op &amp;euro; 131, met bepaling dat dit bedrag zal worden verhoogd met &amp;euro; 68,&amp;mdash; in geval Snip niet binnen veertien dagen na aanschrijving aan deze uitspraak heeft voldaan &amp;eacute;n betekening heeft plaatsgevonden, een en ander vermeerderd met de wettelijke rente te rekenen vanaf veertien dagen na aanschrijving &amp;eacute;n betekening;&lt;/p&gt;&#13;
&lt;p&gt;verklaart dit arrest wat betreft voormelde veroordelingen uitvoerbaar bij voorraad.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;De door appellant opgeworpen grieven bepalen het speelveld waarbinnen het hoger beroep plaatsvindt. Soms levert dit een beperking op waardoor de rechter de handen gebonden voelt; hij wordt dan door de grieven belemmerd in zijn mogelijkheden om een zaak goed te beoordelen. In dit geval deed zich dat voor.&lt;/p&gt;&#13;
&lt;p&gt;Rundveehouder Snip had de schriftelijke vastlegging gevorderd van een pachtovereenkomst tussen hem als pachter en Van der Velde als verpachter. De pachtovereenkomst zou betrekking hebben op een perceel grasland, iets meer dan een hectare groot.&lt;/p&gt;&#13;
&lt;p&gt;De pachtkamer Groningen had in een tussenvonnis van 13 september 2013 als vaststaand aangenomen dat Snip (onder meer) dat perceel in het verleden inderdaad tegen betaling in gebruik had gehad. Het Pachthof overweegt in dit verband: &amp;ldquo;Niettegenstaande deze omstandigheid heeft de pachtkamer in eerste aanleg bij bedoeld vonnis aan &lt;span class="italic"&gt;Snip&lt;/span&gt; bewijs opgedragen, namelijk het bewijs dat het gebruik van het perceel tegen vergoeding onafgebroken is gecontinueerd&amp;rdquo; (zie r.o. 3.3). Uit de overweging blijkt enige verbazing.&lt;/p&gt;&#13;
&lt;p&gt;Deze verbazing ligt voor de hand. Als in het kader van een vordering tot schriftelijke vastlegging is vastgesteld dat een rundveehouder tegen betaling een stuk grasland in gebruik heeft gehad van de eigenaar van dat perceel, dan valt er voor die rundveehouder niet veel meer te bewijzen. De conclusie moet dan immers zijn dat de vordering voor toewijzing gereed ligt; de rechtsverhouding tussen partijen vertoont alle kenmerken van art. 7:311 BW, zodat inderdaad van een pachtovereenkomst sprake is.&lt;/p&gt;&#13;
&lt;p&gt;Kennelijk was desondanks in deze zaak nog wel enige discussie mogelijk, doordat Van der Velde had opgeworpen dat geen sprake was geweest van een onafgebroken gebruik. Daarmee stelde hij zich in feite op het standpunt dat, indien al een pachtovereenkomst met Snip tot stand was gekomen, dit in elk geval geen reguliere overeenkomst was, maar dat &amp;ndash; met tussenpozen &amp;ndash; sprake was geweest van meerdere pachtovereenkomsten na elkaar, mogelijkerwijs met een kortere dan de wettelijke duur. Zeker indien het laatste zou worden vastgelegd, waren de gevolgen daarvan voor hem te overzien. Het lag niet zonder meer voor de hand om &lt;span class="italic"&gt;Snip&lt;/span&gt; met het bewijs van de &lt;span class="italic"&gt;onjuistheid &lt;/span&gt;van het standpunt te belasten.&lt;/p&gt;&#13;
&lt;p&gt;De verbazing gaat nog verder. Rechtsoverweging 3.4 opent met de tekst: &amp;ldquo;De grieven richten zich uitsluitend tegen het eindvonnis. Snip heeft dus geen grief gericht tegen de bewijsopdracht in het tussenvonnis van 13 september 2013 en evenmin tegen het aan die opdracht ten grondslag liggende oordeel van de pachtkamer in eerste aanleg omtrent de verdeling van de bewijslast&amp;rdquo;. Ziedaar de gebonden handen van de rechter. Doordat Snip de hem gegeven bewijsopdracht niet had aangevochten, moest deze bij de behandeling in hoger beroep als uitgangspunt worden genomen. In eerste aanleg heeft Snip, teneinde aan de hem gegeven bewijsopdracht te voldoen, enkele getuigen laten horen, waaronder zichzelf als partijgetuige. Het Pachthof heeft zich er toe moeten beperken het aldus geleverde bewijs opnieuw te waarderen.&lt;/p&gt;&#13;
&lt;p&gt;En daarbij is Snip gestruikeld over het bepaalde in art. 164 lid 2 Rv: &amp;ldquo;Indien een partij als getuige is gehoord, kan haar verklaring omtrent door haar te bewijzen feiten geen bewijs in haar voordeel opleveren, tenzij de verklaring strekt ter aanvulling van onvolledig bewijs&amp;rdquo;. Nadat in r.o. 3.7 bewezen werd geacht dat Snip het perceel had gebruikt, heeft het hof in r.o. 3.8 overwogen dat niet is bewezen dat dit gebruik op een pachtovereenkomst met Van der Velde berustte. Snip zelf had weliswaar anders verklaard, maar zijn verklaring heeft, aldus het hof, op grond van art. 164 lid 2 Rv &amp;ldquo;slechts beperkte bewijskracht en er is aanvullend bewijs nodig dat zodanig sterk is en zodanige essenti&amp;euml;le punten betreft dat het de getuigenverklaring van Snip voldoende geloofwaardig maakt&amp;rdquo;. Het vereiste aanvullende bewijs ontbrak. Ook andere getuigen hadden voor Snip gunstige verklaringen afgelegd, maar hieraan kon volgens het hof om uiteenlopende redenen weinig gewicht worden toegekend.&lt;/p&gt;&#13;
&lt;p&gt;Indien Snip de hem gegeven bewijsopdracht in hoger beroep wel ter discussie had gesteld, en het hof hierop had beslist dat &lt;span class="italic"&gt;Van der Velde&lt;/span&gt; het bewijs diende te leveren van de &lt;span class="italic"&gt;juistheid&lt;/span&gt; van zijn standpunt, was de zaak mogelijk anders afgelopen. In contra-enqu&amp;ecirc;te had Snip zich opnieuw als getuige kunnen laten horen. Zijn verklaring had dan echter geen betrekking gehad op door hem te bewijzen feiten in de zin van art. 164 lid 2 Rv, aangezien h&amp;egrave;m geen bewijs was opgedragen. Dit had ertoe kunnen leiden dat aan zijn verklaring meer waarde was gehecht.&lt;/p&gt;&#13;
&lt;p&gt;G.M.F. Snijders&lt;/p&gt;</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>2016-09-27 13:04:45</published><modified>2016-09-27 13:04:45</modified><editiondate>2016-09-27</editiondate><htmlpath>https://denhollander.info/artikel/13484</htmlpath></article>
</articles></edition>
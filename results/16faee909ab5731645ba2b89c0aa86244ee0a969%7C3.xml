<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1996</searchword><id>5820</id><udhid>UDH:TvAR/5820</udhid><titel>Tuinder getackeld</titel><searchwords><searchword>TvAR 3/1996</searchword><searchword>UDH:TvAR/5820</searchword></searchwords><attachments><attachment><name>1996_nr 3_Artikel_Lousberg.pdf</name><extention>pdf</extention><url>https://denhollander.info/download/5751/ci</url></attachment></attachments><inleiding>1. INLEIDING&#13;
Als het om milieubeleid gaat, zijn de agrarische sector en de landelijke overheid niet el-kaars grootste vrienden. Toch zijn ze door geldstromen en verwezenlijking van beleids-doelstellingen op elkaar aangewezen. Voor de realisering van haar beleidsdoelen zet de overheid onder meer het instrument van wetgeving in. De agrarische sector zal een crea-tieve interpretatie van opgelegde normen echter niet achterwege laten wanneer dat de agrarische bedrijfsvoering ten goede kan komen, al gaat dat wellicht ten koste van gestel-de beleidsdoelen. Regelgeving is vaak zodanig geformuleerd, dat een dergelijke interpre-tatie ook mogelijk is*. Zo geeft de ontwerp-AMvB Bedekte teelt (Staatscourant van 23 december 1993, nr. 247, blz. 32 e.v.) voorschriften ten aanzien van bedrijfswoningen in de glastuinbouw.' Een weinig eenduidige begripshantering door de Kroon sluit een crea-tieve en extensieve interpretatie van in het ontwerp-besluit opgenomen voorschriften niet uit. Een tuinder in Zuid-Holland kon zich daar helemaal in vinden.2 De tuinder bedacht een manier om te voorkomen dat hij aan de strenge milieu-eisen van het ontwerp-besluit zou moeten voldoen, waarover straks meer. Hij kwam tot zijn idee, omdat de betreffende gemeente het ontwerp-besluit kennelijk reeds wilde toepassen of de praktijk al op het ont-werp-besluit wenste af te stemmen.&#13;
Het is de vraag of het raadzaam is dat het bevoegd gezag anticipeert op dergelijke re-gelgeving - het gaat immers om een ontwerp-besluit dat nog kan worden aangepast.3 Maar, als het ontwerp-besluit in haar huidige vorm zonodig reeds moet worden toegepast, kan doorkruising van het doel van deze AMvB dan misschien worden voorkomen door in deze casus leentjebuur te spelen met het inrichtingsbegrip uit de Wet milieubeheer? De si-tuatie is als volgt.</inleiding><content>2. CASUSBESCHRIJVING&#13;
De ontwerp-AMvB bepaalt dat de afstand van bedrijfswoningen in de glastuinbouw tot de dichtstbijzijnde woning die niet tot een dergelijk bedrijf behoort, een criterium is voor de mate waarin een glastuinbouwbedrijf vergunningplichtig is; indien niet-bedrijfswoningen zich binnen bepaalde afstand van het glastuinbouwbedrijf bevinden, is het bedrijf vergun-ningplichtig. Een tuinder probeerde deze regeling (lees: vergunningplicht) te omzeilen. Een woning bevond zich op dusdanige afstand van zijn bedrijf dat hij ingevolge de ont-werp-AMvB een Wm-vergunning zou moeten aanvragen. De tuinder trachtte de vergun-ningplicht te ontlopen door zijn buurman, die enkel in zijn huis woont en niet werkt of de woning ten dienste stelt van enige bedrijfsmatige activiteit, voor f 100 mede-firmant te maken in zijn bedrijf en de woning van de buurman tot bedrijfswoning te verklaren. Afge-zien van de omstandigheid dat de tuinder door het 'inlijven' van een woning bij zijn be-drijf niet voorkomt dat er dan toch weer opnieuw een situatie ontstaat waarin het glastuinbouwbedrijf op bepaalde afstand van - de nog resterende - woningen moet zijn gelegen om de vergunningplicht te ontwijken, is het echter de vraag of de Wm-vergun-ningplicht zo gemakkelijk kan worden ontdoken.&#13;
Het is zeker niet vanzelfsprekend dat de tuinder de vergunningplicht kan ontlopen door zijn buurman mede-firmant te maken; indien het tuinbouwbedrijf is gelegen binnen een bepaalde minimum-afstand tot een woning van derden die behoort tot het bedrijf, valt het bedrijf evenmin onder de werking van de AMvB en is het derhalve vergunningplichtig. Bovendien is niet het door een naburige bewoner verworven firmantschap van een 'tuin-bouwonderneming bedekte teelt' bepalend voor de status van het begrip bedrijfswoning, maar de bestemming van de betreffende woning. Die bestemming moet dan zijn: agrari-sche bedrijfswoning,4 Betwijfeld kan worden of enkel het (voor een gering bedrag) deel-nemen in een firma toonaangevend is voor de bestemming van een woning tot agrarische bedrijfswoning.5 Voor zover de AMvB onduidelijkheid schept over het begrip 'be-drijfswoningen', verdient het wellicht aanbeveling dit begrip te koppelen aan het inrich-tingsbegrip uit de Wet milieubeheer (Wm).6 Het ontwikkelen van jurisprudentiële criteria is een meer concrete methode om invulling te geven aan het begrip bedrijfswoningen. Daarom zal eerst worden ingegaan op jurisprudentie inzake het begrip bedrijfswoning (§3), waarna vervolgens de enigszins theoretische exercitie van de koppeling aan het in-richtingsbegrip uit de Wm aan de orde zal komen (§4). 3. BEDRIJFSWONING EN JURISPRUDENTIE&#13;
De Afdeling Rechtspraak heeft begin jaren tachtig bepaald dat de bewoning van een be-drijfswoning slechts is geoorloofd indien de bewoning verband houdt met de vestiging ter plaatse van een reëel agrarisch bedrijf.7 Hieruit volgt dat ook als een agrarisch bedrijf reeds ter plaatse is gevestigd, een woning slechts als bedrijfswoning kan worden bewoond indien die bewoning verband houdt met een reëel agrarisch bedrijf. Van een (reële) be-drijfsmatige agrarische bebouwing is sprake indien een gebouw of inrichting rechtstreeks, duurzaam en uitsluitend ten dienste staat van de landbouw en/of veeteelt.8 Het lijkt niet onredelijk te veronderstellen dat dit naar analogie eveneens geldt ten aanzien van tuin-bouwbedrijven. Het antwoord op de vraag wanneer er een verband bestaat tussen een be-paalde woning en een agrarisch bedrijf, is daarmee nog niet gegeven.&#13;
Een aanwijzing voor de aanwezigheid van een dergelijk verband kan worden gevormd door het feit dat 'het agrarisch gebeuren ter plaatse zoveel tijd en aandacht opeist, dat op grond daarvan een redelijk belang bestaat om op het bedrijfsperceel te wonen.'9 Daarbij moet worden bedacht dat het niet zo is dat het bewonen van een 'bedrijfswoning' slechts kan worden toegestaan indien de bedrijfsvoering een voortdurende aanwezigheid van de betrokken bewoner op het bedrijf vergt.10 Er moet immers een redelijk belang tot bewo-ning van het bedrijfsperceel in het spel zijn; geen absoluut belang.&#13;
De gemeente Westellingerwerf heeft eens verdedigd dat een minimum-voorwaarde voor de aanwezigheid van een redelijk belang is dat de gebouwen en inrichtingen blijkens hun aard en inrichting duurzaam en rechtstreeks ten dienste staan van een agrarisch be-drijf. Daarbij zou de (hoge)leeftijd van de bedrijfsvoerder, de afwezigheid van een opvol-ger, het ontbreken van een reëel inkomen uit het bedrijf en de relatief geringe omvang van de bedrijfslanderijen een rol spelen. De Afdeling Rechtspraak heeft niet ontkend dat laatstgenoemde aspecten een rol kunnen spelen, maar was wel van oordeel dat een ge-bouw eerst duurzaam ten dienste staat van een agrarisch bedrijf indien de bedoelde ge-bouwen voor wat betreft hun aard en constructie daarvoor blijvend geschikt zijn. Met betrekking tot de continuïteit van het bedrijf heeft dit weinig te maken. Voorts meende de Afdeling dat van een bedrijfswoning sprake is in geval een dergelijke woning gezien zijn aard onderdeel uitmaakt van agrarische activiteiten met een bedrijfsmatig karakter. Voor de beantwoording van de vraag of sprake is van zodanige activiteiten dient naar het oor-deel van de Afdeling het geheel van de zich ter zake voordoende feiten en omstandighe-den in aanmerking te worden genomen.11&#13;
Uit ruimtelijke-ordeningsjurisprudentie blijkt voorts dat een tweede agrarische be-drijfswoning slechts is toegestaan in gevallen waarin dit uit het oogpunt van een doelma-tige agrarische bedrijfsvoering noodzakelijk is.12 Hiermee wordt aangegeven dat een bedrijfswoning functioneel dient te zijn ten aanzien van de bedrijfsvoering in zijn geheel. Niet valt in te zien waarom dit enkel zou gelden voor tweede bedrijfswoningen. Uit het bovenstaande blijkt dat een agrarische bedrijfswoning een duidelijke en recht-streekse bijdrage moet leveren aan agrarische activiteiten ten behoeve van de agrarische bedrijfsvoering. In de hiervoor beschreven casus kan deze functie van de door de tuinder ingelijfde woning sterk worden betwijfeld, gezien de intentie van de tuinder. De overeen-komst die tuinder en bewoner hebben gesloten doet hieraan niet af. Overigens kan een pu-bliekrechtelijke regeling (i.e. het (toekomstige) Besluit) niet terzijde worden geschoven door een privaatrechtelijke rechtshandeling als het sluiten van een overeenkomst. Wel kan bij de toepassing van de publiekrechtelijke regeling rekening worden gehouden met de feitelijke toestand welke voortvloeit uit een burgerrechtelijke overeenkomst. Uit Kroonju-risprudentie blijkt dat dit echter niet altijd het geval is ten aanzien van een samenwer-kingsovereenkomst tussen bijvoorbeeld een vergunninghouder/agrarisch bedrijfsvoerder en de bewoner van de ten opzichte van het agrarische bedrijf meest nabijgelegen wo-&#13;
ning13&#13;
'dat de appellante in beroep aanvoert, dat in verband met de korte afstand van haar gebouw (kalvermesterij, ML) tot de in het bestreden besluit genoemde woning (de bedoelde woning is de enige woning, welke in de directe omgeving van het gebouw staat, behoudens een bedrijfswoning op haar terrein) met de eigenares/bewoonster van deze woning overleg is gepleegd; dat dit overleg heeft geleid tot een overeenstemming, welke is gesloten in de vorm van een akte van 10 sept. 1977, welke zij overlegt; dat in deze akte in het bijzonder ten opzichte van de aanvraag om een hinderwetvergunning wordt overwogen, dat de mogelijke bezwaren, die bij een aanvraag met betrekking tot deze woning zouden rijzen, door de overeenstemming worden ondervangen; dat derhalve de bewoonster van dat pand te kennen geeft geen bezwaar te hebben tegen de vergunning krachtens de Hinderwet, indien aan de in genoemde akte gestelde voorwaarden wordt voldaan, aan welke voorwaarden zij ook bereid en in staat is te voldoen en thans feitelijk ook voldoet; dat de woning niet voor permanente bewoning wordt gebruikt, doch een tweede woning is; dat de bewoonster daar slechts zelden verblijft; dat het des te verwonderlijker is, dat B. en W. menen, dat het niet mogelijk is voorwaarden te stellen, die kunnen tegemoet komen aan de te verwachten stankhinder van ernstige aard;'&#13;
Naar het oordeel van de Kroon behoeft voor de beoordeling van de mate van hinder met de overeenkomst geen rekening te worden gehouden als de betreffende woning gezien de feitelijke onderlinge verhouding, het gegeven dat het een woning betreft waar de bewoner zelden verblijft (vakantiehuisjes) en het ontbreken van een economisch inhoudelijke over-eenkomst niet binnen de sfeer van de inrichting valt: Vervolgens overweegt de Kroon:&#13;
'dat dit medebrengt, dat, waar tevens vaststaat dat in de nabijheid van de desbetreffende meest nabij de inrichting gelegen woning hinder van ernstige aard wordt ondervonden, hetgeen omtrent de samenwerkingsovereenkomst is aangevoerd geen andere beslissing vermag te rechtvaardigen' (dan het weigeren van de vergunning, ML).&#13;
Zelfs wanneer uit een civielrechtelijke overeenkomst blijkt dat de (zelden aanwezige) be-woner van een niet-bedrijfswoning ernstige hinder vanuit een nabijgelegen bedrijf aanvaart, kan het bevoegd gezag dus een milieuvergunning eisen, of de vergunning weigeren in combinatie met handhavend optreden bij voortzetting van onvergunde activiteiten; het doel van de milieuvergunning mag niet door het doelobject zelf onderuit worden gehaald.&#13;
De opvatting van de Kroon lijkt ingegeven door de wens om narigheid te voorkomen. De volgende casuspositie was, als in dit geval de overeenkomst had geleid tot vergun-ningverlening, namelijk niet ondenkbaar geweest:&#13;
Na vergunningverlening verkoopt de bewoonster in kwestie haar tweede woning. In de overeenkomst met de agrarische bedrijfsvoerder was geen kettingbeding of een andere clausule ter verzekering van uit de overeenkomst voortvloeiende rechten opgenomen. De nieuwe eigenaar blijkt niet gediend van een kalvermesterij vlak bij zijn nieuwe huis. On-dertussen is de betreffende agrarische inrichting wel vergund, en is de vergunning zeer waarschijnlijk onherroepelijk geworden.&#13;
Het getuigt niet van behoorlijk bestuur als op deze wijze aan toekomstige kopers rechtsbescherming wordt ontnomen.14 Een soortgelijke situatie kan zich voordoen als een (agrarische) bedrijfsvoerder op grond van een civielrechtelijke overeenkomst onder de al-gemene regels van de ontwerp-AMvB valt.&#13;
In de bovengenoemde zaak waar een samenwerkingsovereenkomst een rol speelde, is het daarom aannemelijk dat het bevoegd gezag met de belangen van eventuele toekomsti-ge bewoners in het achterhoofd de aangevraagde Hinderwetvergunning heeft geweigerd.&#13;
Een belangrijk verschil met de tuinder-casus is echter dat door het honoreren van de samenwerkingsovereenkomst een ongereguleerde situatie zou ontstaan, terwijl in de tuin-der-casus bij het ontberen van de vergunningplicht toch in ieder geval de algemene regels van de AMvB gelden. Waarom zou het doel van het verlenen van een milieuvergunning dan niet door het doelobject zelf onderuit gehaald mogen worden?&#13;
Vanuit de tuinder bezien is daar niets op tegen. Deze zal een vergunning dienen aan te vragen als rechtsopvolgers van de huidige bewoner-firmant het firmantschap niet voort-zetten. De nieuwe bewoners worden hierdoor niet in hun belangen geschaad, en de tuin-der zal het als een over zichzelf afgeroepen bedrijfsrisico moeten aanvaarden dat hij alsnog tegen betaling van leges een vergunning dient aan te vragen.&#13;
De tuinder legt zichzelf hiermee wel vast. Zolang hij zijn agrarische inrichting exploi-teert, blijft de vergunning erop rusten. Voor die vergunning heeft hij leges betaald en zal hij voorzieningen hebben getroffen om aan de vergunning te voldoen. De tuinder die een-maal een vergunning heeft, zal er in de toekomst derhalve weinig baat bij hebben wanneer een nieuwe firmant zich aandient.15&#13;
Concluderend is, volgens de jurisprudentie, voor invulling van het begrip bedrijfswo-ning bepalend of een woning zodanige economische en (daardoor meestal) functionele bindingen heeft met belendende agrarische bedrijfsvoering, dat de woning kan worden beschouwd als onderdeel uitmakend van de ter plaatse verrichte agrarische activiteiten in het kader van een agrarische bedrijfsvoering. In de beschreven casus doet deze situatie zich niet voor. Desondanks kan de vraag worden gesteld waarom dit vanuit het oogpunt van milieuhinder eraan in de weg zou moeten staan om de tuinder via een juridische kunstgreep onder de werking van de AMvB te laten vallen.&#13;
4. BEDRIJFSWONING EN INRICHTINGSBEGRIP&#13;
Stel dat het bedrijf op grond van de AMvB vergunningplichtig zou zijn ingevolge de Wm, omdat de AMvB niet van toepassing is. Als de 'slimme' tuinder gelijk heeft (de woning van de buurman is een bedrijfswoning van het glastuinbouwbedrijf), dan zou op grond van artikel 1.1, vierde lid, Wm, het huis van de buurman onder de Wm-vergunningplicht vallen indien dit huis als een installatie kan worden beschouwd die binnen één onderne-ming technische, organisatorische of functionele bindingen heeft met het tuindersbedrij f en in de onmiddellijke nabijheid van dit bedrijf is gelegen. Aangezien de tuinder via een juridische constructie de buurman mede-firmant heeft gemaakt, en de buurman feitelijk zonder enige binding met het tuindersbedrij f zijn huis enkel bewoont, bestaan geen van de hierboven genoemde bindingen. Bovendien wordt onder 'onderneming' niet de aanwezig-heid van een bepaalde rechtsvorm (NV, BV etc.) verstaan, maar een organisatievorm van bepaalde activiteiten waardoor het geheel zich naar buiten toe als zelfstandige eenheid presenteert; niet juridisch, maar feitelijk moeten de werkzaamheden in de woning van de buurman en het glastuinbouwbedrijf dan samenhangen.16 De woning van de hier opge-voerde buurman maakt echter geen deel uit van zo'n eenheid. De woning kan tevens niet worden gezien als een aparte inrichting, omdat niet wordt voldaan aan de inrichtingsdefi-nitie van artikel 1.1, eerste lid, Wm; er is geen sprake van een door de buurman be-drijfsmatig (of een in omvang bedrijfsmatig) ondernomen bedrijvigheid: hij bewoont immers enkel zijn huis.&#13;
De conclusie moet daarom zijn dat als het glastuinbouwbedrijf Wm-vergunningplichtig is, de woning van de buurman dit niet zou zijn, omdat deze woning niet onder het inrich-tingsbegrip van de Wm valt. De woning staat 'los' van het bedrijf en zal derhalve onder de reikwijdte van de ontwerp-AMvB behoren te gelden als dichtstbijzijnde niet-be-drijfswoning in de zin van de ontwerp-AMvB. Gezien de dan geldende strengere norm-stelling is dit voor toekomstige bewoners vanuit hinder-oogpunt een belangrijk gegeven. Desondanks kan, op grond van jurisprudentie, een woning toch als bedrijfswoning wor-den aangemerkt, wanneer op het perceel met de betreffende woning een agrarische be-stemming ligt en de beoogde bebouwing bruikbaar is voor een gebruik overeenkomstig de bestemming.17 Hier lijkt een schoen te wringen; uit de Wm volgt dat de woning niet tot de inrichting behoort (geen bedrijfswoning), terwijl uit jurisprudentie blijkt dat het dan (be-stemmingsplan-technisch) wel degelijk om een bedrijfswoning kan gaan.18 Een verklaring hiervoor is dat afgifte van een bouwvergunning is gebaseerd op andere toetsingscriteria dan de verlening van een milieuvergunning. Daarom is bijvoorbeeld ook de coördinatiere-geling van artikel 52 Woningwet (zie ook artikel 8.5 Wm) in het leven geroepen; afgifte van een bouwvergunning voor een bedrijfswoning betekent nog niet dat voor een inrich-ting met bedrijfswoning een milieuvergunning kan worden verleend.&#13;
Afsluitend zij opgemerkt dat in de artikelsgewijze toelichting op artikel 1, eerste lid, onderdeel a van het Besluit wordt opgemerkt:&#13;
'Voorts moet worden vastgesteld welk deel van het bedrijf als de inrichting in de zin van de Wet milieubeheer moet worden beschouwd. Het gaat hierbij om dat deel van het bedrijf waar zich de bedrijfsgebouwen bevinden; de ketelinstallatie; de kassen (...); het waterbassin (...). Het open land waar bijvoorbeeld vollegrondsgroenten worden geteeld, de eigen woning, de bijbehorende sier- of moestuin e.d. behoren niet tot het vergunning-plichtig deel van de inrichting; de AMvB is op deze zaken dan ook niet van toepassing. Op grond van deze criteria kan de begrenzing van de inrichting worden vastgesteld.'&#13;
Tot de inrichting behoort dus enkel het productiebedrijf, de tuinderij of kwekerij. Het lijkt welhaast onontkoombaar dat de eigen woning van een derde die niet als bedrijfswo-ning van de tuinder kan worden aangemerkt, gezien de artikelsgewijze toelichting uit de Nota van Toelichting op het Besluit niet tot de inrichting 'tuinbouwbedrijf met bedekte teelt' kan behoren. De firmant-constructie laat zodoende onverlet dat de tuinder in kwes-tie een Wm-vergunning moet aanvragen.&#13;
5. TOT SLOT&#13;
Uit het voorgaande kan worden afgeleid, dat een onderscheid moet worden gemaakt tus-sen:&#13;
(1) een bedrijfswoning als ruimtelijk-ordeningsbegrip; het gaat dan om de vraag of be- paalde woningen in een ruimtelijk plan zijn bestemd tot bedrijfswoning, zodat voor die bestemming een bouwvergunning kan worden afgegeven,&#13;
(2) een bedrijfswoning als milieurechtelijk begrip; is de bedrijfswoning onderdeel van de inrichting (tuinbouwbedrijf bedekte teelt) of niet?19&#13;
In artikel 1, eerste lid, onder d van het Besluit wordt 'woning' gedefinieerd als een ge-bouw, of deel van een gebouw, dat voor bewoning gebruikt wordt of daartoe is bestemd. De Nota van Toelichting bij het Besluit geeft bij de toelichting op het inrichtingsbegrip aan dat bijvoorbeeld een eigen woning niet tot de inrichting behoort. Een bedrijfswoning wel?&#13;
Om begripsverwarring te voorkomen, zou de wetgever ten aanzien van bedrijfswonin-gen moeten aangeven dat de bestemming 'bedrijfswoning' niet relevant is voor de vraag of een bedrijfswoning tot de inrichting van een tuinbouwbedrijf bedekte teelt behoort en onder het Besluit valt, dan wel vergunningplichtig is. De tuinder uit bovenstaande casus zou dan hebben begrepen dat de bestemming of het mogelijke gebruik van een woning als bedrijfswoning niet uitsluit dat hij vergunningplichtig is op grond van de Wet milieube-heer.&#13;
Gezien het voorgaande kan het ten aanzien van de eenduidigheid van het begrip be-drijfswoningen geen kwaad even de Aanwijzingen voor de regelgeving (Staatscourant 1992, nr. 230) in herinnering te roepen; Aanw. 10, eerste lid: Gestreefd wordt naar duide-lijkheid en eenvoud van regelingen en naar een bestendig karakter daarvan, en Aanw. 11, eerste lid: Tot het treffen van een regeling wordt niet besloten dan nadat is nagegaan of in voldoende mate handhaving te realiseren valt. Om problemen als in de voorgaande casus te voorkomen zou de (materiële) wetgever de AMvB wellicht nog eens goed op potentiële handhavingsknelpunten moeten screenen!&#13;
Tot slot kan de vraag worden opgeworpen of de tuinder zich uiteindelijk niet nogal wat onzekerheden op zijn hals haalt met de buurman/firmant-constructie, ervan uitgaande dat deze constructie geoorloofd is. Wat immers te doen als de buurman/firmant zijn huis ver-koopt zonder de voorwaarde dat de nieuwe eigenaar mede-firmant in het tuinbouwbedrijf zal worden?20 De tuinder zal dan, het zij hier herhaald, met de nodige financiële conse-quenties, alsnog een Wm-vergunning moeten aanvragen.21</content><legacyfootnotes>1. Besluit tuinbouwbedrijven met bedekte teelt milieubeheer, Staatscourant van 23 december, nr. 247, blz. 32 e.v.&#13;
2. Zie: Tuinder haalt ontwerp-AMvB onderuit, Handhaving 1995-3, blz. 7.&#13;
3. De Afdeling Bestuursrechtspraak heeft in haar uitspraak van 18 mei 1995, Jurisprudentiekatern Milieu &amp; Recht 1995/11, nr. 69K, bepaald dat met de inhoud van het nog niet inwerking getreden Besluit tuinbouw bedrijven milieubeheer geen rekening kan worden gehouden.&#13;
4. Een bedrijfswoning hoeft overigens feitelijk geen bedrijfswoning te zijn. Bij KB van 13 december 1971, Stb. 770, heeft de Kroon bepaald dat een bouwvergunning voor een bedrijfswoning kan worden verleend, ook als de te bouwen woning alle kenmerken zou hebben van een burgerwoning, welke naar haar aard niet bestemd is voor de uitoefening van enig agrarisch bedrijf. Zie ook ARRvS, 3 januari 1983, AB 1983, nr. 261. Zowel de Kroon als de Afd. gaan uit van de zienswijze, dat doorslaggevend is of de beoogde bebouwing bruikbaar is voor een gebruik overeenkomstig de bestemming. Wat de bouwer er later mee wil gaan doen, is niet relevant. In het arrest van 24 juni 1977, NJ 1977, 614, m.nt. W. F. Prins beslist de Hoge Raad, dat voor de vraag of er inderdaad sprake is van een verwezenlijkte bestemming, niet ter zake doet welke intentie de bouwer had toen hij de bouwvergunning aanvroeg. Op dezelfde lijn de Afd. Rechtspraak in een uitspraak van 2 febr. 1982, AB 1982, 243: er kan sprake zijn van een verwezenlijkte bestemming, ook al wordt het desbetreffende onroerend goed niet daadwerkelijk overeenkomstig de bestemming gebezigd. Zie voorts: HR 6 dec. 1974, NJ 1975, 325, Bouwrecht 1975, blz. 524.&#13;
5. Indien het firmantschap bepalend is voor de kwalificatie van bedrijfswoning, dan zou het onderscheid tussen bedrijfswoningen en andere woningen ten aanzien van de afstandsnormen uit het ontwerp-besluit niet relevant zijn. Want, welk nut hebben deze normen dan nog wanneer de firmant bijvoorbeeld in een metropool op 100 km afstand van het bedrijf woont?&#13;
6. Het inrichtingsbegrip is voor de ontwerp-AMvB van belang, aangezien het een Besluit op grond van de Wm betreft en de Wm een vergunningplicht kent indien (a) sprake is van een inrichting, aangewezen in het Inrichtingen- en vergunningenbesluit (in casu Bijlage I, categorie 9) en (b) de vergunningplicht voor de inrichting niet is opgeheven door een Besluit op grond van artikel 8.40 Wm.&#13;
7. Afdeling Rechtspraak, 8 februari 1980, AB 1980, 397; 26 februari 1982, AB 1982, nr. 300. Uit bestem mingsplanvoorschriften moet duidelijk blijken wat onder een reëel agrarisch bedrijf wordt verstaan: zie bijvoorbeeld KB 13 maart 1975, Bouwrecht 1975, blz. 470; 2 april 1975, Bouwrecht 1975, blz. 533; 11 jan. 1977, Bouwrecht 1977, blz. 342.&#13;
8. Afdeling Rechtspraak, 23 december 1982, AB 1983, nr. 256.&#13;
9. ARRvS, 21 mei 1982, no. A.32.1551(1981), aangehaald in: ARRvS, 21 juni 1983, AB 1984, nr. 12.&#13;
10. ARRvS, 13 januari 1984, AB 1984, nr. 200.&#13;
11. ARRvS, 1 juli 1983, Bouwrecht 1984, blz. 44.&#13;
12. KB, 30 januari 1991, nr. 887.&#13;
13. Zie: KB, 26 juli 1980, nr. 72; AB 1980, nr. 616.&#13;
14. Nu de overeenkomst niet meer van waarde is, is de belangrijkste reden om in deze casus de vergunning niet te weigeren ontvallen; de overeenkomst was immers essentieel voor de vergunningverlening. Het be-voegd gezag kan de vergunning nu ambtshalve intrekken op grond van artikel 8.25, eerste lid, sub a, Wm. Op grond van het tweede lid kan de nieuwe bewoner een verzoek doen tot intrekking. Via een handha-vingsverzoek op grond van artikel 18.14 Wm kan de bewoner zich eveneens toegang verschaffen tot de administratieve rechter.&#13;
Voorts staat, indien de vergunning niet wordt ingetrokken, of anderszins stand houdt, de weg naar de bur-gerlijke rechter open; een vergunning vrijwaart immers niet altijd tegen onrechtmatige hinder. Of een ver-gunning vrijwaart tegen aansprakelijkheid uit onrechtmatige daad, hangt af van de aan de orde zijnde onrechtmatigheidscategorie. Gaat het om een inbreuk op een eigendomsrecht, dan moet in principe los van de vergunning beslist worden over de onrechtmatigheid (over inbreuk op een eigendomsrecht (ten gevolge van hinderlijke gedragingen) ging het in HR 10 maart 1972, NJ 1972, 278 (Lekkerkerker/Vermeulen)). Voor meer hinderjurisprudentie ter zake, zie: HR 30 januari 1914, NJ 1914, 497 (Krul/Joostens), HR 23 september 1988, NJ 1989, 743 (Kalimijnen) en HR 15 februari 1991, RvdW 1991, 57 (OVB/Staat). Gaat het om onzorgvuldig handelen, dan moet onderzocht worden of het geschade belang van eiser bij de ver-gunningverlening in aanmerking moest worden genomen en daadwerkelijk in aanmerking is genomen. Als dat het geval is, mag de vergunninghouder er in beginsel van uit gaan dat hij zorgvuldig handelt als hij van zijn vergunning gebruik maakt (HR 14 juni 1963, NJ 1965, 82). In beginsel, want het kan zo zijn dat het de vergunninghouder duidelijk moet zijn geweest dat de overheid in redelijkheid niet tot een haar in de vergunning neergelegde beslissing had kunnen komen. Dat kan met zich meebrengen dat de vergunning-houder niet van zijn vergunning gebruikt maakt voor zover de litigieuze belangen daardoor geschonden zouden worden (zie: Pres. Rb Middelburg, 8 maart 1991, KG 1991, 122 (Reinwater c.s./Sopar)).&#13;
15. Tenzij de tuinder een nieuwe firmant weet te strikken voordat wijziging, revisie of actualisering (waarbij nieuwe voorzieningen worden geëist) van de vergunning nodig is; dan loont de afwezigheid van de ver gunningplicht. De tuinder kan het bevoegd gezag dan overeenkomstig art. 8.26 Wm verzoeken de vergun ning in te trekken. Het is dan aan het bevoegd gezag om te beoordelen of het belang van de bescherming van het milieu zich niet verzet tegen de overgang van het vergunning- naar het AMvB-regime.&#13;
16. Zie bijvoorbeeld de uitspraak van de Voorzitter Afdeling Bestuursrechtspraak, 26 september 1994, AB&#13;
1995, nr. 191. Overigens hoeft zelfs als er feitelijk sprake is van met elkaar samenhangende, in eikaars on middellijke nabijheid gelegen installaties zoals akkerbouw- of tuinbouwgronden, niet sprake te zijn van één inrichting; zie Afdeling Bestuursrechtspraak van de Raad van State, 1 december 1995, nr. E03.94.0495, gepubliceerd in de Snelle Berichtgeving van de Handleiding Milieuwetgeving van 25 januari&#13;
1996. Waarschijnlijk heeft de Afdeling in deze zaak door een ruime interpretatie van het inrichtingsbegrip zoals gedefinieerd in de lex generalis/lex superior (de Wm), een eenduidige en rechtsuniforme toepassing van de lex specialis/lex inferior (Besluit akkerbouwbedrijven milieubeheer) willen bewerkstelligen.&#13;
17. Zie noot 4.&#13;
18. Idem.&#13;
19. Overigens is, zelfs als de tot bedrijfswoning verklaarde woning tot de inrichting tuinbouwbedrijf bedekte teelt zou behoren, het in deze casus niet zeker of de tuinder in kwestie daarmee de vergunningplicht ont loopt: zie §2. &#13;
20. Overigens, maar dit terzijde, is contractsoverneming ex artikel 6:159 BW in dit geval een optie, maar da hangt het firmantschap af van de instemming van de (toekomstige) nieuwe huiseigenaar.&#13;
n21. Zie §3.</legacyfootnotes><footnotes><footnote/></footnotes><auteurs>Mr. drs. M.A.P.J.J. Lousberg</auteurs><published>1996-03-01 00:00:00</published><modified>1995-11-21 00:00:00</modified><editiondate>1996-03-01</editiondate><htmlpath>https://denhollander.info/artikel/5820</htmlpath></article>
</articles></edition>
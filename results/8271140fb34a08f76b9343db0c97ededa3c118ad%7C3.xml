<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3733</id><udhid>UDH:TvAR/3733</udhid><titel>Giessen c.s. / Koning (TvAR 2004/5233)</titel><searchwords><searchword>TvAR 7/8/2004</searchword><searchword>TvAR 2004/5233</searchword><searchword>UDH:TvAR/3733</searchword></searchwords><attachments><attachment><name>2004_nr 78_Rechtspraak_5233.pdf</name><extention>pdf</extention><url>https://denhollander.info/download/3729/ci</url></attachment></attachments><inleiding>[BW art. 6:265]&#13;
&#13;
Scheuren grasland door pachter is in de&#13;
omstandigheden van het onderhavige geval&#13;
(zie arrest) geen tekortkoming die ontbinding&#13;
van de overeenkomst kan rechtvaardigen.&#13;
Ook feit dat pachter zich aanvankelijk op het&#13;
standpunt heeft gesteld dat met het gepachte&#13;
geen melkquotum samenhing en vervolgens&#13;
verpachters ten onrechte naar de COS&#13;
heeft verwezen, is geen tekortkoming die&#13;
ontbinding kan rechtvaardigen.&#13;
Standpunt van verpachters dat pachter het&#13;
voortbestaan van het melkquotum in gevaar&#13;
heeft gebracht, is onvoldoende gemotiveerd.&#13;
Pachter heeft foto’s overgelegd van mobiele&#13;
melkinstallatie in een eenvoudige stalruimte.&#13;
Het gaat in dit verband niet om de vraag&#13;
welke installatie voor de uitoefening van een&#13;
modem en rendabel melkveebedrijf nodig&#13;
is, doch slechts erom of pachter – gelet op de&#13;
tot op heden geldende regels en de daarop&#13;
gebaseerde uitvoeringspraktijk – al dan niet&#13;
het melkquotum in gevaar heeft gebracht.</inleiding><content>ARREST IN DE ZAAK VAN:&#13;
1. Jacoba Johanna Giesen, wonende te Velp,&#13;
gemeente Rheden,&#13;
2. Marinus Henricus Giesen, wonende te&#13;
Haarlem,&#13;
3. Wilhelmus Arnoldus Giesen, wonende te&#13;
Eindhoven,&#13;
appellanten,&#13;
procureur mr. J.H. van Vliet,&#13;
tegen:&#13;
Theodorus Hendrikus Maria Koning&#13;
(volgens de memorie van antwoord: Theodorus&#13;
Hendricus Maria Koning) wonende te&#13;
Wehl, geïntimeerde,&#13;
procureur mr. J.M. Bosnak.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
7 mei en 16 juli 2003, die de pachtkamer te&#13;
Terborg tussen appellanten (hierna te noemen:&#13;
Giesen c.s.) als eisers en geïntimeerde (hierna&#13;
te noemen: Koning) als gedaagde heeft gewezen.&#13;
Van het vonnis van 16 juli 2003 is een&#13;
fotokopie aan dit arrest gehecht.&#13;
2 Het geding in hoger beroep&#13;
2.1 Giesen c.s. hebben bij exploot van 14 augustus&#13;
2003 aangezegd van genoemd vonnis&#13;
van 16 juli 2003 in hoger beroep te komen,&#13;
met dagvaarding van Koning voor dit hof.&#13;
2.2 Bij memorie van grieven hebben Giesen&#13;
c.s. negen grieven tegen het bestreden vonnis&#13;
aangevoerd en toegelicht, en hebben zij geconcludeerd&#13;
dat het hof het bestreden vonnis&#13;
zal vernietigen en alsnog het door hen gevorderde&#13;
zal toewijzen, zulks met veroordeling&#13;
van Koning in de kosten van het geding.&#13;
2.3 Bij memorie van antwoord heeft Koning&#13;
de grieven bestreden en verweer gevoerd,&#13;
heeft hij bewijs aangeboden, en heeft hij&#13;
geconcludeerd dat het hof het bestreden vonnis&#13;
zal bevestigen, zulks met veroordeling van&#13;
Giesen c.s. in de proceskosten van (bedoeld&#13;
zal zijn:) het hoger beroep.&#13;
2.4 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van hetgeen is gesteld en niet of&#13;
onvoldoende is weersproken dan wel blijkt&#13;
uit de onbetwiste inhoud van de overgelegde&#13;
bescheiden, staat in hoger beroep het navol&#13;
vast.&#13;
3.2 Sinds 1957 heeft tussen de ouders van Giesen&#13;
c.s. en de vader van Koning een pachtverhouding&#13;
bestaan met betrekking tot thans het&#13;
perceel landbouwgrond, kadastraal bekend&#13;
gemeente Wehl, sectie L, nummer 132, ter&#13;
grootte van 3.08.35 ha, tegen een pachtprijs&#13;
van € 891,68. Bij vonnis van de pachtkamer te&#13;
Terborg van 12 mei 1992 is Koning als pachter&#13;
in de plaats gesteld van zijn vader. Door erfopvolging&#13;
zijn thans Giesen c.s. verpachters.&#13;
3.3 Volgens een schriftelijke pachtovereenkomst&#13;
van januari 1972 zijn tussen partijen&#13;
algemene voorwaarden van toepassing. Die&#13;
algemene voorwaarden houden onder meer in&#13;
dat de pachter, behoudens machtiging van de&#13;
grondkamer, het tot het gepachte behorende&#13;
weiland en bouwland uitsluitend als zodanig&#13;
mag gebruiken.&#13;
3.4 Volgens een naar aanleiding van een ruilverkaveling&#13;
opgestelde nieuwe schriftelijke&#13;
pachtovereenkomst van 28 juli1987 betreft het&#13;
gepachte grasland.&#13;
3.5 Bij brief van 28 januari 2002 hebben Giesen&#13;
c.s. Koning gesommeerd tot betaling van&#13;
de wettelijke verhoging van de pachtprijs over&#13;
de jaren 1996, 1997, 1998, 1999 en 2000 en&#13;
bovendien tot het vers van informatie met&#13;
betrekking tot het huidige melkquotum en de&#13;
situatie in 1984. Verder hebben Giesen c.s.&#13;
bezwaar gemaakt tegen het scheuren van weiland.&#13;
3.6 Het aan hem toegekende melkquotum&#13;
wordt door Koning verleast.&#13;
4 Beoordeling van het geschil in&#13;
hoger beroep&#13;
4.1 In dit geding vorderen Giesen c.s. ontbinding&#13;
van de pachtovereenkomst. Bij het bestreden&#13;
vonnis heeft de pachtkamer in eerste&#13;
aanleg die vordering afgewezen. Het hof de grieven&#13;
zoveel mogelijk gezamenlijk bespreken.&#13;
4.2 Giesen c.s. gronden hun vordering in de&#13;
eerste plaats op het zonder hun toe stemming&#13;
door Koning scheuren van grasland. Koning&#13;
heeft onder meer aangevoerd dat een gedeelte&#13;
van het gepachte, met toestemming van de&#13;
vader van Giesen c.s. reeds sinds zeer lang als&#13;
bouwland in gebruik is geweest en dat de aanduiding&#13;
van de grond als grasland in de overeenkomst&#13;
van 28 juli 1987 op een vergissing&#13;
moet berusten. Het hof zal de juistheid van&#13;
deze stellingen in het midden laten en veronderstellenderwijs&#13;
ervan uitgaan dat door&#13;
Koning grasland is gescheurd.&#13;
4.3 Koning heeft zich beroepen op de processtukken&#13;
van de indeplaatsstellingsprocedure&#13;
die heeft geleid tot het onder 3.2 bedoelde&#13;
vonnis van 12 mei1992. Bij conclusie van&#13;
repliek in die procedure is van de zijde van de&#13;
vader van Koning onder meer het volgende&#13;
aangevoerd:&#13;
“Th.H.M. Koning wil de percelen grond die&#13;
bij het bedrijf in eigendom en in pacht zijn,&#13;
gaan benutten voor de akkerbouw, te weten&#13;
consumptieaardappelen en voor de verbouw&#13;
van maïs en gras voor het op het bedrijf aanwezige&#13;
rundvee.”&#13;
Uit de conclusie van dupliek blijkt niet van&#13;
enig bezwaar van Giesen c.s. tegen deze voornemens.&#13;
Giesen c.s. voeren nog aan dat zij&#13;
destijds hebben verondersteld dat de vader&#13;
van Koning, waar sprake was van bouwland,&#13;
uitsluitend het oog had op grond in eigendom,&#13;
maar gelet op de hiervoor aangehaalde&#13;
passage uit de conclusie van repliek bestond&#13;
voor die veronderstelling geen goede grond.&#13;
4.4 Gelet op een en ander heeft de pachtkamer&#13;
in eerste aanleg terecht geoordeeld dat, voorzover&#13;
in dit verband al sprake is geweest van&#13;
een tekortkoming van Koning, die tekortkoming&#13;
in ieder geval de ontbinding niet kan&#13;
rechtvaardigen dat Koning, na een eerdere&#13;
toezegging om een deel van het gepachte in te&#13;
zaaien, nog een seizoen met dat inzaaien heeft&#13;
gewacht en voor het overige het gepachte nog&#13;
altijd als bouwland gebruikt, is al evenmin een&#13;
omstandigheid die de ontbinding van de&#13;
pachtovereenkomst k rechtvaardigen. In verband&#13;
met het laatste is van belang dat Giesen&#13;
c.s. tot op heden geen enkel concreet belang&#13;
hebben gesteld, dat door het scheuren van&#13;
grasland zou zijn geschaad.&#13;
4.5 Giesen c.s. beklagen zich met de grieven I&#13;
en II erover dat de pachtkamer in eerste aanleg&#13;
ten onrechte ambtshalve toepassing heeft gegeven&#13;
aan de uitzondering dat de tekortkoming&#13;
de ontbinding niet rechtvaardigt. Gelet op de&#13;
conclusie van antwoord onder 8 is die klacht&#13;
feitelijk onjuist, zodat bedoelde grieven falen.&#13;
4.6 Voor hun vordering beroepen Giesen c.s.&#13;
zich er in de tweede plaats op dat Koning hen,&#13;
tot het moment dat hij was gedagvaard niet&#13;
juist en volledig over het melkquotum heeft&#13;
geïnformeerd.&#13;
4.7 Het hof overweegt als volgt. Uit de overgelegde&#13;
correspondentie volgt weliswaar dat&#13;
Koning zich – in een fase waarin hij kennelijk&#13;
geen deskundige bijstand genoot – aanvankelijk&#13;
op het standpunt heeft gesteld dat met het&#13;
gepachte geen melkquotum samenhing en dat&#13;
hij vervolgens Giesen c.s. wat betreft het in&#13;
1984 toegekende melkquotum ten onrechte&#13;
naar de COS heeft verwezen, maar de relevante&#13;
gegevens zijn bij conclusie van antwoord&#13;
alsnog door Koning overgelegd. Aldus&#13;
kan niet worden gesproken van een tekortkoming&#13;
die de ontbinding van de pachtovereenkomst&#13;
rechtvaardigt. In dit verband is van&#13;
belang, dat – gelet op de verklaring die&#13;
Koning bij conclusie van dupliek (onder 5)&#13;
geeft voor zijn aanvankelijke standpunt –&#13;
geenszins vaststaat dat bedoeld standpunt van&#13;
Koning berustte op een opzet om Giesen c.s.&#13;
te misleiden. Het is het hof onduidelijk gebleven,&#13;
wat Giesen c.s. beogen met hetgeen zij&#13;
onder 7 van hun memorie van grieven aanvoeren.&#13;
Voorzover het hun bedoeling is om te&#13;
betogen dat uit de door hen aangeduide wijze&#13;
van procederen kan worden afgeleid dat&#13;
Koning de bedoelde opzet wel heeft gehad, is&#13;
dat betoog onbegrijpelijk.&#13;
4.8 In de derde plaats voeren Giesen c.s. aan&#13;
dat Koning het met het gepachte samenhangende&#13;
melkquotum in gevaar brengt, doordat&#13;
hij niet in staat is om de melkproductie te hervatten.&#13;
Naar aanleiding daarvan heeft Koning&#13;
bij conclusie van dupliek foto’s overgelegd&#13;
waarop zichtbaar is dat een koe met behulp&#13;
van een mobiele melkinstallatie in een eenvoudige&#13;
stalruimte wordt gemolken. Volgens&#13;
bedoelde conclusie betreft het door de&#13;
gemachtigde van Koning (tevens diens huidige&#13;
advocaat) op het bedrijf van Koning gemaakte&#13;
opnamen.&#13;
4.9 Tegenover deze concrete en onderbouwde&#13;
betwisting van de stellingen van Giesen c.s.,&#13;
hebben Giesen c.s. hun standpunt onvoldoende&#13;
gemotiveerd. In dit verband is van belang,&#13;
dat – gelet op de omvang van het gepachte –&#13;
het niet voor de hand ligt om aan de capaciteit&#13;
en actualiteit van de melkinstallatie hoge eisen&#13;
te stellen, Het gaat in dit verband immers niet&#13;
om de vraag welke installatie voor de uitoefening&#13;
van een modem en rendabel melkveebedrijf&#13;
nodig is, doch slechts erom of Koning&#13;
– gelet op de tot op heden geldende regels en&#13;
de daarop gebaseerde uitvoeringspraktijk – al&#13;
dan niet het melkquotum in gevaar heeft&#13;
gebracht. Dat de met de uitvoering van de&#13;
desbetreffende regelgeving belaste instanties&#13;
eisen stellen waaraan Koning niet kan voldoen,&#13;
wordt door Giesen c.s. niet aangevoerd,&#13;
althans niet met de vereiste concreetheid. Giesen&#13;
c.s. hebben wel aangevoerd dat Koning&#13;
thans niet beschikt over een milieuvergunning&#13;
die het houden van melkkoeien toestaat, maar&#13;
zij hebben niets gesteld waaruit kan worden&#13;
afgeleid dat daarmee het behoud van het met&#13;
het gepachte samenhangende melkquotum in&#13;
gevaar is gebracht. De omstandigheid dat&#13;
Koning – naar onder meer duidelijk is uit de&#13;
zaak met rolnummer 2003/1006, in welke&#13;
zaak het hof heden eveneens uitspraak doet –&#13;
de melkproductie niet wenst te hervatten,&#13;
omdat een zodanige hervatting niet binnen&#13;
zijn bedrijfsvoering past, brengt het hof al&#13;
evenmin tot een ander oordeel, omdat ook&#13;
volgens het eigen standpunt van Giesen c.s.&#13;
voor het behoud van het melkquotum voldoende&#13;
is dat Koning die productie te allen&#13;
tijde hervatten.&#13;
4.10 De vertraging in de betaling van de wettelijke&#13;
verhoging (hiervoor onder 3.5) wordt&#13;
door de grieven niet meer opnieuw aan de&#13;
orde gesteld. Ten overvloede over weegt het&#13;
hof dat die vertraging de gevorderde ontbinding&#13;
al evenmin kan rechtvaardigen.&#13;
4.11 De slotsom is dat de grieven niet tot vernietiging&#13;
van het bestreden vonnis kunnen leiden&#13;
zodat bekrachtiging van dat vonnis dient&#13;
te volgen. Het hof zal Giesen c.s. veroordelen&#13;
int de kosten van het hoger beroep.&#13;
5 Beslissing&#13;
Het hof, rechtdoende in hoger beroep:&#13;
bekrachtigt het vonnis van de pachtkamer van&#13;
de rechtbank te Zutphen, sector kanton, locatie&#13;
Terborg, van 16 juli 2003;&#13;
veroordeelt Giesen c.s. in de kosten van het&#13;
hoger beroep, tot aan deze uitspraak aan de&#13;
zijde van Koning begroot op € 771,– voor&#13;
salaris procureur en op € 205,– voor griffierecht.</content><legacyfootnotes/><footnotes><footnote/></footnotes><auteurs/><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3733</htmlpath></article>
</articles></edition>
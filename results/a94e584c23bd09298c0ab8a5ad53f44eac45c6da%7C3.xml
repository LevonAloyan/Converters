<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2002</searchword><id>4660</id><udhid>UDH:TvAR/4660</udhid><titel>A en B / Staat (TvAR 2002/5135)</titel><searchwords><searchword>TvAR 11/2002</searchword><searchword>TvAR 2002/5135</searchword><searchword>UDH:TvAR/4660</searchword></searchwords><attachments><attachment><name>2002_nr 11_Rechtspraak_5135.pdf</name><extention>pdf</extention><url>https://denhollander.info/download/4605/ci</url></attachment></attachments><inleiding>[Besluit hardheidsgevallen herstructurering&#13;
varkenshouderij, art. 9]</inleiding><content>UITSPRAAK IN DE ZAAK VAN:&#13;
A en B, te X, handelend in maatschapsverband,&#13;
appellanten,&#13;
gemachtigde: mr J.J.J. de Rooy, advocaat te&#13;
Tilburg,&#13;
tegen&#13;
de Minister van Landbouw, Natuurbeheer en&#13;
Visserij, verweerder,&#13;
gemachtigde: mr M. Haan, werkzaam bij&#13;
Bureau Heffingen te Assen.&#13;
1. De procedure&#13;
Op 18 april 2002 heeft het College van appellanten&#13;
een beroepschrift ontvangen, waarbij&#13;
beroep wordt ingesteld tegen een besluit van&#13;
19 maart 2002 van verweerder. Bij dit besluit&#13;
heeft verweerder het bezwaar van appellanten&#13;
tegen brieven van 24 september 1999 en 13&#13;
oktober 2000, waarbij verweerder appellanten&#13;
heeft medegedeeld dat hun bedrijf niet in&#13;
aanmerking komt voor vergroting van het&#13;
varkensrecht op grond van artikel 9 Besluit&#13;
hardheidsgevallen herstructurering varkenshouderij&#13;
(hierna: Bhv), ongegrond verklaard.&#13;
Bij brief van 22 mei 2002 is partijen medegedeeld&#13;
dat het beroep met toepassing van&#13;
artikel 8:52 Algemene wet bestuursrecht&#13;
(hierna: Awb) versneld wordt behandeld.&#13;
Op 31 mei 2002 heeft het College van verweerder&#13;
een verweerschrift ontvangen.&#13;
Bij faxbericht van 9 juli 2002 heeft verweerder&#13;
het College desgevraagd nadere informatie&#13;
gezonden.&#13;
Het onderzoek ter zitting heeft plaatsgevonden&#13;
op 18 juli 2002, alwaar de hierboven&#13;
genoemde gemachtigden de standpunten van&#13;
partijen nader hebben toegelicht. Ter zitting&#13;
waren voorts aanwezig appellant A, mr.&#13;
G.J.M. de Jager, kantoorgenoot van mr J.J.J.&#13;
de Rooy, en ing H. Boerma, werkzaam bij&#13;
Bureau Heffingen.&#13;
2. De grondslag van het geschil&#13;
Artikel 1, aanhef en onder e, Wet herstructurering&#13;
varkenshouderij (hierna: Whv) bepaalt&#13;
dat in deze wet en de daarop berustende bepalingen&#13;
wordt verstaan onder varken: dier van&#13;
de diersoort varken, uitgedrukt in varkenseenheden&#13;
overeenkomstig de in bijlage A bij&#13;
deze wet voor de dieren van de onderscheiden&#13;
diercategorieën opgenomen normen. Artikel 1,&#13;
aanhef en onder h, Whv bepaalt dat in deze&#13;
wet en de daarop berustende bepalingen&#13;
wordt verstaan onder varkensrecht: gemiddeld&#13;
aantal varkens dat gedurende een jaar op&#13;
grond van het bij of krachtens deze wet&#13;
bepaalde ten hoogste op een bedrijf mag worden&#13;
gehouden, uitgezonderd het aantal varkens&#13;
dat ingevolge artikel 32 mag worden&#13;
gehouden.&#13;
Ingevolge artikel 25 Whv kunnen bij algemene&#13;
maatregel van bestuur, voor bepaalde groepen&#13;
van gevallen waarbij de bepaling van de hoogte&#13;
van het varkensrecht of fokzeugenrecht overeenkomstig&#13;
hoofdstuk II en artikel 24 leidt tot&#13;
onbillijkheden van overwegende aard, regels&#13;
worden gesteld omtrent een van hoofdstuk II&#13;
en artikel 24 afwijkende bepaling van de&#13;
hoogte van deze rechten. Bij deze regels kunnen&#13;
nadere voorwaarden en beperkingen worden&#13;
gesteld.&#13;
Artikel 34 Whv bepaalt dat een belanghebbende&#13;
bij het College van Beroep voor het&#13;
bedrijfsleven beroep kan instellen tegen een&#13;
op grond van deze wet genomen besluit.&#13;
Ingevolge artikel 2, eerste lid, Bhv wordt,&#13;
voorzover hier van belang, met betrekking tot&#13;
een daartoe aangemeld bedrijf met ingang van&#13;
het tijdstip van inwerkingtreding van artikel&#13;
15 van de wet de hoogte van het varkensrecht&#13;
en het fokzeugenrecht bepaald overeenkomstig&#13;
de hoofdstukken 1, 2 en 4 van dit besluit,&#13;
onder de in dit besluit geregelde voorwaarden&#13;
en beperkingen.&#13;
In artikel 9 Bhv, zoals luidend na de op 1 juli&#13;
2000 in werking getreden wijziging met terugwerkende&#13;
kracht tot 1 september 1998 (Staatsblad&#13;
2000, 233), welke bepaling deel uitmaakt&#13;
van hoofdstuk 2, paragraaf 3, Bhv, wordt&#13;
onder meer het volgende bepaald:&#13;
“1. Het overeenkomstig hoofdstuk II, uitgezonderd&#13;
artikel 14, en artikel 24 van de wet&#13;
bepaalde varkensrecht, onderscheidenlijk fokzeugenrecht,&#13;
van een daartoe aangemeld bedrijf&#13;
wordt overeenkomstig deze paragraaf vergroot,&#13;
indien met betrekking tot het desbetreffende&#13;
bedrijf na 1992 en vóór 10 juli 1997&#13;
ten behoeve van een vergroting van het aantal&#13;
te houden varkens:&#13;
a. door het bevoegd gezag een milieuvergunning&#13;
is verleend,&#13;
b. een aanvraag is ingediend om een milieuvergunning,&#13;
die naar aanleiding van de aanvraag&#13;
uiterlijk op 1 januari 2001 is verleend,&#13;
dan wel&#13;
c. bij het bevoegd gezag overeenkomstig&#13;
artikel 8.19 van de Wet milieubeheer dan wel&#13;
overeenkomstig artikel 4 van het Besluit&#13;
melkrundveehouderijen milieubeheer of artikel&#13;
3 van het Besluit akkerbouwbedrijven&#13;
milieubeheer een of meer meldingen zijn&#13;
gedaan. Een overeenkomstig artikel 8.19 van&#13;
de Wet milieubeheer gedane melding wordt&#13;
slechts in aanmerking genomen voorzover&#13;
deze betrekking heeft op een verandering van&#13;
de inrichting die overeenkomstig de op het&#13;
tijdstip van de melding voor de inrichting&#13;
geldende milieuvergunning kon leiden tot een&#13;
uitbreiding van het aantal varkens.&#13;
2. Een bedrijf komt uitsluitend voor de toepassing&#13;
van deze paragraaf in aanmerking&#13;
indien ten aanzien van het bedrijf is voldaan&#13;
aan elk van de volgende voorwaarden:&#13;
a. het niet-gebonden mestproductierecht voor&#13;
varkens en kippen is per saldo niet verkleind&#13;
ten gevolge van de registratie van kennisgevingen&#13;
van verplaatsingen met betrekking&#13;
tot dat recht die zijn gedaan in de periode van&#13;
1 januari 1996 tot 10 juli 1997 of, ingeval het&#13;
bedrijf na 1 januari 1996 door samenvoeging&#13;
is ontstaan of een of meerdere malen is overgedragen,&#13;
in de periode gelegen tussen die&#13;
samenvoeging of de laatste van die overdrachten&#13;
en 10 juli 1997;&#13;
b. uiterlijk op 1 januari 2003 is binnen de&#13;
inrichting extra huisvesting gebouwd voor ten&#13;
minste 75% van het aantal varkens waarvoor&#13;
extra huisvesting diende te worden gebouwd&#13;
om alle varkens die mogen worden gehouden&#13;
ingevolge de verleende milieuvergunning,&#13;
bedoeld in het eerste lid, onderdelen a en b,&#13;
onderscheidenlijk ingevolge de milieuvergunning,&#13;
bedoeld in de tweede volzin van dat lid&#13;
dan wel het Besluit melkrundveehouderijen&#13;
milieubeheer of het Besluit akkerbouwbedrijven&#13;
milieubeheer, te kunnen huisvesten overeenkomstig&#13;
de verleende milieuvergunning,&#13;
onderscheidenlijk overeenkomstig de in het&#13;
eerste lid, tweede volzin, bedoelde milieuvergunning&#13;
in samenhang met de overeenkomstig&#13;
artikel 8.19 van de Wet milieubeheer&#13;
gedane meldingen, dan wel overeenkomstig&#13;
het Besluit melkrundveehouderijen milieubeheer&#13;
of het Besluit akkerbouwbedrijven&#13;
milieubeheer in samenhang met de in het eerste&#13;
lid, onderdeel c, bedoelde meldingen;&#13;
c. uiterlijk op 1 januari 2003 is op het bedrijf&#13;
huisvesting voor varkens aanwezig voor tenminste&#13;
het aantal varkens dat overeenkomt&#13;
met 85% van het op grond van deze paragraaf&#13;
vergrote varkensrecht;&#13;
d. bij de melding, bedoeld in artikel 2, wordt&#13;
een afschrift van de vergunning, bedoeld in&#13;
het eerste lid, onderdeel a, de aanvraag,&#13;
bedoeld in het eerste lid, onderdeel b, onderscheidenlijk&#13;
de meldingen, bedoeld in het eerste&#13;
lid, onderdeel c en, in voorkomend geval,&#13;
de milieuvergunning, bedoeld in de tweede&#13;
volzin van het eerste lid, waarop door het&#13;
bevoegd gezag de datum van ontvangst is aangetekend,&#13;
overgelegd. Bij gebreke van een&#13;
dergelijke aantekening wordt tevens een door&#13;
het bevoegd gezag afgegeven bewijs van ontvangst,&#13;
waarin die datum is vermeld, overgelegd;&#13;
e. binnen zes weken na de verlening van de&#13;
milieuvergunning, bedoeld in het eerste lid,&#13;
onderdeel b, dan wel, indien die verlening&#13;
vóór de inwerkingtreding van dit besluit heeft&#13;
plaatsgevonden, binnen zes weken na die&#13;
inwerkingtreding, wordt een afschrift van de&#13;
milieuvergunning overgelegd aan het Bureau&#13;
Heffingen. Op verzoek van het Bureau Heffingen&#13;
wordt binnen de daarbij aangegeven&#13;
termijn de milieuvergunning aan dat bureau&#13;
overgelegd.&#13;
(…)&#13;
6. Deze paragraaf blijft buiten toepassing&#13;
indien de vergroting minder dan 10% van het&#13;
overeenkomstig hoofdstuk II, uitgezonderd&#13;
artikel 14, en artikel 24 van de wet bepaalde&#13;
varkensrecht zou zijn.”&#13;
In de Nota van Toelichting bij het Bhv (hierna:&#13;
NvT Bhv) wordt onder meer het volgende&#13;
bepaald:&#13;
“ALGEMEEN&#13;
(…)&#13;
2. Hardheidsgevallen&#13;
In artikel 25 van de wet is voorzien in een&#13;
mogelijkheid afwijkende regels te stellen voor&#13;
bepaalde groepen van gevallen waarbij de&#13;
bepaling van de hoogte van het varkensrecht&#13;
of het fokzeugenrecht bij inwerkingtreding&#13;
van de wet tot onbillijkheden van overwegende&#13;
aard zou leiden. (…)&#13;
In hoofdstuk 2 van het besluit worden de&#13;
groepen van bedrijven ten aanzien waarvan&#13;
sprake is van een onbillijkheid van overwegende&#13;
aard, nader onderscheiden in de volgende&#13;
acht categorieën.&#13;
(…)&#13;
De vierde categorie heeft betrekking op&#13;
bedrijven die vóór 10 juli 1997 bezig waren de&#13;
productiecapaciteit binnen het voor deze&#13;
bedrijven geldende mestproductierecht uit te&#13;
breiden en daartoe concrete stappen hebben&#13;
gezet. Voor deze categorie biedt paragraaf&#13;
van hoofdstuk 2 een voorziening waarbij het&#13;
varkensrecht wordt vergroot. Voor deze vergroting&#13;
geldt een maximum dat is gerelateerd&#13;
aan de niet-benutte ruimte binnen het geldende&#13;
mestproductierecht.&#13;
(…)&#13;
8. Reactie op ontvangen adviezen&#13;
(…)&#13;
De systematiek van dit besluit is (…) analoog&#13;
aan die van de wet en heeft als voordeel dat&#13;
geen sprake is van lange en ingewikkelde aanvraag-&#13;
en beoordelingsprocedures met eventueel&#13;
daaropvolgende bezwaar- en beroepsprocedures&#13;
die onvermijdelijk gepaard gaan&#13;
met een zeker tijdsbeslag en derhalve met&#13;
rechtsonzekerheid voor de betrokkenen. Eenieder&#13;
kan daarentegen direct uit het besluit&#13;
afleiden tot welk varkensrecht en fokzeugenrecht&#13;
die besluit voor hem leidt. Ter informatie&#13;
van betrokkenen zal Bureau Heffingen dit&#13;
ook nog schriftelijk meedelen. (…)&#13;
Indien, zoals in casu, de rechtsgevolgen direct&#13;
voortvloeien uit algemeen verbindende voorschriften,&#13;
is er ten principale geen taak weggelegd&#13;
voor de bestuursrechter, die immers&#13;
slechts bevoegd is indien sprake is van individuele&#13;
besluiten met rechtsgevolg. Het creëren&#13;
van een bezwaar- en beroepsmogelijkheid&#13;
verdraagt zich derhalve niet met de gekozen&#13;
systematiek waarin van dergelijke besluiten&#13;
geen sprake is. Overigens laat dit uiteraard&#13;
onverlet dat de justitiabele zich desgewenst&#13;
tot de civiele rechter kan wenden. De hiervoor&#13;
genoemde voordelen van de generieke&#13;
aanpak gelden niet voor de bepleite individuele&#13;
toetsing van elk afzonderlijk geval.&#13;
Een dergelijke individuele toetsing is overigens&#13;
bovendie niet in overeenstemming met&#13;
artikel 25 van de Wet herstructurering varkenshouderij&#13;
dat immers uitdrukkelijk spreekt&#13;
van bepaalde groepen van gevallen.&#13;
(…)&#13;
ARTIKELSGEWIJZE TOELICHTING&#13;
(…)&#13;
Artikel 9&#13;
Eerste lid. Paragraaf 3 van hoofdstuk 2 van dit&#13;
besluit biedt een voorziening voor de hierboven&#13;
als vierde categorie aangeduide groep,&#13;
de varkenshouders die bezig waren met uitbreiding&#13;
van hun productie, terwijl de in 1995&#13;
en 1996 gehouden aantallen varkens nog niet&#13;
representatief waren voor de beoogde bedrijfsomvang&#13;
na uitbreiding.&#13;
(…)&#13;
Naast de kosten gemoeid met de eventuele&#13;
verwerving van grond of niet-gebonden mestproductierechten&#13;
kunnen ook overigens reeds&#13;
investeringsverplichtingen zijn aangegaan,&#13;
zoals ten behoeve van de bouw van een nieuwe&#13;
stal. Een voorwaarde dat investeringsverplichtingen&#13;
moeten zijn aangegaan, is evenwel niet&#13;
in het besluit opgenomen, aangezien aan een&#13;
dergelijke voorwaarde slechts aan de hand van&#13;
uiteenlopende, veelal ondershands opgemaakte&#13;
bewijsstukken, te toetsen zou zijn, hetgeen&#13;
zich niet goed verdraagt met de gekozen systematiek&#13;
dat de hoogte van het varkensrecht&#13;
rechtstreeks uit dit besluit voortvloeit. (…)&#13;
Teneinde vast te stellen of een bedrijf al dan&#13;
niet concrete uitbreidingsplannen had, wordt&#13;
in het eerste lid aangesloten bij de aanvraag&#13;
om een milieuvergunning. Om zeker te kunnen&#13;
stellen dat sprake is van actuele uitbreidingsplannen&#13;
moet sprake zijn van een recente&#13;
aanvraag. (…)&#13;
Vierde lid [thans: zesde lid, toevoeging CBb].&#13;
De beoogde uitbreiding ten opzichte van het&#13;
overeenkomstig de wet vastgestelde varkensrecht&#13;
dient een zekere minimum-omvang te&#13;
hebben om te kunnen concluderen dat sprake&#13;
is van een onbillijkheid van overwegende&#13;
aard. (…) De drempel van 10% beoogt een&#13;
scheidslijn aan te brengen tussen marginale&#13;
uitbreidingen enerzijds en substantiële investeringen&#13;
anderzijds. Het gaat hierbij om een&#13;
vergroting ten opzichte van het varkensrecht,&#13;
zoals dat op grond van hoofdstuk II en artikel&#13;
24 van de wet zou worden bepaald. (…)&#13;
(…).”&#13;
2.2 Op grond van de stukken en het onderzoek&#13;
ter zitting zijn in deze zaak de volgende&#13;
feiten en omstandigheden voor het College&#13;
komen vast te staan.&#13;
– Op 18 februari 1997 hebben appellanten bij&#13;
burgemeester en wethouders van X een aanvraag&#13;
ingediend om een milieuvergunning,&#13;
welke aanvraag bij besluit van 16 september&#13;
1997 is ingewilligd.&#13;
– Door middel van een op 3 oktober 1998&#13;
gedagtekend formulier “Aanmelding Besluit&#13;
hardheidsgevallen i.v.m. aanvraag milieuvergunning&#13;
vóór 10 juli 1997”, door verweerder&#13;
ontvangen op 13 oktober 1998, hebben appel-&#13;
lanten verzocht om een extra varkensrecht op&#13;
grond van artikel 9 Bhv.&#13;
– Bij brief van 22 januari 1999 heeft verweerder&#13;
genoemd formulier aan appellanten geretourneerd&#13;
met het verzoek dit alsnog volledig&#13;
in te vullen.&#13;
– Op 22 februari 1999 heeft verweerder het&#13;
door appellanten verder ingevulde formulier&#13;
ontvangen.&#13;
– Bij brief van 24 september 1999 heeft verweerder&#13;
appellanten onder meer het volgende&#13;
meegedeeld:&#13;
“ Uit de gegevens vermeld op het door u ingezonden&#13;
formulier ‘Aanmelding Besluit hardheidsgevallen&#13;
i.v.m. aanvraag milieuvergunning&#13;
vòòr 10 juli 1997’ (…) is gebleken dat uw&#13;
bovengenoemde bedrijf niet in aanmerking&#13;
kan komen voor categorie 3 van het Besluit.&#13;
(…)&#13;
(…) Het niet in aanmerking komen van uw&#13;
bedrijf voor de genoemde categorie van het&#13;
Besluit vloeit rechtstreeks voort uit dit&#13;
besluit. Bezwaar maken en beroep instellen&#13;
tegen dit bericht is dan ook niet mogelijk.”&#13;
– Door middel van een op 6 augustus 2000&#13;
gedagtekend formulier “Aanmelding Besluit&#13;
hardheidsgevallen ivm categorie 12, 14 en 19&#13;
voor bedrijven die een Melding varkensrechten&#13;
hebben ontvangen”, door verweerder ontvangen&#13;
op 11 augustus 1998, hebben appellanten&#13;
verzocht om een extra varkensrecht op&#13;
grond van artikel 9 Bhv.&#13;
– Bij brief van 13 oktober 2000 heeft verweerder&#13;
appellanten onder meer het volgende meegedeeld:&#13;
“ Uit de gegevens vermeld op het door u ingezonden&#13;
formulier ‘Aanmelding Besluit hardheidsgevallen&#13;
i.v.m. categorie 12, 14 en 19’&#13;
(…) is gebleken dat uw bedrijf (…) niet in&#13;
aanmerking kan komen voor categorie 14a&#13;
van het Besluit hardheidsgevallen Whv.&#13;
De reden voor afwijzing is:&#13;
Uw bedrijf beschikt niet over een melding of&#13;
een milieuvergunning ten behoeve van een&#13;
vergroting van het aantal te houden varkens,&#13;
fokzeugen of kippen, die in de periode van&#13;
1 januari 1993 tot 10 juli 1997 bij het bevoegd&#13;
gezag voor uw bedrijf is aangevraagd/gedaan.&#13;
Het niet in aanmerking komen van uw bedrijf&#13;
voor de genoemde categorie van het Besluit&#13;
hardheidsgevallen vloeit rechtstreeks voort uit&#13;
dit Besluit. Bezwaar maken en beroep instellen&#13;
tegen dit bericht is dan ook niet mogelijk.”&#13;
– Bij brief van 2 juli 2001 hebben appellanten&#13;
bij verweerder bezwaar gemaakt tegen de&#13;
brieven van 24 september 1999 en 13 oktober&#13;
2000 van verweerder. Bij brieven van 10 en&#13;
26 september 2001 zijn de gronden van het&#13;
bezwaar aangevuld.&#13;
– Na appellanten in de gelegenheid te hebben&#13;
gesteld op 13 november 2001 te worden&#13;
gehoord over hun bezwaar, heeft verweerder&#13;
het bestreden besluit genomen.&#13;
3. Het standpunt van verweerder&#13;
In het bestreden besluit heeft verweerder,&#13;
zakelijk weergegeven en voorzover van belang&#13;
voor de beoordeling van het beroep, het volgende&#13;
overwogen.&#13;
Appellanten hebben niet binnen de in de Awb&#13;
gestelde termijn bezwaar gemaakt tegen de&#13;
besluiten van 24 september 1999 en 13 oktober&#13;
2000. Deze termijnoverschrijding is verschoonbaar,&#13;
nu appellanten binnen twee&#13;
weken na de publicatie van de uitspraak van&#13;
19 juni 2001 van het College (AWB 00/581) in&#13;
het Agrarisch Dagblad alsnog bezwaar hebben&#13;
gemaakt. Appellanten kunnen derhalve in&#13;
hun bezwaar worden ontvangen.&#13;
Artikel 9 Bhv is bedoeld voor bedrijven die&#13;
vóór 10 juli 1997 investeringsverplichtingen&#13;
zijn aangegaan in verband met bedrijfsuitbreiding.&#13;
De besluitgever heeft ervoor gekozen&#13;
alleen een milieuvergunning, een aanvraag om&#13;
een dergelijke vergunning en een melding als&#13;
bedoeld in artikel 8.19 Wet milieubeheer te&#13;
aanvaarden als bewijs van uitbreidingsplannen&#13;
en investeringsverplichtingen. Andere bewijsstukken&#13;
zijn voor de toepassing van het Bhv&#13;
derhalve niet relevant. Deze wijze van abstraheren&#13;
hangt samen met de wettelijke basis van&#13;
het Bhv, artikel 25 Whv, waarin wordt gespro-&#13;
ken over “groepen van gevallen” en derhalve&#13;
niet over individuele gevallen. Met het oog op&#13;
de uitvoerbaarheid van het Bhv heeft de&#13;
besluitgever niet gewild dat Bureau Heffingen&#13;
in individuele gevallen verschillende, veelal&#13;
onderhands opgemaakte, bewijsstukken zou&#13;
moeten beoordelen om vast te stellen of sprake&#13;
was van een intentie tot bedrijfsuitbreiding.&#13;
Een individuele beoordeling strookt volgens&#13;
de besluitgever voorts niet met het rechtstreeks&#13;
uit de Whv voortvloeien van het varkensrecht.&#13;
Dat het College in zijn uitspraak&#13;
van 19 juni 2001 heeft geoordeeld dat bij toepassing&#13;
van de onderhavige categorie hardheidsgevallen&#13;
in bepaalde gevallen sprake is&#13;
van een besluit, heeft weliswaar gevolgen voor&#13;
de rechtsbescherming, maar niet voor de uitgangspunten&#13;
en de inhoud van het Bhv.&#13;
Een bedrijf komt slechts in aanmerking voor&#13;
een extra varkensrecht op grond van artikel 9&#13;
Bhv, indien op grond van de nieuw aangevraagde&#13;
milieuvergunning meer varkens (uitgedrukt&#13;
in varkenseenheden) mogen worden&#13;
gehouden dan ingevolge de oude vergunning.&#13;
De door appellanten voorgestane interpretatie&#13;
van artikel 9 Bhv verdraagt zich niet met&#13;
genoemde uitgangspunten van het Bhv en kan&#13;
dan ook niet worden gevolgd.&#13;
Indien de oude Hinderwet- of milieuvergunning&#13;
van rechtswege is vervallen, vergelijkt&#13;
Bureau Heffingen het aantal varkens dat op&#13;
grond van het nog vigerende gedeelte van de&#13;
oude vergunning mag worden gehouden met&#13;
het aantal varkens dat wordt genoemd in de&#13;
nieuwe aanvraag. In het onderhavige geval is&#13;
een dergelijke situatie niet aan de orde, nu op&#13;
pagina 3 van de nieuwe milieuvergunning is&#13;
aangegeven hoeveel varkens “volgens vigerende&#13;
vergunning” – de oude vergunning –&#13;
mochten worden gehouden. Ook achteraf&#13;
heeft de gemeente niet geconstateerd dat de&#13;
oude vergunning van het bedrijf van appellanten&#13;
van rechtswege gedeeltelijk is vervallen.&#13;
In de beroepsfase heeft verweerder nader aangevoerd&#13;
dat, gelet op het Bhv en de NvT Bhv,&#13;
bij het beantwoorden van de vraag of sprake&#13;
is van een uitbreiding geen acht wordt geslagen&#13;
op andere stukken dan de nieuw aangevraagde&#13;
milieuvergunning dan wel melding&#13;
als bedoeld in artikel 8.19 Wet milieubeheer&#13;
alsmede (eventueel) de oude vergunning en&#13;
een verklaring van de gemeente over het verval&#13;
van rechtswege van laatstbedoelde vergunning.&#13;
Gelet hierop is de mestboekhouding van&#13;
de vorige eigenaar van het bedrijf van appellanten&#13;
niet relevant.&#13;
4. Het standpunt van appellanten&#13;
Appellanten hebben, zakelijk weergegeven en&#13;
voorzover van belang voor de beoordeling&#13;
van het beroep, het volgende tegen het bestreden&#13;
besluit aangevoerd.&#13;
Ten onrechte heeft verweerder zich op het&#13;
standpunt gesteld dat een extra varkensrecht&#13;
op grond van artikel 9 Bhv slechts kan worden&#13;
toegekend indien sprake is van investeringen&#13;
ten behoeve van vergroting van het aantal&#13;
varkens dat mag worden gehouden. In de&#13;
tekst van artikel 9 Bhv en de NvT Bhv zijn&#13;
geen aanknopingspunten te vinden voor de&#13;
juistheid van het standpunt van verweerder. In&#13;
tegendeel, met name uit de bewoordingen van&#13;
de NvT Bhv blijkt dat bepalend is of sprake is&#13;
van investeringen met het oog op vergroting&#13;
van het aantal feitelijk gehouden varkens, hetgeen&#13;
hier het geval is.&#13;
Ten onrechte weigert verweerder acht te slaan&#13;
op de mestboekhouding van het bedrijf van&#13;
appellanten, terwijl hij beschikt over de aangiften&#13;
mestoverschotheffing vanaf 1986.&#13;
Appellanten kunnen de mestboekhouding&#13;
over de relevante periode niet overleggen,&#13;
aangezien zij het bedrijf kort geleden hebben&#13;
overgenomen en de vorige eigenaar de&#13;
betreffende gegevens niet beschikbaar wil&#13;
stellen. Op grond van de mestboekhouding&#13;
zou kunnen blijken of, voorzover al van&#13;
belang, de oude vergunning gedeeltelijk van&#13;
rechtswege is komen te vervallen.&#13;
5. De beoordeling van het beroep&#13;
5.1 Het College stelt voorop dat verweerder&#13;
in het bestreden besluit terecht (alsnog) heeft&#13;
aangenomen dat zijn brieven van 24 september&#13;
1999 en 13 oktober 2000 dienen te worden&#13;
aangemerkt als besluiten in de zin van de&#13;
Awb.&#13;
5.2 Vervolgens zal het College beoordelen of&#13;
verweerder zich terecht op het standpunt&#13;
heeft gesteld dat de overschrijding van de uit&#13;
artikel 6:7 Awb voortvloeiende termijn van&#13;
zes weken voor het indienen van een&#13;
bezwaarschrift tegen de besluiten van 24 september&#13;
1999 en 13 oktober 2000 verschoonbaar&#13;
is.&#13;
5.2.1 Ten onrechte heeft verweerder zich op&#13;
het standpunt gesteld dat het feit dat appellanten&#13;
binnen twee weken na publicatie van de&#13;
uitspraak van 19 juni 2001 van het College&#13;
(alsnog) een bezwaarschrift hebben ingediend,&#13;
grond vormt de termijnoverschrijding verschoonbaar&#13;
te achten.&#13;
Anders dan verweerder meent, wijkt de uitspraak&#13;
van 19 juni 2001 niet af van eerdere&#13;
jurisprudentie van het College, meer in het&#13;
bijzonder de uitspraak van 1 juni 1999 (AWB&#13;
98/1350 tot en met 98/1366; www.rechtspraak.&#13;
nl, LJN ZG1598). In zijn uitspraak van&#13;
19 juni 2001 heeft het College uiteengezet&#13;
waarom een reactie van Bureau Heffingen op&#13;
een melding als bedoeld in artikel 2, eerste lid,&#13;
Bhv wel een besluit is, maar een (enkele)&#13;
mededeling van Bureau Heffingen over de&#13;
hoogte van het varkensrecht zoals dat voortvloeit&#13;
uit de Whv, zoals aan de orde in de&#13;
zaken AWB 98/1350 tot en met 98/1366, niet.&#13;
In zijn uitspraak van 8 mei 2002 (AWB&#13;
99/793; www.rechtspraak.nl, LJN AE2893)&#13;
heeft het College nader overwogen dat in de&#13;
gevallen waarop de uitspraak van 1 juni 1999&#13;
betrekking heeft, geen sprake was van een&#13;
reactie van Bureau Heffingen op meldingen,&#13;
verzoeken of aanvragen als voorzien in het&#13;
bepaalde bij of krachtens de Whv, maar van&#13;
ongevraagd en onverplicht, bij wijze van&#13;
informatieverschaffing, verstrekte gegevens&#13;
over de naar de mening van Bureau Heffingen&#13;
uit de Whv voortvloeiende omvang van varkensrechten.&#13;
Indien evenwel een door Bureau&#13;
Heffingen medegedeelde zienswijze over het&#13;
regime dat in een bepaald geval geldt voor de&#13;
varkensrechten wordt gedaan – en slechts kan&#13;
worden gedaan – naar aanleiding van een melding&#13;
als voorzien in het Bhv, kan niet worden&#13;
gesproken van een rechtsgevolg dat rechtstreeks&#13;
voortvloeit uit een wettelijke regeling.&#13;
Laatstbedoelde situatie is ook in de onderhavige&#13;
zaak aan de orde.&#13;
5.2.2 Het College is evenwel van oordeel dat&#13;
op andere grond de termijnoverschrijding&#13;
verschoonbaar is te achten.&#13;
Hiertoe overweegt het College dat verweerder&#13;
in zijn besluiten van 24 september 1999 en&#13;
13 oktober 2000 nadrukkelijk heeft gesteld&#13;
dat daartegen geen bezwaar kan worden&#13;
gemaakt. Door deze handelwijze heeft verweerder&#13;
bij appellanten ten onrechte de indruk&#13;
gewekt dat geen sprake was van besluiten&#13;
waartegen ingevolge artikel 7:1, eerste lid,&#13;
Awb juncto artikel 34 Whv bezwaar kon worden&#13;
gemaakt. In verband hiermede kan redelijkerwijs&#13;
niet worden geoordeeld dat zij bij&#13;
de indiening van hun bezwaarschrift in verzuim&#13;
zijn geweest.&#13;
5.3 Wat betreft de inhoudelijke beoordeling&#13;
van het beroep, stelt het College allereerst vast&#13;
dat tussen partijen niet in geschil is dat ten&#13;
behoeve van het bedrijf van appellanten een&#13;
milieuvergunning is aangevraagd en verleend&#13;
in het tijdvak, genoemd in artikel 9, eerste lid,&#13;
aanhef en onder b, Bhv. Tussen partijen is&#13;
evenmin in geschil dat op grond van de aanvraag&#13;
en verlening van deze milieuvergunning&#13;
moet worden aangenomen dat appellanten&#13;
investeringsverplichtingen zijn aangegaan.&#13;
5.3.1 In verband met de vraag of voor een vergroting&#13;
van het varkensrecht op grond van&#13;
artikel 9 Bhv vereist is dat ingevolge de&#13;
milieuvergunning, aangevraagd en verleend in&#13;
het in artikel 9, eerste lid, aanhef en onder b,&#13;
Bhv genoemde tijdvak, meer varkens (uitgedrukt&#13;
in varkenseenheden) op het bedrijf&#13;
mogen worden gehouden dan op grond van&#13;
de oude vergunning op grond van de Hinderwet&#13;
dan wel de Wet milieubeheer ten hoogste&#13;
was toegestaan.&#13;
Het College beantwoordt deze vraag ontkennend&#13;
en overweegt daartoe het volgende.&#13;
Blijkens het algemeen gedeelte van de NvT&#13;
Bhv heeft artikel 9 Bhv betrekking op “bedrijven&#13;
die vóór 10 juli 1997 bezig waren de productiecapaciteit&#13;
binnen het voor deze bedrijven&#13;
geldende mestproductierecht uit te breiden&#13;
en daartoe concrete stappen hebben&#13;
gezet”. Het begrip productiecapaciteit verwijst&#13;
naar hetgeen in feite ten hoogste kan&#13;
worden geproduceerd, niet naar hetgeen rechtens&#13;
ten hoogste mag worden geproduceerd.&#13;
In dit verband moet tevens in aanmerking&#13;
worden genomen het gestelde in hoofdstuk 2&#13;
NvT Bhv, waar met betrekking tot artikel 9&#13;
Bhv wordt gesproken van “varkenshouders&#13;
die bezig waren met uitbreiding van hun productie,&#13;
terwijl de in 1995 en 1996 gehouden&#13;
aantallen varkens nog niet representatief&#13;
waren voor de beoogde bedrijfsomvang na&#13;
uitbreiding”.&#13;
Met betrekking tot het voorafgaande merkt&#13;
het College op dat ook het begrip productie&#13;
ziet op een feitelijke situatie en geen juridische&#13;
betekenis heeft. Ook hieruit volgt dat vergroting&#13;
van het varkensrecht met toepassing van&#13;
artikel 9 Bhv aan de orde kan komen in geval&#13;
van investeringen met het oog op een vergroting&#13;
van het aantal feitelijk gehouden varkens.&#13;
Het College overweegt in dit verband voorts&#13;
dat de door verweerder voorgestane interpretatie&#13;
van artikel 9 Bhv, gelet op hetgeen op&#13;
grond van het gestelde in hoofdstuk 2 NvT&#13;
Bhv als ratio van deze bepaling kan worden&#13;
aangemerkt, niet in de rede ligt. Naar moet&#13;
worden aangenomen, beoogt artikel 9 Bhv&#13;
(mede) te voorkomen dat omvangrijke investeringen&#13;
van varkenshouders ter vergroting&#13;
van de productie(capaciteit) binnen het toentertijd&#13;
geldende mestproductierecht, gedaan&#13;
vóórdat de contouren van de Whv zichtbaar&#13;
zijn geworden, waardeloos zouden blijken.&#13;
Hierbij gaat het om investeringen ter vergroting&#13;
van het aantal feitelijk gehouden varkens&#13;
(uitgedrukt in varkenseenheden).&#13;
Het vorenstaande leidt het College tot de&#13;
slotsom dat verweerder is uitgegaan van een&#13;
onjuiste interpretatie van artikel 9 Bhv.&#13;
Anders dan verweerder meent, ziet deze&#13;
bepaling op de situatie waarin vóór 10 juli&#13;
1997 investeringsverplichtingen zijn aangegaan&#13;
met het oog op vergroting van het aantal&#13;
varkens (uitgedrukt in varkenseenheden) dat&#13;
feitelijk wordt gehouden.&#13;
5.3.2 Vervolgens is de vraag aan de orde of in&#13;
dit geval uitsluitend aan de hand van de&#13;
milieuvergunning, aangevraagd en verleend in&#13;
het in artikel 9, eerste lid, aanhef en onder b,&#13;
Bhv genoemde tijdvak – eventueel vergeleken&#13;
met de oude vergunning en met inachtneming&#13;
van een eventuele verklaring van het bevoegd&#13;
gezag over het verval van rechtswege van een&#13;
gedeelte van de oude vergunning – dient te&#13;
worden beoordeeld of sprake is van investeringen&#13;
ten behoeve van vergroting van het&#13;
aantal varkens.&#13;
Het College beantwoordt ook deze vraag ontkennend&#13;
en overweegt daartoe het volgende.&#13;
Uit artikel 9, eerste lid, Bhv en de NvT Bhv&#13;
volgt dat, voorzover hier van belang, alleen op&#13;
grond van een in het aldaar genoemde tijdvak&#13;
aangevraagde en verleende milieuvergunning&#13;
wordt aangenomen dat investeringsverplichtingen&#13;
zijn aangegaan. Dat verweerder alleen&#13;
een dergelijke vergunning zou mogen accepteren&#13;
als bewijs dat de verplichtingen zijn&#13;
aangegaan met het oog op vergroting van het&#13;
aantal te houden varkens, kan niet worden&#13;
afgeleid uit het bepaalde in het Bhv of het&#13;
gestelde in de NvT Bhv.&#13;
In verband met het vorenoverwogene concludeert&#13;
het College dat verweerder in dit geval&#13;
artikel 9 Bhv op onjuiste wijze heeft uitgelegd&#13;
en toegepast. Reeds hierom kan het bestreden&#13;
besluit niet in stand blijven.&#13;
Het College tekent hierbij aan dat de door&#13;
verweerder gevolgde benadering een ongeoorloofde&#13;
inperking inhoudt van de mogelijkheden&#13;
tot het leveren van bewijs met betrekking&#13;
tot het aanwezig zijn van ween vergroting van&#13;
het aantal te houden varkens, als vermeld in&#13;
artikel 9, eerste lid, Bhv.&#13;
5.4 In verband met het vorenoverwogene zal&#13;
het College het beroep gegrond verklaren, het&#13;
bestreden besluit vernietigen en verweerder&#13;
opdragen met inachtneming van deze uitspraak&#13;
opnieuw te beslissen op het bezwaar van&#13;
appellanten. Gelet op het tijdverloop sinds de&#13;
door appellanten gedane meldingen ziet het&#13;
College aanleiding verweerder met toepassing&#13;
van artikel 8:72, vijfde lid, Awb op te dragen&#13;
binnen acht weken na verzending van deze&#13;
uitspraak opnieuw te beslissen op het bezwaar&#13;
van appellanten.&#13;
Het College overweegt tenslotte dat het door&#13;
appellanten betaalde griffierecht dient te worden&#13;
vergoed, alsmede dat termen aanwezig&#13;
zijn verweerder onder toepassing van artikel&#13;
8:75 Awb te veroordelen in de proceskosten&#13;
aan de zijde van appellanten, zijnde de kosten&#13;
van de door hun gemachtigde beroepsmatig&#13;
verleende rechtsbijstand. Met inachtneming&#13;
van het Besluit bestuurskosten procesrecht&#13;
worden deze kosten vastgesteld op 644 (1 punt&#13;
ter waarde van € 322,— voor het beroepschrift&#13;
en 1 punt voor het verschijnen ter zitting).&#13;
6. De beslissing&#13;
Het College:&#13;
– verklaart het beroep gegrond;&#13;
– vernietigt het besluit van 19 maart 2002 van&#13;
verweerder;&#13;
– bepaalt dat verweerder binnen acht weken&#13;
na verzending van deze uitspraak opnieuw&#13;
beslist op het&#13;
bezwaarschrift van 2 juli 2001 van appellanten,&#13;
met inachtneming van deze uitspraak;&#13;
– bepaalt dat het door appellanten betaalde&#13;
griffierecht ten bedrage van € 218,— (zegge:&#13;
tweehonderdachttien&#13;
euro) aan hen wordt vergoed;&#13;
– veroordeelt verweerder in de proceskosten&#13;
aan de zijde van appellanten, vastgesteld op&#13;
€ 644,— (zegge: zeshonderdvierenveertig&#13;
euro);&#13;
– wijst de Staat aan als de rechtspersoon die&#13;
genoemde bedragen moet vergoeden.&#13;
NOOT&#13;
Het College van Beroep voor het bedrijfsleven&#13;
oordeelt andermaal over een besluit op basis&#13;
van het Besluit hardheidsgevallen herstructurering&#13;
varkenshouderij. Ditmaal is er ook een&#13;
inhoudelijk oordeel. Ten aanzien van de ontvankelijkheid&#13;
van appellanten werd door de&#13;
regering aanvankelijk als standpunt ingenomen&#13;
dat het Besluit hardheidsgevallen rechtstreeks&#13;
bepalend was voor de hoogte van de&#13;
varkensrechten en dat een mededeling daarover&#13;
van Bureau Heffingen geen (zelfstandige)&#13;
rechtsgevolgen had en dus geen besluit&#13;
was, waartegen bezwaar en beroep open&#13;
stond. Dit standpunt werd ook in de rechtsgangverwijzingen&#13;
verwoord (zie r.o. 2.2).&#13;
Eerst leek het CBb dit standpunt te volgen&#13;
(CBb 1 juni 1999, Agr.r. 1999/4972 (Rooks)),&#13;
maar later bleken er toch ook nog andere&#13;
oplossingen denkbaar (CBb 19 juni 2001,&#13;
Agr.r. 2001/5081 (Georgius)). In de thans&#13;
opgenomen uitspraak blijkt dat er helemaal&#13;
geen sprake is van een “ommezwaai”, zoals ik&#13;
in de noot bij laatstgenoemde uitspraak nog&#13;
suggereerde. Het College neemt de moeite om&#13;
uit te leggen waarom beide uitspraken geheel&#13;
met elkaar in lijn liggen (r.o. 5.1.1). De reden&#13;
dat dit allemaal nog weer wordt opgerakeld, is&#13;
dat de betrokkenen alsnog beroep instelden&#13;
tegen besluiten die al bijna twee jaar geleden&#13;
waren genomen, terwijl de beroepstermijn zes&#13;
weken is (art. 6:7 Awb). De Staat achtte deze&#13;
termijnoverschrijding verschoonbaar, omdat&#13;
beroep is ingesteld binnen twee weken na de&#13;
laatstgenoemde uitspraak van het CBb, toen&#13;
immers bleek dat er toch beroep mogelijk was.&#13;
Het CBb volgt die redenering dus niet: appellanten&#13;
hadden kennelijk uit de eerdere uitspraken&#13;
ook al wel af kunnen leiden dat&#13;
beroep mogelijk was. Toch zijn de appellanten&#13;
ontvankelijk. Het CBb komt tot deze beslissing&#13;
op basis van de foute rechtsgangverwijzing&#13;
(r.o. 5.2.2). Inderdaad is een fout in de&#13;
rechtsgangverwijzing soms aanleiding de&#13;
appellant te verschonen bij termijnoverschrijding,&#13;
maar uitgangspunt is volgens de Afdeling&#13;
bestuursrechtspraak toch steeds dat termijnoverschrijding&#13;
niet verschoonbaar is, tenzij&#13;
sprake is van bijzondere omstandigheden&#13;
(ABRS 14 januari 1999, H01.98.0316, NA&#13;
1999, 60). Niet alleen is het bijna twee jaar na&#13;
dato maar bovendien hadden de appellanten&#13;
– volgens het CBb – kunnen weten dat de&#13;
rechtsgangverwijzing onjuist was. De redenering&#13;
is voor mij niet helemaal navolgbaar,&#13;
het resultaat bevredigt echter wel.&#13;
De inhoudelijke beoordeling van het geschil is&#13;
natuurlijk interessanter, echter zeker niet eenvoudiger.&#13;
Het geschil gaat over artikel 9 van&#13;
het Besluit hardheidsgevallen, op grond waarvan&#13;
een extra varkensrecht of fokzeugenrecht&#13;
kan worden toegekend als de veehouder in&#13;
een bepaalde periode – vóór 10 juli 1997 – een&#13;
milieuvergunning had aangevraagd of reeds&#13;
had ontvangen. Aan de betrokkene was een&#13;
extra varkensrecht geweigerd omdat hij weliswaar&#13;
een vergunning had aangevraagd, maar&#13;
deze nieuwe vergunning qua aantallen dieren&#13;
niet (veel) hoger was dan de oude (Hinderwet)&#13;
vergunning. De betrokkene beriep zich&#13;
vervolgens op de toelichting waaruit duidelijk&#13;
zou worden dat bepalend is of de investeringen&#13;
betrekking hebben op een feitelijke uitbreiding&#13;
van het aantal dieren. Het CBb is&#13;
het daarmee eens. De regeling is bedoeld om&#13;
investeringen die zijn aangegaan voor de&#13;
bekendmaking van de nieuwe wet niet waardeloos&#13;
te maken. Het gaat dan dus om een&#13;
vergroting van het aantal feitelijk gehouden&#13;
dieren. Deze redenering in r.o. 5.3.1 is goed te&#13;
volgen. Wat vervolgens in r.o. 5.3.2 wordt&#13;
gemeld is duister. Het zal wel niet de bedoeling&#13;
van het College zijn te betogen dat artikel 9&#13;
van het Besluit in strijd is met de doelstelling&#13;
ervan en de toelichting erop en dat daarom&#13;
niet alleen de milieuvergunning mag gelden&#13;
als basis voor extra varkensrechten, maar dat&#13;
ook andere bewijzen aanvaardbaar zijn. Dat&#13;
zou het Besluit hardheidsgevallen helemaal&#13;
opengooien. Men mag aannemen dat bedoeld&#13;
is dat niet uitsluitend de milieuvergunning&#13;
kan dienen als bewijs van een feitelijke uitbreiding,&#13;
maar dat daarvoor ook andere bewijsmiddelen&#13;
toelaatbaar zijn, zoals diertelkaarten&#13;
en dergelijke. Nu in de eerste rechtsvraag&#13;
al was beslist dat het ging om een feitelijke&#13;
uitbreiding en dat een simpele vergelijking&#13;
van vergunningen niet volstaat, lijkt mij dit&#13;
een volslagen overbodige opmerking. Het is&#13;
een reactie op iets wat geen van beide partijen&#13;
heeft betoogd, voor zover ik kan overzien.&#13;
Naar verluidt zullen de betrokkenen nog met&#13;
een schadeclaim komen voor de dieren die zij&#13;
al die tijd niet hebben kunnen houden.&#13;
D.W. Bruil</content><legacyfootnotes/><footnotes><footnote/></footnotes><auteurs/><published>2002-11-01 00:00:00</published><modified>2000-08-29 00:00:00</modified><editiondate>2002-11-01</editiondate><htmlpath>https://denhollander.info/artikel/4660</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2017</searchword><id>14412</id><udhid>UDH:TvAR/14412</udhid><titel>Pacht - Pachtkamer Hof Arnhem-Leeuwarden, 21 maart 2017, ECLI:NL:GHARL:2017:2325 - (Van de Poele-Grandsard/Thielman) (TvAR 2017/5889)</titel><searchwords><searchword>TvAR 7/8/2017</searchword><searchword>TvAR 2017/5889</searchword><searchword>UDH:TvAR/14412</searchword></searchwords><attachments><attachment><name>19289.pdf</name><extention>pdf</extention><url>https://denhollander.info/download/19289/ci</url></attachment></attachments><inleiding/><content>&lt;p&gt;(mrs. Th.C.M. Willemse, A. Smee&amp;iuml;ng-van Hees en B.J.H. Hofstee en de deskundige leden mr. ing. H.J. Vinke en ir. H.B.M. Duenk)&lt;/p&gt;&#13;
&lt;h3 class="jurisprudentieinzake"&gt;Pachtovereenkomst. Dwaling. Misbruik van omstandigheden.&lt;/h3&gt;&#13;
&lt;p&gt;[Burgerlijk Wetboek, art. 3:44 lid 1 en lid 4, art. 6:228 lid 1, art. 6:265, art. 7:370 lid 1a, art. 7:376, Wetboek van Burgerlijke Rechtsvordering, art. 164 lid 2]&lt;/p&gt;&#13;
&lt;p&gt;Verpachtster heeft een reguliere pachtovereenkomst getekend en vordert de vernietiging ogv 6:228 en 3:44 BW. De stelling dat de pachter haar door een onjuiste inlichting in dwaling heeft gebracht, heeft pachter gemotiveerd betwist. Verpachtster heeft bewijs aangeboden, maar zij kan geen ander bewijs bijdragen dan een partijgetuigeverklaring van haarzelf. In verband met artikel 164 lid 2 Rv is haar bewijsaanbod niet genoegzaam. Voor zover verpachtster zich er op beroept dat zij een reguliere pachtovereenkomst heeft ondertekend terwijl zij niet wist (en niet wilde) dat deze telkens van rechtswege wordt verlengd, is er sprake van rechtsdwaling die voor haar rekening moet blijven.&lt;/p&gt;&#13;
&lt;p&gt;Aan haar beroep op misbruik van omstandigheden legt verpachtster ten grondslag haar vertrouwensband met pachter, haar leeftijd, de omstandigheid dat zij een adviseur had en dat pachter wist dat zij de grond maar voor zes jaar in gebruik wilde geven.&lt;/p&gt;&#13;
&lt;p&gt;Al hetgeen verpachtster heeft aangevoerd is op zichzelf en in onderlinge samenhang bezien onvoldoende om te kunnen concluderen dat pachter wist of moest begrijpen dat verpachtster slechts door bijzondere omstandigheden zoals vermeld in artikel 3:44 lid 1 en 4 BW tot het aangaan van de reguliere pachtovereenkomst werd bewogen&lt;/p&gt;&#13;
&lt;p&gt;Met noot G.M.F. Snijders&lt;/p&gt;&#13;
&lt;p&gt;arrest van de pachtkamer&lt;/p&gt;&#13;
&lt;p&gt;inzake&lt;/p&gt;&#13;
&lt;p&gt;Lucienne Bertha van de Poele-Grandsard,&lt;/p&gt;&#13;
&lt;p&gt;wonende te Clinge, gemeente Hulst,&lt;/p&gt;&#13;
&lt;p&gt;appellante,&lt;/p&gt;&#13;
&lt;p&gt;hierna: Van de Poele,&lt;/p&gt;&#13;
&lt;p&gt;advocaat: mr. E.H.M. Harbers,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;Tom Bert Marleen Thielman,&lt;/p&gt;&#13;
&lt;p&gt;wonende te Meerdonk, Belgi&amp;euml;,&lt;/p&gt;&#13;
&lt;p&gt;ge&amp;iuml;ntimeerde,&lt;/p&gt;&#13;
&lt;p&gt;hierna: Thielman, advocaat: mr. Th.J.H.M. Linssen.&lt;/p&gt;&#13;
&lt;h2&gt;1 Het verdere verloop van het geding in hoger beroep&lt;/h2&gt;&#13;
&lt;p&gt;1.1 Het hof neemt de inhoud van het tussenarrest van 20 december 2016 hier over. Bij dat arrest is een comparitie van partijen bepaald, die heeft plaatsgevonden op 15 februari 2017. Aan het slot van de comparitie heeft het hof arrest bepaald.&lt;/p&gt;&#13;
&lt;p&gt;1.2 Van de Poele vordert in het hoger beroep - kort samengevat - de vernietiging van het vonnis van 24 april 2015 en de pachtovereenkomst tussen partijen alsnog te vernietigen, althans te ontbinden en de veroordeling van Thielman het gepachte te ontruimen op straffe van verbeurte van een dwangsom met zijn veroordeling in de proceskosten, inclusief nakosten en rente.&lt;/p&gt;&#13;
&lt;h2&gt;2 De vaststaande feiten&lt;/h2&gt;&#13;
&lt;p&gt;Het hof gaat in hoger beroep uit van de volgende feiten:&lt;/p&gt;&#13;
&lt;p&gt;2.1 Van de Poele is eigenaresse van enkele percelen landbouwgrond, kadastraal bekend gemeente Axel, sectie N, nummer 620 en gemeente Hulst, sectie N, nummer 77, sectie D, nummer 647, tezamen groot 10.34.90 hectare. Van de Poele dreef voorheen met haar echtgenoot een loonwerkbedrijf en een akkerbouwbedrijf. De echtgenoot is in 2005 overleden, waarna Van de Poele het landbouwbedrijf heeft voortgezet. Van de Poele is thans 85 jaar oud.&lt;/p&gt;&#13;
&lt;p&gt;2.2 Thielman drijft een landbouwbedrijf. Vanaf 2010 hebben partijen enerzijds gronden geruild en heeft Van de Poele anderzijds aan Thielman gronden eenjarig in gebruik gegeven tegen betaling. Een en ander werd jaarlijks rond april/mei in huurovereenkomsten vastgelegd door B.H. Beumer van Beumer Agro Service (hierna: Beumer).&lt;/p&gt;&#13;
&lt;p&gt;2.3 In 2013 hebben partijen wederom contact gehad over grondruil en grondgebruik voor het volgende seizoen. Op 30 maart 2013 heeft een telefoongesprek plaatsgevonden tussen Beumer en Thielman. Partijen zijn voor het jaar 2013 vervolgens een prijs van &amp;euro; 1.000 per hectare overeengekomen. Beumer heeft Van de Poele in die tijd geadviseerd de gronden vanaf 2014 voor zes jaren in geliberaliseerde pacht aan Thielman in gebruik te geven.&lt;/p&gt;&#13;
&lt;p&gt;2.4 Thielman heeft op enig moment eind 2013 aan Van de Poele een reguliere pachtovereenkomst voorgelegd waarbij de pachtprijs per hectare is bepaald op de regionorm van &amp;euro; 520 per 1 juli 2013.&lt;/p&gt;&#13;
&lt;p&gt;2.5 Op 13 januari 2014 heeft Van de Poele de reguliere pachtovereenkomst ondertekend, lopend tot 30 september 2019, tegen een pachtprijs van totaal &amp;euro; 5.402. Deze overeenkomst is op 24 februari 2014 goedgekeurd door Grondkamer Zuidwest.&lt;/p&gt;&#13;
&lt;p&gt;2.6 In april 2014 heeft Thielman de grond bemest en in 4 van de 10 hectare de drainage vernieuwd. Rond die tijd heeft Beumer geconstateerd dat partijen een reguliere pachtovereenkomst waren aangegaan. Vervolgens is er tussen partijen discussie ontstaan, die schriftelijk is voortgezet door mr. ir. J.L. Mieras namens Van de Poele en mr. R.M.C.M. Bogers namens Thielman.&lt;/p&gt;&#13;
&lt;p&gt;2.7 In augustus 2014 heeft Thielman de overige 6 hectare gedraineerd.&lt;/p&gt;&#13;
&lt;h2&gt;3 Het geschil en de beslissing in eerste aanleg&lt;/h2&gt;&#13;
&lt;p&gt;3.1 Van de Poele heeft in eerste aanleg primair gevorderd de vernietiging, althans ontbinding van de pachtovereenkomst en ontruiming door Thielman van de percelen, subsidiair de veroordeling van Thielman tot betaling van een schadevergoeding van &amp;euro; 517.450, vermeerderd met rente en kosten.&lt;/p&gt;&#13;
&lt;p&gt;3.2 De pachtkamer heeft bij vonnis van 24 april 2015 de vorderingen afgewezen en Van de Poele veroordeeld in de proceskosten.&lt;/p&gt;&#13;
&lt;h2&gt;4 De beoordeling van de grieven en de vordering&lt;/h2&gt;&#13;
&lt;p&gt;4.1 Thielman woont in Belgi&amp;euml; waardoor de zaak een internationaal aspect heeft. Op grond van artikel 22 lid 1 Brussel I is de Nederlandse rechter bevoegd van de zaak kennis te nemen.&lt;/p&gt;&#13;
&lt;p&gt;4.2 Van de Poele beroept zich in hoger beroep ter zake van haar vordering tot vernietiging op dwaling en misbruik van omstandigheden, stellende dat Thielman haar een reguliere pachtovereenkomst heeft laten tekenen terwijl zij de grond slechts voor 6 jaren wilde verpachten en dan weer ter vrije beschikking wilde hebben. Zij stelt dat zij Thielman bij de ondertekening heeft gevraagd: &amp;ldquo;Het is toch voor zes jaar en niet langer?&amp;rdquo; en dat Thielman dat heeft beaamd. Het hof leidt hieruit af dat zij zich bij haar beroep op dwaling beroept op artikel 6:228 lid 1 sub a BW. Daarnaast beroept zij zich erop dat Thielman wist dat zij een overeenkomst wilde voor de duur van zes jaar. Zij verwijst daarvoor naar de verklaring van Beumer, overgelegd voorafgaand aan de comparitie in eerste aanleg. Tot slot stelt Van de Poele dat Thielman de reguliere overeenkomst naar Beumer had moeten sturen, nu hij wist dat Van de Poele een adviseur had.&lt;/p&gt;&#13;
&lt;p&gt;4.3 De stelling van Van de Poele dat Thielman haar door een onjuiste inlichting in dwaling heeft gebracht, heeft Thielman gemotiveerd betwist. Van de Poele heeft bewijs aangeboden, maar ter zitting is wederom gebleken dat zij geen ander bewijs zal kunnen bijdragen van de onjuiste inlichting dan een partijgetuigeverklaring van haarzelf, waarvoor de beperking van artikel 164 lid 2 Rv geldt. Haar bewijsaanbod is dan ook niet genoegzaam zodat het hof dit passeert. Voor zover Van der Poele zich er verder op beroept dat zij een reguliere pachtovereenkomst heeft ondertekend terwijl zij niet wist (en niet wilde) dat deze telkens van rechtswege wordt verlengd, is er sprake van rechtsdwaling die voor haar rekening moet blijven.&lt;/p&gt;&#13;
&lt;p&gt;4.4 Aan haar beroep op misbruik van omstandigheden legt Van de Poele ten grondslag haar vertrouwensband met Thielman, haar leeftijd, de omstandigheid dat zij een adviseur had en dat Thielman wist dat zij de grond maar voor zes jaar in gebruik wilde geven.&lt;/p&gt;&#13;
&lt;p&gt;4.5 Misbruik van omstandigheden is aanwezig, wanneer iemand die weet of moet begrijpen dat een ander door bijzondere omstandigheden, zoals noodtoestand, afhankelijkheid, lichtzinnigheid, abnormale geestestoestand of onervarenheid, bewogen wordt tot het verrichten van een rechtshandeling, het tot stand komen van die rechtshandeling bevordert, ofschoon hetgeen hij weet of moet begrijpen hem daarvan zou behoren te weerhouden (artikel 3:44 lid 1 en 4 BW).&lt;/p&gt;&#13;
&lt;p&gt;4.6 Allereerst overweegt het hof dat Van de Poele, anders dan zij stelt, niet geheel onkundig geacht kan worden van de pachtregelgeving. Ter zitting heeft Van de Poele verklaard alleen een geliberaliseerde overeenkomst te willen, dat die zes jaar duurt en dat zij dan vrij is de prijs te bepalen. Daarnaast is niet weersproken dat zij op basis van een reguliere pachtovereenkomst land heeft gepacht van een zekere Baert tot 2011/2012. Verder heeft Thielman onvoldoende gemotiveerd weersproken aangevoerd dat hij tot tweemaal toe, namelijk in mei 2013 en eind 2013, een reguliere pachtovereenkomst aan Van de Poele heeft voorgelegd zodat het hof dat als vaststaand aanneemt. De laatste heeft Van de Poele in januari 2014 ondertekend (productie 1 bij inleidende dagvaarding). Uit de verklaring van Beumer volgt verder dat hij in het voorjaar van 2013 met Van de Poele een langduriger gebruik van de gronden heeft besproken en haar een geliberaliseerde pachtovereenkomst voor de duur van zes jaren heeft geadviseerd.&lt;/p&gt;&#13;
&lt;p&gt;4.7 Van de Poele kan op grond van dit alles dan ook niet overvallen zijn geweest door de wens van Thielman de gronden langer dan zes jaren te gebruiken en de in verband daarmee ter ondertekening voorgelegde reguliere pachtovereenkomst. Ondanks haar hoge leeftijd heeft Van de Poele de wens en is zij - zo is ter zitting voldoende gebleken - ook in staat haar landbouwbedrijf zelf met de hulp van een adviseur te besturen. De vertrouwensband tussen Van de Poele en Thielman was volgens beide partijen ter zitting hecht en zij genoten over en weer van agrarisch ondernemerschap. Dat en waarom Thielman als pachter niet Van de Poele maar haar adviseur Beumer een voorstel voor voortzetting van het gebruik van de gronden had moeten doen, valt bij deze stand van zaken niet in te zien. Bovendien moet worden aangenomen dat Van de Poele zelf in de gelegenheid is geweest om de door Thielman aan haar voorgelegde overeenkomst met Beumer te bespreken alvorens tot ondertekening over te gaan. Tot slot overweegt het hof dat, indien moet worden aangenomen dat Beumer aan Thielman een geliberaliseerde pachtovereenkomst voor de duur van zes jaren heeft aangeboden, wat Thielman betwist, het Thielman uiteraard vrijstaat om Van der Poele een tegenvoorstel te doen in de zin van een reguliere pachtovereenkomst. Aan bewijslevering van de stelling dat Beumer voormeld voorstel heeft gedaan, wordt dan ook - als niet ter zake dienend - niet toegekomen.&lt;/p&gt;&#13;
&lt;p&gt;4.8 Van de Poele en haar echtgenoot zijn kinderloos gebleven. Desgevraagd heeft Van de Poele ter zitting verklaard zich niet bezig te (hebben) (ge)houden met de vraag wat zal gebeuren indien zij tijdens de door haar voorgestelde termijn van zes jaren zou komen te overlijden. Indien de verpachtster al geen noodzaak ziet rekening te houden met toekomstige erfopvolging, is er weinig grond om de pachter te verwijten dat hij dat (ook) niet heeft gedaan. Bovendien heeft Van de Poele desgevraagd nader verklaard de grond voor een goed doel te willen bestemmen. Een reguliere pachtovereenkomst staat dat doel niet in de weg.&lt;/p&gt;&#13;
&lt;p&gt;4.9 Al hetgeen Van de Poele heeft aangevoerd is op zichzelf en in onderlinge samenhang bezien onvoldoende om te kunnen concluderen dat Thielman wist of moest begrijpen dat Van de Poele slechts door bijzondere omstandigheden zoals vermeld in artikel 3:44 lid 1 en 4 BW tot het aangaan van de reguliere pachtovereenkomst werd bewogen, nog daargelaten dat Van de Poele niet heeft toegelicht op welke bijzondere omstandigheden zij het oog heeft bij haar stelling of dat Thielman deze kende.&lt;/p&gt;&#13;
&lt;p&gt;4.10 De vraag of en door wie is voorgesteld een insteek van &amp;euro; 500 (per maand) te betalen, laat het hof in het midden omdat het antwoord op die vraag niet tot een ander oordeel leidt. Grief I faalt.&lt;/p&gt;&#13;
&lt;p&gt;4.11 Ook de ontbindingsgrond is tevergeefs voorgedragen. Op grond van artikel 7:348 BW was toestemming van Van de Poele vereist voor de aanleg van de drainage. Uit het verloop van de gesprekken over een langdurigere pachtovereenkomst is voldoende aannemelijk dat Van de Poele op de hoogte was van de plannen van Thielman de grond te draineren. Daarnaast is onweersproken gebleven dat Van de Poele voorafgaand aan de dagvaarding in eerste aanleg geen bezwaar heeft gemaakt tegen de in april en augustus 2014 aangebrachte drainage. Voor zover een en ander al niet kwalificeert als een (stilzwijgende) toestemming van Van de Poele, geldt dat de drainage onmiskenbaar een verbetering betekent van de gronden van Van de Poele, waarvoor Van de Poele, in de schikkingsonderhandelingen tussen partijen, ook bereid was een aanzienlijke vergoeding te betalen. Op grond van een en ander is geen sprake van een ernstige tekortkoming die is vereist voor ontbinding. Het hof verwijst voor zoveel nodig naar de norm &amp;lsquo;ernstige tekortkoming&amp;rsquo; in artikel 7:370 lid 1a BW, die de tekortkoming in artikel 7:376 BW vanwege de onderlinge samenhang mede inkleurt, en artikel 6:265 BW waaruit volgt dat de ontbinding op grond van tekortkoming niet wordt uitgesproken indien de tekortkoming wegens haar bijzondere aard of geringe betekenis die ontbinding met haar gevolgen niet rechtvaardigt. Grief II strandt hierop.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;4.12 De grieven I en II falen. Grief III strandt dientengevolge ook. Het bestreden vonnis moet daarom worden bekrachtigd. Als de in het ongelijk te stellen partij zal het hof Van de Poele in de kosten van het hoger beroep veroordelen. De kosten aan de zijde van Thielman zullen worden vastgesteld op &amp;euro; 1.615 aan griffierecht en op &amp;euro; 1.788 aan salaris advocaat. Als niet weersproken zal het hof ook de gevorderde wettelijke rente over de proceskosten toewijzen zoals hierna vermeld.&lt;/p&gt;&#13;
&lt;h2&gt;5 De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;bekrachtigt het vonnis van de pachtkamer te Middelburg (rechtbank Zeeland-West-Brabant) van 24 april 2015;&lt;/p&gt;&#13;
&lt;p&gt;veroordeelt Van de Poele in de kosten van het hoger beroep, tot aan deze uitspraak aan de zijde van Thielman vastgesteld op &amp;euro; 1.615 voor griffierecht en op &amp;euro; 1.788 voor salaris overeenkomstig het liquidatietarief en te voldoen binnen veertien dagen na dagtekening van dit arrest, en - voor het geval voldoening binnen bedoelde termijn niet plaatsvindt - te vermeerderen met de wettelijke rente te rekenen vanaf bedoelde termijn voor voldoening;&lt;/p&gt;&#13;
&lt;p&gt;verklaart dit arrest voor zover het de hierin vermelde proceskostenveroordeling betreft uitvoerbaar bij voorraad.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;De centrale vraag in deze zaak komt kort gezegd neer op het volgende: is sprake van een bescherming behoevende hoogbejaarde weduwe die slachtoffer is geworden van een kwaad willende pachter? De thans 85-jarige Van de Poele dreef met haar echtgenoot een loonwerkbedrijf en een akkerbouwbedrijf op ongeveer 10,5 hectaren. Na het overlijden van haar echtgenoot in 2005 heeft zij het akkerbouwbedrijf gedurende enkele jaren voortgezet. Vanaf 2010 heeft zij gronden geruild met Thielman, en heeft zij tegen betaling aan Thielman gronden in eenjarig gebruik gegeven. Zij werd daarbij bijgestaan door adviseur Beumer. Voor het jaar 2013 kwamen partijen een prijs overeen van &amp;euro;&amp;nbsp;1.000 per hectare. Begin dat jaar heeft een telefoongesprek plaatsgevonden tussen Thielman en Beumer. In dezelfde periode heeft Beumer Van de Poele geadviseerd om de gronden met ingang van 2014 voor de duur van zes jaren geliberaliseerd aan Thielman te verpachten. Eind 2013 heeft Thielman rechtstreeks &amp;ndash; dus zonder Beumer daarbij te betrekken &amp;ndash; aan Van de Poele een reguliere pachtovereenkomst voorgelegd, waarbij de pachtprijs was bepaald op de regionorm van &amp;euro;&amp;nbsp;520 per hectare. Van de Poele heeft deze overeenkomst ondertekend. Nadien heeft zij zich tot de pachtrechter gewend met een vordering de overeenkomst te vernietigen wegens dwaling en misbruik van omstandigheden.&lt;/p&gt;&#13;
&lt;p&gt;De samenvatting van de feiten kan het idee doen postvatten dat de gestelde vraag bevestigend moet worden beantwoord. Toch is het Pachthof tot een tegengestelde beslissing gekomen. In de eerste plaats werd overwogen dat de vordering tot vernietiging wegens dwaling (art. 6:228 e.v. BW) moest worden afgewezen. Van de Poele had in dit verband aangeboden te bewijzen dat Thielman haar onjuist had ingelicht, door zichzelf als getuige te laten horen. Dit aanbod werd niet gehonoreerd. Indien Van de Poele op basis ervan een bewijsopdracht had gekregen, had haar verklaring (want: afgelegd als partijgetuige) haar ingevolge art. 164 lid 2 Rv slechts voordeel kunnen opleveren, indien deze ander &amp;ndash; onvolledig &amp;ndash; bewijs zou aanvullen. En van dergelijk ander bewijs bleek op voorhand geen sprake te zijn.&lt;/p&gt;&#13;
&lt;p&gt;Van de Poele had zich in dit kader ook nog op het standpunt gesteld dat zij een reguliere pachtovereenkomst had ondertekend, terwijl zij niet wist dat deze telkens van rechtswege werd verlengd (art. 7:325 lid 5 BW). Ook deze stelling kon haar niet baten, aangezien zij zich aldus beriep op rechtsdwaling en een dergelijke dwaling volgens vaste rechtspraak niet tot vernietiging kan leiden.[14]&lt;/p&gt;&#13;
&lt;p&gt;Ook het beroep op misbruik van omstandigheden (gedefinieerd in art. 3:44 lid 4 BW; zie hierover r.o.&amp;nbsp;4.5) werd verworpen. Het hof heeft immers geconcludeerd dat Van de Poele &amp;ndash; anders dan zij het tijdens de procedure kennelijk deed voorkomen &amp;ndash; op het terrein van het pachtrecht niet geheel onkundig kon worden geacht. Ter zitting was gebleken dat zij op de hoogte was van de voor een verpachter aan geliberaliseerde pacht verbonden voordelen. Ook had zij zelf op basis van een reguliere overeenkomst land gepacht van een derde. Bovendien had Thielman haar niet eenmaal, maar tweemaal een reguliere pachtovereenkomst voorgelegd. De eerste maal was in mei 2013. Zoals in het voorgaande bleek, had Beumer haar rond die tijd het per 2014 aangaan van geliberaliseerde pacht geadviseerd.&lt;/p&gt;&#13;
&lt;p&gt;Het hof was van oordeel dat niet viel in te zien dat Thielman Van de Poele niet rechtstreeks had mogen benaderen, maar een voorstel tot voortgezet gebruik had moeten voorleggen aan adviseur Beumer. Het is op zichzelf genomen juist dat Van de Poele zelf in de gelegenheid was geweest om de haar door Thielman voorgelegde overeenkomst met Beumer te bespreken, maar de desbetreffende overweging stelt toch niet helemaal gerust. Als alle contacten over het gebruik van de gronden tussen Van de Poele en Thielman tot dan toe altijd via adviseur Beumer hadden plaatsgevonden, waarom had Thielman de adviseur dan niet bij het voorleggen van juist deze reguliere overeenkomst betrokken? Bij het stellen van deze vraag spelen mij minder neutrale bewoordingen door het hoofd: had Thielman Beumer in dit geval misschien bewust gepasseerd? Had hij gehoopt dat hij op deze wijze iets zou kunnen bereiken dat met de tussenkomst van de adviseur minder kans van slagen had? Had Van de Poele in verband hiermee niet het voordeel van de twijfel verdiend?&lt;/p&gt;&#13;
&lt;p&gt;We moeten aannemen dat het hof op goede gronden tot zijn beslissing is gekomen. Daarbij moeten wij ons realiseren dat het hof veel beter op de hoogte is van de feiten en de omstandigheden van het geval dan iemand die slechts de beschikking heeft over de tekst van het gewezen arrest. Maar knagen blijft het wel. Het kan een ongelukkige procespartij in een enkel geval overkomen dat hij ergens in de procedure de schijn tegen heeft gekregen, en dat er vanaf dat moment geen moedertje lief meer aan helpt. Hij kan het ene (naar zijn overtuiging: valide) argument na het andere blijven aanvoeren, maar het lijkt dweilen met de kraan open&amp;hellip;&lt;/p&gt;&#13;
&lt;p&gt;Van de Poele had niet slechts vernietiging gevorderd wegens dwaling en misbruik van omstandigheden, maar tevens ontbinding in verband met een tekortkoming. Thielman had de pachtgrond immers in twee fasen gedraineerd, kennelijk zonder hiervoor toestemming te vragen. Ingevolge art. 7:348 lid 1 BW is een pachter niet bevoegd de bestemming, inrichting of gedaante van het gepachte te veranderen dan na schriftelijke toestemming van zijn verpachter.&lt;/p&gt;&#13;
&lt;p&gt;Voor de rechtsvorming is van belang dat het hof heeft overwogen dat geen sprake is van &amp;ldquo;een &lt;span class="italic"&gt;ernstige&lt;/span&gt; tekortkoming die is vereist voor ontbinding&amp;rdquo;, en dat het vervolgens voor zover nodig heeft verwezen naar &amp;ldquo;de norm &amp;lsquo;ernstige tekortkoming&amp;rsquo; in artikel 7:370 lid 1a BW&amp;rdquo;. Laatstbedoelde bepaling behelst een grond voor opzegging van een pachtovereenkomst tegen het einde van de lopende duur. Zonder dit met zoveel woorden te vermelden, haakt het hof aan bij een van 2016 daterend arrest.[15]&lt;/p&gt;&#13;
&lt;p&gt;In dat arrest was geen sprake van ontbinding, maar van opzegging van een pachtovereenkomst. De pachter was tijdig in verzet gekomen, waarna de verpachter de be&amp;euml;indiging van de overeenkomst had gevorderd (art. 7:367 e.v. BW). Het hof stelde &amp;ldquo;voorop dat, indien de vordering is gestoeld op een ernstige tekortkoming van de pachter, die be&amp;euml;indigingsgrond in samenhang met ontbinding op grond van tekortkoming (7:376 jo. 6:265 BW) moet worden beschouwd. Dit betekent dat de tekortkoming zodanig ernstig dient te zijn dat deze de be&amp;euml;indiging met haar gevolgen kan rechtvaardigen&amp;rdquo;. In feite overwoog het hof aldus dat een vordering tot be&amp;euml;indiging na opzegging wegens een &amp;ldquo;ernstige tekortkoming&amp;rdquo; als bedoeld in art. 7:370 lid 1 onder &lt;span class="italic"&gt;a&lt;/span&gt; BW en een vordering tot ontbinding wegens een &amp;ldquo;tekortkoming&amp;rdquo; als bedoeld in art. 6:265 BW aan de hand van hetzelfde criterium dienen te worden beoordeeld.&lt;/p&gt;&#13;
&lt;p&gt;In het thans voorliggende arrest wordt dit bevestigd voor het omgekeerde geval, waarin niet de be&amp;euml;indiging is gevorderd, maar de ontbinding. Na het arrest van 2016 is het misschien niet verrassend; desondanks is het het vermelden waard.&lt;/p&gt;&#13;
&lt;p&gt;G.M.F. Snijders&lt;/p&gt;&#13;
&lt;h2&gt;Zakelijke rechten&lt;/h2&gt;</content><legacyfootnotes/><footnotes><footnote>14 Zie bijv. HR 26 november 2004, ECLI:NL:HR:2004:AR1739.</footnote><footnote>15 Pachtkamer Gerechtshof Arnhem-Leeuwarden 7 juni 2016, &lt;span class="italic"&gt;TvAR&lt;/span&gt; 2017/5878 (Koning c.s./Boswinkel c.s.), met noot G.M.F. Snijders.</footnote></footnotes><auteurs>G.M.F. Snijders</auteurs><published>2017-08-21 11:59:07</published><modified>2017-08-22 10:22:20</modified><editiondate>2017-08-21</editiondate><htmlpath>https://denhollander.info/artikel/14412</htmlpath></article>
</articles></edition>
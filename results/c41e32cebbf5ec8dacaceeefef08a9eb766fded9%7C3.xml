<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1995</searchword><id>6014</id><udhid>UDH:TvAR/6014</udhid><titel>De nieuwe zekerheidsrechten en de landbouw</titel><searchwords><searchword>TvAR 5/1995</searchword><searchword>UDH:TvAR/6014</searchword></searchwords><attachments><attachment><name>1995_nr 5_Artikel_Lopes.pdf</name><extention>pdf</extention><url>https://denhollander.info/download/5823/ci</url></attachment></attachments><inleiding>1. INLEIDING&#13;
Particulieren hebben dikwijls behoefte aan krediet en bedrijven&#13;
zouden het niet zonder I krediet kunnen stellen. Dit geldt ook voor de boer privé&#13;
en zeker voor zijn bedrijf. [ Om in aanmerking te komen voor krediet moet&#13;
men kredietwaardig zijn, zekerheid kunnen stellen. Zakelijke rechten zijn&#13;
hypothecabel. Pachters en zakelijke gerechtigden, die hun hypothecaire&#13;
mogelijkheden in hoge mate hebben gerealiseerd, moeten hun toevlucht nemen&#13;
tot verpanding, althans hun potentiële crediteuren trachten daarmee tevreden te&#13;
stellen.&#13;
Het NBW laat ten opzichte van het BW belangrijke veranderingen zien met&#13;
betrekking tot hypotheek, maar meer nog tot pand. </inleiding><content>2. HYPOTHEEK EN PAND&#13;
2.1. Definitie, karakter en analyse&#13;
Pand en hypotheek zijn beperkte rechten, strekkende om op de daaraan&#13;
onderworpen goederen een vordering (of meer vorderingen, zie ad art. 3: 244 en&#13;
263 onder 2.1.1.1) tot voldoening van een geldsom bij voorrang boven andere&#13;
schuldeisers te verhalen (art. 3: 227, lid 1). Zij kunnen worden gevestigd op alle&#13;
goederen die voor overdracht vatbaar zijn (art. 3: 228). Zo zijn niet hypothecabel&#13;
de wettelijke vruchtgebruikvarianten gebruik en bewoning (art. 3: 226), alsmede&#13;
alle andere hoogstpersoonlijke beperkte rechten. Bij deze laatstgenoemde&#13;
rechten is de hoogstpersoonlijkheid contractueel bepaald (erfpachtvoor-waarden,&#13;
enz.).&#13;
Zijn pand of hypotheek gevestigd op een zaak, dan strekken zij zich uit over al&#13;
hetgeen de eigendom van de zaak omvat (art. 3: 227, lid 2). Hypotheek strekt&#13;
zich dus uit over de grond en de daaronder liggende aardlagen; grondwater dat&#13;
door een bron, put of pomp aan de oppervlakte is gekomen; water op de grond&#13;
niet in open gemeenschap met water op eens anders erf; nagetrokken gebouwen&#13;
en werken; beplantingen (art. 5: 20).&#13;
De rechten zijn ondeelbaar, zelfs dan wanneer de verbintenissen waarvoor zij zijn&#13;
gevestigd, twee of meer schuldeisers hebben en tussen hen worden verdeeld (art.&#13;
3: 230). Iedere schuldeiser kan dus voor zijn deel van de vordering het gehele&#13;
goed op de executieveiling brengen.&#13;
Op een registergoed wordt hypotheek gevestigd, op een ander goed pand (art. 3:&#13;
227, lid 1). Door alleen hypotheek te verder te definiëren, wordt voorkomen&#13;
dat een grijze zone ontstaat waarbinnen onduidelijk is welk recht van toepassing is. Daarbij komt nog&#13;
dat nooit een misverstand kan ontstaan over de vraag of een goed een registergoed is.&#13;
Treedt een vordering tot vergoeding, onder andere ter zake van waardevermindering&#13;
daarvan, in de plaats van het verbonden goed, dan gaat van rechtswege een pandrecht op&#13;
die vordering gelden (goedsvervanging, art. 3: 229, lid 1). Het pandrecht op een goed gaat&#13;
over in een pandrecht op een vordering, maar ook een hypotheek op een goed gaat over in&#13;
een pandrecht op een vordering. Die vordering is immers een ander goed dan een registergoed&#13;
(zie boven, art. 3: 227, lid 1).&#13;
2.1.1. De vordering tot voldoening van een geldsom&#13;
Een recht van pand of hypotheek kan zowel voor een bestaande als voor een toekomstige&#13;
vordering worden gevestigd. De vordering kan op naam, aan order of aan toonder luiden.&#13;
Zij kan zowel een vordering op de pand- of hypotheekgever zelf als op een ander zijn (art.&#13;
3: 231, lid 1). Zij moet voldoende bepaalbaar zijn (lid 2).&#13;
De waarborgmogelijkheid voor een toekomstige vordering maakt een krediethypotheek&#13;
mogelijk, een belangrijke toepassing. Er is een overeenkomst van geldlening, een financieringsovereenkomst&#13;
met een rente, althans een bepaalbare rente, en een kredietplafond.&#13;
Op elk moment kan het saldo worden vastgesteld. Soms is het misschien nihil.&#13;
Bij een vordering aan toonder kunnen we aan een obligatie aan toonder denken. Een&#13;
groot aantal personen heeft één, meer, veel, of zeer veel obligaties in portefeuille en voor&#13;
de gehele lening is een hypotheek gevestigd.&#13;
Gewoonlijk is de schuldenaar de pand- of hypotheekgever. Een derde kan echter van&#13;
de aanvang af voor de schuldenaar instaan, als borg (persoonlijke zekerheid) of als derdepand-&#13;
of hypotheekgever (zakelijke zekerheid). Of de hoedanigheden van schuldenaar en&#13;
pand- of hypotheekgever, eerst in één persoon verenigd, komen bij twee personen te liggen.&#13;
De schuldenaar kan, bijvoorbeeld, het hypotheekobject vervreemden (gesteld dat hij&#13;
daartoe bevoegd is en dat hij niet verplicht is de opbrengst te gebruiken voor aflossing&#13;
van de lening). Of de schuld kan op een ander overgaan bij wijze van schuldoverneming&#13;
met toestemming van de schuldeiser (art. 6: 155 en 156). Zelfs een gehele rechtsverhouding&#13;
kan met medewerking van de medecontractant bij akte aan een derde worden overgedragen&#13;
(art. 6: 159).&#13;
De bepaalbaarheid van de vordering is, van de schuldeiser uit gezien, de bepaalbaarheid&#13;
van de verbintenissen die partijen op zich moeten nemen (art. 6: 227) en een symptoom&#13;
van wilsovereenstemming als voornaamste en vaak enig ontstaansvereiste van de&#13;
overeenkomst. Men kan het niet eens zijn zonder ten minste bepaalbaarheid. Er moet bijvoorbeeld&#13;
vaststaan dat de hypotheek gevestigd wordt voor een geldlening of, beter, voor&#13;
welke geldlening, bij voorbeeld een bedrijfskrediet met geformuleerde onderdelen of alle&#13;
kosten verbonden aan de verwerving van in aanmerking komende grond en de oprichting&#13;
van een duidelijk omschreven gebouw. Daarnaast moet op gezette tijden de nauwkeurige&#13;
bepaling van de hoe grootheid van de vordering mogelijk zijn.&#13;
De pandhouder is verplicht desgevorderd aan de pandgever een schriftelijke verklaring&#13;
af te geven van de aard en, voor zover mogelijk, het bedrag van de vordering waarvoor&#13;
het verpande tot zekerheid strekt (art. 3: 241).&#13;
De hypotheekakte moet een aanduiding bevatten van de vordering waarvoor de hypotheek&#13;
tot zekerheid strekt, of van de feiten aan de hand waarvan die vordering zal kunnen worden bepaald. Tevens moet het bedrag worden vermeld waarvoor de hypotheek&#13;
wordt verleend of, wanneer dit bedrag nog niet vaststaat, het maximumbedrag dat uit&#13;
hoofde van de hypotheek op het goed kan worden verhaald (art. 3: 260, lid 1,&#13;
vervolg).&#13;
2.1.1.1. Rente&#13;
Tenzij anders is bedongen, strekt een pandrecht tot zekerheid van een of meer bepaalde&#13;
vorderingen tevens tot zekerheid voor drie jaren rente die over deze vorderingen&#13;
krachtens overeenkomst of wet verschuldigd is (art. 3: 244). Voor een hypotheek geldt&#13;
hetzelfde voor rente die krachtens de wet verschuldigd is (tenzij in de hypotheekakte&#13;
anders is bepaald, art. 3: 263, lid 1). Een beding dat een hypotheek tevens strekt tot&#13;
zekerheid van rente over een langer tijdvak dan drie jaren zonder vermelding van een&#13;
maximumbedrag, is nietig (lid 2).&#13;
In de eerste plaats blijkt dat eenzelfde pand- of hypotheekrecht kan dienen tot&#13;
zekerheid van meer bepaalde vorderingen. Soms is het verschil tussen een vordering en&#13;
meer vorderingen een kwestie van definitie, een andere keer gaat het om vorderingen&#13;
van geheel verschillende aard, bijvoorbeeld een bouwkrediet en een of meer&#13;
bedrijfskredieten. Ook hier geldt dat de vorderingen niet meer dan bepaalbaar&#13;
behoeven te zijn.&#13;
Er zijn secundaire, doch belangrijke, verschillen tussen pand en hypotheek. Bij&#13;
pand strekt de zekerheid voor rente, verschuldigd krachtens overeenkomst of wet, bij&#13;
hypotheek voor die, verschuldigd krachtens de wet. Bij pand kunnen partijen bij de&#13;
verlening overeenkomen dat de zekerheid een bepaald tijdvak van meer dan drie jaren&#13;
rente betreft, anderzijds kunnen partijen zowel ten aanzien van pand als hypotheek&#13;
bedingen dat in het geheel geen dekking voor rente bestaat. Bij hypotheek is zelfs een&#13;
beding in de hypotheekakte nodig om rente, krachtens overeenkomst verschuldigd,&#13;
daaronder te brengen. Voor een tijdvak van drie jaar behoeft in de akte geen&#13;
maximumbedrag te worden vermeld, voor een langere termijn is op straffe van&#13;
nietigheid de vermelding daarvan noodzakelijk. Accumulatie van drie jaar rente&#13;
verhoogt de hoofdsom veelal met een kwart. Komt die hoofdsom overeen met een&#13;
bedrag in dezelfde orde als de waarde van het onroerende goed, dan zal de financier&#13;
niet geneigd zijn in te stemmen met toevoeging van achterstallige rente aan de&#13;
hoofdsom, ook niet indien een beding over waarborg mede voor die rente is gemaakt.&#13;
2.1.2. Bijzonderheid derden-pand/hypotheek; bedreigde beperkt gerechtigde&#13;
De derde-pand- of hypotheekgever is aansprakelijk voor waardevermindering van het&#13;
goed, voor zover de waarborg van de schuldeiser daardoor in gevaar wordt gebracht&#13;
en daarvoor aan hem of aan een persoon voor wie hij aansprakelijk is, een verwijt kan&#13;
worden gemaakt (art. 3: 233, lid 1). De schuldaansprakelijkheid voor de&#13;
waardevermindering bestaat dus niet in geval van een forse overwaarde van het goed&#13;
ten opzichte van de schuld van de schuldenaar.&#13;
Door de derde-pand of hypotheekgever ten behoeve van het goed anders dan tot&#13;
onderhoud daarvan gemaakte kosten kan hij van de pand- of hypotheekhouder&#13;
terugvorderen, doch slechts indien deze zich op het goed heeft verhaald en voor zover&#13;
genoemde kosten tot een hogere opbrengst van het goed te diens bate hebben geleid (lid&#13;
2). Het gaat dus om inrichtingskosten, zo die van verbouwing, modernisering,&#13;
uitbreiding en die leiden soms niet tot een hogere executieopbrengst, omdat daardoor het goed minder courant wordt of&#13;
omdat van een aanzienlijke onrendabele top sprake is.&#13;
Indien voor een zelfde vordering zowel goederen van de schuldenaar als van een derde&#13;
zijn verpand of verhypothekeerd, kan de derde, wanneer de schuldeiser tot executie overgaat,&#13;
verlangen dat die van de schuldenaar mede in de verkoop worden begrepen en het&#13;
eerst worden verkocht (art. 3: 234, lid 1). De derde-hypotheekgever kan dus, ook wanneer&#13;
de schuldenaar alleen goederen heeft verpand, verlangen dat deze het eerst worden verkocht.&#13;
De derde heeft dus minder te vrezen, heeft misschien zelfs zijn zekerheid gesteld in&#13;
de wetenschap dat hij niet veel risico liep en daarmee de schuldeiser kunnen bewegen met&#13;
de schuldenaar in zee te gaan.&#13;
De beperkt gerechtigde op een goed dat samen met een of meer andere goederen voor&#13;
een zelfde vordering verpand of verhypothekeerd is en dat de schuldeiser bij de executie&#13;
niet behoeft te eerbiedigen, heeft de bevoegdheid te verlangen dat een of meer van die andere&#13;
goederen in de verkoop worden begrepen en het eerst worden verkocht (lid 2, bewerkt&#13;
en met substitutie van overeenkomstige bevoegdheid).&#13;
Indien de schuldeiser weigert aan het verlangen van de derde-pand- of hypotheekgever&#13;
respectievelijk van de beperkt gerechtigde te voldoen, kan de president van de rechtbank&#13;
op verzoek van de meest gerede partij of, in geval van hypotheek, van de notaris ten overstaan&#13;
van wie de verkoop zal geschieden, op deze weigering beslissen. Het verzoek&#13;
schorst de executie. Tegen een beschikking is geen hogere voorziening toegelaten (lid 3).&#13;
2.2. Wijze van ontstaan&#13;
De zekerheidsrechten zijn afhankelijke rechten (art. 3: 7, zie ook 82). Hun ontstaan begint&#13;
dus tezamen met die van de rechten waaraan zij verbonden zijn. Er zijn onderhandelingen&#13;
over een financiering en de (aanstaande) partijen onderzoeken en bespreken de mogelijkheden&#13;
van zekerheid. Eenvoudige gevallen zijn de koop van een huis (eigenlijk erf met&#13;
nagetrokken gebouw), de koop van grond en het aangaan van een overeenkomst met een&#13;
aannemer. Dan is 'het huis' respectievelijk de grond en de door natrekking (onroerend art.&#13;
3: 3, lid 1 en art. 5: 20, roerend art. 5: 14, zaakvorming art. 5: 16) geleidelijk verder groeiende&#13;
zaak object van zekerheid, van hypotheek dus.&#13;
Is daarna een aanzienlijk krediet nodig, bijvoorbeeld met het oog op de aanschaf van&#13;
een kostbare zaak of op een investering of andere aankoop in de bedrijfssfeer, dan biedt&#13;
de reeds verhypothekeerde zaak (of goed, denk aan erfpacht) onvoldoende ruimte of de financier&#13;
neemt geen genoegen met een tweede hypotheek. Het laatste is zeer reëel want&#13;
eerste klas financiers hebben hun regels en hun trots en menig particulier of rechtspersoon&#13;
gaat niet in zee met bepaalde categorieën kapitaalverstrekkers (tweede klas of verder).&#13;
Dus is het zoeken naar andere objecten van zekerheid. Slechts bij uitzondering is er ander&#13;
onbelast onroerend goed of een aspirant-derde hypotheekgever met een aantrekkelijk onroerend&#13;
goed. Zo komen de onderhandelaars in de roerende sfeer terecht. Zij zoeken naar&#13;
objecten voor verpanding, desnoods verpanding bij akte (houderschaploos).&#13;
Voor het traditionele pandrecht komen in aanmerking kostbaarheden (sieraden, antieke&#13;
meubels en bijzondere voorwerpen, schilderijen) waarvan de eigenaar dus voor een periode&#13;
van enige betekenis afscheid moet nemen. Deze objecten zouden zich, tot grote vreugde&#13;
van de eigenaar, evenzeer lenen tot verpanding bij akte, evenals meer voor de hand&#13;
liggende zaken als landbouwmachines en bepaalde installaties (melktank). Een effectenportefeuille is een zeer geschikt pandobject; de bank gaat, behalve voor de cliënt, voor de&#13;
pandhouder houden. Die portefeuille bevat onder andere aandelen in industriële ondernemingen&#13;
en staatsobligaties. Die laatste zijn vorderingen aan toonder. Een boer heeft ook&#13;
vorderingen op naam, bijvoorbeeld op zijn coöperatie of op een conservenfabriek. Daarop&#13;
is een stil pandrecht mogelijk (art. 3: 239).&#13;
De totstandkoming van pandrecht op een aandeel in een goed verloopt op dezelfde (althans&#13;
overeenkomstige) wijze als de vestiging op dat goed (art. 3: 240).&#13;
2.2.1. Verlening&#13;
De overeenkomst van verlening van pand of hypotheek is een onderdeel van de overeenkomst&#13;
van geldlening dan wel maakt met laatstgenoemde deel uit van een gemengde&#13;
overeenkomst. De verlening is een verbintenisscheppende overeenkomst, hoe eenzijdig de&#13;
term ook moge klinken. Partijen verbinden zich mede te werken aan de vestiging.&#13;
2.2.2. Vestiging traditioneel pandrecht&#13;
Pandrecht op (het vruchtgebruik van) een roerende zaak, op een recht van toonder of order&#13;
wordt gevestigd door de zaak respectievelijk het papier te brengen in de macht van de&#13;
pandhouder of van een derde omtrent wie partijen zijn overeengekomen (bij pandrecht op&#13;
(vruchtgebruik) recht aan order tevens endossement, art. 3: 236, lid 1). Hoofdzaak is dus&#13;
de verplaatsing buiten de macht van de pandgever, naar de pandhouder of een houder&#13;
voor pandhouder en pandgever. Een recht aan toonder (of aan order) is abstract, laat zich&#13;
niet buiten de macht van de rechthebbende/schuldeiser plaatsen, wel het papier waarin het&#13;
is belichaamd, zoals dat heet. Dat papier is een zaak, immers een voor menselijke beheersing&#13;
vatbaar stoffelijk object (art. 3: 2). De rechthebbende kan het recht niet uitoefenen&#13;
zonder het papier. Een toonder kan dat wel, helaas ook indien hij geen rechthebbende is&#13;
(vinder, dief, verkrijger van heler).&#13;
Zou de zaak c.q. het papier reeds in de macht van de pandhouder zijn, dan zou feitelijk&#13;
hetzij niets behoeven te geschieden hetzij overheveling naar een derde kunnen plaatsvinden.&#13;
Gegeven de feitelijke situatie, zou in het eerste geval het pandrecht gevestigd worden&#13;
door een enkele, vormvrije overeenkomst. Met de zaak reeds in handen van een derde,&#13;
zouden aspirant-pandgever en - pandhouder slechts behoeven overeen te komen dat de&#13;
zaak pandobject is en dat die derde in het vervolg voor hen beiden houdt. Zij zouden de&#13;
derde niet eens in kennis behoeven te stellen van de verandering in zijn functie. Zou de&#13;
pandgever dan van de onwetende derde de zaak terugvorderen, dan zou hij wanprestatie&#13;
plegen jegens de pandhouder. Deze zou dan onder andere kunnen vorderen dat de zaak&#13;
onder hem wordt gebracht.&#13;
Op andere goederen wordt pandrecht gevestigd op overeenkomstige wijze als voor de&#13;
levering van het te verpanden goed is bepaald (art. 3: 336, lid 2).&#13;
Te denken valt aan octrooi, auteursrecht, recht op een merk en dergelijke, waarvan de&#13;
aanwezigheid niet in het vermogen van een landbouwer te verwachten is. 2.2.3. Vestiging houderschaploos pandrecht (verpanding bij akte)&#13;
Pandrecht op (het vruchtgebruik van) een roerende zaak of op een recht aan toonder kan&#13;
ook worden gevestigd zonder dat de zaak of het papier wordt gebracht in de macht van de&#13;
pandhouder of van een derde. De vestiging geschiedt dan bij authentieke of geregistreerde&#13;
onderhandse akte (art. 3: 237, lid 1). Deze figuur is de opvolger van de zekerheidseigendom&#13;
(verklaring van houderschap; constitutum possessorium) die sedert de erkenning&#13;
door de Hoge Raad in 1929 (Brouwerij-arresten) op grote schaal werd toegepast op zaken&#13;
die in het bedrijf van de schuldenaar-zekerheidverschaffer gebruikt werden (caféinventaris&#13;
voor krediet drankleveranties), soms mede om de aflossing van de geleende koopsom&#13;
mogelijk te maken (autobussen in touringcarbedrijf). Nadeel was de blijvende schijn van&#13;
onbelaste eigendom bij de ondernemer-houder voor brouwerij of bank of, anders gezegd,&#13;
de fraudegevoeligheid. Het NBW sluit zekerheidstelling uit als titel voor overdracht (art.&#13;
3: 84, lid 3) en biedt de verpanding bij akte als vervanging aan.&#13;
De pandgever is verplicht in de akte te verklaren dat hij tot verpanding van het goed&#13;
bevoegd is, alsmede dat daarop geen beperkte rechten rusten dan wel welke (art. 3: 237,&#13;
lid 2). In het algemeen is onbevoegdheid toe te schrijven aan het eigendomsrecht van een&#13;
ander, het gaat dan om bijvoorbeeld een geleende of een gehuurde zaak. De pandgever&#13;
zou zich kunnen gedragen als de beruchte tweede hand in de klassieke art. 2014 (BW&#13;
(oud); bij pand art. 1198)-situatie. Ondanks de onbevoegdheid van de pandgever is de&#13;
verpanding echter geldig indien de pandhouder te goeder trouw is op het tijdstip waarop&#13;
de zaak of het papier (recht aan toonder/order) in zijn macht of in die van een derde is gebracht&#13;
(art. 3: 238, lid 1). Hieruit volgt dat, wanneer de pandgever of de schuldenaar in&#13;
zijn verplichtingen jegens de pandhouder tekortschiet of aan deze goede grond geeft te&#13;
vrezen dat hij daarin zal tekortschieten, de omzetting van houderschaploos in traditioneel&#13;
pandrecht (art. 3: 237, lid 3) probleemloos zal verlopen, indien de pandhouder niet inmiddels&#13;
had moeten weten of vermoeden dat de pandgever beschikkingsonbevoegd was. Zou&#13;
hij zulks wel moeten weten, dan zou de overgang niet kunnen geschieden. Een valse verklaring&#13;
van de pandgever in de akte omtrent zijn bevoegdheid dan wel omtrent de afwezigheid&#13;
van beperkte rechten maakt de verpanding dus niet ongeldig, althans niet wanneer&#13;
de aspirant-pandhouder te goeder trouw is. Weet hij later dat de verklaring vals was, dan&#13;
kan hij niet meer de verpanding bij akte omzetten in een traditioneel pandrecht. Wel kan&#13;
het houderschaploze pandrecht blijven bestaan.&#13;
Het tekortschieten van de pandgever of de schuldenaar kan bestaan in slecht beheer van&#13;
de zaak, al dan niet met gevaar voor ontvreemding of verlies of 'onttrekking' respectievelijk&#13;
wanprestatie ter zake van de betaling van rente en aflossing. In het laatste geval&#13;
is er een derde-pandgever die zijn zaak gewoon onder zich heeft en, mogelijk verrast door&#13;
het gedrag van de schuldenaar voor wie hij instaat, die moet afgeven aan de pandhouder&#13;
of aan een derde. Hierbij dienen we te beseffen dat het zou kunnen gaan om zaken die de&#13;
pandgever node in zijn bedrijf kan missen. Het leven van een derde-pandgever is dus niet&#13;
vrij van zorg.&#13;
Rusten op het goed meer pandrechten, dan kan iedere pandhouder jegens wie de pandgever&#13;
of de schuldenaar tekortschiet, de verplaatsing uit de macht vorderen, met dien verstande&#13;
dat een andere dan de hoogst gerangschikte slechts afgifte kan vorderen aan een&#13;
tussen de pandhouders overeengekomen of door de rechter aan te wijzen pandhouder of&#13;
derde (art. 3: 237, lid 3 vervolg). De eerste pandhouder kan dus vorderen dat de zaak in zijn macht wordt gesteld dan&#13;
wel in die van een derde. Tweede en volgende pandhouders moeten het met de eerste en&#13;
met elkaar eens worden over de derde. Kunnen zij dat niet, dan kan de meest gerede van&#13;
hen de rechter inschakelen.&#13;
2.2.4. Pandrecht op te velde staande vruchten of beplantingen&#13;
Een boer, eigenaar of beperkt gerechtigde dan wel pachter van de grond, kan toekomstige&#13;
vruchten of beplantingen in - houderschaploos - pand geven. Wanneer hij dan c.q. de&#13;
schuldenaar voor wie hij met de toekomstige zaak instaat (derdenpand), in zijn verplichtingen&#13;
jegens de pandhouder tekortschiet, kan de kantonrechter deze op diens verzoek&#13;
machtigen zelf het te velde staande in te oogsten (art. 3: 237, lid 4). We zien hier een belangrijk&#13;
agrarisch zekerheidsrecht. De ondernemer en zijn financier kunnen het zelfs vestigen&#13;
vóórdat het land is ingezaaid. Daarmee is de boer wel gehouden tot die inzaaiing en&#13;
loopt de pandhouder het risico van een illusoire zekerheid in geval van misoogst, al dan&#13;
niet geheel aan weersgesteldheid toe te schrijven. De wanprestatie kan dus reeds bestaan&#13;
in nalatigheid (onvoldoende zorg, geen of verkeerd gebruik bemestings- en/of bestrijdingsmiddelen),&#13;
maar dan kan de pandhouder niet ingrijpen. De beoogde toekomstige&#13;
zaak komt niet tot stand. Eerst wanneer zij bestaat, kan worden gedacht aan inoogsting,&#13;
eventueel, met machtiging, door de pandhouder zelf. De pandhouder, bijvoorbeeld een leverancier&#13;
van een machine, van zaden of andere middelen, of een verstrekker van bedrij&#13;
f skrediet in het algemeen, heeft alleen belang bij de machtiging indien de geoogste&#13;
zaken te gelde kunnen worden gemaakt. In het algemeen is afvoer en opslag niet in zijn&#13;
belang. En dan gaat het om gevallen waarin de boer niet zelf inoogst; misschien ligt daarin&#13;
juist zijn wanprestatie, gegeven zijn schuld aan de pandhouder. Zou de boer zelf inoogsten,&#13;
dan zou de oogst, van een onroerende (natrekking) een roerende zaak geworden en&#13;
een gerealiseerde toekomstige zaak, eerst door de ontkoppeling van de grond pandobject&#13;
zijn geworden. De bevoegdheid van de pandhouder tot inoogsten is een equivalent van de&#13;
omzetting van verpanding bij akte in traditioneel pandrecht.&#13;
Is de pandgever eigenaar van de grond of ontleent hij zijn recht op de vruchten of beplantingen&#13;
aan een beperkt recht op de grond, dan kan de beschikking (van de kantonrechter)&#13;
waarbij het verzoek wordt toegewezen, worden ingeschreven in de openbare&#13;
registers (lid 4, slot). Bedoeld worden dus, behalve een eigenaar, een erfpachter/opstaller&#13;
of vruchtgebruiker. Zij zijn zakelijk gerechtigden, de akte van vestiging is ingeschreven&#13;
in de openbare registers, de machtiging is van belang voor de rechtstoestand van het registergoed&#13;
(art. 3: 16, lid 1) en een rechterlijke uitspraak omtrent die toestand en de beschikkingsbevoegdheid&#13;
daarover, is bij voorraad uitvoerbaar en niet mogelijk onderhevig&#13;
(art. 3: 237, lid 5) aan een gewoon rechtsmiddel (art. 3: 17, lid 1 onder e); vandaar de bepaling&#13;
ten overvloede.&#13;
Is de pandgever echter de pachter van de grond, dan is de inschrijving van de machtiging&#13;
in de openbare registers niet mogelijk. De verpanding bij akte zal dus in het algemeen&#13;
niet kunnen worden tegengeworpen aan een derde te goeder trouw. 2.2.5. Beschikkingsonbevoegdheid pandgever; goede trouwbescherming&#13;
Ondanks onbevoegdheid van de pandgever is de vestiging van een pandrecht geldig, indien&#13;
de pandhouder te goeder trouw is op het tijdstip waarop de zaak of het toonder- of&#13;
geëndosseerde orderpapier in zijn macht of in die van een derde is gebracht (art. 3: 238,&#13;
lid 1). Rust op een goed een beperkt recht dat de pandhouder op dat tijdstip kent noch behoort&#13;
te kennen, dan gaat het pandrecht in rang boven dit beperkte recht (lid 2). Ziehier de&#13;
klassieke bescherming van de derde-verkrijger van (een beperkt recht op) een roerend&#13;
goed.&#13;
Wordt het pandrecht gevestigd op (het vruchtgebruik van) een roerende zaak waarvan&#13;
de eigenaar het bezit door diefstal heeft verloren, dan kan de pandhouder deze tot drie jaren&#13;
na de diefstal als zijn pandobject opeisen tenzij het geld dan wel toonder- of orderpapier&#13;
betreft (art. 3: 238, lid 3, jo. art. 3: 86, lid 3, aanhef en onder b). De verjaring -&#13;
periode van drie jaren - wordt gestuit door de instelling van een eis, alsmede door iedere&#13;
andere daad van rechtsvervolging (in de vereiste vorm) door de pandhouder (art. 3: 238,&#13;
lid 3, jo. art. 3: 86, lid 4, jo. art. 3: 316, lid 1; zie nog lid 2 en 3). Ook erkenning van het&#13;
pandrecht stuit de verjaring van de rechtsvordering van de pandhouder (art. 3: 238, lid 3,&#13;
jo. art. 3: 86, lid 4, jo. art. 3: 318). Door de stuiting begint een nieuwe verjaringstermijn&#13;
van drie jaren te lopen (art. 3: 238, lid 3, jo. art. 3: 86, lid 4, jo. art. 3: 319; uiteraard niet&#13;
in geval van instelling eis die wordt toegewezen).&#13;
2.2.6. Stil pandrecht op vordering op naam&#13;
Pandrecht op (het vruchtgebruik van) een vordering op naam kan ook worden gevestigd&#13;
bij authentieke of geregistreerde onderhandse akte zonder mededeling daarvan aan de&#13;
schuldenaar, mits de vordering op het tijdstip van de vestiging reeds bestaat of rechtstreeks&#13;
zal worden verkregen uit een dan reeds bestaande rechtsverhouding (art. 3: 239,&#13;
lid 1). De pandgever is verplicht in de akte te verklaren dat hij tot verpanding van de vordering&#13;
bevoegd is alsmede dat hetzij daarop geen beperkte rechten rusten, hetzij welke&#13;
(lid 2, jo. art. 3:237, lid 2).&#13;
Wanneer de pandgever of de schuldenaar in zijn verplichtingen jegens de pandhouder&#13;
tekortschiet of hem goede grond geeft daarin te zullen tekortschieten, is deze bevoegd van&#13;
de verpanding mededeling te doen aan de schuldenaar. Pandhouder en pandgever kunnen&#13;
overeenkomen dat deze bevoegdheid op een ander tijdstip ingaat (art. 3: 239, lid 3). Dit&#13;
kunnen zij bij de verlening en het beding terzake opnemen in de akte dan wel later. Ook&#13;
zonder opneming van het beding in de akte is de pandhouder aan het beding gebonden,&#13;
zeker indien het voor de pandgever gunstig is in vergelijking met de wettelijke bepaling.&#13;
Met het oog op het bewijs lijkt het wel aan te raden dat de pandgever in het geval van na&#13;
de vestiging ontstaan beding een brief daaromtrent van de pandhouder heeft ontvangen.&#13;
Ondanks onbevoegdheid van de pandgever is een verpanding van een vordering op&#13;
naam geldig, indien de pandhouder op het tijdstip van de mededeling aan de schuldenaar&#13;
te goeder trouw is en de onbevoegdheid voortvloeit uit de ongeldigheid van een vroegere&#13;
overdracht (aan de huidige pandgever) die niet het gevolg was van onbevoegdheid van de&#13;
toenmalige vervreemder (lid 4 jo art. 3: 88) 2.2.7. Vestiging hypotheek&#13;
Hypotheek wordt gevestigd door inschrijving van een tussen partijen opgemaakte notariële&#13;
akte waarbij de hypotheekgever aan de hypotheekhouder hypotheek verleent, in de&#13;
openbare registers (art. 3: 260, lid 1; lid 2 over kosten, lid 3 over volmacht, lid 4 over vestiging&#13;
als beperkt recht in het algemeen). De verlening is de verbintenisscheppende overeenkomst&#13;
die behoort tot of direct verband houdt met de financieringsovereenkomst&#13;
(gemengde overeenkomst). Zij vormt de eerste fase van totstandkoming van de beperkte&#13;
rechten en is niet aan een vormvereiste gebonden. Hier gaat het om de tweede fase (de&#13;
derde is de inschrijving). De verlening wordt in een notariële akte neergelegd dan wel&#13;
daarin herhaald om haar geschikt te maken voor de inschrijving.&#13;
2.2.7.1. Hypotheek voor onbetaalde koopsom en voor verplichtingen uit verdeling&#13;
Is bij een koopovereenkomst hypotheek op het verkochte goed tot waarborg van onbetaalde&#13;
kooppenningen bedongen en is dit beding in de leveringsakte vermeld, dan heeft deze&#13;
hypotheek, mits de hypotheekakte tegelijk met de leveringsakte wordt ingeschreven,&#13;
voorrang boven alle andere aan de koper ontleende rechten, ten aanzien waarvan tegelijk&#13;
een inschrijving plaatsvond (art. 3: 261, lid 1). Er is dus een bij de koopovereenkomst&#13;
verleende hypotheek op het goed tot waarborg voor de geleende koopsom, de verlening&#13;
wordt in de leveringsakte herhaald en de vestiging geschiedt tegelijk met de levering.&#13;
Wordt bij een overeenkomst van verdeling een hypotheek bedongen op een toegedeeld&#13;
goed tot waarborg van hetgeen de aanstaande alleengerechtigde aan de andere deelgenoten&#13;
ten gevolge van de verdeling schuldig is of mocht worden en is dit beding in de leveringsakte&#13;
(art. 3: 186) vermeld , dan heeft deze hypotheek, mits de hypotheekakte tegelijk&#13;
met de leveringsakte wordt ingeschreven, voorrang boven alle andere aan de ex-deelgenoot&#13;
ontleende rechten, ten aanzien waarvan tegelijk een inschrijving plaatsvond (lid 2).&#13;
De overeenkomst van verdeling loopt parallel met de koopovereenkomst, bevat dus de titel&#13;
tot overdracht, alle deelgenoten leveren aan één van hen die daardoor ex-deelgenoot en&#13;
alleengerechtigde wordt.&#13;
2.2.7.2. Rangorde hypotheken onderling en ten opzichte van andere beperkte rechten&#13;
Bij een notariële akte die in de (openbare) registers wordt ingeschreven, kan worden bepaald&#13;
dat een hypotheek ten aanzien van een of meer hypotheken op hetzelfde goed een&#13;
hogere rang heeft dan haar volgens het tijdstip van inschrijving toekomt, mits uit de akte&#13;
blijkt dat de andere hypotheekhouders daarin toestemmen (art. 3: 262, lid 1). Langs dezelfde&#13;
contractuele weg kan de volgorde van een hypotheek en een ander beperkt recht&#13;
worden gewijzigd (lid 2). De bepaling is van groot belang, onder andere omdat sommige&#13;
financiers alleen eerste hypotheekhouder kunnen of willen zijn. De 'toestemming' zal&#13;
veelal worden bereikt door een betaling of andere tegenprestatie aan de hypotheekhouder&#13;
of andere beperkt gerechtigde die een of meer stappen terug doet. Soms heeft iemand een&#13;
positie die hij gaarne te gelde maakt. Er is als het ware een markt voor een plaats op een&#13;
ranglijst. Degene die tegen betaling een of meer treden afdaalt, weet heel goed de stijgende&#13;
betaler hem in een bepaalde context schade kan doen. Ter gelegenheid van de onderhandelingen&#13;
zal hij dus trachten het risico, dat de schuldenaar in gebreke zal blijven, te&#13;
analyseren. 2.3. Beheer zekerheidsobjeet&#13;
2.3.1. Algemene zorgplicht voor pandobject&#13;
Hij die uit hoofde van een pandrecht een zaak onder zich heeft, moet als een goed pandhouder&#13;
voor de zaak zorgdragen (art. 3: 243, lid 1). We zien hier een geobjectiveerde&#13;
zorgplicht voor de pandhouder dan wel voor de derde die de zaak houdt in het belang van&#13;
zowel de pandhouder als de pandgever.&#13;
2.3.2. Beheerskosten verpande zaak&#13;
De pandgever moet, door een pandhouder betaalde, kosten tot behoud en tot onderhoud&#13;
en aan het goed verbonden lasten aan deze terugbetalen. Het pandrecht strekt mede tot zekerheid&#13;
daarvoor (art. 3: 243, lid 2). De pandhouder c.q. de derde-houder heeft het behoudersvoorrecht&#13;
(art. 3: 284) en die derde zal, mocht de zaak aan executie ten prooi vallen,&#13;
bij de verdeling van de opbrengst voor de pandhouder gaan.&#13;
De pandhouder kan andere door hem ten behoeve van het pand gemaakte kosten van&#13;
de pandgever slechts terugvorderen, indien hij ze met diens toestemming heeft gemaakt,&#13;
onverminderd diens aansprakelijkheid uit zaakwaarneming of ongerechtvaardigde verrijking&#13;
(lid 2, vervolg). Een pandhouder zal slechts als zaakwaarnemer kunnen worden beschouwd&#13;
in spoedeisende kwesties waarin hij de pandgever niet heeft kunnen raadplegen.&#13;
De pandgever kan alleen ongerechtvaardigd worden verrijkt via een verrichting aan de&#13;
zaak die niet tot behoud of onderhoud kan worden gerekend. Het zou bij voorbeeld moeten&#13;
gaan om een pandhouder die de bevoegdheid heeft de zaak te gebruiken, misschien&#13;
zelfs een pandhouder die dat eigenmachtig doet, en die kosten heeft gemaakt om de zaak&#13;
te verfraaien.&#13;
2.3.3. Uitoefening stemrecht&#13;
De uitoefening van stemrecht, verbonden aan het verpande goed, blijft de pandgever toekomen,&#13;
tenzij anders is bedongen. Dit geldt buiten de in het vennootschapsrecht geregelde&#13;
gevallen (art. 3: 247).&#13;
In het vennootschapsrecht vinden wij het hier volgende. De bevoegdheid tot verpanding&#13;
van een aandeel aan toonder in een naamloze vennootschap kan bij de statuten niet&#13;
worden beperkt of uitgesloten. Op aandelen kan pandrecht worden gevestigd, voor zover&#13;
de statuten niet anders bepalen (voor aandelen op naam in een NV art. 2: 89, lid 1; voor&#13;
aandelen in een BV art. 2: 198, lid 1). De aandeelhouder, in onze context de pandgever,&#13;
heeft het stemrecht (lid 2), tenzij bij de vestiging van het pandrecht is bepaald dat het aan&#13;
de pandhouder toekomt (art. 2: 89, lid 3 en 98, lid 3).&#13;
2.3.4. Procederen&#13;
Tot het instellen van rechtsvorderingen tegen derden ter bescherming van het verpande&#13;
goed is zowel de pandhouder als de pandgever bevoegd , mits hij zorg draagt dat de ander&#13;
tijdig in het geding wordt geroepen (art. 3: 245). 2.3.5. Wanbeheer pandhouder of derde&#13;
Indien degene die uit hoofde van een pandrecht een zaak onder zich heeft, in ernstige&#13;
mate in de zorg voor de zaak tekortschiet, kan de rechtbank op vordering van de pandgever&#13;
of een pandhouder bevelen dat de zaak aan een van hen wordt afgegeven of in gerechtelijke&#13;
bewaring van een derde wordt gesteld (art. 3: 257).&#13;
De zaak is onder de pandhouder, een derde of de pandgever (houderschaploos pand,&#13;
art. 3: 237). In het eerste geval wendt de pandgever, in het tweede de pandgever of de&#13;
pandhouder en in het derde de pandhouder zich tot de rechtbank. In dit derde geval kan de&#13;
pandhouder tevens denken aan zijn bevoegdheid te vorderen dat de zaak in zijn macht of&#13;
in die van een derde zal worden gebracht (art. 3: 237, lid 3 over tekortschieten pandgever&#13;
in het algemeen). Beide scenario's kunnen dus leiden tot hetzelfde resultaat, al is er verschil&#13;
tussen houderschap door een derde en door een derde-gerechtelijke bewaarder.&#13;
Zijn er meer pandhouders, dan kan ieder van hen het initiatief nemen, ook een pandhouder&#13;
wiens vordering misschien niet eens gedekt is, gezien de dagwaarde van het goed.&#13;
Het is zelfs mogelijk dat de rechter beveelt de zaak aan hem af te geven. De eerste vraag&#13;
waarop de rechter een antwoord moet vinden is uiteraard of, in objectieve zin, van het&#13;
ernstige tekortschieten sprake is.&#13;
2.3.6. Wanprestatie hypotheekgever&#13;
In de hypotheekakte kan worden bedongen dat de hypotheekhouder bevoegd is om het&#13;
verhypothekeerde goed in beheer te nemen, indien de hypotheekgever in zijn verplichtingen&#13;
jegens hem in ernstige mate te kort schiet en de president van de rechtbank hem&#13;
machtiging verleent (art. 3: 267). In beheer nemen moet duiden op overheveling van toezicht,&#13;
beslissing over en organisatie van onderhoud, verzekering en dergelijke. De hypotheekgever&#13;
wiens gebruik in stand blijft, heeft gefaald a/5 hypotheekgever, niet als&#13;
schuldenaar (anders kans op executie, art. 3: 268). Ook een derde-hypotheekgever kan&#13;
zich het beheer ontnomen zien, zeker als voor de vordering niet tevens goederen van de&#13;
schuldenaar zijn verpand of verhypothekeerd (art. 3: 234, lid 1).&#13;
Voor de hand ligt dat professionele kapitaalverstrekkers niet zullen nalaten het beding&#13;
in de akte op te nemen.&#13;
2.4. Inrichting&#13;
2.4.1. Verandering inrichting&#13;
De hypotheekakte kan een uitdrukkelijk beding bevatten, volgens hetwelk de hypotheekgever&#13;
de inrichting of gedaante van het goed (beter: de zaak) niet of niet zonder toestemming&#13;
van de hypotheekhouder mag veranderen (art. 3: 265), dit met het oog op de door de&#13;
schuldeiser gevreesde gevolgen voor de executiewaarde. Heeft echter de grondkamer aan&#13;
de pachter of aan de verpachter machtiging tot de verandering verleend (art. 30, lid 3&#13;
Pachtwet), dan kan de hypotheekgever geen beroep op het beding doen (art. 3: 265, vervolg).&#13;
Alvorens de machtiging te verlenen heeft de grondkamer zich moeten afvragen of door&#13;
de verandering het algemeen landbouwbelang gediend wordt en geen redelijk belang van de verpachter respectievelijk de pachter zich daartegen verzet. Afgezien van de voorrang&#13;
van dwingend pachtrecht boven het door de verpachter met zijn financier overeengekomene,&#13;
lijkt voldoende waarborg voor de hypotheekhouder te liggen in de overwegingen&#13;
van de grondkamer. Een verandering in het algemeen belang heeft een positieve invloed&#13;
op de waarde van de zaak en het ontbreken van strijd met een redelijk belang van de&#13;
pachter respectievelijk van de verpachter wijst in het algemeen niet op een negatieve invloed.&#13;
2.4.2. Wegneming veranderingen door hypotheekgever&#13;
De hypotheekgever die na de vestiging van de hypotheek veranderingen of toevoegingen&#13;
aan de zaak heeft aangebracht zonder dat hij verplicht was deze mede tot onderpand voor&#13;
de vordering te doen strekken, is bevoegd deze weg te nemen, mits hij de zaak in de oude&#13;
toestand terugbrengt c.q. voor de waardemindering zekerheid stelt (art. 3: 266).&#13;
2.4.3. Inoogsten vruchten of beplantingen&#13;
Degene die gerechtigd is tot te velde staande vruchten of beplantingen, is bevoegd deze in te&#13;
oogsten. Kon dit voor de executie niet geschieden, dan zijn hij en de koper verplicht zich&#13;
jegens elkaar te gedragen overeenkomstig de verplichtingen die afgaande en opkomende&#13;
pachters (art. 35 Pachtwet) jegens elkaar hebben (art. 3: 266, vervolg). Die gerechtigde is&#13;
de eigenaar-hypotheekgever, de erfpachter/opstaller/vruchtgebruiker-hypotheekgever, een&#13;
erfpachter/opstaller/vruchtgebruiker, een pachter of een bruiklener. Tussen het inzaaien&#13;
en het inoogsten behoren de vruchten of beplantingen tot de onroerende zaak (natrekking,&#13;
art. 3:3; art. 5: 20), doch zijn zij toekomstige roerende zaken van de vruchttrekker. Is de&#13;
vruchttrekker de hypotheekgever, dan behoren de vruchten en beplantingen niet tot het&#13;
verhypothekeerde. Zij strekken niet mede tot zekerheid en worden weggedacht bij eventuele&#13;
executie. Na de executie en de overdracht aan de koper kunnen zij nog te velde staan.&#13;
De nieuwe eigenaar (c.q. erfpachter, opstaller, vruchtgebruiker) moet de vruchttrekker onbelemmerd&#13;
laten oogsten en afvoeren; de vruchttrekker moet op zijn beurt de nieuwe eigenaar&#13;
zo weinig mogelijk tot last zijn. Is de vruchttrekker een pachter, dan moet hij na&#13;
het inoogsten vertrekken, is hij inderdaad een afgaande pachter, indien zijn recht eindigt&#13;
als gevolg van de toepassing van een pachtbeding (art. 3: 264, lid 2, zie onder). Is geen&#13;
pachtbeding gemaakt of is een dergelijk beding in strijd met dwingend pachtrecht of anderszins&#13;
nietig (art. 3: 264, lid 3), dan blijft de pachter zijn rechten tegen - dus - zijn&#13;
nieuwe verpachter uitoefenen (art. 34, lid 1 Pachtwet). Een bruiklener wiens recht per definitie&#13;
door de executie heeft opgehouden te bestaan, is bevoegd daarna in te oogsten, niet&#13;
als bruiklener dus, maar uit hoofde van de hier behandelde wettelijke bevoegdheid.&#13;
2.5. Beschikking&#13;
De pand- en hypotheekgever hebben beschikt. Daarna hebben zij en vooral de pand- of&#13;
hypotheekhouder enkele beschikkingsmogelijkheden. De ultieme beschikking, het operationeel&#13;
worden van de essentie van de zekerheidsrechten, is de executie.&#13;
Een pandhouder is niet bevoegd tot herverpanding van het goed, tenzij de bevoegdheid&#13;
daartoe hem ondubbelzinnig is toegekend (art. 3: 242). Elk beding waarbij de pand- of hypotheekhouder de bevoegdheid wordt gegeven zich&#13;
het verbonden goed toe te eigenen, is nietig (art. 3: 235).&#13;
2.5.1. Inning verpande vordering; nakoming, opzegging&#13;
De pandhouder c.q. (meer pandrechten) de eerste pandhouder (lid 3) is bevoegd in en buiten&#13;
rechte nakoming van de verpande vordering te eisen en betalingen in ontvangst te nemen.&#13;
De bevoegdheden blijven bij de pandgever zolang het pandrecht niet aan de&#13;
schuldenaar is medegedeeld (art. 3: 246, lid 1). Deze bevoegdheden zijn zeer vergaand.&#13;
Het kan zijn dat de pandgever in de gegeven situatie niet tot de handelingen was overgegaan.&#13;
Het maakt dus voor de schuldenaar verschil dat de vordering op hem object wordt&#13;
van pandrecht. Weliswaar moet aan hem kennis gegeven worden van de verpanding van&#13;
de vordering op hem, maar enige invloed heeft hij niet.&#13;
Omtrent de ontvangen betalingen zal dikwijls aanleiding zijn tot een regeling tussen&#13;
pandgever en pandhouder. Soms zou de pandhouder de betalingen kunnen opvatten als aflossing&#13;
ter zake van zijn vordering op de pandgever, dan weer zou de pandhouder als beheerder&#13;
de gelden in kwestie veilig dan wel op een bepaalde wijze bij het bankwezen&#13;
moeten onderbrengen. Zo te zien is de wettelijke bepaling van aanvullend recht (zie ook&#13;
de bewoording van begin lid 2) en kan de pandgever, afhankelijk van zijn onderhandelingspositie,&#13;
bedingen dat de beide bevoegdheden in zijn handen blijven. Heeft de pandhouder&#13;
nakoming geëist en is die geschied, dan komt het pandrecht te rusten op geld of op&#13;
een ander goed (goedsvervanging).&#13;
De pandhouder met de beide bevoegdheden (ex lid 1) is tevens bevoegd tot opzegging,&#13;
wanneer de vordering niet opeisbaar is, maar door opzegging opeisbaar gemaakt kan worden.&#13;
Hij is jegens de ander gehouden niet nodeloos van deze bevoegdheid gebruik te maken&#13;
(lid 2). We kunnen denken aan een lening met een onbepaalde looptijd. De&#13;
schuldenaar van de verpande vordering aan wie de genoemde mededeling is gedaan, kan&#13;
zich zo bedreigd voelen dat hij gaat denken aan de mogelijkheid het gevaar af te wenden&#13;
door de schuld van zijn schuldeiser aan de pandhouder te betalen en zich op zijn beurt te&#13;
verhalen op zijn schuldeiser (subrogatie, art. 6: 150 onder b). De gehoudenheid van de&#13;
pandhouder niet nodeloos op te zeggen zal waarschijnlijk slechts ten dele het spiegelbeeld&#13;
zijn van de onrechtmatige daad jegens de schuldenaar van de pandgever (misbruik van&#13;
recht). In de eerste plaats zou de bepaling in dat geval overbodig zijn, omdat misbruik van&#13;
recht in het algemeen grensstellend is ten aanzien van de uitoefening van een bevoegdheid.&#13;
Het misbruik veronderstelt de bedoeling van de pandhouder de schuldenaar van de&#13;
pandgever te benadelen (animus nocendï) en ten hoogste een minimaal belang aan zijn&#13;
kant. Die schuldenaar komt al veel eerder in aanmerking voor bescherming. Hij kan op de&#13;
opzegging reageren met een vordering tot schadevergoeding in de vorm van een verbod&#13;
(schadevergoeding in natura) tegen de pandhouder-opzegger wegens onrechtmatig handelen&#13;
in de vorm van schending van een wettelijke rechtsplicht, te weten die geformuleerd&#13;
in de onderhavige bepaling.&#13;
Na mededeling van de verpanding aan de schuldenaar kan de pandgever de bevoegdheden&#13;
(tot eisen van nakoming, inning, opzegging) slechts uitoefenen, indien hij daartoe&#13;
toestemming van de pandhouder of machtiging van de kantonrechter heeft gekregen (lid&#13;
4). Vóór de mededeling lagen de bevoegdheden bij de pandgever (lid 1, zie boven), daarna&#13;
zijn hij en de schuldenaar zeer afhankelijk van de pandhouder. Diens macht wordt weer beperkt doordat de pandgever zich kan wenden tot de kantonrechter. Deze zal de&#13;
weigering van toestemming ten minste marginaal toetsen, ook aan redelijkheid en billijkheid,&#13;
en zich misschien begeven in een vergelijking van de belangen van pandhouder en&#13;
pandgever. Onwaarschijnlijk is dat de pandgever de vordering zou willen innen, omdat&#13;
dat zou leiden tot een pandrecht op het geïnde (goedsvervanging, lid 5), zodat vooral de&#13;
wil tot opzegging een rol zal spelen. Het belang van de schuldenaar zal alleen een rol kunnen&#13;
spelen waar de opzegging nodeloos zou moeten worden genoemd. Het zou immers&#13;
merkwaardig zijn indien de pandhouder niet nodeloos mag opzeggen (enz., lid 2), dat beseft,&#13;
niet in de opzegging door de pandhouder toestemt en de pandgever nodeloos zou&#13;
kunnen opzeggen.&#13;
Het geïnde wordt pandobject bij inning van de verpande vordering door de pandhouder&#13;
of door de pandgever met machtiging van de kantonrechter (nogmaals lid 5), niet dus&#13;
door de pandgever met toestemming van de pandhouder. De pandhouder krijgt dus een&#13;
pandrecht op geld en is dus (art. 3: 255), zodra zijn vordering opeisbaar is geworden, zonder&#13;
voorafgaande aanzegging bevoegd zich uit het pand te voldoen; daartoe is hij zelfs&#13;
verplicht indien de pandgever zulks vordert en deze bevoegd is de vordering in de valuta&#13;
in kwestie te voldoen. Van de som gelds houdt hij af het aan hem verschuldigde waarvoor&#13;
hij pandrecht heeft. Het overschot keert hij aan de pandgever uit (art. 3: 253, 'overeenkomstig'&#13;
toegepast). De met machtiging van de rechter geïnd hebbende pandgever zou&#13;
dus gelden onder zich krijgen waarop de pandhouder een pandrecht heeft, een houderschaploos&#13;
pandrecht derhalve. Laatstgenoemde zou, wanneer de pandgever of de schuldenaar&#13;
in zijn verplichtingen jegens hem tekortschieten of hem goede grond geeft te vrezen&#13;
dat zulks zich zal voordoen, kunnen vorderen dat het geld in zijn macht of in die van een&#13;
derde wordt gebracht (toepassing van art. 3: 237, lid 3). Int de pandgever de vordering&#13;
met toestemming van de pandhouder, dan zou van goedsvervanging geen sprake zijn. Dat&#13;
moet betekenen dat het pandrecht niet meer bestaat. Toestemming van de pandhouder zou&#13;
dus afstand van pandrecht impliceren.&#13;
2.5.2. Al dan niet parate executie pandobject&#13;
Wanneer de schuldenaar in verzuim is met de voldoening van hetgeen waarvoor het pand&#13;
tot waarborg strekt, is de pandhouder bevoegd het verpande goed te verkopen en het hem&#13;
verschuldigde op de opbrengst te verhalen (art. 3: 248, lid 1). Partijen kunnen bedingen&#13;
dat eerst tot verkoop kan worden overgegaan, nadat de rechter op vordering van de pandhouder&#13;
heeft vastgesteld dat de schuldenaar in verzuim is (lid 2). Het beding betekent een&#13;
beveiliging van de pandgever, zeker van een derde-pandgever, maar ook van de pandhouder,&#13;
namelijk tegen een actie van de pandgever op grond van lichtvaardige, om zo te zeggen&#13;
van nodeloze, executie.&#13;
Een lager gerangschikte pandhouder of beslaglegger kan het verpande goed slechts&#13;
verkopen met handhaving van de hoger gerangschikte pandrechten (lid 3). Doet hij dat,&#13;
dan wordt dus door de overdracht de koper derde-pandgever. In een gecompliceerd geval&#13;
strekt zijn zaak tot waarborg van vorderingen van verschillende pandhouders op verschillende&#13;
schuldenaren. Dit lijkt interessant, doch zal in de praktijk van weinig betekenis zijn.&#13;
Ten eerste zijn er geen of weinig aspirant-kopers en ten tweede zijn er andere scenario's,&#13;
bijvoorbeeld eensgezindheid tussen de pandhouders, leidende tot executie door de eerste&#13;
van hen. 2.5.2.1. Aanzegging; lossing&#13;
Tenzij anders is bedongen, is een pandhouder die tot verkoop wil overgaan verplicht, voor&#13;
zover hem dit redelijkerwijze mogelijk is, ten minste drie dagen tevoren de voorgenomen&#13;
verkoop mede te delen aan de schuldenaar en de pandgever, alsmede aan beperkt gerechtigden&#13;
en beslagleggers (art. 3: 249, lid 1). Eventuele beperkt gerechtigden kunnen&#13;
vruchtgebruikers zijn of andere pandhouders.&#13;
De aanzegging moet zo nauwkeurig mogelijk de som aangeven, waarvoor het pand kan&#13;
worden gelost. Lossing kan tot op het tijdstip van de verkoop plaatsvinden, mits ook de&#13;
reeds gemaakte kosten van executie worden voldaan (lid 2). Wordt de aanzegging door de&#13;
pandgever beantwoord met betaling van de aangegeven som, dan zal in het algemeen een&#13;
einde komen aan het pandrecht. De lossing is het alternatief van de executie, de executie&#13;
het alternatief van de goedschikse nakoming. Is dus het bedrag van de totale vordering&#13;
hoger dan dat bij de aanzegging aangegeven, dan resteert een bedrag waarvoor geen pandrecht&#13;
tot zekerheid strekt.&#13;
2.5.2.2. Wijze van verkoop pandobjeet&#13;
De verkoop geschiedt in het openbaar naar de plaatselijke gewoonten en op de gebruikelijke&#13;
voorwaarden (art. 3: 250, lid 1). Op een veiling komen bij voorbeeld land- en tuinbouwprodukten,&#13;
schilderijen, antiek en andere kostbaarheden in de verkoop.&#13;
Bestaat het pand uit goederen die op een markt of beurs verhandelbaar zijn, dan kan de&#13;
verkoop aldaar geschieden door tussenkomst van een makelaar respectievelijk een bevoegde&#13;
tussenpersoon (lid 2). Hier denken wij aan een veemarkt, maar nog eerder aan de&#13;
effectenbeurs (verpande effectenportefeuille). De bewoording van de bepaling sluit verkoop&#13;
op een 'algemene' veiling niet uit. Waarschijnlijk kan de pandgever met succes eisen&#13;
dat zijn zaak op de gespecialiseerde markt of beurs wordt verhandeld, tenzij de&#13;
eerstvolgende gelegenheid daartoe te ver in de toekomst ligt.&#13;
De pandhouder is bevoegd mede te bieden (lid 3; vergelijk toeèigeningsverbod, art. 3:&#13;
235). Dat houdt in dat hij, om het goed te verkrijgen, het hoogste bod moet uitbrengen;&#13;
dat is zelfs in het voordeel van de pandgever.&#13;
Tenzij anders is bedongen, kan de president van de rechtbank op verzoek van de pandhouder&#13;
of de pandgever bepalen dat het pand zal worden verkocht op andere wijze of op&#13;
verzoek van de pandhouder bepalen dat het voor een door de president vast te stellen bedrag&#13;
aan de pandhouder als koper zal verblijven (art. 3: 251, lid 1). Verkoop op andere&#13;
wijze zal veelal betrekking hebben op incourante goederen, eigenlijk niet zo geschikt voor&#13;
verpanding. Dit behoeft niet te gelden voor het verblijven van het goed aan de pandhouder.&#13;
De pandhouder kan een groot belang hebben bij of een grote interesse voor het goed&#13;
en de waarde is soms zelfs uit een 'koerslij st' af te lezen of laat zich door een deskundige&#13;
gemakkelijk vaststellen. Daarbij komt dat geen veilingkosten en/of dergelijke verschuldigd&#13;
zijn.&#13;
Nadat de pandhouder bevoegd is geworden tot verkoop over te gaan, kunnen pandhouder&#13;
en pandgever een (van die ex lid 1) afwijkende wijze van verkoop overeenkomen.&#13;
C.q. is de medewerking van de beperkte gerechtigde of beslaglegger vereist (lid 2). De&#13;
overeenkomst zou impliceren dat de pandhouder afstand doet van zijn recht op de bijzondere&#13;
wijze van verkoop en/of de pandgever afstand doet van de bescherming die hij ontleende&#13;
aan de tussenkomst van de president van de rechtbank. 2.5.2.3. Pseudo-executie verpand geld&#13;
Bestaat het pand uit geld, dan is de pandhouder, zodra zijn vordering opeisbaar is geworden,&#13;
zonder voorafgaande aanzegging bevoegd zich uit het pand te voldoen. Hij is daartoe&#13;
zelfs verplicht indien de pandgever zulks vordert en deze bevoegd is de vordering in de&#13;
verpande valuta te voldoen (art. 3: 255, lid 1).&#13;
2.5.2.4. Kennisgeving dat verpand goed verkocht&#13;
Tenzij anders is bedongen, is de pandhouder verplicht, voor zover hem dit redelijkerwijze&#13;
mogelijk is, uiterlijk op de dag na die van de verkoop daarvan kennis te geven aan de&#13;
schuldenaar en de pandgever, alsmede aan eventuele beperkt gerechtigden en beslagleggers&#13;
(art. 3: 252). De verplichting geldt ook indien geld verpand was en de pandhouder&#13;
daaruit zich heeft voldaan (art. 3: 255, lid 2, jo. lid 1 en 252).&#13;
2.5.2.5. Verdeling opbrengst verpand goed&#13;
De pandhouder houdt, na voldoening van de kosten van executie, van de netto-opbrengst&#13;
af het aan hem verschuldigde bedrag waarvoor hij pandrecht heeft. Het overschot wordt&#13;
aan de pandgever uitgekeerd (art. 3: 253, lid 1; vervolg over meer pandhouders, andere&#13;
beperkt gerechtigden, beslagleggers op opbrengst). De executiekosten gaan dus voor de&#13;
vordering van de pandhouder.&#13;
De pandhouder kan de pandgever voldoen door verrekening (compensatie), indien de&#13;
uitkering niet plaats vindt gedurende diens faillissement of surséance of de vereffening&#13;
van zijn nalatenschap (art. 3: 253, lid 2). Dan heeft dus de pandhouder ook voorrang,&#13;
maar niet uit hoofde van zijn pandrecht. Die verrekening staat de pandhouder niet vrij tegenover&#13;
eventuele andere pandhouders, beperkt gerechtigden en beslagleggers op de opbrengst,&#13;
op wie hij een vordering mocht hebben (ook lid 2).&#13;
Ook de pandhouder die zich uit verpand geld heeft voldaan en dus niet met kosten van&#13;
executie te maken krijgt, keert het overschot aan de pandgever uit en staat in eenzelfde&#13;
verhouding tot eventuele andere pandhouders en beperkt gerechtigden (art. 3: 255, lid 1).&#13;
2.5.3. Executie verpande hulpzaken tezamen met verhypothekeerde zaken&#13;
Roerende zaken die volgens verkeersopvatting bestemd zijn om een bepaalde onroerende&#13;
zaak duurzaam te dienen en door hun vorm als zodanig zijn te herkennen (voorheen hulpzaken&#13;
genaamd) of machinerieën of werktuigen die bestemd zijn om een bedrijf in een bepaalde&#13;
hiertoe ingerichte ruimte of werkplaats uit te oefenen, kunnen bij akte&#13;
(houderschaploos, art. 3: 237) verpand worden. Is voor dezelfde vordering ook hypotheek&#13;
gevestigd op de onroerende zaak, fabriek of werkplaats of op een daarop rustend beperkt&#13;
recht, dan kan worden bedongen dat de schuldeiser bevoegd is de verpande en verhypothekeerde&#13;
goederen tezamen volgens de voor hypotheek geldende regels te executeren&#13;
(art. 3: 254, lid 1 en 2). Het beding kan met de hypotheek in de openbare registers worden&#13;
ingeschreven (lid 3). Voorbeelden van de roerende zaken zijn computergestuurde melkinstallaties,&#13;
aardappelsorteermachines, fruit- en eierbehandelingsmachines in een agrarisch&#13;
bedrijfsgebouw. 2.5.4. Hypotheek&#13;
2.5.4.1. Pachtbeding in hypotheekakte&#13;
Het pachtbeding in de hypotheekakte beperkt de hypotheekgever in zijn bevoegdheid hetzij&#13;
om het bezwaarde goed buiten toestemming van de hypotheekhouder te verpachten, hetzij&#13;
ten aanzien van de wijze waarop of van de tijd gedurende welke zal kunnen worden&#13;
verpacht, hetzij ten aanzien de vooruitbetaling van pachtpenningen, hetzij om het recht op&#13;
de pachtpenningen te vervreemden of te verpanden. Het beding kan niet alleen tegen latere&#13;
verkrijgers van het bezwaarde goed, maar ook tegen de pachter en tegen degene aan&#13;
wie het recht op de pachtpenningen werd vervreemd of verpand worden ingeroepen, zulks&#13;
zowel door de hypotheekhouder als, na de uitwinning, c.q. (zie t.a.p.) door de koper (art.&#13;
3: 264, lid 1; huur- en pachtbeding). Het pachtbeding beperkt dus de hypotheekgever in&#13;
zijn beschikkingsbevoegdheid. Reeds een normale verpachting (eerste gebruiksperiode&#13;
van twaalf of zes jaar; grote kans op verlenging, indeplaatsstelling en toepassing voorkeursrecht)&#13;
betekent een duidelijke beschikkingsdaad. Slechts een verpachting voor een&#13;
korte duur (goedgekeurd door grondkamer, art. 12, lid 4 Pw) lijkt mij als beheersdaad aan&#13;
te merken. Het lage rendement van de verpachting (nog niet 2%) en het vooruitzicht van&#13;
zes jaar 'wachttijd' voor een koper na de verkrijging (art. 43 Pw) leidt weldra tot meer&#13;
dan een halvering van de executiewaarde. De genoemde rechtshandelingen met betrekking&#13;
tot de pachtpenningen versterken dat effect waar zij ook nog de burgerlijke vruchten&#13;
van de zaak buiten bereik van de eventuele koper brengen.&#13;
De inroeping van het beding kan niet geschieden voordat het exploit van aanzegging of&#13;
overneming (art. 544 Rv) is uitgebracht. De bepalingen betreffende de vernietigbaarheid&#13;
zijn van toepassing tot drie jaar na de aanzegging of overneming. Vernietiging van een&#13;
rechtshandeling in strijd met het beding geschiedt slechts ten behoeve van de inroeper en&#13;
niet verder dan met diens recht in overeenstemming is (relativiteit, lid 2).&#13;
Het beding heeft slechts werking voor zover niet in strijd met dwingend pachtrecht.&#13;
Heeft de grondkamer bindend aan de pachtovereenkomst een met het beding strijdige inhoud&#13;
gegeven of een aan het beding beantwoordende wijzigingsovereenkomst vernietigd,&#13;
dan kan het beding niet werken dan wel niet worden nageleefd. Ten overvloede is bepaald&#13;
dat een beding dat de hypotheekgever verplicht is voor korter dan de wettelijke duur te&#13;
verpachten, nietig is (lid 3).&#13;
Indien het recht van de pachter door vernietiging (via inroeping van het beding) verloren&#13;
gaat, wordt aan hem uit de bij de executie verkregen netto-opbrengst met voorrang&#13;
onmiddellijk na hen tegen wie hij zijn recht niet kon inroepen, een vergoeding uitgekeerd&#13;
ten bedrage van de schade die hij als gevolg van de vernietiging lijdt. Is de koper bevoegd&#13;
het beding in te roepen, dan wordt van hetgeen aan de schuldeisers met een lagere rang&#13;
toekomt, een met de te verwachten schade overeenkomend bedrag gereserveerd, totdat&#13;
vaststaat dat de koper van zijn bevoegdheid geen gebruik maakt (lid 7). Dit alles betekent&#13;
dat de pachter een voorrecht boven tweede en volgende hypotheekhouders kan hebben.&#13;
Waarschijnlijk is met schade als gevolg van de vernietiging directe schade, niet bedrijfsschade&#13;
en dergelijke bedoeld. Dan nog lijkt een eenvoudig rekenmodel niet voor de&#13;
hand te liggen. Men kan zich niet gemakkelijk gevallen voorstellen waarin de koper niet&#13;
van zijn bevoegdheid gebruik zou maken. 2.5.4.2. Ontruiming met oog op executie&#13;
In de hypotheekakte kan worden bedongen dat de hypotheekhouder bevoegd is de aan de&#13;
hypotheek onderworpen zaak onder zich te nemen, indien zulks met het oog op de executie&#13;
vereist is (art. 3: 267). Dit beding krijgt eerst betekenis wanneer de schuldenaar (serieuze)&#13;
wanprestatie pleegt (art. 3: 268, lid 1). Waarschijnlijk kan de hypotheekhouder zich&#13;
eerst op het beding beroepen wanneer hij reeds tot executie heeft besloten en maatregelen&#13;
in die richting heeft genomen. Reeds de dreiging met ontruiming zou de hypotheekgeverschuldenaar&#13;
kunnen bewegen tot nakoming dan wel tot enige regeling met zijn schuldeiser.&#13;
In het geval van een derde-hypotheekgever zou deze misschien druk op de&#13;
schuldenaar kunnen oefenen.&#13;
2.5.4.3. Lossing hypotheekobject&#13;
Tot op het tijdstip van de toewijzing ter veiling of van de goedkeuring van de onderhandse&#13;
verkoop door de president (zie 2.5.4.4) kan de verkoop worden voorkomen door voldoening&#13;
van hetgeen waarvoor de hypotheek tot waarborg strekt, alsmede van de reeds&#13;
gemaakte kosten van executie (art. 3: 269).&#13;
2.5.4.4. Executie hypotheekobject&#13;
Indien de schuldenaar in verzuim is met de voldoening van hetgeen waarvoor de hypotheek&#13;
tot waarborg strekt, is de hypotheekhouder bevoegd het verbonden goed in het&#13;
openbaar ten overstaan van een bevoegde notaris te doen verkopen (art. 3: 268, lid 1). De&#13;
executieveiling is het normale toneel.&#13;
Op verzoek van de hypotheekhouder of de hypotheekgever kan de president van de&#13;
rechtbank bepalen dat de verkoop onderhands zal geschieden bij een overeenkomst die&#13;
hem bij het verzoek ter goedkeuring wordt voorgelegd. Indien door de hypotheekgever of&#13;
door een hypotheekhouder, beslaglegger of beperkt gerechtigde, die bij een hogere opbrengst&#13;
van het goed belang heeft, voor de afloop van de behandeling van het verzoek aan&#13;
de president een gunstiger aanbod wordt voorgelegd, kan deze bepalen dat de verkoop&#13;
overeenkomstig dit aanbod zal geschieden (lid 2). Tegen een beschikking van de president&#13;
is geen hogere voorziening toegelaten (lid 3, eerste zin over termijn; lid 4 over formaliteiten).&#13;
Het verzoek aan de president zal vooral uitgaan van de hypotheekhouder c.q.&#13;
de eerste hypotheekhouder voor wie de opbrengst langs deze weg voldoende oplevert.&#13;
Een tweede of volgende hypotheekhouder, een beslaglegger of een beperkt gerechtigde&#13;
wiens recht bij de executie genegeerd zal worden (posterioriteit), heeft belang bij een hogere&#13;
opbrengst. De hypotheekgever heeft belang bij een maximale opbrengst. De opbrengst&#13;
kan toch al sterk tegenvallen wanneer, waarschijnlijk als gevolg van de incourante&#13;
aard, van de openbare verkoop wordt afgezien.&#13;
De hypotheekhouder kan niet op andere wijze zijn verhaal op het verbonden goed uitoefenen.&#13;
Een daartoe strekkend beding is nietig (lid 5).&#13;
2.5.4.5. Voldoening en verdeling koopprijs hypotheekobject&#13;
De verkoper is gehouden de koopprijs te voldoen in handen van de notaris, te wiens overstaan&#13;
de openbare verkoop heeft plaatsgevonden of door wie de akte van overdracht ingevolge&#13;
de onderhandse verkoop is verleden. De kosten van de executie worden uit de&#13;
koopprijs voldaan (art. 3: 270, lid 1). Hiervan en van het overige hier besprokene (lid 2-6)&#13;
kan in de verkoopvoorwaarden niet worden afgeweken (lid 7). In het eenvoudigste geval (geen andere hypotheekhouders; geen beslag op goed of&#13;
koopprijs; geen beperkt recht, huur of pacht dat/die door de executie eindigt) draagt de&#13;
notaris aan de verkoper uit de netto-opbrengst van het goed af hetgeen aan deze blijkens&#13;
een door deze aan hem te verstrekken verklaring krachtens zijn door hypotheek verzekerde&#13;
vordering(en) toekomt (lid 2). Het gaat dus om niet meer dan die vordering(en), daarbij&#13;
rente inbegrepen (art. 3: 263). Heeft de notaris ernstige redenen om te vermoeden dat&#13;
de verklaring onjuist is, kan hij de uitkering aan de hypotheekhouder (de verkoper) opschorten&#13;
tot de president van de rechtbank op vordering van de meest gerede partij of op&#13;
verlangen van de notaris zelf omtrent de uitkering heeft beslist (art. 3: 270, lid 4). Het&#13;
overschot keert de notaris, terstond c.q. na de beslissing van de president, aan de voormalige&#13;
hypotheekgever uit (lid 2).&#13;
In andere gevallen stort de notaris de netto-opbrengst onverwijld bij een door hem aangewezen&#13;
bewaarder. Wanneer de eerste hypotheekhouder de verkoper was en hij vóór of&#13;
op de betaaldag aan de notaris een verklaring (door president rechtbank goedgekeurd na&#13;
summier onderzoek; geen hogere voorziening tegen goedkeuring) heeft overgelegd van&#13;
hetgeen hem van de opbrengst toekomt krachtens de door de eerste hypotheek verzekerde&#13;
vorderingen of andere door bij de eerste aansluitende hypotheken verzekerde vorderingen,&#13;
met vermelding van schuldeisers wier vordering boven de zijn rang neemt (bepaalde&#13;
voorrechten), blijft de storting nochtans achterwege voor hetgeen aan de verkoper krachtens&#13;
de verklaring toekomt, en keert de notaris aan deze uit. Heeft hij ernstige redenen om&#13;
te vermoeden dat de verklaring onjuist is, dan kan hij de uitkering opschorten tot de president&#13;
daaromtrent heeft beslist (lid 4, zie boven).&#13;
Wanneer de hypotheekhouders, beslagleggers (op goed of koopprijs), verliezers van&#13;
huur- of pachtrecht (art. 3: 264, lid 7), degenen wier beperkt recht door de executie vervalt,&#13;
alsmede de hypotheekgever vóór de betaaldag overeenstemming hebben bereikt omtrent&#13;
de verdeling van de te storten som, blijft de storting achterwege en keert de notaris&#13;
aan ieder het hem toekomende uit (lid 5; lid 6 over aansprakelijkheid voor tekortkomingen&#13;
notaris). Het alternatief is dat een van de genoemde belanghebbenden (lid 5) een gerechtelijke&#13;
rangregeling verzoekt om tot verdeling van de opbrengst te komen (art. 3:&#13;
271, lid 1; overeenkomstig formaliteiten Wetboek van Burgerlijke Rechtsvordering). Indien&#13;
deze belanghebbenden met betrekking tot de verdeling alsnog tot overeenstemming&#13;
komen en daarvan door een authentieke akte doen blijken aan de bewaarder van de opbrengst,&#13;
dan keert deze aan ieder het hem volgens deze akte toekomende uit (lid 2).&#13;
2.5.4.6. Rekening en verantwoording door hypotheekhouder&#13;
Een verkoper die van de notaris betaling heeft ontvangen, is verplicht desverlangd aan de&#13;
voormalige hypotheekgever en aan de schuldenaar binnen één maand (na de betaling) rekening&#13;
en verantwoording te doen (art. 272, lid 1).&#13;
Een hypotheekhouder, een schuldeiser of een beperkt gerechtigde, die in de rangregeling&#13;
is begrepen, kan binnen één maand na de sluiting daarvan gelijke rekening en verantwoording&#13;
vragen, indien hij daarbij een rechtstreeks belang heeft (lid 2). De&#13;
hypotheekhouder moet een andere zijn dan de verkoper, de schuldeisers waren beslagleggers&#13;
of huurders/pachters wier recht verloren is gegaan. 2.6. Tenietgaan&#13;
2.6.1. Tenietgaan pandrecht&#13;
Het pandrecht gaat, als afhankelijk recht, in de eerste plaats teniet door de nakoming van&#13;
de vordering waarvoor het tot waarborg strekte. Verder zou het kunnen eindigen via een&#13;
beëindigingovereenkomst tussen pandgever en pandhouder. Deze overeenkomst is als het&#13;
ware een negatieve verlening die de titel schept voor een negatieve vestiging.&#13;
Wanneer een in pand gegeven (vruchtgebruik van een) roerende zaak, recht aan toonder&#13;
of order in de macht van de pandgever komt, eindigt het pandrecht, tenzij het houderschaploos&#13;
(art. 3: 237, lid 1) werd gevestigd (art. 3: 258, lid 1). Het laatste kan betrekking&#13;
hebben op een goed dat van den aanvang af in de macht van de pandgever is gebleven,&#13;
vervolgens daaruit verplaatst is, bijvoorbeeld na wanprestatie van deze of van de schuldenaar&#13;
(art. 3: 237, lid 3 c.q. art. 3: 257: goed onder pandhouder of derde) en ten slotte bij de&#13;
pandgever terugkeert. Overigens wordt in de bepaling geen rekening gehouden met&#13;
kwaadschikse terugkeer waarin de pandgever de hand zou kunnen hebben.&#13;
Afstand van een pandrecht kan geschieden bij enkele overeenkomst, mits van de toestemming&#13;
van de pandhouder uit een schriftelijke verklaring blijkt (art. 3: 258, lid 2). De&#13;
pandhouder is de schuldeiser die voor de toekomst genoegen kan of wil nemen met zijn&#13;
niet meer door het zekerheidsrecht gedekte vordering. De afstand is (in het NBW) geen&#13;
eenzijdige rechtshandeling. Partijen bij de overeenkomst zijn de pandhouder en de pandgever.&#13;
Is de pandgever een derde, dan is de schuldenaar geen partij, al zou hij misschien&#13;
wel een belang bij het pandrecht kunnen hebben.&#13;
2.6.1.1. Terugkeer verpande zaak&#13;
Wanneer een pandrecht is tenietgegaan, is de pandhouder verplicht te verrichten hetgeen&#13;
zijnerzijds nodig is opdat de pandgever de hem toekomende feitelijke macht over het&#13;
goed herkrijgt, en desverlangd aan deze een schriftelijk bewijs te verstrekken dat het&#13;
pandrecht geëindigd is (art. 3: 256). Afhankelijk van de aard van het pandobject is met de&#13;
overheveling weinig tot misschien zeer veel werk en zorg gemoeid. Het schriftelijke bewijs&#13;
is voor de pandgever onder andere nodig in geval van houderschaploos pand, waar&#13;
immers de zaak permanent in de macht van de pandgever is gebleven en die aanwezigheid&#13;
zelfs geen vermoeden van tenietgaan kan betekenen. Daarvoor is nog bijvoorbeeld nodig&#13;
voldoening van de gewaarborgde vordering dan wel een beëindigingsovereenkomst of afstand.&#13;
Voor het overige kan de ex-pandgever in het algemeen het bewijs verlangen om dat&#13;
in welke eventualiteit dan ook tegen de ex-pandhouder te kunnen gebruiken, maar vooral&#13;
met het oog op een eventuele nieuwe verpanding van de zaak.&#13;
Is de vordering waarvoor het pandrecht tot zekerheid strekte, met een beperkt recht bezwaard,&#13;
dan is ook de beperkt gerechtigde tot een (verplaatsing) en ander (eventueel bewijs)&#13;
verplicht (art. 3: 256, vervolg). We denken aan een vruchtgebruiker of aan een&#13;
pandhouder (de vordering dient dan op haar beurt tot zekerheid voor de vordering van die&#13;
pandhouder). 2.6.2. Tenietgaan hypotheekrecht&#13;
Het recht van hypotheek gaat normaliter, als afhankelijk recht, teniet door de nakoming&#13;
van de vordering in kwestie. Ook kunnen de partijen bij de vestiging, hypotheekgever en&#13;
hypotheekhouder, de verlening beëindigen en vervolgens de vestiging ongedaan maken.&#13;
Door de levering ingevolge een executoriale verkoop en de voldoening van de koopprijs&#13;
gaan alle</content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1995-05-01 00:00:00</published><modified>1995-05-01 00:00:00</modified><editiondate>1995-05-01</editiondate><htmlpath>https://denhollander.info/artikel/6014</htmlpath></article>
</articles></edition>
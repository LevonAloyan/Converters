<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7264</id><udhid>UDH:TvAR/7264</udhid><titel>'Willem Jan den Hollander / de publiekrechtelijke rechtspersoon Staatsbosbeheer' (TvAR 2008/5443)</titel><searchwords><searchword>TvAR 6/2008</searchword><searchword>TvAR 2008/5443</searchword><searchword>UDH:TvAR/7264</searchword></searchwords><attachments><attachment><name>TvAR-6-2008 Rechtspraak5.pdf</name><extention>pdf</extention><url>https://denhollander.info/download/6839/ci</url></attachment></attachments><inleiding>Pachtkamer Hof Arnhem, 19 februari 2008, rolnummer:&#13;
2007/350P&#13;
(Den Hollander / Staatsbosbeheer)&#13;
(mrs. Valk, Olthof en Van der Beek en de raden mr. ing. Jansens&#13;
van Gellicum en ir. Duenk)&#13;
Melioratierecht. Schadevergoeding. Overgangsrecht.&#13;
[Pachtwet, art. 31, 44, 48, Burgerlijk Wetboek art. 7:350,&#13;
7:373, Overgangswet Nieuw BW, art. 73a]&#13;
De termijn van art. 31 Pachtwet was verstreken voordat het&#13;
nieuwe pachtrecht in werking trad. Oud recht blijft van&#13;
toepassing. Schadevergoeding gevorderd op grond dat de&#13;
wil tot bestemmingswijziging – reden om verlengingsverzoek&#13;
af te wijzen – niet aanwezig was. Beslissing volgens&#13;
oud recht. Eveneens vordering tot schadevergoeding op&#13;
grond van art. 48 Pachtwet. Er is echter geen sprake van inkomensschade&#13;
en art. 48 biedt geen grondslag voor een vergoeding&#13;
voor door de pachter aangebrachte verbeteringen.</inleiding><content>Arrest in de zaak van:&#13;
Willem Jan den Hollander,&#13;
wonende te Oostkapelle, gemeente Veere, appellant,&#13;
procureur: mr. F.J. Boom,&#13;
tegen:&#13;
de publiekrechtelijke rechtspersoon Staatsbosbeheer, gevestigd&#13;
te Driebergen-Rijsenburg, gemeente Utrechtse Heuvelrug,&#13;
geïntimeerde,&#13;
procureur: mr. J.M. Bosnak.&#13;
1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van het vonnis van 26 januari 2007, dat de pachtkamer&#13;
van de rechtbank Middelburg, sector kanton, locatie&#13;
Middelburg, tussen appellant (hierna te noemen: Den Hollander)&#13;
als eiser en geïntimeerde (hierna te noemen: Staatsbosbeheer)&#13;
als gedaagde heeft gewezen. Van genoemd vonnis&#13;
is een fotokopie aan dit arrest gehecht.&#13;
2. Het geding in hoger beroep&#13;
2.1. Den Hollander heeft bij exploot van 23 februari 2007&#13;
aangezegd van genoemd vonnis in hoger beroep te ko -&#13;
men, met dagvaarding van Staatsbosbeheer voor dit hof.&#13;
2.2. Bij memorie van grieven heeft Den Hollander zes&#13;
grieven tegen het bestreden vonnis aangevoerd en toegelicht,&#13;
heeft hij een productie overgelegd en bewijs&#13;
aangeboden, en heeft hij geconcludeerd dat het hof&#13;
bij arrest, voor zoveel mogelijk uitvoerbaar bij voorraad,&#13;
het bestreden vonnis zal vernietigen, en opnieuw&#13;
recht doende, zijn vorderingen alsnog zal toewijzen&#13;
als volgt:&#13;
– primair tot een bedrag van € 82.520,53, vermeerderd&#13;
met de te betalen belasting over de toe te wijzen&#13;
vergoeding; – subsidiair tot een bedrag van € 78.267,34, vermeerderd&#13;
met de te betalen belasting over de toe te&#13;
wijzen vergoeding;&#13;
– meer subsidiair een door het hof naar billijkheid&#13;
(bedoeld zal zijn:) te bepalen schadevergoeding, vermeerderd&#13;
met een vergoeding voor de te betalen belasting&#13;
over die schadevergoeding; met veroordeling&#13;
van Staatsbosbeheer in de kosten van beide instanties.&#13;
2.3. Bij memorie van antwoord heeft Staatsbosbeheer de&#13;
grieven bestreden en verweer gevoerd, heeft hij bewijs&#13;
aangeboden en een aantal producties in het geding&#13;
gebracht, en heeft hij geconcludeerd dat het hof het&#13;
bestreden vonnis zal bekrachtigen, zonodig met verbetering&#13;
of aanvulling van gronden, met veroordeling&#13;
van Den Hollander in de kosten van het geding in&#13;
hoger beroep, met veroordeling van Den Hollander in&#13;
de nakosten ad € 131,-, dan wel, indien betekening&#13;
van het arrest plaatsvindt, ad € 199,-, en met verklaring&#13;
dat deze proceskostenveroordeling uitvoerbaar&#13;
bij voorraad zal zijn, zulks met bepaling dat over die&#13;
proceskostenveroordeling de wettelijke rente verschuldigd&#13;
zal zijn met ingang van veertien dagen na de&#13;
datum van het te dezen te wijzen arrest.&#13;
2.4. Vervolgens is door de advocaten van partijen op 9 oktober&#13;
2007 schriftelijk gepleit.&#13;
2.5. Ten slotte hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
De pachtkamer in eerste aanleg heeft in het bestreden vonnis&#13;
onder 1 feiten vastgesteld. Aangezien tegen de onder dat&#13;
punt opgenomen opsomming van feiten als zodanig geen&#13;
grieven zijn aangevoerd of bezwaren zijn geuit, zal ook het&#13;
hof in hoger beroep van die feiten uitgaan.&#13;
4. Beoordeling van het geschil in hoger beroep&#13;
4.1. Het gaat in deze zaak om het volgende. Tussen (de&#13;
rechtsvoorgangers van) partijen heeft sinds geruime&#13;
tijd een pachtovereenkomst bestaan, volgens Den&#13;
Hollander sinds 1932 en volgens Staatsbosbeheer&#13;
sinds 1958. Bij aangetekende brief van 20 september&#13;
2005 heeft Staatsbosbeheer kennis gegeven dat hij&#13;
geen verlenging van de pachtovereenkomst wenst. Bij&#13;
beschikking van de rechtbank Middelburg, sector&#13;
kanton, locatie Middelburg, van 24 februari 2006 is&#13;
het naar aanleiding daarvan door Den Hollander ingediende&#13;
verlengingsverzoek afgewezen op de grond&#13;
dat Staatsbosbeheer het verpachte wil bestemmen&#13;
voor niet tot de landbouw betrekkelijke doeleinden,&#13;
te weten natuurontwikkeling. Tegen deze beschikking&#13;
heeft Den Hollander geen hoger beroep ingesteld. De&#13;
pachtovereenkomst is op 31 oktober 2006 geëindigd.&#13;
4.2. In dit geding vordert Den Hollander op diverse gronden&#13;
schadevergoeding of schadeloosstelling. Bij het&#13;
bestreden vonnis heeft de pachtkamer in eerste aanleg&#13;
de vorderingen van Den Hollander afgewezen.&#13;
4.3. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Op grond van art. 68a lid 1 Overgangswet Nieuw Burgerlijk&#13;
Wetboek heeft het nieuwe recht onmiddellijke&#13;
werking. Het hof zal derhalve nieuw recht toepassen,&#13;
behoudens voor zover hierna anders wordt overwogen.&#13;
4.4. Grief I betreft het zogenaamde melioratierecht zoals&#13;
thans geregeld in art. 7:350 Burgerlijk Wetboek en&#13;
voorheen in art. 31 Pachtwet. Staatsbosbeheer heeft&#13;
zich beroepen op de vervaltermijn van het vierde lid&#13;
van art. 31 Pachtwet. Die bepaling houdt in dat de&#13;
vordering van de pachter tot vergoeding voor verbeteringen&#13;
tenminste drie maanden vóór het einde van de&#13;
pachtovereenkomst moet worden ingesteld. Indien de&#13;
pachtovereenkomst niet door het verstrijken van de&#13;
bepaalde termijn is geëindigd, kan de vordering nog&#13;
tot drie maanden na het einde worden ingesteld.&#13;
4.5. Tussen partijen staat vast dat de pachtovereenkomst&#13;
op 31 oktober 2006 is geëindigd, en wel – in verband&#13;
met de afwijzing van het verlengingsverzoek van Den&#13;
Hollander – door het verstrijken van de wettelijke&#13;
duur en dus van ‘de bepaalde termijn’ als onder 4.4&#13;
bedoeld. De inleidende dagvaarding is van 7 september&#13;
2006, toen – zoals uit het voorgaande volgt – volgens&#13;
het oude recht de vordering uit hoofde van het&#13;
melioratierecht reeds was vervallen. Weliswaar kent&#13;
het nieuwe recht in het vijfde lid van art. 7:350 Burgerlijk&#13;
Wetboek een andere vervaltermijn, volgens&#13;
welke de vordering steeds tot drie maanden na het&#13;
einde van de pachtovereenkomst kan worden ingesteld,&#13;
maar uit art. 73a Overgangswet Nieuw BW&#13;
volgt dat het nieuwe recht hier toepassing mist. Het&#13;
tweede lid van dat artikel bepaalt immers dat indien&#13;
de termijn waarbinnen volgens het oude recht een&#13;
recht of bevoegdheid moest zijn uitgeoefend, reeds&#13;
was verstreken op het tijdstip van inwerkingtreding&#13;
van het nieuwe recht (dus op 1 september 2007), de&#13;
wet die een recht of bevoegdheid van gelijke aard toekent&#13;
(zoals met art. 7:350 geschiedt), in het rechtsgevolg&#13;
van het verval geen verandering brengt.&#13;
4.6. Gelet op het voorgaande kan grief I niet tot vernietiging&#13;
van het bestreden vonnis leiden, waarbij in het&#13;
midden kan blijven of Den Hollander indien de vervaltermijn&#13;
van het vierde lid van art. 31 Pachtwet&#13;
géén toepassing zou vinden, uit hoofde van het melioratierecht&#13;
aanspraak op enigerlei vergoeding zou hebben&#13;
kunnen maken. Het hof voegt in hetzelfde verband&#13;
nog toe dat geen schadevergoeding kan worden&#13;
gevorderd op grond van art. 6:212 Burgerlijk Wetboek,&#13;
zoals voor het oude recht volgt uit het vijfde lid&#13;
van art. 31 Pachtwet en voor het nieuwe recht uit het&#13;
zesde lid van art. 7:350 Burgerlijk Wetboek.&#13;
4.7. Grief II betreft hetgeen de rechtbank heeft overwogen&#13;
en beslist omtrent het standpunt van Den Hollander&#13;
dat in werkelijkheid bij Staatsbosbeheer de wil om het&#13;
gepachte de onder 4.1 bedoelde bestemming te geven,&#13;
niet aanwezig is geweest.&#13;
4.8. Den Hollander heeft zijn vordering gebaseerd op art.&#13;
44 Pachtwet. Het nieuwe recht kent geen – door de&#13;
pachter aanhangig te maken – verlengingsverzoek,&#13;
maar in plaats daarvan een – door de verpachter in te&#13;
stellen – beëindigingsvordering. In verband daarmee&#13;
voorziet het nieuwe recht in art. 7:373 Burgerlijk Wetboek in (onder meer) de mogelijkheid van schadevergoeding&#13;
voor de pachter in het geval dat de vordering&#13;
tot beëindiging van de overeenkomst is toegewezen&#13;
op grond van, kort gezegd, een bestemmingswijziging,&#13;
en niet in het geval van afwijzing van een&#13;
verlengingsverzoek. In het verlengde van de uitleg&#13;
met betrekking tot het overgangsrecht zoals die door&#13;
de Minister van Justitie, alsmede door de regeringscommissaris&#13;
Nieuw Burgerlijk Wetboek, tijdens de&#13;
behandeling van het wetsvoorstel dat heeft geleid tot&#13;
de art. 7:311 e.v. Burgerlijk Wetboek in de Eerste&#13;
Kamer der Staten-Generaal is gegeven en in het verlengde&#13;
van de opvatting die het hof heeft aanvaard in&#13;
zijn beschikking van 23 oktober 2007, Agr.r. 2007/&#13;
5411, inzake Selles/Gemeente Kampen, moet worden&#13;
aangenomen dat de inwerkingtreding van het nieuwe&#13;
recht niet verhindert dat een pachter op basis van art.&#13;
44 Pachtwet een vordering instelt als uitvloeisel van&#13;
een – eveneens door het oude recht beheerste – verzoekschriftprocedure&#13;
die heeft geleid tot afwijzing van&#13;
een verlengingsverzoek op de grond van omstandigheden&#13;
als in art. 40 of 41 Pachtwet bedoeld. De vordering&#13;
van Den Hollander, voor zover gebaseerd op art.&#13;
44 Pachtwet, dient derhalve volgens het oude recht te&#13;
worden beoordeeld.&#13;
4.9. Dat bij Staatsbosbeheer in werkelijkheid de wil om&#13;
het gepachte de onder 4.1 bedoelde bestemming te&#13;
geven, niet aanwezig is geweest, leidt Den Hollander&#13;
af uit, kort samengevat:&#13;
a. de omstandigheid dat in een brief van 30 juli 2004&#13;
geen melding wordt gemaakt van de bestemming tot&#13;
natuur;&#13;
b. de omstandigheid dat Staatsbosbeheer het voornemen&#13;
heeft om, na sloop van vier kippenhokken op&#13;
het voormalige gepachte, in ieder geval één nieuw hok&#13;
te plaatsen voor opslag, onder meer ten behoeve van&#13;
materialen van een nabijgelegen eendenkooi.&#13;
4.10. Het hof oordeelt als volgt. De onder a bedoelde omstandigheid&#13;
was ook ten tijde van de procedure naar&#13;
aanleiding van het verlengingsverzoek van Den Hollander&#13;
bekend en heeft de pachtkamer in eerste aanleg&#13;
niet ervan weerhouden om aan te nemen dat de wil&#13;
tot bestemming als natuur daadwerkelijk bestond en&#13;
op grond daarvan heeft die kamer het verlengingsverzoek&#13;
van Den Hollander afgewezen. Den Hollander is&#13;
tegen die afwijzing niet in hoger beroep gekomen.&#13;
Daargelaten de vraag of het Den Hollander op zichzelf&#13;
vrijstaat om niettemin zich in de onderhavige&#13;
procedure alsnog op de onder a bedoelde omstandigheid&#13;
te beroepen, geldt dat uit die omstandigheid –&#13;
zonder nadere toelichting, die door Den Hollander&#13;
niet is gegeven – niet kan worden afgeleid dat de later&#13;
in de verlengingsprocedure door Staatsbosbeheer geuite&#13;
wil in werkelijkheid niet aanwezig was.&#13;
4.11. Of dit laatste ook geldt voor de onder b bedoelde omstandigheid&#13;
laat zich niet thans niet zonder meer vaststellen.&#13;
Het hof zal een comparitie van partijen bevelen&#13;
strekkende tot het inwinnen van inlichtingen. Het&#13;
hof wil met name van Staatsbosbeheer een nadere toelichting&#13;
op de aard en de omvang van de voorgenomen&#13;
opslag, mede in vergelijking met situatie zoals&#13;
die voorheen bestond. Naar het hof begrijpt verhuurde&#13;
Den Hollander immers eerder een van de&#13;
leegstaande kippenschuren op het gepachte aan&#13;
Staatsbosbeheer en wel eveneens voor de opslag van&#13;
materiaal ten behoeve van de eendenkooi. Het hof zal&#13;
de comparitie van partijen tevens benutten voor het&#13;
beproeven van een minnelijke regeling.&#13;
4.12. Grief III heeft betrekking op de aanspraak van Den&#13;
Hollander op schadeloosstelling op de voet van het&#13;
eerste lid van art. 48 Pachtwet. Het nieuwe recht –&#13;
dat niet in een verlengings- maar in een beëindigingsprocedure&#13;
voorziet – kent geen aanspraak van de&#13;
pachter op schadeloosstelling in het zich hier voordoende&#13;
geval dat zijn verlengingsverzoek is afgewezen.&#13;
De aanspraak van art. 48 Pachtwet op schadeloosstelling&#13;
ontstond op het moment van afwijzing van het&#13;
verlengingsverzoek en dus voorafgaand aan de inwerkingtreding&#13;
van het nieuwe recht. In verband met art.&#13;
69 aanhef en onder a Overgangswet Nieuw BW blijft&#13;
daarom oud recht van toepassing. Dat de pachtkamer&#13;
in eerste aanleg in de verlengingsprocedure ervoor&#13;
heeft gekozen om de zaak met betrekking tot de schadeloosstelling&#13;
– welke schadeloosstelling zij ook in de&#13;
beschikking in de verlengingsprocedure had kunnen&#13;
begroten – naar een afzonderlijke procedure te verwijzen,&#13;
doet daaraan niet af. Los van het voorgaande&#13;
geldt ook voor art. 48 Pachtwet mutatis mutandis&#13;
hetgeen onder 4.8 met betrekking tot art. 44 Pachtwet&#13;
is overwogen.&#13;
4.13. Den Hollander erkent dat hij door de beëindiging&#13;
van de pachtovereenkomst geen inkomensschade&#13;
lijdt, maar voert aan dat hij drie van de vier kippenschuren&#13;
op het voormalige gepachte gebruikte (en&#13;
naar het hof begrijpt: op dit moment nog steeds gebruikt)&#13;
als opslagruimte voor materialen die hij voor&#13;
de uitoefening van het pluimveebedrijf nodig heeft&#13;
wanneer hij elders een andere schuur kan kopen of&#13;
huren. Daarnaast beroept Den Hollander zich erop&#13;
dat de schuren veel geld waard zijn, onder meer in&#13;
verband met de aanwezigheid van voorzieningen voor&#13;
krachtstroom, elektriciteit en water. In hoger beroep&#13;
heeft Den Hollander in verband met het laatste zich&#13;
mede beroepen op verkrijgende verjaring van een&#13;
(naar het hof begrijpt:) van de pachtovereenkomst afhankelijk&#13;
opstalrecht.&#13;
4.14. Wat betreft het gebruik van de schuren als opslagruimte&#13;
overweegt het hof als volgt. De door Den Hollander&#13;
gepretendeerde aanspraak op schadeloosstelling&#13;
veronderstelt dat hij als redelijk handelend ondernemer&#13;
daadwerkelijk van plan is om in de toekomst een&#13;
schuur te kopen of huren voor de uitoefening van zijn&#13;
pluimveebedrijf, of op zijn minst dat hij op redelijke&#13;
gronden er de voorkeur aan geeft de mogelijkheid&#13;
daartoe open te houden, in plaats van de opgeslagen&#13;
materialen te verkopen. Tegenover de gemotiveerde&#13;
betwisting door Staatsbosbeheer diende Den Hollander&#13;
daartoe de noodzakelijke feiten of omstandigheden&#13;
te stellen. Dat heeft hij nagelaten. Den Hollander&#13;
heeft bij memorie van grieven wel een prijslijst overgelegd van bedrijfsruimten en aangegeven dat hij de&#13;
in die lijst vermelde prijzen zonder schadevergoeding&#13;
of schadeloosstelling niet kan betalen, maar licht niet&#13;
toe op welke gronden het redelijk is bedoelde opslag&#13;
te continueren. In zoverre kan van schadeloosstelling&#13;
derhalve geen sprake zijn.&#13;
4.15. De pachtkamer in eerste aanleg heeft het standpunt&#13;
van Den Hollander dat de waarde van de schuren&#13;
hem op grond van art. 48 Pachtwet dienen te worden&#13;
vergoed verworpen op de grond dat een dergelijke&#13;
vergoeding neer zou komen een vergoeding voor door&#13;
Den Hollander aangebrachte verbeteringen. Het hof&#13;
laat in het midden hoe het melioratierecht en art. 48&#13;
Pachtwet zich verhouden. Met name is in deze zaak&#13;
niet aan de orde de vraag of een pachter die geen aanspraak&#13;
heeft op vergoeding voor aangebrachte verbeteringen,&#13;
óók geen aanspraak heeft op schadeloosstelling&#13;
voor het wegvallen van het genot van het gepachte&#13;
en de als gevolg daarvan door hem geleden inkomensschade,&#13;
voor zover een en ander samenhangt&#13;
met het niet langer kunnen beschikken over bedoelde&#13;
verbeteringen. Den Hollander erkent immers dat hij&#13;
geen inkomensschade lijdt. Op andere schade dan die&#13;
het gevolg is van het wegvallen van het genot van het&#13;
gepachte heeft art. 48 Pachtwet geen betrekking en&#13;
met name kan op die bepaling geen aanspraak worden&#13;
gegrond tot vergoeding van de waarde van op het&#13;
gepachte aangebrachte verbeteringen. Dat wordt niet&#13;
anders indien een van de pachtovereenkomst afhankelijk&#13;
opstalrecht zou zijn ontstaan.&#13;
4.16. Het hof voegt in dit verband nog toe dat voor zover&#13;
Den Hollander bedoeld zou hebben zijn vordering te&#13;
gronden op art. 5:105 Burgerlijk Wetboek, gelezen in&#13;
verband met art. 5:99 van hetzelfde wetboek, zijn&#13;
vordering erop af zou stuiten dat de zaak in zoverre&#13;
niet een pachtovereenkomst betreft en ook niet een&#13;
andere zaak die tot de competentie van de pachtkamer&#13;
behoort. Voor zover naar het nieuwe recht zoals&#13;
neergelegd in art. 1019l Wetboek van Burgerlijke&#13;
Rechtsvordering (welke bepaling in het oude recht&#13;
geen pendant had) geoordeeld zou moeten worden&#13;
dat de samenhang tussen de op art. 5:105 en 5:99 gegronde&#13;
vordering van Den Hollander en zijn overige&#13;
vorderingen zich tegen afzonderlijke behandeling verzet,&#13;
komt het hof aan dat oordeel in verband met het&#13;
overgangsrecht niet toe. Hiertoe overweegt het hof als&#13;
volgt. De wetgever heeft terzake van de inwerkingtreding&#13;
van de art. 1019j-1019vWetboek van Burgerlijke&#13;
Rechtsvordering niet voorzien in bijzondere bepalingen&#13;
van overgangsrecht. Dit brengt mee dat voor&#13;
de vraag of (één van) deze bepalingen toepasselijk is&#13;
op een procedure die, zoals de onderhavige, ten tijde&#13;
van de inwerkingtreding van de bepalingen bij een gerecht&#13;
aanhangig is, aansluiting dient te worden gezocht&#13;
bij (recent) overgangsrecht ter zake van nieuwe&#13;
regels van procesrecht. Zowel uit het overgangsrecht&#13;
ter zake van de wijzigingen in het Wetboek van Burgerlijke&#13;
Rechtsvordering als gevolg van de invoering&#13;
van nieuw BW-bepalingen per 1 januari 1992 (art. 15&#13;
Overgangsrecht Nieuw BW, Tweede stuk), als uit art.&#13;
VII van deWet tot herziening van het procesrecht&#13;
voor burgerlijke zaken, in het bijzonder de wijze van&#13;
procederen in eerste aanleg (Stb. 2001, 580), vloeit&#13;
voort dat nieuwe regels van procesrecht niet toepasselijk&#13;
zijn op (kort gezegd) een lopende instantie.&#13;
4.17. Ook grief III faalt derhalve.&#13;
4.18. Het hof zal de beslissing op de overige grieven aanhouden&#13;
tot na de onder 4.11 bedoelde comparitie van&#13;
partijen. Iedere verdere beslissing zal worden aangehouden.&#13;
5. Beslissing&#13;
Het hof, recht doende in hoger beroep:&#13;
bepaalt dat partijen, Den Hollander in persoon en Staatsbosbeheer&#13;
vertegenwoordigd door iemand die van de zaak&#13;
op de hoogte en tot het geven van inlichtingen in staat is,&#13;
tezamen met hun raadslieden zullen verschijnen voor het&#13;
tot raadsheercommissaris benoemde lid van het hof mr.&#13;
W.L. Valk, die daartoe in aanwezigheid van de raad mr. ing.&#13;
Jansens van Gellicum zitting zal houden op 11 april 2008&#13;
te 14.00 uur in het paleis van justitie aan de Walburgstraat&#13;
2-4 te Arnhem, zulks tot het geven van inlichtingen als&#13;
hiervoor aangegeven;&#13;
bepaalt dat voor deze zitting in beginsel één dagdeel (van&#13;
maximaal 2,5 uur per dagdeel) beschikbaar is;&#13;
bepaalt dat de procureur alleen in geval van dringende verhindering&#13;
tot twee weken na heden uitsluitend schriftelijk&#13;
aanhouding kan verzoeken met vermelding van die dringende&#13;
reden van verhindering en onder opgave van verhinderdata&#13;
van beide partijen en dat aanhoudingsverzoeken na&#13;
die datum in beginsel niet worden toegestaan;&#13;
bepaalt dat partijen, indien zij zich willen beroepen op&#13;
nieuwe bescheiden, deze tijdig vóór de zitting aan de wederpartij&#13;
en in tweevoud aan het hof dienen te verzenden, zodanig&#13;
dat deze uiterlijk een week vóór de zitting kunnen&#13;
zijn ontvangen;&#13;
houdt iedere verdere beslissing aan. </content><legacyfootnotes/><footnotes><footnote/></footnotes><auteurs>mrs. Valk, Olthof en Van der Beek en de raden mr. ing. Jansens&#13;
van Gellicum en ir. Duenk</auteurs><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7264</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1992</searchword><id>6100</id><udhid>UDH:TvAR/6100</udhid><titel>Het pachtrecht ter discussie</titel><searchwords><searchword>TvAR 1/1992</searchword><searchword>UDH:TvAR/6100</searchword></searchwords><attachments><attachment><name>1992_nr 1_Artikel_Brussaard.pdf</name><extention>pdf</extention><url>https://denhollander.info/download/5909/ci</url></attachment></attachments><inleiding>Tijdens het congres ter gelegenheid van het vorig lustrum van onze vakgroep heb ik als&#13;
kenschets van het agrarisch recht het beeld gebruikt van een harde kern, waaromheen&#13;
kringen getrokken kunnen worden van regelgeving met een afnemende betrokkenheid op&#13;
de landbouw. 2 Het pachtrecht behoort zonder enige twijfel tot de harde kern. Men kan&#13;
wel zeggen dat het pachtrecht één van de meest typisch agrarisch-rechtelijke deelgebieden&#13;
is. Een zeer zelfstandig deelgebied bovendien, dat jarenlang heeft kunnen bestaan&#13;
zonder veel invloed vanuit andere deelgebieden van het recht. In wezen was dat vijfjaar&#13;
geleden nog steeds zo, al begonnen zich toen al veranderingen af te tekenen. Sindsdien&#13;
echter zijn in de praktijk van het pachtrecht andere juridische deelgebieden steeds meer&#13;
gaan infiltreren; eerst de regeling van de melkquotering, later de mestrechten. Een groot&#13;
deel van de juridische conflicten die de rechter op het ogenblik in het kader van de Pachtwet&#13;
te beslechten krijgt, heeft betrekking op melkquota en in mindere mate op mestrechten.&#13;
Als ik daarnaast denk aan de uitspraken van de Centrale Grondkamer, waarin de&#13;
naleving van de mestwetgeving als een algemeen belang van de landbouw wordt gezien3,&#13;
moet geconstateerd worden dat ook milieufactoren in de pacht-jurisprudentie beginnen&#13;
binnen te dringen. Tegelijkertijd is bij de Eerste Kamer het wetsontwerp in behandeling&#13;
dat door middel van de pachtbeheersovereenkomst elementen van natuur en landschap&#13;
binnen het pachtrecht brengt. 4&#13;
Het pachtrecht van nu is dus het oude pachtrecht niet meer.</inleiding><content>Dat er op het ogenblik gedacht wordt over liberalisering van het pachtrecht zal niemand&#13;
verbazen. Zulke ideeën passen in een tijd dat de overheid haar bemoeienis met het regelen&#13;
van privé-verhoudingen wat probeert te verminderen. Gelijktijdig is echter sprake van&#13;
een groeiend besef dat liberalisering van privé-verhoudingen alleen aanvaardbaar is binnen&#13;
een publiekrechtelijk kader waarin - waarschijnlijk duidelijker dan voorheen - collectieve&#13;
belangen de grenzen stellen aan de nieuwe juridische handelingsvrijheid van&#13;
burgers onderling. De discussie daarover begint net op gang te komen. Ook dit symposium&#13;
wil daar een bijdrage aan geven.&#13;
Maar er dreigt wel een gevaar in die discussie. De gecompliceerdheid van het pachtrecht&#13;
en de verweving met andere juridische onderwerpen, alsmede de grote belangentegenstellingen&#13;
die op dit gebied bestaan, maken het moeilijk de discussie zuiver te houden&#13;
en de argumenten objectief.Zo dreigt aan de ene kant het gevaar dat liberalisering een nieuwe politieke mode-term&#13;
wordt. Zoals met meer politieke mode-termen het geval is, lijkt zij zo vanzelfsprekend dat&#13;
argumenten nauwelijks meer nodig zijn. Vanuit de overheid wordt de discussie bovendien&#13;
vertroebeld door de wil forse bezuinigingen door te voeren, alsmede door de grote&#13;
efficiency-operatie die gaande is. Dan ontstaat al gauw een situatie waarin iedere discussiant,&#13;
al naar gelang zijn of haar belangen, uit de voorstellen die elementen bijeen pakt&#13;
die hem of haar aanspreken en die als 'liberalisering' afficheert, met weglating van de&#13;
minder aansprekende elementen. Zo'n benadering wordt nog vergemakkelijkt doordat er&#13;
in feite heel weinig (door onderzoek onderbouwde) gegevens beschikbaar zijn over de&#13;
werking van de pachtregels5, terwijl er tegelijkertijd wel allerlei veronderstellingen bestaan&#13;
over die werking. Aan de andere kant kan de discussie ook vertroebeld worden door&#13;
de omstandigheid dat men de bestaande situatie als enig uitgangspunt neemt en daaruit&#13;
alle argumenten en tegenargumenten afleidt.&#13;
Men zou zich kunnen afvragen of de discussie niet wat geobjectiveerd zou kunnen worden&#13;
door de bestaande situatie even weg te denken.&#13;
Stel: wij zouden nu voor de vraag staan of er in Nederland pachtwetgeving moet komen.&#13;
Wij zouden ons dan een aantal dingen hebben af te vragen. Ik noem er een paar:&#13;
* Zijn er ten aanzien van agrarische gronden redenen van zodanig klemmende aard dat&#13;
zij dwingend ingrijpen van de overheid in de contracteervrijheid van partijen rechtvaardigen?&#13;
* Zo ja, wat zijn die redenen dan: - de bescherming van één der contractspartijen, of van beide;&#13;
- de bescherming van algemene belangen, waarvan de overheid zich de behartiging&#13;
behoort aan te trekken, zoals&#13;
o de belangen van een duurzame (economisch gezonde, ecologisch evenwichtige en&#13;
milieuvriendelijke) landbouw,&#13;
o of het behoud en beheer van natuur en landschap?&#13;
* Afhankelijk van het antwoord op de vorige vraag:&#13;
Moet het ingrijpen van de overheid ook betrekking hebben op de pachtprijzen, en op&#13;
de duur van de overeenkomst en de mogelijkheden tot beëindiging, en wat is dan de&#13;
rechtsgrond voor dergelijke ingrepen?&#13;
* Is er, als de overheid ingrijpt in de pachtverhoudingen, behoefte aan controle door de&#13;
overheid op de naleving van de opgelegde pachtregels, en zo ja, is daarvoor een onafhankelijk&#13;
gespecialiseerd orgaan nodig? Welke bevoegdheden zou zo'n orgaan dan moeten&#13;
hebben?&#13;
* Kan de prijsvorming van agrarisch onroerend goed in verpachte of onverpachte staat&#13;
worden overgelaten aan de vrije markt, of is ook daar overheidsinvloed nodig? Zo ja,&#13;
hoever moet die invloed dan gaan en wat is de rechtvaardiging daarvoor?&#13;
Het lijkt mij dat deze vragen - en nog veel meer - relevant zijn als nu de introductie van&#13;
pachtwetgeving aan de orde zou zijn. Nu ben ik mij er uiteraard van bewust dat die vraag op het ogenblik niet op die manier&#13;
aan de orde is. Er is een bestaande situatie die zich niet zonder meer weg laat denken,&#13;
omdat op basis daarvan rechten, verwachtingen en belangen bestaan die in de discussie&#13;
over de toekomst van het pachtrecht ook mee behoren te spelen. Om echter te vermijden&#13;
dat de bestaande situatie als enig referentiekader gaat fungeren, lijkt het mij nuttig de discussie&#13;
óók langs de lijnen van een wat meer geobjectiveerde vraagstelling te voeren. Een&#13;
dergelijke benadering langs twee wegen is naar mijn mening typisch voor het juridisch&#13;
ambacht; regels ontwerpen met toekomstwaarde, maar met erkenning van bestaande belangen.&#13;
</content><legacyfootnotes>1. Hoogleraar in het agrarisch recht van de westerse gebieden, hieronder begrepen het milieurecht en het recht betreffende&#13;
de ruimtelijke ordening, aan de Landbouwuniversiteit Wageningen.&#13;
2. W. Brussaard, Agrarisch recht 1986, in Agrarisch Recht 1987/3, blz. 94-193.&#13;
3. CG 25 september 1989, Agrarisch Recht 1990/4 (nr. 4343), blz. 208-210, en 6 november 1989, GP 10.702,&#13;
Pachtrechtspraak kort, 1990/1, nr. 8.&#13;
4. Eerste Kamer, 1990-1991, 20 167, nr. 219.&#13;
5. In dezelfde zin P.A. de Hoog, laatstelijk in zijn artikel Het wetsvoorstel tot liberalisering van de Pachtwet, in Agrarisch&#13;
Recht 1991/7, blz. 314-330.</legacyfootnotes><footnotes><footnote/></footnotes><auteurs>Prof. mr. W. Brussaard1</auteurs><published>1992-01-01 00:00:00</published><modified>1992-01-01 00:00:00</modified><editiondate>1992-01-01</editiondate><htmlpath>https://denhollander.info/artikel/6100</htmlpath></article>
</articles></edition>
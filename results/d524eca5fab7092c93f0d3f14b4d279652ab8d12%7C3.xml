<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2005</searchword><id>4205</id><udhid>UDH:TvAR/4205</udhid><titel>Wetgeving en literatuur</titel><searchwords><searchword>TvAR 2/2005</searchword><searchword>UDH:TvAR/4205</searchword></searchwords><attachments><attachment><name>2005_nr 2_Wetgeving _Bezemer.pdf</name><extention>pdf</extention><url>https://denhollander.info/download/4164/ci</url></attachment></attachments><inleiding>Europees agrarisch recht&#13;
&#13;
Regeling GLB-inkomenssteun&#13;
Op 1 december 2004 is de langverwachte&#13;
Regeling GLB-inkomenssteun gepubliceerd&#13;
(Stcrt. nr. 232). Aan de regeling ligt het Europese&#13;
akkoord van juni 2003 over de fundamentele&#13;
hervorming van het Gemeenschappelijk&#13;
Landbouwbeleid (GLB) ten grondslag.&#13;
Uitgangspunt van de hervorming is dat de&#13;
subsidies ter ondersteuning van de inkomens&#13;
worden ontkoppeld: zij zijn niet langer afhankelijk&#13;
van de omvang en de aard van de productie&#13;
van de landbouwer. Doel van de hervorming&#13;
is om de landbouwsector in de EU&#13;
concurrerend te laten zijn en duurzame,&#13;
marktgerichte landbouw te bevorderen. Alle&#13;
vormen van rechtstreekse steun aan de landbouw&#13;
zullen met ingang van 2005 afhankelijk&#13;
worden gesteld van de naleving van de normen&#13;
op het gebied van voedselveiligheid,&#13;
milieu- en diervriendelijke productiemethoden,&#13;
het behoud van de natuurlijke levensomstandigheden&#13;
en de zorg voor het platteland.&#13;
Voorts worden vanaf 2005 de rechtstreekse&#13;
betalingen aan grotere landbouwbedrijven&#13;
verlaagd (modulatie) om het nieuwe beleid&#13;
inzake plattelandsontwikkeling te kunnen&#13;
financieren en wordt een mechanisme geïntroduceerd&#13;
om ervoor te zorgen dat de voor&#13;
de periode tot 2013 vastgestelde landbouwbegroting&#13;
niet wordt overschreden.&#13;
Nederland zal het systeem van ontkoppeling&#13;
met ingang van 1 januari 2006 invoeren. De&#13;
inkomenssteun wordt afhankelijk gesteld van&#13;
de steunaanvragen van de landbouwer en de&#13;
omvang van zijn bedrijf in de referentieperiode&#13;
2000-2002. In 2005 zullen de bestaande&#13;
subsidies nog onder praktisch dezelfde voorwaarden&#13;
als in 2004 worden verleend. In de&#13;
Regeling GLB-inkomenssteun zijn de voorwaarden&#13;
opgenomen op grond waarvan de&#13;
landbouwers vanaf 2005 in aanmerking&#13;
komen voor subsidie. De hoofdstukken 1 en 6&#13;
bevatten de definitiebepalingen en de algemene&#13;
bepalingen die gelden voor alle landbouwers&#13;
die directe inkomenssteun op grond van&#13;
verordening 1782/2003 ontvangen. Deze bepalingen&#13;
zijn van kracht met ingang van 2005.&#13;
Hoofdstuk 2 bevat de voorwaarden van de&#13;
ontkoppelde steun, de zogenoemde bedrijfstoeslagregeling,&#13;
een van de belangrijkste veranderingen&#13;
als gevolg van de hervorming van&#13;
het GLB. De bepalingen zijn van kracht met&#13;
ingang van 2006. Hoofdstuk 3 bevat de bepalingen&#13;
voor de gekoppelde subsidie voor de&#13;
teelt van energiegewassen, zetmeel-aardappelen,&#13;
eiwithoudende gewassen en noten. Ook&#13;
deze bepalingen zijn van kracht met ingang&#13;
van 2005. De hoofdstukken 4 en 5 zijn nog&#13;
slechts gedurende het jaar 2005 van kracht.&#13;
Hoofdstuk 4 bevat de bepalingen voor de&#13;
gekoppelde subsidie voor teelt van bepaalde&#13;
akkerbouwgewassen. Hoofdstuk 5 bevat de&#13;
bepalingen voor de gekoppelde subsidie voor&#13;
het aanhouden van runderen, schapen en geiten.&#13;
Uitzondering geldt voor de bepalingen&#13;
inzake de runder- en kalverslachtpremie uit&#13;
hoofdstuk 5: deze bepalingen zijn vanaf 2005&#13;
van kracht tot in ieder geval 2008.&#13;
&#13;
Hervorming EU-suikerbeleid&#13;
De in juli 2004 verschenen voorstellen van de&#13;
Europese Commissie ter herziening van de&#13;
suikermarktordening omvatten vooral een&#13;
daling van het prijsniveau van suiker en suikerbieten,&#13;
de introductie van een compensatie&#13;
voor de bietentelers en een verlaging van de&#13;
productiequota. Elk van deze drie elementen&#13;
van de voorstellen heeft gevolgen voor het&#13;
inkomen van de bietentelers. Het LEI heeft&#13;
op verzoek van LNV een analyse gemaakt van&#13;
de mogelijke gevolgen voor de Nederlandse&#13;
bietentelers. Het rapport ‘Hervorming EUsuikerbeleid’&#13;
is bij brief van 19 november&#13;
2004 aan de Tweede Kamer aangeboden (TK&#13;
2004-2005, 28 625, nr. 23). Vooral het uitgaan&#13;
van een verdere prijsdaling heeft gevolgen&#13;
voor het inkomen; een grotere quotumkorting&#13;
heeft minder effect omdat het saldoverschil&#13;
met andere gewassen door de prijsdaling daalt.&#13;
&#13;
Melkleasen&#13;
Op verzoek van de vaste kamercommissie&#13;
voor LNV heeft de minister op 6 december&#13;
2004 (opnieuw) een overzicht van de uitgangspunten&#13;
voor de verhuur van melkquotum&#13;
per 1 april 2004 naar de Tweede Kamer&#13;
gestuurd (TK 2004-2005, 28 625, nr. 24). Per&#13;
1 april 2004 gelden op grond van EG en&#13;
nationale regels de volgende basisbeginselen,&#13;
relevant voor de verhuur van melkquotum:&#13;
– Verordening (EG) nr. 1788/2003 bepaalt in&#13;
artikel 15, eerste lid, dat totale inactiviteit van&#13;
een quotumhouder tot gevolg heeft dat het&#13;
quotum aan de nationale reserve vervalt. Een&#13;
dergelijke bepaling bestond al in de voorgaande&#13;
verordening (EEG) nr. 3950/92.&#13;
– Een nieuw element in de bewoordingen&#13;
van artikel 16 van de verordening is dat voortaan&#13;
nog slechts een deel van het quotum mag&#13;
worden verhuurd. De cursief gedrukte woorden&#13;
en daarmee de beperking dat slechts een&#13;
deel mag worden verhuurd ontbraken in de&#13;
voorgaande verordening. Er is dus geen&#13;
rechtsbasis meer voor totaalverhuur.&#13;
– Ten derde geeft de verordening in artikel&#13;
15, tweede lid, de ondergrens van een actief&#13;
melkproducent aan. Van een quotumhouder&#13;
die ten minste 70% van zijn quotum volmelkt&#13;
en op de markt brengt, kan de lidstaat geen&#13;
quotum afnemen.&#13;
– Artikel 15, tweede lid, van de verordening&#13;
bepaalt dat het aan de lidstaat is te regelen of&#13;
en onder welke voorwaarden het ongebruikte&#13;
quotum bij een gebruik van minder dan 70%&#13;
aan de nationale reserve vervalt. In de nationale&#13;
Regeling superheffing en melkpremie&#13;
2004 is zoveel mogelijk aangesloten bij de&#13;
rechtsgevolgen van totale inactiviteit, zoals&#13;
geregeld in de EG verordening.&#13;
&#13;
Landbouw- en Visserijraad&#13;
Tijdens de Landbouw- en Visserijraad van&#13;
november 2004 is een politiek akkoord&#13;
bereikt over het Commissievoorstel inzake de&#13;
bescherming van dieren tijdens transport (TK&#13;
2004-2005, 21 501-32, nr. 101, brief minister&#13;
met verslag van de Raad, 9 december 2004).&#13;
Verder is een uitvoerig debat gevoerd over de&#13;
hervorming van de suikersector en de commissievoorstellen&#13;
voor het Plattelandsontwikkelingsfonds&#13;
en de financiering van het Gemeenschappelijk&#13;
Landbouwbeleid voor de&#13;
periode 2007-2013. Op 21 en 22 december&#13;
2004 vindt de volgende Raadsvergadering&#13;
plaats (TK 2004-2005, 21501-32, nr. 103, brief&#13;
minister met agenda, 13 december 2004).&#13;
Belangrijkste agendapunt op landbouwgebied&#13;
is de verslaglegging van een tweetal conferenties&#13;
op het gebied van dierziekten alsmede van&#13;
de inzet op het gebied van de vermindering&#13;
van administratieve lasten en vereenvoudiging&#13;
van EU-regelgeving. Verder verschenen: TK&#13;
2004-2005, 21501-32, nr. 99 (brief minister&#13;
over het Commissievoorstel inzake de bescherming&#13;
van dieren tijdens het vervoer en&#13;
daarmee samenhangende activiteiten, 25 november&#13;
2004); nr. 100 (verslag algemeen overleg,&#13;
30 november 2004).&#13;
&#13;
Parlementaria&#13;
– Milieuraad, TK 2004-2005, 21 501-08, nr.&#13;
189 (verslag algemeen overleg, 3 december&#13;
2004); nr. 190 (brief staatssecretaris met de&#13;
geannoteerde agenda voor de Milieuraad van&#13;
20 december 2004, 3 december 2004)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2005-02-01 00:00:00</published><modified>2005-02-01 00:00:00</modified><editiondate>2005-02-01</editiondate><htmlpath>https://denhollander.info/artikel/4205</htmlpath></article>
</articles></edition>
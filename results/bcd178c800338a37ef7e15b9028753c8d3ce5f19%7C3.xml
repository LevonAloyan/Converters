<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1996</searchword><id>4972</id><udhid>UDH:TvAR/4972</udhid><titel>Van Rouwendaal / Mulder (TvAR 1996/4838)</titel><searchwords><searchword>TvAR 11/1996</searchword><searchword>TvAR 1996/4838</searchword><searchword>UDH:TvAR/4972</searchword></searchwords><attachments><attachment><name>1996_nr 11_Rechtspraak_4838.pdf</name><extention>pdf</extention><url>https://denhollander.info/download/4913/ci</url></attachment></attachments><inleiding>Pachtwet, art. 25&#13;
&#13;
Pachter vervreemdt melkquotum na afwijzing van zijn verzoek tot verlenging van de pachtovereenkomst. De zoon van de verpachter zal de hoeve in gebruik nemen. Pachter wordt veroordeeld 50% van de marktwaarde van het melkquotum aan verpachter te betalen. De volgende stellingen van pachter leveren geen grond op voor afwijzing of vermindering van de vordering:&#13;
a. In de beschikking in de verlengingsprocedure wordt niet over het melkquotum ge rept. Het was in die procedure niet aan de orde.&#13;
b. In 1987 wees de president Rechtbank Zwolle een vordering van de Gemeente Kam pen tegen een pachter in kort geding af, oor delend dat de pachtkamer moest beslissen, nu er geen overeenkomst over het melkquotum tussen verpachter en pachter bestond. Pach-ter had de beslissing van de pachtkamer moe ten afwachten.&#13;
c. De in 1987 nog bestaande onzekerheid of pachter melkquotum mocht vervreemden zonder toestemming van verpachter had pachter moeten weerhouden. Hij wist dat de zoon van verpachter een melkveebedrijf op het verpachte wilde beginnen.&#13;
d. Dat verpachter de vordering eerst bijna vijfjaar later aanhangig heeft gemaakt levert in casu geen grond op voor afwijzing of ver mindering.</inleiding><content>Arrest in de zaak van:&#13;
Hendrikus Teunis van Rouwendaal, wonende te Paasloo, appellant, procureur: mr. F.J. Boom,&#13;
tegen&#13;
Marten Mulder, wonende te Nijensleek, geïn-timeerde, procureur: mr. J.M.J. Huver.&#13;
1. Het geding in eerste aanleg&#13;
Het hof verwijst naar de vonnissen van de pachtkamer van het kantongerecht te Meppel van 28 oktober 1993 en 30 juni 1994, waar-van fotokopieën aan dit arrest zijn gehecht.&#13;
2. Het geding in hoger beroep&#13;
2.1. Appellant - hierna aan te duiden met: Van Rouwendaal - is bij exploit van 28 juli 1994 in hoger beroep gekomen van voormel-de vonnissen onder gelijktijdige dagvaarding van geïntimeerde - hierna aan te duiden met: Mulder - voor dit hof met conclusie - samen-gevat - tot vernietiging van genoemde von-nissen en ontzegging aan Mulder van diens vordering met veroordeling van Mulder in de proceskosten.&#13;
2.2. Bij memorie van grieven heeft Van Rouwendaal drie grieven aangevoerd en ge concludeerd dat het hof de vonnissen waarvan beroep zal vernietigen en, opnieuw rechtdoen- de, Mulder alsnog in zijn vordering niet ont- vankelijk zal verklaren dan wel hem deze zal ontzeggen, althans het door Van Rouwendaal te betalen bedrag te stellen op een door het hof vast te stellen bedrag, althans op f 86 675,68 met veroordeling van Mulder in de kosten van beide instanties.&#13;
2.3. Bij memorie van antwoord heeft Mul der de grieven I en II bestreden en ten aanzien van grief III erkend dat de pachtkamer een vergissing heeft begaan en geconcludeerd tot (lees:) bekrachtiging - al dan niet met verbe- tering van de gronden - van de vonnissen waarvan beroep met veroordeling van Van Rouwendaal in de kosten van beide instanties (bedoeld zal zijn: van het hoger beroep).&#13;
2.4. Partijen hebben vervolgens de stukken overgelegd voor arrest.&#13;
3. De grieven&#13;
Van Rouwendaal heeft de navolgende grieven aangevoerd:&#13;
Grief I&#13;
Ten onrechte heeft de pachtkamer van het kantongerecht in zowel tussen- als eindvonnis overwogen dat door Van Rouwendaal gehan-deld is in strijd met artikel 25 (van de) Pacht-wet en dat hij derhalve schade(vergoedings) plichtig is jegens Mulder.&#13;
Grief ll&#13;
Ten onrechte heeft de pachtkamer van het kantongerecht bij de bepaling der vervangen-de schadevergoeding in aanmerking genomen de op 1 mei 1987 toepasselijke kilogramprijs van f 2,24 in plaats van de in de dagvaarding gevorderde prijs van f 1,15 per kilogram.&#13;
Grief lII&#13;
Ten onrechte heeft de pachtkamer van het kantongerecht een bedrag van f 87 657,68 be-rekend als de door Van Rouwendaal te beta-len schadevergoeding.&#13;
4. De vaststaande feiten&#13;
Tegen de vaststelling van de feiten in 2.1 en 2.2 van het tussenvonnis van 28 oktober 1993 zijn geen grieven aangevoerd. Het hof zal van die feiten uitgaan.&#13;
Daaraan kan nog worden toegevoegd dat Van Rouwendaal vóór de verkoop beschikte over een heffingvrije hoeveelheid melk van 77 389 kg.&#13;
5. De beoordeling van het hoger beroep&#13;
5.1. Onder erkenning dat uit artikel 25 van de Pachtwet volgt dat het een pachter niet vrij-staat om tijdens de duur van de pachtovereen-komst het aan het gepachte verbonden melkquotum te vervreemden - hetgeen hij heeft gedaan -, stelt Van Rouwendaal dat er zich in het onderhavige geval een zodanige uitzondering voordoet dat hij niet verplicht kan worden aan Mulder 50% van de markt-waarde van het quotum ten tijde van de ver-vreemding als schadevergoeding te betalen, althans niet die volle 50%.&#13;
Ter onderbouwing van die stelling heeft Van Rouwendaal het volgende aangevoerd, hetgeen het hof gelijktijdig zal bespreken:&#13;
a. In het vonnis (de beschikking) van 26 maart 1987, waarin de kantonrechter (de pachtkamer van het kantongerecht) het ver-zoek tot verlenging van de pachtovereen-komst afwees werd met geen enkel woord gerept over het melkquotum en de eventuele&#13;
verplichtingen van Van Rouwendaal als pach-ter jegens Mulder als verpachter dienaangaan-de. Van Rouwendaal mocht daaruit echter niet de conclusie trekken dat hij het melkquotum -nota bene anderhalfjaar vóór het einde van de pachtovereenkomst - zonder de toestemming van Mulder mocht vervreemden, nu de rech-ten op het melkquotum in die verlengingspro-cedure in het geheel niet aan de orde waren.&#13;
b. Het door Van Rouwendaal overgelegde artikel uit een krant van 28 maart 1987, waar in werd vermeld dat de president van de rechtbank te Zwolle in kort geding een vorde- ring van de gemeente Kampen tegen een pachter had afgewezen, omdat er tussen die partijen geen overeenkomst omtrent het melkquotum was gesloten en de pachtkamer daarom over het geschil zou moeten oordelen, leverde voor Van Rouwendaal - anders dan hij stelt - juist een ernstige waarschuwing op om, zolang de pachtkamer niet had beslist, niet tot vervreemding over te gaan.&#13;
Er kan dan ook geen sprake zijn dat Van Rouwendaal op grond van het onder a en b gestelde 'in goed vertrouwen' - zoals hij stelt - het melkquotum op 15 mei 1987 heeft ver-kocht.&#13;
c. Ook de 'onzekerheid' die in 1987 nog bestond over de vraag of een pachter bij ver vreemding van het op het gepachte rustende melkquotum zonder toestemming van de ver pachter jegens de verpachter tot schadever goeding was gehouden, is - wat daar verder van zij - geen voldoende ondersteuning voor de stelling dat 'het hoogst onbillijk zou zijn, indien hij (Van Rouwendaal) thans verant- woordelijk wordt gehouden voor daden, waar van hij de schade(vergoedings)plichtigheid nog niet kon voorzien dan wel in redelijkheid niet behoefde te voorzien'.&#13;
Juist die onzekerheid had Van Rouwendaal ervan moeten weerhouden het melkquotum te vervreemden. Een en ander klemt te meer om-dat hij tot die vervreemding is overgegaan, terwijl hij wist dat de pachtovereenkomst zou eindigen en de zoon van Mulder het gepachte in landbouwkundig gebruik zou nemen. Van Rouwendaal is tot die vervreemding overge-gaan kort na de beslissing omtrent de niet-ver-lenging en nog anderhalf jaar vóór het einde van de pachtovereenkomst.&#13;
d. Het feit dat Mulder eerst in 1992 de on- derhavige procedure aanhangig heeft gemaakt levert ook geen grond op voor het wegvallen of de vermindering van de verplichting om Mulder schadeloos te stellen.&#13;
Van Rouwendaal heeft de vervreemding voor Mulder verborgen gehouden. Na de ont-dekking van die vervreemding heeft Mulder blijkens de overgelegde korrespondentie on-dubbelzinnig te kennen gegeven aanspraak te maken op het melkquotum ten behoeve van zijn zoon als opvolgend pachter en heeft hij pogingen aangewend het melkquotum door de Minister alsnog aan hem of zijn zoon toege-wezen te krijgen.&#13;
Uit niets is gebleken dat Mulder bij Van Rouwendaal het vertrouwen heeft opgewekt dat hij geen claim van Mulder meer behoefde te verwachten.&#13;
De eerste grief is ongegrond.&#13;
5.2. De tweede grief berust op een verkeer de lezing van hetgeen Mulder aanvankelijk heeft gevorderd: niet de helft van f 1,15 per kilogram, maar de helft van f 1,15 voor het percentage vet per kilogram.&#13;
Van Rouwendaal heeft geen gegevens ver-schaft over het percentage vet per kilogram. Evenmin heeft hij medegedeeld welke koop-prijs hij zelf voor het quotum heeft ontvan-gen.&#13;
Uit niets is gebleken dat de pachtkamer meer heeft toegewezen dan door Mulder is gevorderd.&#13;
Ook de tweede grief is ongegrond.&#13;
5.3. De derde grief is gegrond. Inderdaad heeft de pachtkamer zich bij de&#13;
berekening van het schadevergoedingsbedrag vergist.&#13;
Dit bedrag moet zijn f 86 675,68 in plaats van f 87 675,68.&#13;
Het hof zal deze vergissing herstellen.&#13;
5.4. Nu Van Rouwendaal voor het over grote deel in het ongelijk is gesteld dient hij ook in hoger beroep te worden veroordeeld in de kosten.&#13;
Beslissing Het hof:&#13;
- bekrachtigt het tussenvonnis op 28 okto- ber 1993 door de pachtkamer van het kanton gerecht te Meppel tussen partijen gewezen;&#13;
- vernietigt het door die pachtkamer op 30 juni 1994 tussen partijen gewezen vonnis in conventie in zoverre dat Van Rouwendaal wordt veroordeeld om aan Mulder tegen kwij- ting te betalen f 86 675,68;&#13;
- bekrachtigt het vonnis in conventie van 30 juni 1994 voor het overige;&#13;
- veroordeelt Van Rouwendaal in de kos- ten van de procedure in hoger beroep, tot op heden aan de zijde van Mulder begroot op&#13;
f 1590 voor vastrecht en f 2500 voor salaris van de procureur.</content><legacyfootnotes/><footnotes><footnote/></footnotes><auteurs/><published>1996-11-01 00:00:00</published><modified>1995-10-24 00:00:00</modified><editiondate>1996-11-01</editiondate><htmlpath>https://denhollander.info/artikel/4972</htmlpath></article>
</articles></edition>
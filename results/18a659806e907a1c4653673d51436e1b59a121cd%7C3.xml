<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2010</searchword><id>8550</id><udhid>UDH:TvAR/8550</udhid><titel>Van Dijk c.s./Van Dijk (TvAR 2010/5576)</titel><searchwords><searchword>TvAR 6/2010</searchword><searchword>TvAR 2010/5576</searchword><searchword>UDH:TvAR/8550</searchword></searchwords><attachments><attachment><name>TvAR2010_6_07_5576.pdf</name><extention>pdf</extention><url>https://denhollander.info/download/7615/ci</url></attachment></attachments><inleiding>Vordering van verpachters tot ontbinding pachtovereen­komst op de grond dat de pachter het met het gepachte sa­menhangende melkquotum heeft doen overschrijven op naam van de vennootschap onder firma die hij met zijn dochter en schoonzoon is aangegaan. Vordering in recon­ventie van de pachter om zijn dochter en schoonzoon als medepachter aan te merken. Falende grieven tegen toewij­zing in eerste aanleg van de reconventionele vordering van pachters en de afwijzing van de conventionele vordering van verpachters.&#13;
</inleiding><content>1 Het geding in eerste aanleg&#13;
Voor het geding in eerste aanleg verwijst het hof naar de in­houd van de vonnissen van 12 september 2007 en 2 juli 2008, die de pachtkamer van de rechtbank Groningen, sector kanton, locatie Groningen, tussen appellanten (hierna ook te noemen: Van Dijk c.s.) als eisers in conventie en verweer­ders in reconventie en geïntimeerde (hierna ook te noemen: Cornelis van Dijk) als gedaagde in conventie en eiser in re­conventie heeft gewezen. Van het vonnis van 2 juli 2008 is een fotokopie aan dit arrest gehecht.&#13;
2 Het geding in hoger beroep&#13;
2.1 Het verloop van de procedure blijkt uit:&#13;
––de dagvaarding in hoger beroep van 28 juli 2008;&#13;
––de memorie van grieven;&#13;
––de memorie van antwoord;&#13;
––de pleidooien overeenkomstig de pleitnotities van de advocaten van partijen, mr. A.H. van der Wal voor Van Dijk c.s. en mr. P. Sipma voor Cornelis van Dijk.&#13;
2.2 Nadat de zaak geruime tijd was aangehouden in verband met mediation, hebben partijen alsnog de stukken voor het wijzen van arrest aan het hof overgelegd.&#13;
3 De vaststaande feiten&#13;
3.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&#13;
3.2 Cornelis van Dijk heeft op 1 juni 1982 een pachtover­eenkomst gesloten met zijn vader P. van Dijk (hierna Van Dijk sr.), waarbij Cornelis van Dijk van Van Dijk sr. pacht ongeveer 26 ha groenland, gelegen te Klein Garnwerd, ge­meente Winsum, alsmede een derde deel van de werktuigen­loods. Er is een melkquotum van 278.865 kg. De huidige pachttermijn loopt af op 1 mei 2012. &#13;
3.3 P. van Dijk is op 25 oktober 2000 overleden. Partijen zijn tot op heden er niet in geslaagd om tot een verdeling van de boedel te komen.&#13;
3.4 Cornelis van Dijk is eigenaar van de boerderij plaatselijk bekend Klein Garnwerd 2 te Winsum.&#13;
3.5 Cornelis van Dijk heeft deels op zijn perceel en deels op het gepachte een loods en paardenbak gebouwd die als ma­nege worden gebruikt. Van Dijk c.s. hebben daarvoor toe­stemming verleend onder de voorwaarde dat Cornelis de gronden waarop gebouwd zou worden zou kopen.&#13;
3.6 Op 14 september 2003 heeft Havenga Rentmeesters-, taxatie- en adviesbureau een taxatierapport opgemaakt ‘in­zake weiland, erf en ondergrond van een paardenbak en een op te richten loods te Winsum’. De getaxeerde prijs bedraagt € 32.742,-.&#13;
3.7 Notariskantoor Winsum heeft een gewijzigde koopover­eenkomst opgesteld en op 27 februari 2004 aan Van Dijk c.s. gezonden. In de brief van 27 februari 2004 van Notariskan­toor Winsum aan Van Dijk c.s. staat onder meer:&#13;
“Op verzoek van de meerderheid van de verkopers is ook deze koopsom gewijzigd in € 34.000,00. (…) De heer C.J. van Dijk heeft mij meegedeeld, dat hij zowel in zijn hoe­danigheid van verkoper als in zijn hoedanigheid van ko­per het met eens is met de verhoging van de koopsom van € 32.742,00 naar € 34.000,00. Tevens heeft de heer C.J. van Dijk aangegeven, dat de heer Havenga op voorspraak van de gehele familie (zijnde de verkoper) is ingeschakeld en dat de nota van de heer Havenga door de verkoper dient te wor­den betaald.”&#13;
3.8 Cornelis van Dijk is met ingang van 1 mei 2005 een vennootschap onder firma aangegaan met zijn dochter Jel­ly Pestman-van Dijk en schoonzoon Klaas Pestman. Volgens art. 3 van de vennootschapsakte is door Cornelis van Dijk ingebracht:&#13;
“III Het gebruik en genot betreffende de pachtrechten, inclu­sief eventuele pachtersinvesteringen, volgens een pachtover­eenkomst welke is aangegaan met erven van Pieter van Dijk te Winsum (…). De vennoot die deze pachtrechten in de vennootschap inbrengt behoudt zich alle rechten voor voort­vloeiende uit de desbetreffende pachtovereenkomsten en be­houdt de gehele zeggenschap over het gepachte. (…)&#13;
V Het economisch belang van de hem toebehorende referen­tiehoeveelheid melk als bedoeld in de Regeling superheffing en melkpremie 2004 ter grootte van 275.933 kg (…)”.&#13;
3.9 Het melkquotum staat thans op naam van de vennoot­schap onder firma.&#13;
4 De motivering van de beslissing in hoger beroep&#13;
4.1 In dit geding hebben Van Dijk c.s. ontbinding van de pachtovereenkomst gevorderd, met nevenvorderingen. In re­conventie heeft Cornelis van Dijk gevorderd dat zijn doch­ter Pestman-van Dijk en zijn schoonzoon Pestman als me­depachter zullen worden aangemerkt. Bij het vonnis van 12 september 2007 heeft de pachtkamer in eerste aanleg over­eenkomstig art. 131 Wetboek van Burgerlijke Rechtsvorde­ring een comparitie van partijen bevolen. Bij het vonnis van 2 juli 2008 is vervolgens de vordering in conventie afgewe­zen en de vordering in reconventie toegewezen, een en an­der met veroordeling van Van Dijk c.s. in de kosten, begroot op € 300,- voor salaris van de gemachtigde in conventie zo­wel als in reconventie.&#13;
4.2 Bij hun appeldagvaarding hebben Van Dijk c.s. hoger beroep ingesteld tegen zowel het vonnis van 12 september 2007 als het vonnis van 2 juli 2008. In hun hoger beroep te­gen eerstgenoemd vonnis kunnen zij niet worden ontvangen omdat volgens de laatste volzin van art. 131 Wetboek van Burgerlijke Rechtsvordering daartegen geen hogere voorzie­ning openstaat, nog daargelaten dat zij tegen dat vonnis ook geen grieven hebben opgeworpen.&#13;
4.3 De (tegen het vonnis van 2 juli 2008 gerichte) grieven richten zich zowel tegen de beslissing in conventie als die in reconventie. Het hof zal de grieven zoveel mogelijk geza­menlijk bespreken.&#13;
4.4 Grief I, die zich richt tegen de beslissing in reconven­tie, faalt. In hoger beroep heeft Cornelis van Dijk diploma’s overgelegd van de voorgestelde medepachters. Uit die diplo­ma’s blijkt dat zij beiden agrarisch onderwijs hebben geno­ten, wat betreft Pestman op middelbaar niveau. Beiden heb­ben relevante ervaring op het bedrijf van Cornelis van Dijk; Pestman heeft ook daarbuiten ruime ervaring in de agrari­sche bedrijfsverzorging. Weliswaar ligt wat betreft de acti­viteiten van de voorgestelde medepachters de nadruk op de manege en hetgeen daarmee samenhangt, maar volgens de verklaring van Pestman bij gelegenheid van de pleitzitting in hoger beroep melkt hij op het pachtbedrijf. Die verkla­ring is door Van Dijk c.s. niet betwist. De betrokkenheid van Pestman bij de melkveehouderij volgt ook uit het bij me­morie van antwoord overgelegde getuigschrift van een cur­sus kunstmatige inseminatie voor rundvee. Aldus bieden de voorgestelde medepachters voldoende waarborgen voor een behoorlijke bedrijfsvoering tezamen met Cornelis van Dijk. Ook naar billijkheid staat niets toewijzing van de vordering in reconventie in de weg.&#13;
4.5 Aan hun vordering in conventie hebben Van Dijk c.s., voor zover in hoger beroep nog van belang, ten grondslag gelegd, kort samengevat:&#13;
––dat Cornelis van Dijk zou zijn tekortgeschoten in zijn verplichting om het gepachte met het gepachte samenhangende melkquotum niet te vervreemden;&#13;
––dat de onder 3.5 bedoelde loods en paardenbak zon­der toestemming deels op het gepachte is gebouwd, omdat immers de voorwaarde waaronder aanvanke­lijk toestemming was verleend, niet is vervuld.&#13;
4.6 Wat betreft het melkquotum beklagen Van Dijk c.s. zich erover dat de pachtkamer in eerste aanleg ‘de zaken om­draait’ door eerst de vordering in reconventie te beoorde­len en vervolgens uit de toewijsbaarheid van die vordering te concluderen dat de grondslag van de vordering in conven­tie ondeugdelijk is. Volgens het standpunt van Van Dijk c.s. maakt de omstandigheid dat Pestman-van Dijk en Pestman als medepachters worden aangemerkt, de wanprestatie van Cornelis van Dijk niet ongedaan.&#13;
4.7 Het hof overweegt in dit verband als volgt. De verbin­tenis tot oplevering van het met het gepachte samenhangen­de quotum is eerst opeisbaar op het moment dat de pacht eindigt. De gevolgen van niet-nakoming (waaronder ont­binding) kunnen volgens art. 6:80 Burgerlijk Wetboek ook vóór het moment van opeisbaarheid intreden, namelijk in de in die bepaling bedoelde gevallen. Tot die gevallen behoort onder meer het geval dat vaststaat dat nakoming zonder te­kortkoming onmogelijk zal zijn (art. 6:80 lid 1 onder a). Het quotum is thans geregistreerd op naam van de vennootschap onder firma waarvan behalve Cornelis van Dijk ook de bei­de nieuwe medepachters vennoten zijn. Er bestaat geen re­den op grond waarvan die omstandigheid buiten beschou­wing zou moeten blijven. Naar het hof begrijpt ontkennen Van Dijk c.s. niet dat in deze nieuwe situatie geen grond be­staat om te betwijfelen dat bij het einde van de pacht de ver­bintenis tot oplevering van het quotum correct zal worden nagekomen. Grief II faalt derhalve.&#13;
4.8 Daarbij komt nog het volgende. Cornelis van Dijk heeft, zoals onder 3.8 weergegeven, bij de inbreng van het gebruik en genot van zijn pachtrechten zich alle rechten voorbehou­den, evenals de gehele zeggenschap over het gepachte. In verband met de eisen van redelijkheid en billijkheid die de vennoten jegens elkaar in acht moeten nemen, volgde daar­uit óók dat de andere vennoten verplicht waren om hun me­dewerking te verlenen aan een correcte nakoming van de verplichtingen uit de pachtovereenkomst, waaronder ook die met betrekking tot het melkquotum. Dat betekent dat ook in­dien Van Dijk-Pestman en Pestman geen medepachter zou­den zijn geworden, in de gang van zaken met betrekking tot het quotum geen grond voor ontbinding gelegen zou zijn ge­weest. Ook op die grond faalt derhalve de grief.&#13;
4.9 Met betrekking tot de loods en paardenbak die deels op het gepachte zijn gebouwd, overweegt het hof als volgt. Van Dijk c.s. hebben niet aangevoerd dat de door hen voor de bouw verleende toestemming is gegeven onder de voor­waarde dat Cornelis van Dijk voorafgaand aan de bouw de ondergrond zou kopen. Klaarblijkelijk zijn partijen uitge­gaan van de goede afloop van de tussen hen te voeren onder­handelingen. Niettemin hebben die onderhandelingen tot op heden nog niet tot resultaat geleid. Volgens hetgeen Cornelis van Dijk bij gelegenheid van de pleitzitting in hoger beroep onbetwist heeft verklaard, heeft hij naar aanleiding van de discussie tussen partijen met betrekking tot het onder 3.6 be­doelde taxatierapport van Havinga, vergeefs voorgesteld om een nieuwe taxatie te laten uitvoeren en heeft hij eveneens vergeefs gevraagd om de grondkamer de waarde te laten be­palen. Gelet daarop moet het ervoor worden gehouden dat het in ieder geval mede aan Van Dijk c.s. valt toe te rekenen dat tussen partijen nog geen overeenstemming is bereikt. Te­gen de achtergrond van het beginsel zoals dat ten grondslag ligt aan art. 6:23 Burgerlijk Wetboek, brengt dit mee dat het onaanvaardbaar zou zijn wanneer Van Dijk c.s. zich op het ontbreken van die overeenstemming in dit geding zouden kunnen beroepen. Voor zover daarover al anders zou moeten worden geoordeeld, geldt in verband met dezelfde omstan­digheden dat de door Van Dijk c.s. gestelde tekortkoming de ontbinding van de pachtovereenkomst niet kan rechtvaardi­gen. Ook grief III faalt dus.&#13;
4.10 Grief IV klaagt over hetgeen de pachtkamer in eer­ste aanleg omtrent de tussen partijen bestaande familiever­houding heeft overwogen. Ook die grief kan niet tot vernie­tiging van het bestreden vonnis leiden, omdat de bedoelde familieverhouding niet kan toe- of afdoen aan hetgeen hier­voor is overwogen.&#13;
4.11 Grief V bouwt op de overige grieven voort en deelt in hun lot.&#13;
4.12 De slotsom is dat Van Dijk c.s. niet-ontvankelijk zullen worden verklaard in hun hoger beroep tegen het vonnis van 12 september 2007 en dat het vonnis van 2 juli 2008, in con­ventie en in reconventie, zal worden bekrachtigd. Het hof zal Van Dijk c.s. veroordelen in de proceskosten.&#13;
5 De beslissing&#13;
Het hof, recht doende in hoger beroep:&#13;
verklaart Van Dijk c.s. niet-ontvankelijk in hun hoger beroep tegen het vonnis van de pachtkamer van de rechtbank Gro­ningen, sector kanton, locatie Groningen, van 12 septem­ber 2007;&#13;
bekrachtigt het vonnis van de pachtkamer van de recht­bank Groningen, sector kanton, locatie Groningen, van 2 juli 2008, zowel wat betreft de beslissing in conventie als die in reconventie;&#13;
veroordeelt Van Dijk c.s. in de kosten van het geding, tot aan deze uitspraak aan de zijde van Cornelis van Dijk be­groot op € 254,- voor griffierecht en op € 2.682,- voor sala­ris overeenkomst het liquidatietarief.&#13;
Landinrichting&#13;
</content><legacyfootnotes/><footnotes><footnote/></footnotes><auteurs>(mrs. W.L. Valk, M.M. Olthof en Th.C.M. Willemse en de deskundige leden ir. H. Rogaar en F.J.A. baron van Verschuer</auteurs><published>2010-06-01 00:00:00</published><modified>2010-06-01 00:00:00</modified><editiondate>2010-06-01</editiondate><htmlpath>https://denhollander.info/artikel/8550</htmlpath></article>
</articles></edition>
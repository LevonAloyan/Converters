<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2005</searchword><id>4314</id><udhid>UDH:TvAR/4314</udhid><titel>Wetgeving en literatuur</titel><searchwords><searchword>TvAR 9/2005</searchword><searchword>UDH:TvAR/4314</searchword></searchwords><attachments><attachment><name>2005_nr 9_Wetgeving _Bezemer.pdf</name><extention>pdf</extention><url>https://denhollander.info/download/4272/ci</url></attachment></attachments><inleiding>Agrarisch milieubeleid&#13;
&#13;
Derogatie Nitraatrichtlijn en voortgang uitvoeringsregelgeving&#13;
Op 27 juni 2005 heeft het Nitraatcomité een&#13;
positief advies uitgebracht over de Nederlandse&#13;
derogatie. Bedrijven met minimaal&#13;
70% grasland mogen per hectare jaarlijks 250&#13;
kilo stikstof uit dierlijke mest toepassen in&#13;
plaats van de 170 kilo die de Nitraatrichtlijn&#13;
voorschrijft. Diezelfde dag heeft de minister&#13;
de Tweede Kamer hierover geïnformeerd, alsmede&#13;
over de voortgang van de uitvoeringsregelgeving&#13;
(TK 2004-2005, 28 385, nr. 52). Er&#13;
zijn twee belangrijke voorwaarden aan de derogatie&#13;
gesteld: de derogatie beperkt zich tot&#13;
de mest van graasdieren en derogatiebedrijven&#13;
zijn verplicht een bemestingsplan op te stellen&#13;
en op het bedrijf aanwezig te hebben. Na de&#13;
Eerste Kamer-behandeling van het wetsvoorstel&#13;
zal binnen de Europese Commissie nog&#13;
een afrondende consultatie plaatsvinden, waarna&#13;
de definitieve beschikking in oktober zal&#13;
worden vastgesteld. De Uitvoeringsregeling&#13;
Meststoffenwet zal in de loop van augustus&#13;
bekend worden gemaakt; de regeling wacht&#13;
nog op uitwerking van het akkoord met&#13;
Cumela. In juli zullen al wel de voorgenomen&#13;
stikstofgebruiksnormen, excretieforfaits, werkingscoëfficiënten&#13;
e.d. toegankelijk zijn via&#13;
www.minlnv.nl/loket.&#13;
Op 30 juni 2005 is al wel het definitieve&#13;
Besluit opslagcapaciteit dierlijke meststoffen&#13;
Meststoffenwet gepubliceerd (Stb. 2005, nr. 325;&#13;
inwerkingtreding: 1 juli 2005). Het besluit&#13;
bepaalt dat de opslagcapaciteit op een bedrijf&#13;
voldoende moet zijn voor de opslag van de&#13;
hoeveelheid dierlijke mest die in de periode&#13;
van september t/m februari op het bedrijf&#13;
wordt geproduceerd, formuleert een berekening&#13;
van de benodigde capaciteit en geeft de&#13;
uitzonderingsmogelijkheden op de hoofdverplichting.&#13;
Zie ook: Wijziging diverse regelingen&#13;
LNV, Stcrt. 6 juli 2005, nr. 128 (wijziging&#13;
Regeling hoeveelheidsbepaling dierlijke en overige&#13;
organische meststoffen (forfaitaire productienormen)&#13;
i.v.m. het Besluit opslagcapaciteit&#13;
dierlijke meststoffen Meststoffenwet;&#13;
voorts wijziging van de Regeling landbouwgrond&#13;
en natuurterrein Meststoffenwet, de&#13;
Vrijstellingsregeling mestbe- en verwerking&#13;
Meststoffenwet, de Regeling leges en blokkade&#13;
pluimveerechten Meststoffenwet, de Regeling&#13;
blokkade verplaatsing mestproductie en&#13;
de Regeling leges en blokkade Wet herstructurering&#13;
varkenshouderij i.v.m. de oprichting&#13;
van de Dienst Regelingen).&#13;
&#13;
Wijziging Meststoffenwet: vragen Vaste Commissie&#13;
De Vaste Commissie voor LNV vraagt zich af&#13;
welke gevolgen de instemming van de Europese&#13;
Commissie met het Nederlandse derogatieverzoek&#13;
heeft voor de vrijheid die de bedrijfstak&#13;
wordt gegeven om binnen de stringente&#13;
randvoorwaarden van het milieu met systemen&#13;
te komen die inzetten op maximale zelfregulatie.&#13;
De minister bleek immers na de discussie&#13;
in de Tweede Kamer niet bereid om de suggesties&#13;
van de commissie Welschen om voor het&#13;
zgn. ‘Tweede Spoor’ een pilot of experiment&#13;
toe te laten te honoreren. De bedenkingen die&#13;
bij het ‘Eerste Spoor’ bestaan over handhaafbaarheid,&#13;
uitvoerbaarheid, doelmatigheid en&#13;
doeltreffendheid, werden tot nu toe onvoldoende&#13;
beantwoord. Vandaar dat hierover&#13;
nogmaals diverse vragen zijn gesteld (EK&#13;
2004-2005, 29 930 / 30 004, B, voorlopig verslag,&#13;
5 juli 2005). Verder verschenen: TK 2004-&#13;
2005, 29 930, nrs. 35-37 (gewijzigde moties,&#13;
2 juni 2005); EK 2004-2005, 29 930, C (memorie&#13;
van antwoord, 12 juli 2005).&#13;
&#13;
Implementatiewet EG-kaderrichtlijn water&#13;
Op 21 juni verscheen in het Staatsblad de Wet&#13;
van 7 april 2005, houdende wijziging van&#13;
de Wet op de waterhuishouding en de Wet&#13;
milieubeheer ten behoeve van de implementatie&#13;
van richtlijn nr. 2000/60/EG van het Europees&#13;
Parlement en de Raad van de Europese&#13;
Unie van 23 oktober 2000 tot vaststelling van&#13;
een kader voor communautaire maatregelen&#13;
betreffende het waterbeleid (PbEG L 327),&#13;
ofwel de Implementatiewet EG-kaderrichtlijn&#13;
water (Stb. 303). Artikel I, onderdeel E t/m L,&#13;
treedt in werking m.i.v. 22 december 2006; de&#13;
overige bepalingen m.i.v. 22 juni 2005.&#13;
Op grond van de Wet op de waterhuishouding&#13;
en de Implementatiewet EG-kaderrichtlijn&#13;
water moeten de onderlinge grenzen van&#13;
de Nederlandse delen van de stroomgebieddistricten&#13;
worden aangewezen. Een stroomgebied&#13;
is een gebied vanwaar al het over het&#13;
oppervlak lopende water via een reeks stromen,&#13;
rivieren en eventueel meren door één&#13;
riviermond, estuarium of delta in zee stroomt.&#13;
Met het Besluit vaststelling grenzen stroomgebieddistricten&#13;
(Stb. 304) worden de onderlinge&#13;
grenzen van de Nederlandse delen van&#13;
de stroomgebieddistricten Eems, Rijn, Maas&#13;
en Schelde aangewezen. Ook wordt voorzien&#13;
in de toedeling van grondwatervoorkomens&#13;
aan één van de stroomgebieddistricten.&#13;
&#13;
Voortgang Grondwaterrichtlijn&#13;
In een brief van 21 juni 2005 bericht de staatssecretaris&#13;
van VROM de Tweede Kamer over&#13;
de stand van zaken met betrekking tot voorstel&#13;
COM 2003(550) van de Europese Commissie&#13;
voor een richtlijn van Parlement en&#13;
Raad inzake de bescherming van grondwater&#13;
tegen verontreiniging (TK 2004-2005, 28 808,&#13;
nr. 38). Tijdens de onderhandelingen over de&#13;
Kaderrichtlijn Water in 2000 konden Raad en&#13;
Europees Parlement geen overeenstemming&#13;
bereiken over het vastleggen van (Europese)&#13;
normen voor grondwaterkwaliteit en criteria&#13;
voor de beoordeling van de chemische toestand&#13;
van grondwaterlichamen, zoals gedefinieerd&#13;
in de Kaderrichtlijn Water. Om de&#13;
Kaderichtlijn toch aanvaard te krijgen is een&#13;
aanvulling op de Kaderrichtlijn Water aangekondigd&#13;
met nadere bepalingen inzake het&#13;
voorkómen en beheersen van grondwaterver-&#13;
ontreiniging: de Grondwaterrichtlijn. De&#13;
staatssecretaris beschrijft in zijn brief onder&#13;
meer de inhoud van het voorstel en het&#13;
Nederlandse standpunt.&#13;
&#13;
Jurisprudentiebespreking agrarisch milieurecht&#13;
Bodden bespreekt in het Land- en Tuinbouw&#13;
Bulletin van juni/juli 2005 een aantal uitspraken&#13;
van de Afdeling bestuursrechtspraak van&#13;
de Raad van State op het gebied van het agrarisch&#13;
milieurecht. De uitspraken hebben onder&#13;
meer betrekking op de ‘best beschikbare technieken’&#13;
van de IPPC-richtlijn, de omgevingsfactoren&#13;
van de Regeling stankemissie veehouderijen,&#13;
de afstandsmeting en de beoordeling&#13;
van bestaande bedrijven op grond van de&#13;
Richtlijn veehouderij en stankhinder 1996, en&#13;
de begrippen ‘belangrijke toename van de verontreiniging’&#13;
en ‘kwetsbaar gebied’ uit de Wet&#13;
ammoniak en veehouderij. (P.P.A. Bodden,&#13;
‘Kroniek agrarisch milieurecht 2004 (deel II)’,&#13;
LTB juni/juli 2005, nr. 6/7, p. 10-14)&#13;
&#13;
Parlementaria&#13;
– Implementatiewet EG-richtlijnen eerste en&#13;
tweede pijler Verdrag van Aarhus, EK 2004-&#13;
2005, 29 877, D (eindverslag, 14 juni 2005);&#13;
TK 2004-2005, 29 877, nr. 7 (lijst van vragen&#13;
en antwoorden, 20 juni 2005); Hand. EK&#13;
21 juni 2005, nr. 29, p. 1353-1354 (behandeling&#13;
wetsvoorstel)&#13;
– Wijziging van de Wet milieubeheer i.v.m.&#13;
verdere aanpassing aan de Europese richtlijnen&#13;
inzake milieueffectrapportage, TK&#13;
2004-2005, 30 046, nr. 5 (verslag, 28 april&#13;
2005); nr. 6 (nota n.a.v. het verslag, 14 juni&#13;
2005)&#13;
– Wijziging van hoofdstuk 18 van de Wet&#13;
milieubeheer (Handhavingsstructuur), EK&#13;
2004-2005, 29 285, D (nader voorlopig verslag,&#13;
16 juni 2005); E (nadere memorie van&#13;
antwoord, 21 juni 2005); F (eindverslag,&#13;
21 juni 2005); Hand. EK 4 juli 2005, nr. 31,&#13;
p. 1483-1489 (behandeling wetsvoorstel);&#13;
Hand. EK 5 juli 2005, nr. 32, p. 1504-1508&#13;
(voortzetting behandeling wetsvoorstel)&#13;
– Handhaving milieuwetgeving, TK 2004-&#13;
2005, 22 343, nr. 114 (brief staatssecretaris&#13;
over professionalisering van de milieuhandhaving,&#13;
10 juni 2005)&#13;
– Wijziging van de Wet milieubeheer en de&#13;
Wet verontreiniging oppervlaktewateren (verduidelijking&#13;
in verband met de EG-richtlijn&#13;
inzake geïntegreerde preventie en bestrijding&#13;
van verontreiniging; vergunning op hoofdzaken/&#13;
vergunning op maat), EK 2004-2005,&#13;
29 711, C (memorie van antwoord, 21 juni&#13;
2005); D (eindverslag, 28 juni 2005)&#13;
– Milieubeleid 2002-2006, TK 2004-2005,&#13;
28 663, nr. 34 herdruk (brief staatssecretaris&#13;
ter aanbieding van de Milieubalans 2005,&#13;
9 mei 2005); nr. 40 (brief staatssecretaris over&#13;
uitstel kabinetsreactie op de Milieubalans,&#13;
27 juni 2005)&#13;
– Implementatie van het kaderbesluit nr. 2003/&#13;
80/JBZ van de Raad van de Europese Unie&#13;
van 27 januari 2003 inzake de bescherming&#13;
van het milieu door middel van het strafrecht&#13;
(PbEG L 29), TK 2004-2005, 30 037, nr. 6&#13;
(nota n.a.v. het verslag, 11 juli 2005); nr. 7&#13;
(nota van wijziging, 11 juli 2005)&#13;
– Meerjarenprogramma herijking van de&#13;
VROM-regelgeving, TK 2004-2005, 29 383,&#13;
nr. 30 (verslag algemeen overleg van 21 juni&#13;
2005 over diverse onderwerpen, waaronder&#13;
het protocol champignonvoetjes (27 664, nr. 38),&#13;
19 juli 2005)&#13;
&#13;
Wet- en regelgeving&#13;
– Implementatiewet EG-richtlijnen eerste en&#13;
tweede pijler Verdrag van Aarhus, Stb. 2005,&#13;
nr. 341&#13;
– Inwerkingtreding Implementatiewet EGrichtlijnen&#13;
eerste en tweede pijler Verdrag van&#13;
Aarhus, Stb. 2005, nr. 342 (inwerkingtreding&#13;
m.i.v. 7 juli 2005)&#13;
– Wijziging Regeling ammoniak en veehouderij,&#13;
Stcrt. 13 juli 2005, nr. 133 (bijlage 1&#13;
wordt geheel vernieuwd: er is een aantal nieuwe&#13;
huisvestingssystemen opgenomen met de&#13;
bijbehorende emissiefactoren)&#13;
– Aanvulling op Wijziging diverse regelingen&#13;
LNV, Stcrt. 12 juli 2005, nr. 132 (aanvulling&#13;
op de wijziging van de Regeling hoeveelheidsbepaling&#13;
dierlijke en overige organische&#13;
meststoffen (forfaitaire productienormen):&#13;
bijlage 6 alsnog integraal gepubliceerd)&#13;
&#13;
Literatuur&#13;
– M. Klijnstra, ‘Kroniek milieurecht: Actuele&#13;
ontwikkelingen op het gebied van schadeagrarisch&#13;
vergoeding in het milieurecht’, O&amp;A juni&#13;
2005/nr. 2, p. 55-59&#13;
– F.C.M.A. Michiels, ‘Naar een Wet algemene&#13;
bepalingen omgevingsrecht’, TvO juni 2005/&#13;
nr. 2, p. 37-44 (hoofdlijnen van het voorontwerp,&#13;
waarin o.m. de omgevingsvergunning&#13;
wordt geïntroduceerd)&#13;
&#13;
Jurisprudentie&#13;
– ABRvS 8 december 2004 (Revisievergunning&#13;
pluimveehouderij; rechtstreekse werking&#13;
IPPC-richtlijn; best beschikbare techniek,&#13;
BREF-document, belangrijke verontreiniging.),&#13;
AB 18 juni 2005, nr. 188 (m.nt. Ch.W.&#13;
Backes)&#13;
– ABRvS 23 februari 2005 (Revisievergunning&#13;
veehouderij; betekenis Europese BREFdocumenten&#13;
bij vergunningverlening op&#13;
grond van de Wm/Wav.), AB 18 juni 2005,&#13;
nr. 187 (m.nt. M.P. Jongma onder nr. 186)&#13;
– CBB 19 april 2005 (Bestrijdingsmiddelen;&#13;
intrekking toelating gewasbeschermingsmiddelen&#13;
op basis van werkzame stof aldicarb,&#13;
behoudens voor bepaalde ‘essential uses’; ontvankelijkheid&#13;
beroep: geen bezwaar; bepaling&#13;
Beschikking 2003/199/EEG ongeldig; CBB&#13;
niet bevoegd een handeling van een Gemeenschapsinstelling&#13;
ongeldig te verklaren; verzoek&#13;
prejudiciële beslissing; verzoek versnelde procedure;&#13;
ter beperking van risico’s buitengewone&#13;
spoed.), NJB 24 juni 2005/nr. 25, p. 1306,&#13;
nr. 375; AB 2 juli 2005, nr. 217 (m.n.t J.H. van&#13;
der Veen)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2005-09-01 00:00:00</published><modified>2005-09-01 00:00:00</modified><editiondate>2005-09-01</editiondate><htmlpath>https://denhollander.info/artikel/4314</htmlpath></article>
</articles></edition>
<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2005</searchword><id>4285</id><udhid>UDH:TvAR/4285</udhid><titel>Windemuller / de Staat der Nederlanden en Waterschap Reest en Wieden (TvAR 2005/5288)</titel><searchwords><searchword>TvAR 6/2005</searchword><searchword>TvAR 2005/5288</searchword><searchword>UDH:TvAR/4285</searchword></searchwords><attachments><attachment><name>2005_nr 6_Rechtspraak_5288.pdf</name><extention>pdf</extention><url>https://denhollander.info/download/4243/ci</url></attachment></attachments><inleiding>[Landinrichtingswet art. 202 sub f jo. art. 186,&#13;
144 lid 1; Eerste Protocol EVRM art. 1]&#13;
&#13;
Bij uitspraak van 23 oktober 2001, door de&#13;
rechtbank als vonnis aangeduid, heeft de&#13;
rechtbank Windemuller niet-ontvankelijk&#13;
verklaard in zijn bezwaar tegen het plan van&#13;
toedeling voor de ruilverkaveling Ruinerwold-&#13;
Koekange. In de kop van de uitspraak&#13;
duidt de rechtbank de gezamenlijke rechthebbenden&#13;
in de ruilverkaveling Ruinerwold-&#13;
Koekange als verweerders aan.&#13;
Art. 202 sub f jo. art. 186 Landinrichtingswet&#13;
bepaalt dat tegen de hiervoor genoemde&#13;
uitspraak geen rechtsmiddel openstaat.&#13;
Het hof is van oordeel – daargelaten of&#13;
Windemuller bij gebreke van een wettelijke&#13;
regeling met de dagvaarding de juiste rechtsingang&#13;
heeft gekozen, waar de procedure&#13;
in eerste aanleg het gevolg is van een door&#13;
Windemuller ingediend bezwaarschrift en&#13;
de uitspraak van de rechtbank in elk geval&#13;
op grond van de wet niet aangemerkt kan&#13;
worden als een vonnis in de zin van het&#13;
Wetboek van Burgerlijke Rechtsvordering –&#13;
dat de wet er van uitgaat dat de Landinrichtingscommissie&#13;
mede als taak heeft op te&#13;
treden voor de gezamenlijke rechthebbenden&#13;
in de ruilverkaveling. Het hof laat in het&#13;
midden of de Staat en het Waterschap in&#13;
deze procedure in hoger beroep als belanghebbenden&#13;
moeten worden aangemerkt,&#13;
maar is van oordeel dat het doelbewust niet&#13;
betrekken van de Landinrichtingscommissie,&#13;
die ook in de bezwaarschriftprocedure en in&#13;
de verschillende fasen van de procedure&#13;
voor de rechtbank is verschenen, in deze&#13;
procedure in hoger beroep tot nietontvankelijkheid&#13;
van Windemuller moet&#13;
leiden.&#13;
Windemuller rechtvaardigt het instellen van&#13;
hoger beroep in deze zaak in weerwil van&#13;
het bepaalde in art. 202 jo. art. 186 Landinrichtingswet&#13;
met een beroep op schending&#13;
van fundamentele rechtsbeginselen, welk&#13;
beroep bij pleidooi is toegespitst op&#13;
schending van art. 144 lid 1 Landinrichtingswet&#13;
en art. 1 Eerste Protocol EVRM. Het hof&#13;
acht een doorbreking van het appelverbod&#13;
in deze zaak niet gerechtvaardigd en&#13;
verklaart Windemuller in het door hem&#13;
ingestelde hoger beroep niet-ontvankelijk.</inleiding><content>UITSPRAAK IN DE ZAAK VAN:&#13;
Sjoerd Windemuller, wonende te Koekange,&#13;
appellant,&#13;
in eerste aanleg: reclamant,&#13;
hierna te noemen: Windemuller,&#13;
procureur: mr. P. Stehouwer, die tevens heeft&#13;
gepleit,&#13;
tegen&#13;
1. de Staat der Nederlanden, zetelend te&#13;
’s-Gravenhage,&#13;
in eerste aanleg niet als belanghebbende aangemerkt,&#13;
hierna te noemen: de Staat,&#13;
procureur: mr. J.V. van Ophem,&#13;
voor wie heeft gepleit mr. J.J. van der Gouw,&#13;
advocaat te ’s-Gravenhage,&#13;
2. het publiekrechterlijk lichaam Waterschap&#13;
Reest en Wieden, zetelend te Meppel,&#13;
in eerste aanleg: verschenen belanghebbende,&#13;
hierna te noemen: het Waterschap,&#13;
procureur: mr. V.M.J. Both,&#13;
voor wie heeft gepleit mr. C.J.M. Ribbers,&#13;
advocaat te Utrecht,&#13;
geïntimeerden.&#13;
Het geding in eerste instantie&#13;
In eerste aanleg is geprocedeerd en beslist zoals&#13;
weergegeven in het vonnis uitgesproken op&#13;
23 oktober 2001 door de rechtbank te Assen.&#13;
Het geding in hoger beroep&#13;
Bij exploot van 22 januari 2002 is door Windemuller&#13;
hoger beroep ingesteld van genoemd&#13;
vonnis van 23 oktober 2001 met dagvaarding&#13;
van geïntimeerden tegen de zitting van 20&#13;
februari 2002.&#13;
De conclusie van de dagvaarding in hoger&#13;
beroep luidt:&#13;
“te vernietigen het vonnis van de arrondissementsrechtbank&#13;
te Assen op 23 oktober 2001,&#13;
gewezen onder zaaknr. 31852, en, opnieuw&#13;
rechtdoende, bij arrest, uitvoerbaar bij voorraad:&#13;
Primair:&#13;
a Voor het geval de aktepassering van het Plan&#13;
van Toedeling nog niet heeft plaatsgehad: geïntimeerden&#13;
te veroordelen om binnen 10 dagen&#13;
na betekening van het in dezen te wijzen&#13;
arrest, mede te werken aan het wijzigen van het&#13;
Plan van Toedeling, in dier voege dat appellant&#13;
het door hem ingebrachte perceel wederom&#13;
krijgt toegedeeld, zulks op straffe van verbeurte&#13;
van een dwangsom van € 5.000,– voor iedere&#13;
dag dat geïntimeerden hiermee nadien in&#13;
gebreke blijven.&#13;
bveroordelen om binnen 10 dagen na betekening&#13;
van het in dezen te wijzen arrest, mede te&#13;
werken aan een rectificatie van de Akte van&#13;
Toedeling, in dier voege dat appellant het&#13;
door hem ingebrachte perceel wederom krijgt&#13;
toegedeeld, zulks op straffe van verbeurte van&#13;
een dwangsom van € 5.000,– voor iedere dag&#13;
dat geïntimeerden hiermee nadien in gebreke&#13;
blijven.&#13;
Subsidiair&#13;
a Voor het geval de aktepassering van het Plan&#13;
van Toedeling nog niet heeft plaatsgehad: geïntimeerden&#13;
te veroordelen om binnen 10 dagen&#13;
na betekening van het in dezen te wijzen&#13;
arrest, mede te werken aan het wijzigen van&#13;
het Plan van Toedeling, in dier voege dat&#13;
appellant wordt onderbedeeld tot een waarde&#13;
van minimaal € 7.828,–, zulks op straffe van&#13;
verbeurte van een dwangsom van € 5.000,–&#13;
voor iedere dag dat geïntimeerden hiermee&#13;
nadien in gebreke blijven.&#13;
b Voor het geval de aktepassering van het&#13;
Plan van Toedeling heeft plaatsgehad: geïntimeerden&#13;
te veroordelen om binnen 10 dagen&#13;
na betekening van het in dezen te wijzen&#13;
arrest, mede te wijzen aan een rectificatie van&#13;
de Akte van Toedeling, in dier voege dat&#13;
appellant wordt onderbedeeld tot een waarde&#13;
van minimaal ƒ 7.828,–, zulks op straffe van&#13;
verbeurte van een dwangsom van € 5.000,–&#13;
voor iedere dag dat geïntimeerden hiermee&#13;
nadien in gebreke blijven.&#13;
Meer subsidiair:&#13;
De zaak terug te verwijzen naar de arrondissementsrechtbank&#13;
te Assen, welke rechtbank&#13;
zal worden belast met de afdoening van deze&#13;
zaak met inachtneming van het in dezen te&#13;
wijzen arrest.&#13;
Primair, subsidiair en meer subsidiair:&#13;
Geïntimeerden in de kosten te veroordelen&#13;
van deze procedure.”&#13;
Bij gezamenlijke memorie van antwoord is&#13;
door geïntimeerden verweer gevoerd met als&#13;
conclusie:&#13;
“De staat en het Waterschap concluderen tot&#13;
niet-ontvankelijkverklaring van Windemuller&#13;
in zijn vorderingen in hoger beroep, althans&#13;
tot bevestiging van de aangevallen uitspraak,&#13;
zonodig met verbetering van de gronden&#13;
waarop die uitspraak rust, onder verwijzing&#13;
van Windemuller in de kosten van dit geding.”&#13;
Vervolgens hebben partijen hun zaak doen&#13;
bepleiten onder overlegging van een pleitnota&#13;
door de advocaat van appellant.&#13;
Tenslotte hebben partijen arrest gevraagd en&#13;
heeft het hof een dag bepaald waarop arrest&#13;
zal worden gewezen.&#13;
De grieven&#13;
Windemuller heeft twee grieven opgeworpen.&#13;
De beoordeling&#13;
Met betrekking tot de ontvankelijkheid&#13;
1 Op 15 juni 1998 heeft de Landinrichtingscommissie&#13;
voor de Ruilverkaveling Ruinerwold-&#13;
Koekange (nader te noemen: de Landinrichtingscommissie)&#13;
het Plan van Toedeling&#13;
ingevolge art.195 e.v. Landinrichtingswet ter&#13;
inzage gelegd. Bij bezwaarschrift van 14 juli&#13;
1998 heeft Windemuller bezwaar gemaakt&#13;
tegen dit Plan van Toedeling. Bij de behandeling&#13;
van dit bezwaar door de Landinrichtingscommissie&#13;
op 11 november 1998 is met Windemuller&#13;
geen overeenstemming bereikt over&#13;
zijn bezwaar; bij deze behandeling waren aanwezig&#13;
Windemuller en vertegenwoordigers&#13;
van het Kadaster en de Dienst Landelijk&#13;
Gebied. Van deze behandeling is een procesverbaal&#13;
opgemaakt, gedateerd 20 september&#13;
2000. De behandeling van dit bezwaar is vervolgens&#13;
verwezen naar de rechtbank Assen.&#13;
2 Op 23 oktober 2000 heeft de daartoe&#13;
benoemde rechter-commissaris van de rechtbank&#13;
Assen eveneens geconstateerd dat een&#13;
oplossing van het bezwaar van Windemuller&#13;
niet kon worden bereikt en de zaak voor verdere&#13;
behandeling verwezen naar de terechtzitting&#13;
van de rechtbank. Bij de behandeling van&#13;
het bezwaar door de rechter-commissaris zijn&#13;
gehoord Windemuller en zijn gemachtigde, alsmede&#13;
het Waterschap als belanghebbende, vertegenwoordigd&#13;
door D. de Boer. Voorts blijkt&#13;
uit het proces-verbaal van de zitting, dat voor&#13;
de rechter-commissaris zijn verschenen vertegenwoordigers&#13;
van de Centrale Landinrichtingscommissie,&#13;
het Kadaster, de Dienst Landelijk&#13;
Gebied en de Landinrichtingscommissie.&#13;
3 Op 9 augustus 2001 heeft een mondelinge&#13;
behandeling van de zaak plaats gehad voor de&#13;
rechtbank Assen. Gehoord zijn door de rechtbank&#13;
Windemuller en zijn gemachtigde, vertegenwoordigers&#13;
van het Waterschap en de&#13;
Centrale Landinrichtingscommissie en de&#13;
overige in art. 202 sub e iuncto art.185 lid 2&#13;
van de Landinrichtingswet genoemde personen,&#13;
waaronder een vertegenwoordiger van de&#13;
Landinrichtingscommissie. Bij uitspraak van&#13;
23 oktober 2001, door de rechtbank als vonnis&#13;
aangeduid, heeft de rechtbank Windemuller&#13;
niet-ontvankelijk verklaard in zijn bezwaar.&#13;
In de kop van de uitspraak duidt de rechtbank&#13;
de gezamenlijke rechthebbenden in de ruilverkaveling&#13;
Ruinerwold-Koekange als verweerders&#13;
aan.&#13;
4 Art. 202 sub f iuncto art.186 Landinrichtingswet&#13;
bepaalt dat tegen de hiervoor genoemde&#13;
uitspraak van de rechtbank van 23 oktober&#13;
2001 geen rechtsmiddel openstaat.&#13;
5 Windemuller richt zijn bij dagvaarding ingestelde&#13;
hoger beroep tegen de Staat en het&#13;
Waterschap.&#13;
6 Het Hof constateert dat de Staat niet is opgetreden&#13;
of is genoemd als belanghebbende in de&#13;
procedure voor de rechtbank en in de daaraan&#13;
voorafgaande behandeling van het bezwaarschrift&#13;
van Windemuller door de Landinrichtingscommissie&#13;
en de rechter-commissaris.&#13;
7 Windemuller geeft aan dat hij in hoger&#13;
beroep de Staat in de procedure heeft betrokken,&#13;
omdat hij van oordeel is dat in deze&#13;
procedure in hoger beroep op grond van de&#13;
geldende jurisprudentie de Landinrichtingscommissie&#13;
niet in rechte kan worden betrokken,&#13;
anders dan in de voorafgaande procedure&#13;
in het kader van het Plan van Toedeling. Deze&#13;
procedure kenschetst Windemuller als een&#13;
eigensoortige procedure met civielrechtelijke&#13;
en bestuursrechtelijke kenmerken.&#13;
8 Ook deze procedure in hoger beroep, voorzover&#13;
al mogelijk, is naar het oordeel van het&#13;
hof te beschouwen als een eigensoortige procedure&#13;
die in het vervolg van de regeling van&#13;
de procedure in eerste aanleg ter kennisneming&#13;
is gebracht van de burgerlijke rechter.&#13;
Het hof is voorts van oordeel – daargelaten of&#13;
Windemuller bij gebreke van een wettelijke&#13;
regeling met de dagvaarding de juiste rechtsingang&#13;
heeft gekozen, waar de procedure in&#13;
eerste aanleg het gevolg is van een door Windemuller&#13;
ingediend bezwaarschrift en de uitspraak&#13;
van de rechtbank in elk geval op grond&#13;
van de wet niet aangemerkt kan worden als&#13;
een vonnis in de zin van het Wetboek van&#13;
Burgerlijke Rechtsvordering – dat de wet er&#13;
van uitgaat dat de Landinrichtingscommissie&#13;
mede als taak heeft op te treden voor de gezamenlijke&#13;
rechthebbenden in de ruilverkaveling.&#13;
Het hof laat in het midden of de Staat en&#13;
het Waterschap in deze procedure in hoger&#13;
beroep als belanghebbenden moeten worden&#13;
aangemerkt, maar is van oordeel dat het doelbewust&#13;
niet betrekken van de Landinrich-&#13;
tingscommissie, die ook in de bezwaarschriftprocedure&#13;
en in de verschillende fasen van de&#13;
procedure voor de rechtbank is verschenen, in&#13;
deze procedure in hoger beroep tot niet-ontvankelijkheid&#13;
van Windemuller moet leiden.&#13;
9 Windemuller rechtvaardigt het instellen van&#13;
hoger beroep in deze zaak in weerwil van het&#13;
bepaalde in art. 202 iuncto art.186 Landinrichtingswet&#13;
met een beroep op schending van&#13;
fundamentele rechtsbeginselen, welk beroep&#13;
bij pleidooi is toegespitst op schending van&#13;
art. 144 lid 1 Landinrichtingswet en art. 1&#13;
Eerste Protocol EVRM. Het hof laat in het&#13;
midden of – zoals de Staat en het Waterschap&#13;
stellen – een doorbreking van het appèlverbod&#13;
alleen mogelijk is bij schending van fundamentele&#13;
rechtsbeginselen van processuele aard op&#13;
een zodanige wijze dat niet meer kan worden&#13;
gesproken van een eerlijke en onpartijdige&#13;
behandeling van de zaak of ook bij schending&#13;
van andere fundamentele rechtsbeginselen.&#13;
Het hof wijst erop dat art. 144 lid 1 Landinrichtingswet&#13;
zelf een korting van vijf procent&#13;
in de waarde van de toedeling, waarop&#13;
een eigenaar krachtens de voorgaande artikelen&#13;
recht heeft, toestaat. Deze korting is door&#13;
Windemuller niet als strijdig met fundamentele&#13;
rechtsbeginselen aangeduid. Het hof is van&#13;
oordeel dat de in de onderhavige zaak toegepaste&#13;
korting, die volgens partijen formeel 11,1&#13;
procent bedraagt, niet zodanig is dat deze als&#13;
een schending van fundamentele rechtsbeginselen&#13;
kan worden aangemerkt. Hierbij laat het&#13;
hof in het midden of de materiële onderbedeling&#13;
van Windemuller door een onjuiste waardering&#13;
van het natte profiel van de waterloop&#13;
van Windemuller als aangrenzende grond niet&#13;
11,1 maar slechts 3,2 procent bedraagt, zoals&#13;
de Staat en het Waterschap stellen.&#13;
10 Aangezien het hof een doorbreking van het&#13;
appèlverbod in deze zaak niet gerechtvaardigd&#13;
acht, moet ook op deze grond Windemuller in&#13;
het door hem ingestelde hoger beroep niet&#13;
ontvankelijk worden verklaard.&#13;
De slotsom&#13;
Windemuller moet in zijn hoger beroep niet&#13;
ontvankelijk worden verklaard. Het hof vindt&#13;
aanleiding in verband met art. 221 Landinrichtingswet&#13;
de kosten van het geding in&#13;
hoger beroep te compenseren.&#13;
De beslissing&#13;
Het gerechtshof:&#13;
verklaart Windemuller niet ontvankelijk in&#13;
het door hem ingestelde hoger beroep;&#13;
(...; red.)</content><legacyfootnotes/><footnotes><footnote/></footnotes><auteurs/><published>2005-06-01 00:00:00</published><modified>2002-09-24 00:00:00</modified><editiondate>2005-06-01</editiondate><htmlpath>https://denhollander.info/artikel/4285</htmlpath></article>
</articles></edition>
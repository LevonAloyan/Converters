<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1991</searchword><id>7043</id><udhid>UDH:TvAR/7043</udhid><titel>'Roelof Lubbering / 1. De Nederlandse Hervormde Gemeente Havelte, 2. De Pastoralia der Nederlandse Hervormde Gemeente Havelte (TvAR 1991/4514)</titel><searchwords><searchword>TvAR 11/1991</searchword><searchword>TvAR 1991/4514</searchword><searchword>UDH:TvAR/7043</searchword></searchwords><attachments><attachment><name>1991_nr 11_Rechtspraak_4514.pdf</name><extention>pdf</extention><url>https://denhollander.info/download/6653/ci</url></attachment></attachments><inleiding>Pachtwet, art. 25, Beschikking&#13;
Superheffing 1988, art. 19&#13;
De bevoegdheid om als partij in een burgerlijk&#13;
geding op te treden komt in beginsel alleen&#13;
toe aan natuurlijke personen en aan&#13;
rechtspersonen. Onder 'Pastoralia'moeten&#13;
worden verstaan goederen of aangelegenheden&#13;
die tot een pastorie behoren waarvan de&#13;
inkomsten geheel of gedeeltelijk aan de predikant&#13;
komen. Zij betreffen geen natuurlijk&#13;
persoon of rechtspersoon en moeten dan ook&#13;
niet-ontvankelijk worden verklaard in hun&#13;
vorderingen. De Kerkvoogdij is het college&#13;
dat onder meer is belast met het beheer der&#13;
goederen en fondsen van de Hervormde Gemeente&#13;
te Havelte en is dus alleen namens die&#13;
Hervormde Gemeente bij de verpachting betrokken.&#13;
Verpachter is derhalve de Hervormde&#13;
Gemeente te Havelte (De Kerk). De&#13;
pachter heeft zijn melkquotum met zijn&#13;
eigendomsgrond in 1988 aan derden buiten&#13;
medewetenvandeverpachterverkocht en geleverd.&#13;
Wanprestatie. Bij de vaststelling van&#13;
de schadevergoeding is uitgangspunt dat De&#13;
Kerk er belang bij had bij het einde van de&#13;
pachtovereenkomst over het melkquotum dat&#13;
ten tijde van de wanprestatie op het gepachte&#13;
rustte, te kunnen blijven bezitten voor zover&#13;
De Kerk daarop aanspraak kon maken. Omstandigheden&#13;
waaronder een redelijke en billijke&#13;
vaststelling van de aanspraken op het&#13;
melkquotum met zich mee brengt dat ieder&#13;
van partijen in 1988 aanspraak had op de&#13;
helft van het met het land verband houdende&#13;
melkquotum. Waardering daarvan gelet ook&#13;
op de eigen wetenschap van het hof betreffende&#13;
de ontwikkeling van de prijzen als&#13;
waarom het hier gaat. Voor matiging van de&#13;
schadevergoeding bestaan geen rechtsgronden. </inleiding><content>Pachtkamer Gerechtshof Arnhem, arrest&#13;
van 15 april 1991&#13;
(Mr. Spoor, mr. Kok, mr. Bierman, baron de&#13;
Weichs de Wenne en De Wolf) In de zaak&#13;
van:&#13;
Roelof Lubbering, wonende te Havelte, appellant,&#13;
tevens incidenteel geïntimeerde,&#13;
procureur: mr. D.C. de Kempenaer, tegen&#13;
1. De Nederlandse Hervormde Gemeente&#13;
Havelte,&#13;
2. De Pastoralia der Nederlandse Her&#13;
vormde Gemeente Havelte, beiden zetelende&#13;
te Havelte, vertegenwoordigd door De Kerk&#13;
voogdij der Nederlandse Hervormde Ge&#13;
meente Havelte, zetelende te Havelte, geïntimeerden,&#13;
tevens incidenteel appellanten,&#13;
procureur: mr. D. Knottenbelt.&#13;
Het gerechtshof te Arnhem, pachtkamer;&#13;
Gezien de stukken van het geding in beide&#13;
instanties, waaronder de door de pachtkamer&#13;
van het kantongerecht te Meppel op 27 april&#13;
1989 en 13 juli 1989 tussen appellant als&#13;
gedaagde en geïntimeerden als eisers gewezen&#13;
vonnissen, die in fotocopie aan dit arrest&#13;
zijn gehecht;&#13;
Overweegt:&#13;
Appellant is bij exploit van 11 augustus 1989&#13;
van voormelde vonnissen in hoger beroep&#13;
gekomen, met dagvaarding van geïntimeerden&#13;
voor dit hof.&#13;
Bij memorie van grieven heeft appellant&#13;
onder aanvoering van zes grieven geconcludeerd&#13;
dat het hof de vonnissen van 27 april&#13;
1989 en 13 juli 1989, waarvan beroep, zal&#13;
vernietigen en, opnieuw rechtdoende, (lees:)&#13;
geïntimeerden alsnog niet-ontvankelijk zal&#13;
verklaren in hun vorderingen, althans hun&#13;
deze zal ontzeggen, met hun veroordeling in&#13;
de kosten van beide instanties.&#13;
Geïntimeerden hebben bij memorie van&#13;
antwoord de aangevoerde grieven bestreden&#13;
en hunnerzijds onder aanvoering van twee&#13;
grieven incidenteel appel ingesteld met conclusie&#13;
dat het hof de bestreden vonnissen zal&#13;
bekrachtigen, eventueel na wijziging en/of&#13;
aanvulling van de gronden, zulks behoudens de onderdelen in het vonnis d.d. 13 juli 1989&#13;
voor wat betreft de rente en kosten en in dat&#13;
opzicht opnieuw rechtdoende - eventueel&#13;
onder vernietiging van die onderdelen - appellant&#13;
zal veroordelen om aan de gemeente&#13;
tegen bewijs van kwijting te betalen de&#13;
somma van ƒ 140 000,-, vermeerderd met de&#13;
wettelijke rente daarover vanaf 3 augustus&#13;
1988 tot aan de dag der algehele voldoening,&#13;
en terzake van de proceskosten in eerste&#13;
aanleg een bedrag ad ƒ 4210,85, een en ander&#13;
met veroordeling van appellant in de kosten&#13;
van het hoger beroep.&#13;
Bij memorie van antwoord in het incidenteel&#13;
appel heeft appellant geconcludeerd tot&#13;
niet-ontvankelijkverkJaring van (lees:) geïntimeerden&#13;
in hun hoger beroep althans tot&#13;
ontzegging daarvan onder hun veroordeling&#13;
in de kosten van het incidenteel appel.&#13;
Vervolgens hebben partijen ieder nog akte&#13;
verzocht.&#13;
Zij hebben de zaak op 17 december 1990&#13;
doen bepleiten, appellant door mr. H.J.&#13;
Schaatsbergen, advocaat te Zwolle, en geïntimeerden&#13;
door mr. R. van der Molen, advocaat&#13;
te Assen.&#13;
Nadien hebben partijen ieder andermaal&#13;
ter rolle akte verzocht.&#13;
Tenslotte hebben zij de stukken doen overleggen&#13;
voor het wijzen van arrest.&#13;
De grieven&#13;
De door appellant in het principaal appel&#13;
aangevoerde grieven luiden als volgt:&#13;
Grief l&#13;
Ten onrechte heeft de pachtkamer van het&#13;
kantongerecht in rechtsoverweging 2d van&#13;
haar tussenvonnis van 27 april 1989 overwogen&#13;
dat Lubbering 8.12.72 ha grond in eigendom&#13;
en gebruik had.&#13;
Grief ll&#13;
Ten onrechte heeft de pachtkamer van het&#13;
kantongerecht in rechtsoverweging f van het&#13;
vonnis van 13 juli 1989 overwogen dat&#13;
Lubbering destijds het land in pacht heeft&#13;
gekregen om mede door het gebruik daarvan&#13;
melk te verwerven.&#13;
Grief III&#13;
Ten onrechte heeft de pachtkamer van het&#13;
kan-tongerecht overwogen gelijk zij in de&#13;
rechtsoverwegingenijo.cend heeft opgenomen.&#13;
Grief IV&#13;
Ten onrechte heeft de pachtkamer van het&#13;
kantongerecht dan ook de handelwijze van&#13;
Lubbering als een zodanig grove wanprestatie&#13;
aangemerkt dat op grond daarvan ontbinding&#13;
der pachtovereenkomst is gerechtvaardigd.&#13;
Grief V&#13;
Ten onrechte heeft de pachtkamer van het&#13;
kantongerecht het aanbod van Lubbering om&#13;
zorg te dragen voor voldoende quotum aan&#13;
het reguliere einde van de lopende pachttermijn&#13;
- wanneer alsdan nog een quotumregeling&#13;
zou bestaan - afgewezen.&#13;
Grief VI&#13;
Ten onrechte heeft de pachtkamer van het&#13;
kantongerecht de door Lubbering te betalen&#13;
schadevergoeding terzake vastgesteld op&#13;
ƒ 140 000,-.&#13;
De door geïntimeerden in het incidenteel&#13;
beroep aangevoerde grieven hebben de navolgende&#13;
inhoud:&#13;
Grief l&#13;
Ten onrechte heeft de pachtkamer van het&#13;
kantongerecht de wettelijke rente over de toegewezen&#13;
som ad ƒ 140 000,- laten ingaan per&#13;
1 augustus 1989 in plaats van 3 augustus 1988.&#13;
Grief ll&#13;
Ten onrechte heeft de pachtkamer van het&#13;
kantongerecht Lubbering niet veroordeeld&#13;
tot betaling van de door de gemeente mede&#13;
terzake van haar procureur gemaakte kosten,&#13;
te stellen op ƒ 4 210,85.&#13;
De ontvankelijkheid van de vorderingen&#13;
De vonnissen, waarvan beroep, zijn gewezen&#13;
tussen (1) De Nederlandse Hervormde Gemeente&#13;
Havelte en (2) De Pastoralia der&#13;
Nederlandse Hervormde Gemeente Havelte,&#13;
(lees:) vertegenwoordigd door De Kerkvoogdij&#13;
der Nederlandse Hervormde Gemeente&#13;
Havelte enerzijds, en Roelof Lubbering&#13;
anderzijds. De pachtkamer van het&#13;
kantongerecht heeft blijkens de rechtsoverweging&#13;
1 van het vonnis van 27 april 1989 (1)&#13;
en (2) als verpachtende partijen aangemerkt&#13;
en Roelof Lubbering als pachter.&#13;
Het gaat hier om vier pachtcontracten die&#13;
bij akte 'houdende rectificatieverzoek en&#13;
vermeerdering van eis' in eerste aanleg zijn overgelegd. In drie pachtcontracten wordt&#13;
als contractspartij van de pachter vermeld:&#13;
De Pastoralia der Nederlandse Hervormde&#13;
Gemeente te Havelte, in het vierde pachtcontract,&#13;
de Pastoralia/Kerkvoogdij/Kosterij&#13;
der Nederlandse Hervormde Gemeente te&#13;
Havelte.&#13;
De bevoegdheid om als partij in een burgerlijk&#13;
geding op te treden komt in beginsel&#13;
alleen toe aan natuurlijke personen en aan&#13;
rechtspersonen. Onder 'Pastoralia' moeten&#13;
worden verstaan pastoriegoederen of pastorie-&#13;
aangelegenheden: goederen of aangelegenheden&#13;
die tot een pastorie behoren waarvan&#13;
de inkomsten geheel of gedeeltelijk aan&#13;
de predikant komen, en onder 'Kosterij':&#13;
landerijen uit welker opbrengst de koster&#13;
betaald wordt. Het gaat hier blijkbaar om&#13;
kerkelijke goederen of aangelegenheden nu&#13;
niet is gesteld of gebleken dat de Pastoralia&#13;
en de Kosterij (rechts)personen of zelfstandige&#13;
onderdelen van een Kerkgenootschap&#13;
als bedoeld in artikel 2, lid 1, Boek 2 van het&#13;
Burgerlijk Wetboek zijn. De Kerkvoogdij,&#13;
genoemd in het vierde contract, is het College&#13;
dat onder meer is belast met het beheer&#13;
der goederen en fondsen van de Hervormde&#13;
Gemeente te Havelte en is dus alleen namens&#13;
die Hervormde Gemeente bij de verpachting&#13;
betrokken. Verpachter is derhalve De Hervormde&#13;
Gemeente te Havelte.&#13;
De oorspronkelijke vorderingen worden&#13;
ingesteld door de Kerkvoogdij der Nederlandse&#13;
Hervormde Gemeente Havelte als&#13;
vertegenwoordigster van de Nederlandse&#13;
Hervormde Gemeente Havelte en de Pastoralia&#13;
der Nederlandse Hervormde Gemeente&#13;
Havelte. De Pastoralia der Nederlandse Hervormde&#13;
Gemeente te Havelte betreffen geen&#13;
natuurlijke persoon of rechtspersoon en zijn&#13;
dus niet bevoegd om in dit burgerlijk geding&#13;
op te treden. De Pastoralia moeten dan ook&#13;
alsnog niet-ontvankelijk worden verklaard&#13;
in hun oorspronkelijke vorderingen. Al&#13;
inzoverre kunnen de vonnissen, waarvan&#13;
beroep, niet in stand blijven.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten&#13;
processe het navolgende vast: - Bij de&#13;
bovenbedoelde vier pachtcontracten heeft&#13;
appellant - R. Lubbering - van geïntimeerde&#13;
sub 1 - De Kerk - in totaal 10.66.50 ha&#13;
groenland (wei- en hooiland), gelegen in&#13;
Havelte, vóór 1973 in pacht gekregen.&#13;
- Het gehele areaal van R. Lubbering als&#13;
melkveehouder was al geruime tijd vóór&#13;
1988 26.65.19 ha groot en bestaat uit erf&#13;
met gebouwen (0.34.90 ha), eigendomsgrond&#13;
(8.12.72 ha) en andere gepachte gron&#13;
den;&#13;
- R. Lubbering beschikte in 1988 over een&#13;
melkquotum van 160.361 kg. Dit melkquotum&#13;
heeft hij in april 1988 met zijn eigendomsgrond&#13;
(8.12.72 ha) aan derden buiten medewe&#13;
ten van De Kerk verkocht en geleverd.&#13;
De beoordeling van het geschil in hoger&#13;
beroep&#13;
1. R. Lubbering heeft zijn grieven II, IV en V&#13;
in het principaal appel bij gelegenheid van de&#13;
pleidooien in hoger beroep laten varen.&#13;
Dit betekent dat van de juistheid van het&#13;
oordeel van de pachtkamer van het kantongerecht&#13;
in het vonnis van 13 juli 1989 dat de&#13;
onderde vaststaande feiten vermelde handelwijze&#13;
van R. Lubbering een zodanig grove&#13;
wanprestatie oplevert dat op grond daarvan&#13;
de pachtovereenkomst behoort te worden&#13;
ontbonden, ook in hoger beroep moet worden&#13;
uitgegaan. Bij de grief III, zoals toegelicht,&#13;
heeft R. Lubbering om die reden geen&#13;
belang meer.&#13;
2. De grief I is ongegrond omdat de pacht&#13;
kamer van het kantongerecht in de rechts&#13;
overweging 2 sub d van het vonnis van&#13;
27 april 1989 niet heeft overwogen dat R.&#13;
Lubbering (in april 1988) alleen 8.12.72 ha&#13;
grond in eigendom en gebruik had. Zijn wer&#13;
kelijke areaal 26.65.19 ha, is hierboven on&#13;
der de vaststaande feiten vermeld.&#13;
3. Met de grief VI in het principaal appel&#13;
wordt aan de orde gesteld de omvang van&#13;
de schade, die R. Lubbering aan De Kerk&#13;
wegens de bovenvermelde wanprestatie,&#13;
gepleegd in april 1988, dient te vergoeden.&#13;
Bij de vaststelling van de schadevergoeding&#13;
is uitgangspunt dat De Kerk er belang&#13;
bij had bij het einde van de pachtovereenkomst&#13;
te kunnen blijven beschikken - bijvoorbeeld&#13;
ten behoeve van een nieuwe pachter&#13;
of koper van het gepachte - over het&#13;
melkquotum dat ten tijde van de wanprestatie&#13;
geacht moest worden op het gepachte te&#13;
rusten, voorzover De Kerk daarop aanspraak&#13;
kon maken. 4. Op het gepachte rustte ten tijde van de&#13;
wanprestatie een melkquotum van 10.66.50:&#13;
26.65.19 x 160.361 = 64 170 kg.&#13;
De aanspraken op het met gepachte samenhangende&#13;
melkquotum behoren tot de&#13;
rechtsgevolgen van de pachtovereenkomst,&#13;
welke naar de aard van die overeenkomst uit&#13;
de eisen van redelijkheid en billijkheid&#13;
voortvloeien. De omvang van deze aanspraken&#13;
dient te worden vastgesteld met inachtneming&#13;
van die eisen van redelijkheid en&#13;
billijkheid.&#13;
Enerzijds heeft De Kerk het verpachte land&#13;
aan R. Lubbering ter beschikking gesteld&#13;
waarmee hij zijn melkproduktie mede kon&#13;
verwezenlijken, anderzijds heeft R. Lubbering&#13;
die melkproduktie ook door zijn inspanningen&#13;
en investeringen gedurende een&#13;
langere periode gerealiseerd. De terbeschikkingstelling&#13;
van het land door De&#13;
Kerk en de inspanningen en investeringen&#13;
vanwege R. Lubbering hebben geleid tot de&#13;
toekenning van het ook met het land in geschil&#13;
verband houdende melkquotum van&#13;
een behoorlijke omvang.&#13;
Tegen deze achtergrond brengt bovenbedoelde&#13;
redelijke en billijke vaststelling&#13;
van de aanspraken op het melkquotum met&#13;
zich mee dat ieder van partijen in 1988 aanspraak&#13;
had op de helft van het met het land&#13;
verband houdende melkquotum, te weten&#13;
32.085 kg, zijnde niet gebleken van bijzondere&#13;
omstandigheden die tot een andere verdeling&#13;
zouden moeten leiden.&#13;
5. De waarde van het melkquotum ten tijde&#13;
van de wanprestatie wordt aan de hand van de&#13;
gegevens in de brief van de Minister van&#13;
Landbouw en Visserij van 10 januari 1989&#13;
aan de voorzitter van de Tweede Kamer der&#13;
Staten-Generaal, waarbij voor de streek&#13;
waarin de grond in geschil is gelegen, in de&#13;
betreffende periode prijzen vanaf ƒ 3,09 tot&#13;
ƒ 3,19 per kg zijn vermeld, gesteld op ƒ 3,15&#13;
per kg, gelet ook op de eigen wetenschap van&#13;
het hof betreffende de ontwikkeling van de&#13;
prijzen voor melkquota als waarom het hier&#13;
gaat. De schadevergoeding dient met inachtneming&#13;
van deze waarde te worden becijferd&#13;
op 32.085 x ƒ 3,15 of afgerond ƒ 101 000,-.&#13;
De grief VI is deels gegrond. Appellant heeft&#13;
ter zitting van het hof nog matiging van het&#13;
schadevergoedingsbedrag bepleit, maar&#13;
daarvoor bestaan geen (rechts)gronden.&#13;
6. De grief I in het incidenteel appel is gegrond&#13;
omdat onweersproken vaststaat dat het&#13;
inleidend verzoekschrift op 3 augustus 1988&#13;
is ingediend, de schade toen opeisbaar was en&#13;
de wettelijke interessen toen in rechte zijn&#13;
gevorderd.&#13;
7. De grief II in het incidenteel appel is&#13;
ongegrond omdat in eerste aanleg geen procureur&#13;
als zodanig is opgetreden.&#13;
Slotsom&#13;
De Pastoralia worden alsnog niet-ontvankelijk&#13;
verklaard in hun vorderingen.&#13;
Het vonnis van 27 april 1989 blijft grotendeels&#13;
in stand, het vonnis van 13 juli 1989&#13;
eveneens - tegen de vanwaardeverklaring&#13;
van de conservatoire beslagen zijn geen grieven&#13;
gericht - met uitzondering van de veroordeling&#13;
tot schadevergoeding ten bedrage van&#13;
ƒ 140 000,- met de wettelijke rente vanaf 1&#13;
augustus 1989. Dit bedrag wordt gesteld op ƒ&#13;
101 000,-met de wettelijke rente vanaf 3 augustus&#13;
1988.&#13;
R. Lubbering dient de kosten van het principaal&#13;
beroep van appellant sub 1 te dragen&#13;
als de daarin grotendeels in het ongelijk gestelde&#13;
partij en omdat hij een gedeelte van het&#13;
appel, namelijk voorzover gericht tegen de&#13;
ontbinding van de pachtovereenkomst, nodeloos&#13;
heeft aangewend.&#13;
De kosten van het incidenteel beroep tussen&#13;
appellant en geïntimeerde sub 1 worden&#13;
gecompenseerd omdat partijen daarin over&#13;
en weer deels in het ongelijk zijn gesteld.&#13;
De Pastoralia dienen de kosten van beide&#13;
instanties te dragen, voorzover door appellant&#13;
ten opzichte van de Pastoralia gemaakt,&#13;
maar die worden begroot op nihil.&#13;
Rechtdoende in hoger beroep:&#13;
Bekrachtigt het vonnis van de pachtkamer&#13;
van het kantongerecht te Meppel d.d. 27 april&#13;
1989, waarvan beroep, behalve voorzover de&#13;
Pastoralia in de vorderingen werden ontvangen&#13;
en in zoverre opnieuw rechtdoende:&#13;
Verklaart de Pastoralia niet-ontvankelijk&#13;
in de vorderingen.&#13;
Bekrachtigt het vonnis van 13 juli 1989&#13;
van die pachtkamer, met inachtneming van&#13;
vorenstaande beslissing en behalve voor wat&#13;
betreft de veroordeling tot schadevergoeding&#13;
ten bedrage van ƒ 140 000,- met de wettelijke&#13;
rente vanaf 1 augustus 1989, en inzoverre&#13;
opnieuw rechtdoende:&#13;
Veroordeelt appellant om aan geïntimeerde sub 1 tegen behoorlijk bewijs van kwijting&#13;
te betalen de somma van ƒ 101 000,- (honderdéénduizend&#13;
gulden), vermeerderd met&#13;
de wettelijke rente over dit bedrag vanaf&#13;
3 augustus 1988 tot de dag der algehele voldoening.&#13;
Ontzegt het meer of anders gevorderde.&#13;
Veroordeelt appellant in de kosten van het&#13;
principaal appel, aan de zijde van geïntimeerde&#13;
sub 1 tot heden begroot op ƒ 6 900,-.&#13;
Compenseert de kosten van het incidenteel&#13;
appel aldus dat ieder van laatstgenoemde&#13;
partijen de hare zal dragen.&#13;
Veroordeelt de Pastoralia in de kosten van&#13;
beide instanties, voorzover door appellant&#13;
ten opzichte van de Pastoralia gemaakt en tot&#13;
heden begroot op nihil.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Bierman, baron de&#13;
Weichs de Wenne en De Wolf</auteurs><published>1991-11-01 00:00:00</published><modified>1991-11-01 00:00:00</modified><editiondate>1991-11-01</editiondate><htmlpath>https://denhollander.info/artikel/7043</htmlpath></article>
</articles></edition>
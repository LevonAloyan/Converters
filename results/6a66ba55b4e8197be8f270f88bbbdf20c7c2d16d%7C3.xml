<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1992</searchword><id>6617</id><udhid>UDH:TvAR/6617</udhid><titel>'Leonardus Johannes Hofmans / 1. Gerardus Johannes Wilhelmus Van de Camp 2. Mattheus Nicolaas Arnoldus Strik' (TvAR 1992/4578)</titel><searchwords><searchword>TvAR 10/1992</searchword><searchword>TvAR 1992/4578</searchword><searchword>UDH:TvAR/6617</searchword></searchwords><attachments><attachment><name>1992_nr 10_Rechtspraak_4578.pdf</name><extention>pdf</extention><url>https://denhollander.info/download/6382/ci</url></attachment></attachments><inleiding>Pachtwet, art. 11 en Wetboek&#13;
van Burgerlijke Rechtsvordering,&#13;
art. 376 (derdenverzet)&#13;
Bij vonnis pachtkamer kantongerecht van 26&#13;
augustus 1988 is pachtovereenkomst perceel&#13;
bouw- en weiland schriftelijk vastgelegd. In&#13;
februari 1989 perceel verkocht 'vrij van&#13;
pacht'.&#13;
Derdenverzet door koper tegen vonnis 26 augustus&#13;
1988.&#13;
Hof: - Door vonnis zijn de belangen van koper&#13;
benadeeld, dus koper ontvankelijk.&#13;
- Bewijsopdracht aan koper: Bij koop pachtvrij?&#13;
— Niet bewezen, dus bekrachtiging vonnis. </inleiding><content>Pachtkamer Gerechtshof Arnhem, arr. van&#13;
11 november 1991&#13;
(Mrs. Spoor, Kok en Bierman en baron De&#13;
Weichs de Wenne en De Wolf)&#13;
Arrest in de zaak van:&#13;
Leonardus Johannes Hofmans, wonende te&#13;
Oss, appellant, incidenteel geïntimeerde, procureur:&#13;
mr. D. Knottenbelt, tegen&#13;
1. Gerardus Johannes Wilhelmus Van de&#13;
Camp, wonende te Oss, 2. Mattheus Nicolaas&#13;
Arnoldus Strik, wonende te Reek, gemeente&#13;
Schaijk, geïntimeerden, procureur voor geïntimeerde&#13;
sub 1: mr. S.D. Bouwes Bavinck-van&#13;
der Wal, geïntimeerde sub 2 niet verschenen.&#13;
Het geding in eerste aanleg&#13;
De pachtkamer van het kantongerecht te 's-&#13;
Hertogenbosch heeft op 8 december 1989 en&#13;
13 juli 1990 tussen partijen vonnissen gewezen,&#13;
die in fotocopie aan dit arrest zijn gehecht&#13;
en naar de inhoud waarvan wordt&#13;
verwezen.&#13;
Het geding in hoger beroep&#13;
Appellant - verder ook te noemen Hofmans -&#13;
is bij een tweetal exploiten van 10 augustus&#13;
1990 met gelijktijdige dagvaarding van geïntimeerden&#13;
- verder ook te noemen Van de&#13;
Camp resp. Strik - voor dit hof, in hoger beroep&#13;
gekomen van genoemde vonnissen,&#13;
waarbij - kort weergegeven - aan Hofmans&#13;
een bewijsopdracht is gegeven resp. hem zijn&#13;
vordering is ontzegd.&#13;
Strik is, ook na herhaalde oproeping bij exploit&#13;
van 21 november 1990, (evenals in eerste&#13;
instantie) in hoger beroep niet in rechte&#13;
verschenen. Tegen hem is verstek verleend.&#13;
Bij memorie van grieven zijn door Hofmans&#13;
de onderomschreven grieven aangevoerd&#13;
en toegelicht, en heeft Hofmans&#13;
geconcludeerd, conform het gestelde in het&#13;
petitum van de appeldagvaardingen - waarin&#13;
wordt gevorderd de vonnissen waarvan beroep&#13;
te vernietigen en, opnieuw rechtdoende,&#13;
te verklaren dat Hofmans wel en terecht als&#13;
derde in verzet is gekomen tegen het vonnis&#13;
van de pachtkamer van het kantongerecht te&#13;
's-Hertogenbosch van 26 augustus 1988, met&#13;
verklaring dat dit vonnis zal worden vernietigd,&#13;
en voorts bij provisionele uitspraak bij&#13;
voorraad zal worden bevolen, dat de uitvoering&#13;
van het vonnis van 26 augustus 1988 zal&#13;
worden geschorst, totdat het ten deze ingestelde&#13;
derden-verzet zal zijn uitgewezen, met veroordeling&#13;
van geïntimeerden in de kosten van&#13;
beide instanties - met dien verstande dat&#13;
wordt gevorderd het eindvonnis d.d. 13 juli&#13;
1990 te vernietigen.&#13;
Bij memorie van antwoord heeft Van de&#13;
Camp terzake verweer gevoerd, en zijnerzijds&#13;
onder aanvoering van de onderomschreven&#13;
grief incidenteel tegen genoemd vonnis geappelleerd,&#13;
met conclusie:&#13;
in het principaal appel:&#13;
de vonnissen waarvan beroep te bekrachtigen,&#13;
behoudens voor zover Van de Camp incidenteel&#13;
appelleert tegen het vonnis van 8&#13;
december 1989, voor zover nodig met verbetering&#13;
van de (rechts-)gronden, met ongegrondverklaring&#13;
van de tegen het vonnis van&#13;
13 juli 1990 geformuleerde grieven, kosten&#13;
rechtens.&#13;
in het incidenteel appel:&#13;
het vonnis van 8 december 1989 te vernietigen&#13;
en, opnieuw rechtdoende, Hofmans alsnog&#13;
niet-ontvankelijk te verklaren in zijn&#13;
derden-verzet, kosten rechtens.&#13;
Van de Camp heeft bij memorie van antwoord&#13;
in het incidenteel appel, tevens akte in&#13;
het principaal appel, verweer gevoerd in het&#13;
incidenteel appel.&#13;
Hofmans heeft nog bij akte in het principaal&#13;
appel gereageerd, waarna partijen de&#13;
stukken hebben overgelegd voor arrest.&#13;
De grieven&#13;
Hofmans heeft in het principaal appel de volgende&#13;
grieven aangevoerd:&#13;
Grief I:&#13;
Ten onrechte acht de pachtkamer, blijkens&#13;
de derde overweging op bladzijde 2 van het&#13;
eindvonnis, Hofmans niet geslaagd in de bewijsopdracht,&#13;
namelijk dat ten tijde van de&#13;
koopovereenkomst in juni 1988 het gekochte&#13;
perceel vrij was van pacht.&#13;
Grief II:&#13;
Ten onrechte overweegt de pachtkamer,&#13;
eveneens in de derde overweging op bladzijde&#13;
2 van het eindvonnis, dat geen van de andere&#13;
getuigen zou hebben bevestigd de verklaring&#13;
van Hofmans dat 'Strik hem ooit heeft verzekerd&#13;
dat het onderhavige land vrij was van&#13;
pacht, op grond waarvan hij het bod van&#13;
f 600 000 voor al het onroerend goed heeft&#13;
gedaan'.&#13;
Grief III:&#13;
Ten onrechte overweegt de pachtkamer&#13;
aan het slot van de derde overweging op bladzijde&#13;
2 van het eindvonnis: 'Hoe dit zij, dit raakt uitsluitend de verhouding Hofmans tegenover&#13;
Strik, doch het bewijst niet dat er inderdaad&#13;
tussen Strik en Van de Camp geen&#13;
pachtovereenkomst heeft bestaan'.&#13;
Grief IV:&#13;
Ten onrechte begeeft de pachtkamer zich&#13;
in veronderstellingen om te verklaren dat&#13;
Strik zich jegens Hofmans inderdaad heeft&#13;
uitgelaten in die zin dat er geen pacht was, zoals&#13;
uiteengezet in de vierde alinea bladzijde 2&#13;
van het eindvonnis.&#13;
Grief V:&#13;
In de vijfde alinea op bladzijde 2 van het&#13;
eindvonnis is kennelijk in de tweede regel aan&#13;
het slot ten onrechte het woord 'niet' opgenomen;&#13;
de overweging is anders onbegrijpelijk.&#13;
Van de Camp heeft in het incidenteel appel&#13;
als grief aangevoerd:&#13;
Ten onrechte overweegt de pachtkamer&#13;
van het kantongerecht in het vonnis van 8 december&#13;
1989 dat Hofmans ontvangen kan&#13;
worden in - kort gezegd - het zogenaamd&#13;
derden-verzet als bedoeld in art. 376 Wetboek&#13;
van Burgerlijke Rechtsvordering.&#13;
De vaststaande feiten&#13;
In hoger beroep kan van de volgende als erkend&#13;
of niet (voldoende) betwist vaststaande&#13;
feiten worden uitgegaan:&#13;
- Bij notariële transportakte van 28 februari&#13;
1989, verleden ten overstaan van notaris mr.&#13;
G.A.M, de Koning te Waalwijk, zijn door&#13;
Strik aan Hofmans verkocht en in eigendom&#13;
overgedragen (onder meer) de percelen bouw&#13;
land en weiland gelegen te Oss aan de Klein&#13;
Ussenstraat, kadastraal bekend Gemeente Oss,&#13;
Sectie D, nrs 2229 en 2230, samen groot&#13;
1.98.10 ha - verder ook tezamen aan te dui&#13;
den als 'het perceel' -.&#13;
- De pachtkamer van het kantongerecht te 's-&#13;
Hertogenbosch heeft bij (in dit geding niet&#13;
overgelegd) vonnis van 26 augustus 1988, bij&#13;
verstek van de gedaagde Strik, op vordering&#13;
van Van de Camp schriftelijk vastgelegd:&#13;
'de sedert 1983 voor de wettelijke duur&#13;
van 6 jaar aangegane pachtovereenkomst tussen&#13;
gedaagde (Strik) als verpachter en eiser&#13;
(Van de Camp) als pachter betreffende het&#13;
perceel bouwland, groot 1.98.10 ha, gelegen&#13;
aan de Klein Ussenstraat te Oss, kadastraal&#13;
bekend gemeente Oss, sectie D nummers&#13;
2229 en 2230, waarvoor een pachtprijs is&#13;
overeengekomen van f 1000 per jaar'.&#13;
Dit betreft hetzelfde perceel als de akte van&#13;
28 februari 1989.&#13;
- Het inleidend verzoekschrift van Van de&#13;
Camp in die procedure dateert van 15 juni&#13;
1988.&#13;
Het vonnis van 26 augustus 1988 is op 27&#13;
september 1988 rechtsgeldig aan Strik betekend&#13;
en heeft inmiddels kracht van gewijsde.&#13;
De aldus schriftelijk vastgelegde pachtovereenkomst&#13;
is bij beschikking van de grondkamer&#13;
voor Noord-Brabant van 14 oktober 1988&#13;
goedgekeurd.&#13;
- Van de Camp heeft het perceel feitelijk se&#13;
dert 1982 of 1983 bewerkt (volgens Van de&#13;
Camp als pachter ten behoeve van zichzelf;&#13;
volgens Hofmans in opdracht van de werkge&#13;
ver van Van de Camp, loonbedrijf van Dinther,&#13;
die weer handelde in opdracht van de&#13;
eigenaar, Strik).&#13;
- In de bovengenoemde notariële akte van 28&#13;
februari 1989 is - na wijziging in de door de&#13;
notaris tevoren aan partijen toegezonden con&#13;
cept-akte van de daarin opgenomen bepaling:&#13;
'4. Het sub a (...) verkochte kan door de&#13;
koper (Hofmans) worden aanvaard in eigen&#13;
gebruik en genot, vrij van huur of pacht, op&#13;
heden.' -&#13;
onder meer opgenomen:&#13;
'4. Het sub a verkochte (= het perceel) is&#13;
volgens de verklaring van de comparant sub 1&#13;
genoemd (Strik) verpacht, doch de comparant&#13;
sub 1 genoemd heeft zich jegens de comparant&#13;
sub 2 genoemd (Hofmans) verplicht om&#13;
het sub a verkochte te leveren vrij van huur of&#13;
pacht en vrij van andere gebruiksrechten. Op&#13;
het sub a verkochte worden door een derde&#13;
pachtrechten gepretendeerd die door de comparant&#13;
sub 2 genoemd worden betwist en ten&#13;
aanzien waarvan de comparant sub 2 genoemd&#13;
zich alle rechten voorbehoudt.'&#13;
Beoordeling van het geschil in hoger beroep&#13;
Incidenteel appel&#13;
1. Het hof zal eerst de grief in het incidenteel&#13;
appel als van de verste strekking behandelen.&#13;
Deze grief stelt de vraag aan de orde of&#13;
Hofmans ontvankelijk moet worden geacht in&#13;
zijn derden-verzet tegen het vonnis van 26 augustus&#13;
1988, waarbij een pachtovereenkomst&#13;
tussen Strik en Van de Camp schriftelijk is&#13;
vastgelegd.&#13;
2. Het staat vast dat Hofmans in de procedure,&#13;
die heeft geleid tot dit vonnis, geen partij&#13;
is geweest, ook niet middels voeging of&#13;
tussenkomst.&#13;
Hij moet derhalve worden beschouwd als&#13;
'derde' in de zin van art. 376 Wetboek van&#13;
Burgerlijke Rechtsvordering. 3. Ten aanzien van de vraag of door het&#13;
vonnis van 26 augustus 1988 rechten van&#13;
Hof mans zijn benadeeld (en niet slechts be&#13;
langen zijn getroffen), zoals vereist voor ont&#13;
vankelijkheid in een vordering in derden&#13;
verzet, overweegt het hof dat Hofmans heeft&#13;
gesteld dat hij in juni 1988, derhalve vóór dit&#13;
vonnis, reeds een koopovereenkomst met&#13;
Strik had gesloten, onder de voorwaarde van&#13;
instemming van de Ontvanger der Rijksbelas&#13;
tingen.&#13;
Uit onder meer de overgelegde brief van&#13;
Strik aan zijn raadsman mr. Wagemakers van&#13;
3 januari 1989 blijkt dat ook Strik zich op het&#13;
standpunt heeft gesteld dat de koopovereenkomst&#13;
met Hofmans reeds dateert van 29 juni&#13;
1988.&#13;
4. Hoewel uit enkele der overgelegde stuk&#13;
ken en afgelegde getuigenverklaringen ook&#13;
zou kunnen worden afgeleid dat in juni 1988&#13;
nog slechts sprake is geweest van een bod van&#13;
Hofmans op de betreffende onroerende goe&#13;
deren, en (nog) niet van een overeenkomst&#13;
tussen Hofmans en Strik, gaat het hof er ter&#13;
beoordeling van de ontvankelijkheid van het&#13;
derden-verzet van uit dat er reeds vóór het&#13;
wijzen van het vonnis van 26 augustus 1988&#13;
sprake is geweest van een (voorwaardelijke)&#13;
koopovereenkomst tussen Hofmans en Strik&#13;
met betrekking tot het perceel.&#13;
5. Uit de stukken blijkt niet wanneer de&#13;
Ontvanger met de verkoop aan Hofmans heeft&#13;
ingestemd, dus wanneer de voorwaarde is ver&#13;
vuld.&#13;
6. Nu Strik in de, onder de vaststaande fei&#13;
ten aangehaalde, alinea 4 van de notariële akte&#13;
van 28 februari 1989 onmiskenbaar heeft ver&#13;
klaard dat hij zich jegens Hofmans heeft ver&#13;
bonden het perceel vrij van pacht aan&#13;
Hofmans op te leveren, zijn door het vonnis&#13;
van 26 augustus 1988 de rechten van Hof&#13;
mans, voortvloeiend uit deze overeenkomst&#13;
met Strik, benadeeld.&#13;
7. Het hof acht - evenals de pachtkamer&#13;
van het kantongerecht - Hofmans derhalve&#13;
ontvankelijk in zijn derden-verzet tegen dit&#13;
vonnis.&#13;
8. De incidentele grief wordt verworpen.&#13;
Principaal appel&#13;
9. Hofmans heeft geen grieven aangevoerd tegen&#13;
het vonnis van 8 december 1989. Hij&#13;
moet in zijn hoger beroep tegen dat vonnis&#13;
dan ook niet-ontvankelijk worden verklaard.&#13;
De in dat vonnis gegeven bewijsopdracht&#13;
staat - nu ook het incidenteel hoger beroep&#13;
niet daartegen is gericht - in hoger beroep dan&#13;
ook niet ter discussie.&#13;
Grief I&#13;
10. Deze grief stelt aan de orde of de pachtkamer&#13;
van het kantongerecht juist heeft geoordeeld&#13;
dat Hofmans niet is geslaagd in het hem&#13;
bij het vonnis van 8 december 1989 opgedragen&#13;
bewijs, te weten dat ten tijde van de koopovereenkomst&#13;
in juni 1988 het gekochte vrij&#13;
was van pacht.&#13;
11. Voor beoordeling daarvan is allereerst&#13;
van belang, dat voor de vraag of het perceel&#13;
toentertijd verpacht was, niet beslissend is wat&#13;
Strik daarover tegenover Hofmans heeft ver&#13;
klaard, of waartoe deze zich tegenover Hof&#13;
mans heeft verplicht (zoals Hofmans blijkens&#13;
de in de toelichting bij de grief naar voren ge&#13;
brachte argumenten kennelijk voorstaat).&#13;
12. Het gaat er bij beantwoording van deze&#13;
vraag om, of het perceel in juni 1988 door&#13;
Strik aan Van de Camp in gebruik was ver&#13;
strekt ter uitoefening van de landbouw tegen&#13;
voldoening van een tegenprestatie.&#13;
Hofmans heeft niet aangetoond dat zulks&#13;
niet het geval was, zoals hem te bewijzen was&#13;
opgedragen.&#13;
13. In dit verband valt het het hof op, dat&#13;
Van de Camp op 15 juni 1989, derhalve reeds&#13;
vóór de door Hofmans gestelde datum van&#13;
zijn mondelinge overeenstemming met Strik&#13;
over de aankoop (29 juni 1989), schriftelijke&#13;
vastlegging van de pacht heeft gevraagd.&#13;
14. In de stukken en de in prima afgelegde&#13;
getuigenverklaringen is geen sprake van enige&#13;
andere vorm van gebruik van het perceel se&#13;
dert 1982/1983 dan bewerking door Van de&#13;
Camp. Ook is gesteld noch gebleken dat het&#13;
perceel sedert 1982/1983 niet zou zijn ge&#13;
bruikt ter uitoefening van de landbouw.&#13;
15. Partijen twisten in dit verband (slechts)&#13;
over de vraag of deze bewerking van het per&#13;
ceel sedert 1982/1983 door Van de Camp&#13;
plaatsvond in het kader van eigen gebruik&#13;
door Van de Camp op grond van een overeen&#13;
komst met Strik dan wel in opdracht van Strik&#13;
(via een loonbedrijf/werkgever van Van de&#13;
Camp).&#13;
16. Strik, als getuige gehoord, heeft (even&#13;
als een aantal andere getuigen) uitdrukkelijk&#13;
verklaard dat Van de Camp het perceel al van&#13;
af ongeveer 1982 van hem heeft gepacht.&#13;
Van de Camp en zijn vrouw hebben in hun&#13;
verklaringen als getuigen in prima - in zoverre&#13;
onbetwist - aangegeven dat Van de Camp in de jaren sinds 1982 op het perceel bieten,&#13;
maïs en ook weieens bonen heeft verbouwd.&#13;
17. Van de Camp heeft tevens een aantal&#13;
nota's overgelegd waaruit betalingen voor&#13;
agrarisch grondgebruik blijken. Hofmans&#13;
heeft gesteld noch aannemelijk gemaakt dat&#13;
Van de Camp andere grond dan het onderha&#13;
vige perceel in agrarisch gebruik heeft gehad.&#13;
Voorts heeft Hofmans niet, althans onvol&#13;
doende weersproken dat Van de Camp ter&#13;
zake van het gebruik van dit perceel aan Strik&#13;
een bedrag van f 1000 per jaar betaalde.&#13;
18. Het hof is met de pachtkamer van het&#13;
kantongerecht van oordeel dat Hofmans niet&#13;
heeft bewezen, hetgeen hem te bewijzen was&#13;
opgedragen.&#13;
Grief I is vergeefs voorgesteld.&#13;
Grief II&#13;
19. Zoals hiervoor ten aanzien van grief I&#13;
reeds is overwogen, is de vraag, of Strik ooit&#13;
aan Hofmans zou hebben verzekerd dat het&#13;
perceel vrij van pacht was, niet beslissend&#13;
voor de vraag of het perceel ook werkelijk vrij&#13;
van pacht was.&#13;
De in deze grief aangevallen overweging&#13;
van de pachtkamer van het kantongerecht, wat&#13;
daar verder van zij, draagt de beslissing van&#13;
het geschil dan ook niet.&#13;
De grief kan dus niet leiden tot het door&#13;
Hofmans beoogde doel, en wordt verworpen.&#13;
Grief lII&#13;
20. Ook deze grief stuit af op het ten aanzien&#13;
van grief II overwogene.&#13;
In de in deze grief aangehaalde overweging,&#13;
gelezen in de context van het vonnis,&#13;
overweegt de pachtkamer van het kantongerecht&#13;
immers terecht dat de verklaring van&#13;
Hofmans (dat Strik hem zou hebben verzekerd&#13;
dat het perceel vrij was van pacht)&#13;
slechts de verhouding van Hofmans tegenover&#13;
Strik raakt, en niet bewijst dat geen pachtovereenkomst&#13;
tussen Strik en Van de Camp&#13;
heeft bestaan. Het hof ziet ook geen innerlijke&#13;
tegenstrijdigheid in deze overweging, zoals&#13;
door Hofmans aangevoerd, doch acht die&#13;
overweging daarentegen juist en concludent.&#13;
Grief lV&#13;
21. De in deze grief aangevallen overwegingen&#13;
van de pachtkamer van het kantongerecht&#13;
- die inderdaad tenminste voor een gedeelte&#13;
als veronderstellingen kunnen worden gekwalificeerd&#13;
- betreffen (slechts) mogelijke ver&#13;
klaringen voor de door de pachtkamer van het&#13;
kantongerecht geconstateerde discrepantie&#13;
tussen enerzijds uitlatingen van Strik jegens&#13;
Hofmans en anderzijds zijn getuigeverklaring&#13;
en de feitelijke situatie, zoals die in het vonnis&#13;
van 26 augustus is vastgelegd.&#13;
22. De beslissing op de vorderingen van&#13;
Hofmans (kort gezegd: tot vernietiging van&#13;
het vonnis van 26 augustus 1988) berusten&#13;
niet op deze overwegingen. Ook deze grief&#13;
kan dus geen doel treffen.&#13;
Grief V&#13;
23. Deze grief is gegrond. De aldaar aangehaalde&#13;
overweging van de pachtkamer van het&#13;
kantongerecht, zoals in het vonnis opgenomen,&#13;
is in de context onbegrijpelijk, en het&#13;
woord 'niet' is daarin in de tweede regel kennelijk&#13;
bij vergissing opgenomen.&#13;
Deze verschrijving, en correctie daarvan,&#13;
beïnvloedt de beslissing in appel echter niet.&#13;
Slotsom&#13;
24. Hofmans is niet-ontvankelijk in zijn principaal&#13;
beroep tegen het vonnis van 8 december&#13;
1989.&#13;
Behoudens grief V in het principaal hoger&#13;
beroep - waarvan de gegrondheid, zoals overwogen,&#13;
niet kan leiden tot vernietiging van&#13;
het vonnis waartegen die grief is gericht -,&#13;
zijn alle grieven, in het principaal en in het incidenteel&#13;
appel, verworpen, zodat de vonnissen&#13;
waarvan beroep moeten worden bekrachtigd.&#13;
25. Hofmans dient als de in het principaal&#13;
beroep in het ongelijk gestelde partij te worden&#13;
veroordeeld in de kosten daarvan, en Van&#13;
de Camp om dezelfde reden in die van het incidenteel&#13;
beroep.&#13;
Beslissing&#13;
In het principaal beroep:&#13;
Verklaart Hofmans niet-ontvankelijk in zijn&#13;
hoger beroep voor zover dat is gericht tegen&#13;
het vonnis van 8 december 1989;&#13;
Bekrachtigt het vonnis van 13 juli 1990,&#13;
waarvan beroep;&#13;
Veroordeelt Hofmans in de kosten van het&#13;
geding in principaal beroep, welke aan de zijde&#13;
van Van de Camp tot heden worden begroot&#13;
op f 1500;&#13;
In het incidenteel beroep:&#13;
Verklaart het hoger beroep van Van de Camp&#13;
ongegrond.&#13;
Veroordeelt Van de Camp in de kosten van&#13;
het geding in incidenteel beroep, welke aan de zijde van Hofmans tot heden worden begroot&#13;
op f 600.</content><legacyfootnotes/><footnotes><footnote/></footnotes><auteurs>Mrs. Spoor, Kok en Bierman en baron De&#13;
Weichs de Wenne en De Wolf</auteurs><published>1992-10-01 00:00:00</published><modified>1991-10-04 00:00:00</modified><editiondate>1992-10-01</editiondate><htmlpath>https://denhollander.info/artikel/6617</htmlpath></article>
</articles></edition>
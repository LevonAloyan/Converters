<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2000</searchword><id>5652</id><udhid>UDH:TvAR/5652</udhid><titel>Het mededingingsrecht in de agrosector. Preadvies Vereniging voor Agrarisch Recht</titel><searchwords><searchword>TvAR 4/2000</searchword><searchword>UDH:TvAR/5652</searchword></searchwords><attachments><attachment><name>2000_nr 4_Artikel_Broeke.pdf</name><extention>pdf</extention><url>https://denhollander.info/download/5584/ci</url></attachment></attachments><inleiding>1. Inleiding&#13;
De agrarische sector is in een kort tijdsbestek geconfronteerd met problemen op het&#13;
gebied van diergezondheid en voedselveiligheid. De dioxineaffaire en de BSE-problematiek&#13;
liggen nog vers in het geheugen. Deze problemen hebben ertoe geleid dat&#13;
zowel de agrosector als de overheid initiatieven hebben ontwikkeld om tot een herziening&#13;
en herstructurering van diergezondheidseisen en voedselveiligheidsnormen te&#13;
komen. De sector heeft aan deze herziening van normen onder meer vorm gegeven&#13;
door middel van de introductie van zogenaamde kwaliteitsbeheersingssystemen met&#13;
het doel om de kwaliteit van producten en/of diensten en/of processen te bevorderen&#13;
en te handhaven. Het kabinet heeft in het kader van de operatie Marktwerking,&#13;
deregulering en wetgevingskwaliteit een werkgroep ingesteld die de opdracht kreeg&#13;
om de “randvoorwaarden voor een ketengarantiestelsel te analyseren”. In Europees&#13;
verband zijn er initiatieven ontwikkeld die hebben geleid tot een herziening van de&#13;
normen inzake productenaansprakelijkheid en voedselveiligheid.&#13;
Naast, en soms tegenover, de belangen van voedselveiligheid en diergezondheid&#13;
staat het belang van een gezonde marktwerking. Een gezonde, vrije marktwerking is&#13;
noodzakelijk om initiatieven van ondernemingen te stimuleren en de economie te versterken.&#13;
In dit preadvies staat de relatie tussen het belang van kwaliteitsbeheersing en het&#13;
belang van een gezonde marktwerking in de agrosector centraal. Indien binnen een&#13;
sector een stelsel van private normen wordt ontwikkeld, zal bij de inrichting daarvan&#13;
aandacht moeten worden besteed aan de verenigbaarheid met de mededingingsregels.&#13;
Alvorens de sectorspecifieke gevolgen van de Mededingingswet voor de agrosector&#13;
te bespreken, zullen wij in algemene zin het stelsel van de Mededingingswet, de normen&#13;
die de wet formuleert en de gevolgen ervan voor concurrentiebeperkende afspraken&#13;
beschrijven.</inleiding><content>1.1. De Mededingingswet&#13;
Mededingingsregels beogen de dynamiek van de economie te bevorderen door afspraken&#13;
en gedragingen die de mededinging beperken niet langer toe te staan. Het&#13;
verhinderen van vrije marktwerking, daar waar vrije marktwerking op zichzelf mogelijk is, leidt in het algemeen tot economische schade.1 De ondernemer onthoudt de&#13;
markt en de consumenten in een dergelijke situatie een aantal voordelen die zij in een&#13;
gezonde marktstructuur wel zouden kunnen verwerven. In de parlementaire geschiedenis&#13;
werd onder meer gesteld dat concurrentiebeperkingen tot verstarring van aanbodstructuren&#13;
en tot vermindering van vernieuwingsprikkels konden leiden. In alle&#13;
gevallen is het de consument die direct of indirect in zijn belangen wordt geschaad,&#13;
aldus de parlementaire geschiedenis.2 Uitgangspunt is dat de werking van het marktmechanisme&#13;
van elementair belang is voor de welvaart omdat het een prikkel vormt&#13;
voor ondernemers om doelmatig te produceren en omdat het de productie en dienstverlening&#13;
zal afstemmen op de wensen en voorkeuren van de afnemers.&#13;
Op 1 januari 1998 is de Mededingingswet (Mw) in werking getreden als opvolger&#13;
van de Wet economische mededinging (WEM). De normen van de WEM richtten&#13;
zich niet tot de concurrentiebeperkende gedragingen an sich maar enkel tot het misbruik&#13;
ervan. Voordat de overheid tegen een concurrentiebeperking kon optreden,&#13;
moest worden vastgesteld dat sprake was van gedrag dat in strijd was met het algemeen&#13;
belang. De onderneming kon derhalve in beginsel het concurrentiebeperkende&#13;
gedrag voortzetten totdat werd vastgesteld dat de gevolgen van dat gedrag strijdig&#13;
waren met het algemeen belang. Het was aan de overheid om dit misbruik aan te&#13;
tonen.&#13;
De Mededingingswet is fundamenteel anders van opzet en introduceert een verbodstelsel.&#13;
Een mededingingsbeperking is in beginsel verboden tenzij een vrijstelling&#13;
van kracht is of een ontheffing is aangevraagd en verleend. De Mededingingswet geldt&#13;
alleen voor afspraken die de concurrentie in Nederland, of in een gedeelte van Nederland,&#13;
beperken. Afspraken en gedragingen die de handel tussen verschillende EU-lidstaten&#13;
beperken, vallen (tevens) onder de Europese mededingingsregels. De Nederlandse&#13;
wetgever heeft bij de totstandbrenging van de Mededingingswet sterk geleund&#13;
op deze Europese mededingingsregels zoals die zijn vastgelegd in het EG-Verdrag,3&#13;
met als gevolg dat de nationale normen vrijwel identiek zijn aan de Europese. Het&#13;
doel van de Mededingingswet is derhalve gericht op de versterking van de Nederlandse&#13;
economie en daarvoor is nodig: een wettelijk kartelverbod, een wettelijk verbod&#13;
op misbruik van een economische machtspositie en concentratietoezicht.&#13;
Kartels voorkomen dat het marktmechanisme zijn werk kan doen. Kartels in de zin&#13;
van de Mededingingswet zijn afspraken tussen ondernemingen (zoals overeenkomsten&#13;
of besluiten) of onderling afgestemde feitelijke gedragingen die de mededinging&#13;
op (een deel van) de Nederlandse markt beperken. De Mededingingswet introduceert&#13;
een algeheel verbod op kartels.4 Als gevolg van dit wettelijke verbod kan niet alleen de overheid tegen dit kartelgedrag optreden maar ook derden die door de concurrentiebeperking&#13;
schade lijden. Overtreding van het verbod levert een onrechtmatige daad&#13;
op zodat een derde die er economische schade door lijdt, de overtreder in een civiele&#13;
procedure kan aanspreken. Het kartelverbod wordt hierna besproken in paragraaf 1.2.&#13;
Een economische machtspositie kan ontstaan indien een onderneming op een bepaald&#13;
moment zo machtig is dat deze zich zodanig autonoom op de markt kan bewegen dat&#13;
zij daarbij vrijwel geen rekening hoeft te houden met het marktgedrag van haar concurrenten,&#13;
afnemers of de eindgebruikers. Een dergelijke onderneming kan een bedreiging&#13;
vormen voor de open en vrije markt indien deze bijvoorbeeld extreem hoge prijzen&#13;
zou hanteren of bepaalde afnemers zou uitsluiten van levering et cetera. Een economische&#13;
machtspositie vormt een mededingingsrechtelijk probleem dat ertoe leidt&#13;
dat ondernemingen met een dergelijke positie zich extra zorgvuldig op de markt&#13;
moeten gedragen. Gedraagt de onderneming zich niet conform deze extra zorgvuldigheidsregels&#13;
dan kan er sprake zijn van misbruik van de economische machtspositie.&#13;
Een dergelijk misbruik is op grond van de Mededingingswet verboden.5&#13;
Ten slotte introduceert de Mededingingswet een preventief toezicht op voorgenomen&#13;
concentraties (fusies, overnames en bepaalde soorten joint ventures). Een preventieve&#13;
controletoets dient te voorkomen dat economische machtsposities als gevolg van een&#13;
concentratie kunnen ontstaan.6&#13;
Artikel 3 lid 1 Mededingingwet bepaalt dat het de taak van de Nederlandse mededingingsautoriteit&#13;
(NMa) is om werkzaamheden ten behoeve van de uitvoering van de&#13;
wet te verrichten. Aan het hoofd van de NMa staat de directeur-generaal, mr. A.W.&#13;
Kist. Handhaving van de normen van de Mededingingswet vindt plaats door het&#13;
uitoefenen van toezicht, onder meer door het onderzoeken van inbreuken en het&#13;
opleggen van bestuurlijke boetes en lasten onder dwangsom aan overtreders van de&#13;
Mededingingswet. Daarnaast kan een derde die schade door het bestaan van kartelafspraken&#13;
ondervindt in een civiele procedure een verbod en/of schadevergoeding van&#13;
de bij een kartel betrokken ondernemingen vorderen.&#13;
1.2. Kartelverbod&#13;
1.2.1. Toepassingsbereik van het kartelverbod&#13;
Artikel 6 Mw bepaalt dat overeenkomsten tussen ondernemingen, besluiten van&#13;
ondernemingsverenigingen en onderling afgestemde feitelijke gedragingen van ondernemingen,&#13;
die ertoe strekken of ten gevolge hebben dat de mededinging op de Nederlandse&#13;
markt of een deel daarvan wordt verhinderd, beperkt of vervalst, zijn&#13;
verboden. Op grond van het tweede lid van artikel 6 Mw zijn deze afspraken van&#13;
rechtswege nietig. Dit betekent dat naleving van deze afspraken niet in rechte kan&#13;
worden afgedwongen.&#13;
Uit de memorie van toelichting bij de Mededingingswet blijkt dat voor de interpretatie van de begrippen in artikel 6 Mw wordt aangesloten bij de Europeesrechtelijke&#13;
beschikkingspraktijk en jurisprudentie. Uit de Europese jurisprudentie kan worden&#13;
afgeleid dat het mededingingsverbod ziet op alle mogelijke typen van afspraken&#13;
tussen economisch onafhankelijke ondernemingen. Het kan derhalve gaan om (juridisch&#13;
bindende) overeenkomsten maar ook om onderling afgestemd feitelijk gedrag&#13;
(coördinatie). De vorm waarin de afspraak is gegoten, is niet van belang. In de Europese&#13;
praktijk zijn afspraken wel afgeleid uit briefwisselingen7 tussen ondernemingen&#13;
of eenzijdig opgestelde circulaires8 of verkoopvoorwaarden die geacht worden stilzwijgend&#13;
te zijn aanvaard. Ook de statuten van een ondernemersvereniging worden&#13;
geacht overeenkomsten te zijn in de zin van artikel 6 Mw.&#13;
Een afspraak wordt door het verbod van artikel 6 Mw getroffen indien het ten&#13;
doel of tot gevolg heeft dat de mededinging wordt beperkt. Voorbeelden van beperking&#13;
van de mededinging zijn afspraken tussen ondernemingen over het hanteren van&#13;
vastgestelde prijzen, het verdelen van de markt of het afspreken van productiebeperkingen.&#13;
Het verhinderen van vrije marktwerking kan uiteraard enkel daar waar vrije&#13;
marktwerking op zichzelf mogelijk is. Er moet dus sprake zijn van een markt waarop&#13;
meerdere economisch onafhankelijke ondernemingen met elkaar rivaliseren met het&#13;
oog op levering van producten of diensten tegen zo gunstig mogelijke condities. Er is&#13;
sprake van een mededingingsbeperking indien een afspraak de marktstructuur op een&#13;
merkbare wijze aantast. Dit merkbaarheidsvereiste veronderstelt dat de mededingingsbeperking&#13;
economisch merkbare effecten op de markt heeft, hetgeen onder andere&#13;
kan worden afgeleid uit het gezamenlijke marktaandeel van de deelnemers aan het&#13;
kartel.&#13;
1.2.2. Uitzonderingen op het kartelverbod&#13;
Kartels van ondergeschikte betekenis&#13;
De Nederlandse wetgever heeft een wettelijke vrijstelling voor ‘ondergeschikte’ kartels&#13;
opgenomen in artikel 7 Mw.9 Het gaat dan om kartels waarbij niet meer dan acht&#13;
ondernemingen zijn betrokken en waarbij sprake is van een gezamenlijke omzet van&#13;
maximaal 10 miljoen gulden (indien de betrokkenen zich in hoofdzaak bezighouden&#13;
met het leveren van goederen) of 2 miljoen gulden (in de overige gevallen, zoals bijvoorbeeld&#13;
het leveren van diensten). De ondergeschikte betekenis dient echter steeds&#13;
te worden beoordeeld aan de hand van de specifieke marktstructuur. De kwantitatieve&#13;
omzetcriteria van artikel 7 Mw zullen hiertoe als belangrijke indicatie dienen&#13;
maar zijn niet bedoeld allesbepalend te zijn.&#13;
Groepsvrijstellingen&#13;
Op grond van artikel 15 Mw kunnen bij algemene maatregel van bestuur bepaalde&#13;
categorieën van overeenkomsten, besluiten of gedragingen generiek van het verbod van artikel 6 Mw worden vrijgesteld.10 Ten aanzien van deze generieke uitzonderingen,&#13;
ook wel groepsvrijstellingen genoemd, wordt aangenomen dat de nadelen van de&#13;
concurrentiebeperking door de voordelen voor de mededinging worden gecompenseerd.&#13;
Zoals aangegeven, werkt het Nederlandse mededingingsrecht naast het Europese&#13;
mededingingsregime. In beginsel werkt de Nederlandse wet exclusief ten aanzien van&#13;
mededingingsbeperkingen met effecten binnen de nationale grenzen. Enkel indien&#13;
een mededingingsbeperking de handel tussen de lidstaten kan beperken, wordt deze&#13;
beperking, eventueel naast de werking van nationale regels, getroffen door de Europese&#13;
mededingingsregels. De Mededingingswet is echter zo opgebouwd dat bepaalde&#13;
Europese regelingen ook op mededingingsbeperkingen met een nationaal effect kunnen&#13;
worden toegepast. De artikelen 12 en 13 Mw regelen dat mededingingsafspraken&#13;
waarvoor krachtens een Europese verordening een vrijstelling is verleend voor het&#13;
Europese kartelverbod11, eveneens van de werking van het verbod van artikel 6 Mw&#13;
zijn vrijgesteld ook indien het kartel enkel effect heeft op een nationale markt.&#13;
Individuele ontheffing van het verbod&#13;
Valt een kartel niet onder een uitzondering dan kan zij op grond van een individuele&#13;
ontheffing mogelijk nog van het verbod van artikel 6 Mw worden vrijgesteld. De&#13;
voorwaarden voor het verlenen van een ontheffing zijn gelijk aan de voorwaarden die&#13;
gelden onder het Europese mededingingsrecht.12 Artikel 17 Mw noemt de vereisten&#13;
waaraan moet zijn voldaan om voor een ontheffing van het verbod van artikel 6 Mw&#13;
in aanmerking te kunnen komen:&#13;
– de overeenkomst draagt bij tot verbetering van de productie of van de distributie&#13;
of bevordert de technische of economische vooruitgang;&#13;
– een billijk aandeel van deze voordelen komt ten goede aan de eindgebruikers;&#13;
– de beperkingen op de mededinging gaan niet verder dan strikt noodzakelijk voor&#13;
de werking van de afspraak;&#13;
– er blijven nog voldoende overige concurrentiemogelijkheden (restconcurrentie) over.&#13;
Uitgangpunt is dat het kartel merkbare, objectieve voordelen kent die kunnen opwegen&#13;
tegen de nadelen ervan voor de mededinging.&#13;
1.2.3. Gewicht van andere dan economische belangen in het mededingingsbeleid&#13;
Een belangrijk discussiepunt is de vraag in hoeverre bepaalde niet-economische&#13;
belangen zoals bijvoorbeeld voedselveiligheid en diergezondheid kunnen doorwerken&#13;
in het mededingingsrecht, onder meer in het ontheffingsbeleid. Zoals aangegeven,&#13;
is het EG-beleid mede bepalend voor het Nederlandse mededingingsbeleid. Het EGVerdrag&#13;
kent geen bijzonder belang of status toe aan niet-economische belangen maar somt in artikel 30 EG-Verdrag13, in het kader van de zogenaamde non-tarifaire handelsbelemmeringen14,&#13;
wel een aantal uitzonderingen op die een rechtvaardiging van&#13;
een dergelijke handelsbelemmering kunnen inhouden. Het gaat dan om bijzondere&#13;
belangen zoals gezondheid, veiligheid, openbare orde, milieu en cultuur. In dit kader&#13;
introduceerde het Hof van Justitie het begrip ‘niet-economische belangen’. Het is de&#13;
vraag in hoeverre deze niet-economische belangen15 een rol spelen of kunnen gaan&#13;
spelen in het Europese en Nederlandse mededingingsbeleid.&#13;
De Europese Commissie heeft zich steeds terughoudend opgesteld bij het afwegen&#13;
van niet-economische belangen in het mededingingsbeleid. De vraag of aan deze nieteconomische&#13;
belangen betekenis toekomt in het kader van het Nederlandse mededingingsbeleid&#13;
is tijdens de parlementaire behandeling van de Mededingingswet uitvoerig&#13;
aan de orde gekomen. Er werd een amendement ingediend met het voorstel om&#13;
aan de ontheffingscriteria van artikel 17 Mw een lid toe te voegen op grond waarvan&#13;
het mogelijk zou zijn om een ontheffing van het kartelverbod vanwege niet-economische&#13;
belangen, te verlenen.16 De minister liet weten niet te voelen voor een andere dan&#13;
een economische afweging in het kader van het mededingingsbeleid. Met doelstellingen&#13;
van ander beleid kan wel rekening worden gehouden maar dan enkel in verband&#13;
met de ontheffingsvoorwaarden zoals genoemd in artikel 17 Mw, te weten de verbetering&#13;
van de productie of distributie of van de technische of economische vooruitgang.&#13;
De minister stelde dat het invoegen van andere belangen dan louter economische&#13;
belangen verwarrend kan werken zeker als aan de niet-economische belangen een&#13;
eigen invulling zou worden gegeven.17 De discussie heeft geleid tot de tekst van artikel&#13;
4 lid 2 Mw. Deze bepaling geeft de minister van Economische Zaken de bevoegdheid&#13;
om aanwijzingen te geven aan de directeur-generaal van de NMa inzake de wijze&#13;
waarop de directeur-generaal bij de afwegingen op grond van artikel 17 Mw eventueel&#13;
ook andere, niet-economische belangen moet betrekken.&#13;
Inmiddels heeft de directeur-generaal van de NMa zich verschillende keren over&#13;
niet-economische belangen in het kader van een ontheffingsverzoek uitgelaten.18 In&#13;
zaak 51/Stichting Stibat en zaak 12/Vereniging van Fabrikanten van Kunststofleidingsystemen&#13;
heeft de directeur-generaal overwogen dat de milieubelangen in combinatie&#13;
met de objectieve economische belangen een element vormen die kunnen bijdragen&#13;
aan de verbetering van de productie of de distributie en tot de bevordering&#13;
van de economische of technische vooruitgang.19 De directeur-generaal heeft derhalve het milieubelang bij de invulling van de economische vereisten van artikel 17 Mw&#13;
laten meewegen. Het milieubelang is derhalve niet als een zelfstandige ontheffingsgrond&#13;
beoordeeld maar als een (belangrijke) factor in de beoordeling van de vraag of&#13;
aan de economische voorwaarden van artikel 17 Mw werd voldaan.20&#13;
Uit de memorie van toelichting bij de Mededingingswet blijkt dat het uitgangspunt&#13;
van de minister bij de uitvoering van de Mededingingswet is dat “andere dan mededingingspolitieke&#13;
overwegingen geen afbreuk mogen doen aan het mededingingsbeleid.&#13;
De mededingingspolitieke afweging staat voorop. Eerst als die gemaakt is,&#13;
mogen andere overwegingen bij de oordeelsvorming betrokken worden, voor zover&#13;
althans de Mededingingswet en de EG-mededingingsregels die ruimte bieden”.21&#13;
Wij zijn van mening dat het aan de wetgever is om te bepalen of en in welke mate aan&#13;
een niet-economische belang een bijzondere betekenis zou moeten toekomen. Blijkens&#13;
de parlementaire geschiedenis van de Mededingingswet is er expliciet voor gekozen&#13;
om geen ‘externe effecten’ in de Mededingingswet te incorporeren.22 Indien aan&#13;
een bepaald belang zoals voedselveiligheid of diergezondheid een gewicht moet&#13;
worden toegekend anders dan als factor in de afweging van de in artikel 17 Mw&#13;
genoemde economische belangen, is het in beginsel aan de wetgever om door middel&#13;
van wettelijke regels aan dat belang vorm te geven.&#13;
1.3. Het mededingingsrecht en de agrosector&#13;
In het Europese recht heeft men aanleiding gezien voor een speciale behandeling van&#13;
de landbouwsector vergeleken met andere sectoren. Met betrekking tot de toepassing&#13;
van de Mededingingsregels op de agrarische sector heeft Raadsverordening 26/62 van&#13;
4 april 1962 (Vo. 26/62) een speciale regeling geschapen. Artikel 1 Vo. 26/62 verklaart&#13;
de mededingingsregels van het EG-Verdrag in principe van toepassing op overeenkomsten,&#13;
besluiten en feitelijke gedragingen die betrekking hebben op de voortbrenging&#13;
van of de handel in landbouwproducten zoals genoemd in een aan het EG-Verdrag&#13;
gehechte lijst. Deze principiële toepassing van het mededingingsrecht op landbouwproducten&#13;
wordt beperkt in artikel 2 Vo. 26/62. Op grond van dit artikel is het&#13;
mededingingsrecht niet van toepassing op overeenkomsten, besluiten en gedragingen&#13;
betreffende landbouwproducten die een wezenlijk bestanddeel vormen van een nationale&#13;
marktorganisatie of die noodzakelijk zijn voor de verwezenlijking van de in artikel&#13;
33 van het EG-Verdrag23 omschreven doeleinden inzake een gemeenschappelijk&#13;
landbouwbeleid. Het mededingingsrecht, zo vervolgt artikel 2 lid 2 Vo. 26/62, is in&#13;
het bijzonder niet van toepassing op overeenkomsten, besluiten en gedragingen van landbouwondernemingen, verenigingen van dergelijke ondernemingen of verenigingen&#13;
van dergelijke verenigingen binnen één lidstaat voor zover deze, zonder de verplichting&#13;
in te houden een bepaalde prijs toe te passen, betrekking hebben op de productie&#13;
of verkoop van landbouwproducten of het gebruik van gemeenschappelijke&#13;
installaties voor het opslaan, behandelen of verwerken van landbouwproducten.&#13;
Onder voorbehoud van het toezicht van het Europese Hof van Justitie is uitsluitend&#13;
de Europese Commissie bevoegd om in een te publiceren beschikking vast te stellen&#13;
welke overeenkomsten, besluiten en gedragingen binnen de genoemde uitzondering&#13;
vallen en daarmee aan de werking van het mededingingsrecht kunnen ontkomen.&#13;
Zodra de Commissie vaststelt dat aan de voorwaarden van artikel 2 lid 1 Vo. 26/62 is&#13;
voldaan, moet zij daaruit de conclusie trekken dat het verbod van artikel 81 lid 1 EGVerdrag&#13;
niet van toepassing is. Indien de Commissie geen besluit zoals hier bedoeld&#13;
heeft genomen dan gelden de mededingingsregels derhalve onverkort.&#13;
Volgens de memorie van toelichting bij de Mededingingswet kan Vo. 26/62 mede&#13;
worden gezien als een verordening die krachtens de artikelen 12 en 13 Mw doorwerkt&#13;
op de werking van de Nederlandse Mededingingswet. Dit betekent dat ingeval door&#13;
een landbouwonderneming een beroep wordt gedaan op de uitzondering van artikel&#13;
2 lid 1 Vo. 26/62, deze onderneming zal moeten aantonen dat de Commissie ten aanzien&#13;
van de betreffende regeling een beschikking heeft genomen inhoudende dat het&#13;
Europese kartelverbod toepassing mist. Met die vaststelling moet door de werking&#13;
van de artikelen 12 en 13 Mw tevens worden vastgesteld dat ook het Nederlandse&#13;
kartelverbod buiten toepassing dient te blijven.&#13;
De NMa is inmiddels geconfronteerd met een beroep op de vrijstelling zoals geformuleerd&#13;
in artikel 2 lid 1 Vo. 26/62. In zaak 374/Stichting Saneringsfonds Varkensslachterijen24&#13;
werd door de aanvrager van een ontheffing van het verbod op artikel&#13;
6 Mw een beroep gedaan op genoemde vrijstelling. Het standpunt van de aanvrager&#13;
kwam er kort gezegd op neer dat Vo. 26/62 de werking van het kartelverbod in de&#13;
weg stond. De NMa stelde evenwel vast dat de Commissie ten aanzien van de aangemelde&#13;
regeling geen beschikking had genomen zodat het beroep op de vrijstelling&#13;
van artikel 2 lid 1 Vo. 26/62 niet kon worden gehonoreerd.&#13;
2. Certificering en andere kwaliteitsbeheersingssystemen&#13;
2.1. Inleiding&#13;
Certificering is een methode om invulling te geven aan maatschappelijke wensen&#13;
zoals veiligheid, gezondheid, consumentenbescherming en milieu. Deze wensen kunnen&#13;
door private brancheorganisaties of samenwerkingsverbanden worden vertaald in&#13;
normen waaraan processen of producten moeten voldoen om in aanmerking te&#13;
komen voor de erkenning door de daartoe aangewezen (private) certificerende instellingen.&#13;
Een certificaat is derhalve kort gezegd een keurmerk dat weergeeft dat een&#13;
bepaald product of proces voldoet aan bepaalde gestelde kwaliteitseisen. Worden deze kwaliteitseisen over een gehele keten toegepast, ‘van koeienbek tot winkelrek’ of&#13;
‘van zaadje tot karbonaadje’, dan wordt gesproken van ketenbeheer of ketengarantiestelsels.&#13;
In de afgelopen jaren is de agrosector geconfronteerd met een aantal gebeurtenissen&#13;
dat het imago van de sector heeft aangetast zoals de problemen met dioxinemelk&#13;
en de gebeurtenissen rond de gekkekoeienziekte. De sector heeft door deze gebeurtenissen&#13;
niet alleen te kampen met een imagoprobleem maar ook met een financieel&#13;
probleem. Certificering van producten en de toepassing van garantiesystemen over&#13;
een geheel productieproces zijn instrumenten om zoveel mogelijk tegemoet te komen&#13;
aan de wens om een bepaalde kwaliteit van een product te garanderen. Door de&#13;
kwaliteitsgarantie hoopt de sector de voorkeur van de consument voor deze producten&#13;
te verkrijgen.&#13;
Naast de sector wordt de overheid geconfronteerd met de eisen van de consumenten&#13;
op basis van veiligheid, gezondheid en milieu. Certificering is vanuit het gezichtspunt&#13;
van de overheid gezien een eenvoudige methode van regulering waarbij minder&#13;
vaak en minder intensief overheidstoezicht hoeft te worden uitgeoefend op de naleving&#13;
van de overheidsregels die de veiligheid, gezondheid en het milieu moeten&#13;
waarborgen. Dit past goed in een beleid van deregulering. Certificering door private&#13;
brancheorganisaties heeft verder het voordeel dat de acceptatiegraad bij de doelgroep&#13;
vaak hoger zal zijn. Het is dan ook niet verrassend dat zowel de overheid als de&#13;
sector de idee van integraal kwaliteitsbeheer hebben omarmd.&#13;
In 1999 is door het kabinet in het kader van de operatie Marktwerking, deregulering&#13;
en wetgevingskwaliteit het project Ketengarantiestelsels gestart waarin de vraag moet&#13;
worden beantwoord “wanneer een ketengarantiestelsel een nuttig instrument is voor&#13;
overheid en bedrijfsleven en aan welke randvoorwaarden zo’n stelsel moet voldoen”.25&#13;
De agrosector, gesteund door het ministerie van Landbouw, is in de afgelopen&#13;
jaren overgegaan tot het ontwikkelen van (integrale) kwaliteitsbeheersingssystemen.26&#13;
In de praktijk zijn de volgende systemen de meest in het oog springende geweest. Het&#13;
Productschap voor Vlees en Vee (PVV) heeft ten behoeve van de kwaliteit van varkensvlees&#13;
een privaatrechtelijk kwaliteitsbeheersingssysteem in het leven geroepen&#13;
dat bekend staat onder de naam: Integrale Ketenbeheersing Varkens 1991 (IKB). De&#13;
Stichting Keten Kwaliteit Melk (KKM) heeft een certificatiesysteem ontwikkeld voor&#13;
rauwe boerderijmelk. Beide systemen zijn erop gericht om private kwaliteitsnormen&#13;
over een geheel productieproces toe te passen.&#13;
2.2. Ketenbeheer en het mededingingsrecht: het toepassingsbereik van artikel 6&#13;
Mededingingswet&#13;
Certificering, al dan niet betrekking hebbend op een gehele keten, vormt een privaat&#13;
systeem dat op afspraken tussen onafhankelijke ondernemingen is gebaseerd. Daarmee kan worden geconcludeerd dat in beginsel aan de eerste twee vereisten voor de&#13;
toepassing van artikel 6 Mw is voldaan, te weten: 1) afspraak en 2) tussen economisch&#13;
onafhankelijke ondernemingen. De vraag of certificering ook een merkbare mededingingsbeperking&#13;
oplevert, is lastiger te beoordelen.&#13;
De begrippen van artikel 6 Mw worden uitgelegd aan de hand van de Europese&#13;
praktijk. Van belang is de Bekendmaking van de Europese Commissie betreffende de&#13;
samenwerking tussen ondernemingen.27 De Commissie heeft als uitgangspunt dat zij&#13;
positief staat tegenover samenwerking tussen kleine en middelgrote ondernemingen&#13;
“indien deze daardoor in staat worden gesteld rationeler te werken en hun prestatieen&#13;
concurrentievermogen op een grotere markt te versterken”. Daarnaast kan ook&#13;
een samenwerking tussen grotere ondernemingen een mededingingsrechtelijke toets&#13;
doorstaan indien de samenwerking economisch zinvol en uit het oogpunt van concurrentiepolitiek&#13;
onbedenkelijk is.&#13;
Uit de beschikkingspraktijk blijkt dat de Commissie ervan uitgaat dat een regeling&#13;
niet moet worden aangemerkt als een mededingingsbeperking indien aan een aantal&#13;
voorwaarden is voldaan. Dit is onder meer het geval indien een aantal ondernemingen&#13;
een samenwerkingsverband aangaat waarbij een gemeenschappelijk kwaliteitsmerk&#13;
wordt gevoerd. Voorwaarde hierbij is dat iedere onderneming die aan de gestelde&#13;
kwaliteitseisen kan voldoen ook daadwerkelijk van het kwaliteitsmerk gebruik kan&#13;
maken (voorwaarde van niet-discriminatoire toepassing). Naast het vereiste dat het&#13;
merk of de erkenningsregeling in beginsel voor iedere marktpartij open staat, wordt&#13;
geëist dat de kwaliteitsvereisten objectief en eenduidig zijn. Om de rechten van de&#13;
bestaande en potentiële leden van de samenwerking te beschermen dient er een&#13;
objectieve beroepsprocedure te zijn. Het gebruik van de kwaliteitsregeling mag zijn&#13;
gekoppeld aan de (objectieve) verplichting om de producten die zijn voorzien van het&#13;
kwaliteitsmerk aan een kwaliteitscontrole te onderwerpen of om uniforme behandelingsvoorschriften&#13;
voor te schrijven. Voorts zullen de deelnemers aan een kwaliteitssysteem&#13;
de door andere systemen geboden waarborgen moeten aanvaarden.28&#13;
Er zal wel sprake zijn van een mededingingsbeperking indien het recht op het&#13;
gebruik van het kwaliteitsmerk is verbonden aan verplichtingen ten aanzien van productie,&#13;
afzet of prijsvorming. Ook zal zich een ongeoorloofde beperking van de&#13;
mededinging voordoen ingeval de deelnemende ondernemingen worden verplicht&#13;
alleen producten van de gegarandeerde kwaliteit te fabriceren of al hun producten&#13;
onder het gemeenschappelijk merk te verkopen.29 Het gebruik van het merk dient&#13;
derhalve een recht te zijn en geen plicht. Zoals aangegeven in paragraaf 1.2 kunnen afspraken die de mededinging beperken&#13;
eventueel toch aan de toepassing van het verbod van artikel 6 Mw ontkomen door de&#13;
werking van artikel 17 Mw. Ook dit artikel is gebaseerd op het Europese recht, te&#13;
weten op artikel 81 lid 3 EG-Verdrag. Op grond van deze artikelen kan de Nederlandse&#13;
Mededingingsautoriteit respectievelijk de Europese Commissie mededingingsbeperkende&#13;
afspraken die worden getroffen door het verbod maar waarvan het tevens&#13;
aannemelijk is dat deze mededingingsbevorderende gevolgen hebben, van het verbod&#13;
vrijstellen.&#13;
Uit de Europese beschikkingspraktijk en jurisprudentie blijkt dat certificeringsregelingen&#13;
of andere kwaliteitsbeheersingssystemen vrijwel steeds mededingingsbeperkend&#13;
zijn en niet voor een ontheffing in aanmerking komen indien:&#13;
a. de regelingen bepalingen bevatten die discriminerend zijn omdat zij een nadeel&#13;
toebrengen aan ondernemingen die geen partij zijn bij de regeling.30&#13;
b. de regelingen bepalingen bevatten die feitelijk erop neerkomen dat het grootste&#13;
deel van het handelsverkeer slechts kan plaatsvinden tussen ondernemingen die&#13;
deelnemen aan de regeling.31&#13;
c. de voorwaarden waaraan voldaan moet zijn om aan de certificeringsregeling te&#13;
kunnen deelnemen een merkbare beperking van de vrijheid van handelen van de&#13;
betrokken ondernemingen vormen.32&#13;
d. de voorwaarden waaraan voor de toelating tot het systeem moet zijn voldaan de&#13;
toegang voor nieuwe ondernemingen op die markt bemoeilijkt.33&#13;
Bovengenoemde factoren zullen steeds in een concreet geval worden onderzocht. Uit&#13;
de genoemde factoren blijkt dat de bedoeling en het effect van de regeling voor de&#13;
verschillende schakels in de keten een belangrijk punt van onderzoek is. Een algeheel&#13;
verbod voor ondernemingen om met niet aangesloten ondernemingen te handelen,&#13;
kan feitelijk een dwang tot aansluiten tot gevolg hebben (b). Ingeval de voordelen van&#13;
deelname aan de regeling relatief groot zijn, kan dat eveneens leiden tot een dwang&#13;
tot deelname (a). Deze factoren kunnen ertoe leiden dat de betrokken ondernemingen&#13;
bij de regeling voor een wezenlijk deel de mededinging uitschakelen hetgeen in strijd&#13;
is met de laatstgenoemde ontheffingsvoorwaarde van artikel 17 Mw. 3. Coöperaties en het mededingingsrecht&#13;
Zoals gesteld in paragraaf 1.2 richt het kartelverbod van artikel 6 Mw zich op overeenkomsten&#13;
tussen ondernemingen, besluiten van ondernemingsverenigingen en&#13;
onderling afgestemde feitelijke gedragingen van ondernemingen. In de agrarische sector&#13;
zijn er veel ondernemingen met de coöperatieve rechtsvorm. Een vraag die zich&#13;
opdringt is of er in het kader van het mededingingsrecht sprake is van een bijzondere&#13;
status van ondernemingen die in de rechtsvorm van een coöperatie worden gedreven.&#13;
Het begrip ‘onderneming’ is voor de eerste keer op algemene wijze door het Hof van&#13;
Justitie EG omschreven in het arrest Höfner en Elser t. Macroton.34 Het Hof omschreef&#13;
hier een onderneming als “elke eenheid die een economische activiteit uitoefent,&#13;
ongeacht haar rechtsvorm en de wijze waarop zij wordt gefinancierd”.&#13;
Over de vraag of een coöperatie een onderneming is, heeft het Gerecht van eerste&#13;
aanleg in 1992 in de zaak Dansk Pelsdyravlerforening35 geoordeeld dat de betreffende&#13;
coöperatie (een coöperatieve vereniging van Deense bontkwekers) een onderneming&#13;
(én een ondernemersvereniging) in de zin van artikel 81 EG-Verdrag is omdat deze&#13;
een economische activiteit uitoefent.&#13;
In de tweede plaats oordeelde het Gerecht dat een coöperatie, afhankelijk van de&#13;
context waarbinnen zij opereert, niettemin een geschikt middel kan zijn om het commerciële&#13;
gedrag van de bij de coöperatie aangesloten ondernemingen zodanig te beïnvloeden,&#13;
dat de mededinging op de markt waarop die ondernemingen commercieel&#13;
actief zijn, wordt beperkt of vervalst. Elke coöperatie kan, afhankelijk van de context&#13;
waarbinnen zij opereert, de mededinging immers op ten minste twee manieren beïnvloeden,&#13;
aldus het Gerecht in die zaak. In de eerste plaats kan een coöperatie juist als&#13;
gevolg van de beginselen waarop zij berust, een ongunstige invloed hebben op de&#13;
vrije mededinging in de sector waarin zij werkzaam is, met name wanneer zij juist op&#13;
grond van basisbeginselen van een coöperatie ontsnapt aan de toepassing van de&#13;
nationale voorschriften die voor andere vennootschappen gelden. In de tweede plaats&#13;
kunnen de op de leden van de coöperatie rustende verplichtingen, inzonderheid die&#13;
welke verband houden met het zogeheten beginsel van ‘trouw aan de coöperatie’, op&#13;
grond waarvan de coöperatie haar leden in de regel een leverings- of afnameplicht&#13;
oplegt in ruil voor de bijzondere voordelen die zij hun toekent, zowel gevolgen hebben&#13;
voor de economische activiteit van de coöperatie, als voor de vrije mededinging&#13;
tussen de leden onderling en tussen de leden en derden. Bij de beoordeling van de&#13;
gevolgen die de aanwezigheid van een coöperatie voor een bepaalde markt heeft, kan&#13;
dus weliswaar rekening worden gehouden met de bijzondere kenmerken van die&#13;
vorm van ondernemersvereniging, doch daarbij moeten met name de bepalingen van&#13;
artikel 81 lid 3 EG-Verdrag als uitgangspunt worden genomen.&#13;
Artikel 81 EG-Verdrag zal als regel niet van toepassing zijn op overeenkomsten tussen&#13;
een moedervennootschap en een dochteronderneming die tot een en hetzelfde&#13;
concern behoren, indien die ondernemingen een economische eenheid vormen waarin de dochteronderneming haar optreden op de markt niet werkelijk zelfstandig kan&#13;
bepalen.36 Deze zogenoemde intra-concernverhoudingen gaan niet op voor de relatie&#13;
coöperatie/leden.&#13;
In het besluit in het kader van het concentratietoezicht in zaak 1132/FCDF – De&#13;
Kievit37 is door de NMa geoordeeld dat zowel de leden-melkveehouders als de coöperatie&#13;
zelfstandige ondernemingen zijn. Melkveehouders zijn vrij om hun lidmaatschap&#13;
van de coöperatie op te zeggen. De coöperatie mag ook melk afnemen van nietleden.&#13;
Een individuele melkveehouder kan geen invloed van betekenis uitoefenen op&#13;
het beleid van de zuivelcoöperatie waarvan hij lid en mede-eigenaar is. Door de&#13;
schaalvergroting en de toenemende complexiteit van de bedrijfsvoering van coöperaties&#13;
wordt het voor het individuele lid steeds moeilijker om actief aan de besluitvorming&#13;
bij te dragen. Er is dus geen sprake van een economische eenheid van het individuele&#13;
lid en de coöperatie. Onder andere in de zaak Campina38 oordeelde de Europese&#13;
Commissie met toepassing van artikel 81 lid 1 EG-Verdrag over overeenkomsten tussen&#13;
leden-melkveehouders en de coöperatie. Hieruit kan worden geconcludeerd dat&#13;
geen parallel getrokken kan worden tussen intra-concernverhoudingen en de relatie&#13;
van leden tot hun coöperatie.&#13;
Volgens het Gerecht van eerste aanleg is er geen reden om aan coöperaties als zodanig&#13;
een betere behandeling toe te kennen dan aan andere ondernemingsvormen. Het Hof&#13;
heeft in antwoord op prejudiciële vragen39 van Nederlandse rechters een wat genuanceerdere&#13;
benadering gekozen.40 Zo heeft het Hof in de zaak Oude Luttikhuis41 geoordeeld&#13;
dat de coöperatieve rechtsvorm in de gunst van de nationale wetgever en van de&#13;
communautaire autoriteiten staat als factor voor de modernisering en rationalisatie&#13;
van de landbouwsector en voor de efficiëntie van ondernemingen. Het ging in deze&#13;
zaak om de statutaire verplichting van de zuivelcoöperatie Coberco, thans opgegaan&#13;
in Friesland Coberco Dairy Foods, om alle door haar leden geproduceerde melk aan&#13;
te kopen, waartegenover de leden zich hebben verbonden tot uitsluitende levering&#13;
aan Coberco. In geval van opzegging van of ontzetting uit het lidmaatschap van&#13;
Coberco is de veehouder aan Coberco een schadeloosstelling verschuldigd, zogenaamd&#13;
‘uittreegeld’. Volgens het Hof in die zaak zijn statutaire bepalingen die de verhoudingen&#13;
tussen de vereniging en haar leden regelen onttrokken aan het verbod van&#13;
artikel 81 EG-Verdrag indien de beperkingen die de statuten van coöperatieve verenigingen&#13;
aan de leden opleggen teneinde hun trouw te garanderen, niet verder gaan dan hetgeen noodzakelijk is om de goede werking van de coöperatie veilig te stellen en in&#13;
het bijzonder om haar te verzekeren van een voldoende brede commerciële basis en&#13;
van een zekere duurzaamheid in het lidmaatschap van de vereniging. Wat de gevolgen&#13;
van de overeenkomsten of statutaire bepalingen betreft, heeft het Hof erop gewezen&#13;
dat een combinatie van bedingen als een exclusieve leveringsverplichting en de verplichting&#13;
tot betaling van een buitensporig uittreegeld, waardoor de leden gedurende&#13;
lange tijd aan de coöperatie worden gebonden en hun aldus de mogelijkheid wordt&#13;
ontnomen om zich tot concurrerende zuivelondernemingen te wenden, een beperking&#13;
van de mededinging tot gevolg kan hebben. Deze bedingen kunnen namelijk&#13;
enerzijds een markt die gekenmerkt wordt door een klein aantal ondernemingen die&#13;
een sterke concurrentiepositie innemen en soortgelijke bedingen hanteren extreem&#13;
rigide maken, en anderzijds die sterke positie consolideren of continueren en zodoende&#13;
de toegang voor andere concurrenten tot die markt beletten. Een ‘buitensporig’&#13;
uittreegeld, waardoor leden lange tijd aan de coöperatie worden gebonden en zich&#13;
niet tot concurrenten kunnen wenden, kan, aldus het Hof in die zaak, een mededingingsbeperking&#13;
tot gevolg hebben op een markt die gekenmerkt wordt door een klein&#13;
aantal sterke ondernemingen die soortgelijke bedingen hanteren. De verwijzende&#13;
rechter besliste naar aanleiding van de uitspraak van het Hof dat een exclusieve leveringsplicht&#13;
versterkt door een uittreegeld van 10% wel, maar met een uittreegeld van&#13;
4% niet in strijd met artikel 81 lid 1 EG-Verdrag was, afhankelijk van de duur van de&#13;
opzegtermijn.&#13;
Speciaal voor landbouwcoöperaties is de tweede volzin van artikel 2 lid 1 Vo. 26/62&#13;
opgenomen. Hierin staat dat artikel 81 lid 1 EG-Verdrag in het bijzonder niet van&#13;
toepassing is op afspraken van landbouwondernemers, verenigingen van landbouwondernemers&#13;
of verenigingen van deze verenigingen binnen één lidstaat, voor zover&#13;
ze, zonder de verplichting in te houden een bepaalde prijs toe te passen, betrekking&#13;
hebben op de voortbrenging of verkoop van landbouwproducten of het gebruik van&#13;
gemeenschappelijke installaties voor het opslaan, het behandelen of het verwerken&#13;
van landbouwproducten, tenzij de Commissie vaststelt dat de mededinging zodoende&#13;
wordt uitgesloten of dat de voorwaarden van artikel 33 EG-Verdrag42 in gevaar worden&#13;
gebracht.&#13;
Volgens de Commissie is de in de tweede volzin vervatte regeling een speciaal geval&#13;
van de in de eerste volzin vervatte regeling die niet kan worden toegepast indien niet&#13;
tegelijkertijd is voldaan aan de voorwaarden voor een van beide in de eerste volzin&#13;
genoemde uitzonderingen. In het reeds genoemde arrest Oude Luttikhuis werd dit&#13;
standpunt evenwel door het Hof verworpen. Het Hof oordeelde dat de tweede zin&#13;
van artikel 2 lid 1 Vo. 26/62 een autonome uitzondering bevat die afhankelijk is van&#13;
drie cumulatieve voorwaarden. In de eerste plaats moet worden nagegaan of het gaat&#13;
om overeenkomsten tussen coöperaties binnen een lidstaat, in de tweede plaats of ze&#13;
geen betrekking hebben op de prijzen, maar op de voortbrenging of de verkoop van&#13;
landbouwproducten of op het gebruik van gemeenschappelijke installaties van de&#13;
opslag, behandeling of verwerking van die producten, en in de derde plaats, of ze de mededinging niet uitsluiten en de doelstellingen van het gemeenschappelijk landbouwbeleid&#13;
niet in gevaar brengen. Wat deze derde voorwaarde betreft, is het niet uit&#13;
te sluiten dat een opeenstapeling van statutaire bepalingen waardoor de leden voor&#13;
langere tijd aan de coöperatie worden gebonden en hen aldus de mogelijkheid wordt&#13;
ontnomen zich tot concurrenten te wenden, afbreuk doet aan een van de doelstellingen&#13;
van het gemeenschappelijk landbouwbeleid, zoals de verhoging van het hoofdelijk&#13;
inkomen van hen die in de landbouw werkzaam zijn, in zoverre deze laatsten niet&#13;
kunnen profiteren van de prijsconcurrentie tussen de diverse verwerkende bedrijven&#13;
die grondstoffen kopen.&#13;
Alle in artikel 2 lid 1 Vo. 26/62 besloten wettelijke uitzonderingen moeten restrictief&#13;
geïnterpreteerd worden, aldus het Hof in het arrest Oude Luttikhuis. Wegens het&#13;
bestaan van voornoemde uitzonderingen zal het onderzoek van de Commissie van&#13;
een afspraak die landbouwproducten betreft in drie stadia verlopen. Eerst gaat de&#13;
Commissie na of de afspraak onder het algemeen verbod van artikel 81 lid 1 EG-Verdrag&#13;
valt. Komt de Commissie tot een positieve conclusie, dan onderzoekt zij of de&#13;
afspraak valt onder een van de wettelijke uitzonderingen van artikel 2 lid 1 Vo. 26/62.&#13;
Als dat het geval is dan ontsnapt de afspraak toch nog aan het kartelverbod van artikel&#13;
81 lid 1 EG-Verdrag. Is geen van die uitzonderingen van toepassing, dan gaat de&#13;
Commissie na of de afspraak voor een ontheffing in de zin van artikel 81 lid 3 EGVerdrag&#13;
in aanmerking komt.&#13;
4. Bespreking aan de hand van een praktijkvoorbeeld&#13;
4.1. Algemene voorwaarden overeenkomsten PVV/IKB Varkens 1991&#13;
Het Productschap Vee en Vlees (PVV) is een publiekrechtelijk bedrijfslichaam in de&#13;
zin van de Wet op de Bedrijfsorganisatie. Alle bedrijven die werkzaam zijn in de veeen&#13;
vleessector zijn ingevolge de Wet op de Bedrijfsorganisatie en de Instellingenverordening&#13;
Productschap Vee en Vlees verplicht bij het PVV aangesloten. Het PVV&#13;
behartigt de belangen van allen, die bij de Nederlandse vee- en vleessector zijn&#13;
betrokken en het fungeert als zodanig als een overlegplatform.&#13;
Het PVV heeft een privaatrechtelijk kwaliteitsbeheersingssysteem ingevoerd voor&#13;
de productie van varkensvlees, de zogenaamde integrale ketenbeheersing (IKB). Dit&#13;
systeem heeft ten doel om de kwaliteit van varkensvlees door middel van het stellen&#13;
van eisen voor alle schakels in de productieketen te garanderen. Onderdeel van het&#13;
kwaliteitsbeheersingssysteem waren de algemene voorwaarden die vaststelden aan&#13;
welke verplichtingen de ondernemingen in de verschillende schakels van de keten&#13;
moesten voldoen om ‘IKB-conform’ te kunnen produceren. De verplichtingen hadden&#13;
bijvoorbeeld betrekking op de kwaliteit van de voeding van de varkens en de&#13;
kwaliteit van medicatie. Daarnaast waren er procedurele verplichtingen, zoals regels&#13;
omtrent controle en het bijhouden van een IKB-administratie, het doorgeven van&#13;
gegevens door latere schakels in de keten (slachterijen) aan de voorliggende schakels&#13;
en het aan- of verkopen van IKB-varkens en varkensvlees (slagers en andere distributeurs).&#13;
De ondernemingen die aan de IKB-regeling wilden deelnemen konden een ‘IKBovereenkomst’&#13;
sluiten waarop de algemene voorwaarden van toepassing waren. Vervolgens waren deze ondernemingen in de verschillende schakels verplicht om een&#13;
IKB-overeenkomst te sluiten met de schakel voor hen of opvolgend op hen in de&#13;
keten. De vleesvarkenshandelaar was derhalve verplicht om een IKB-overeenkomst te&#13;
sluiten met een IKB-handelaar of een IKB-slachterij. Op hun beurt waren deze weer&#13;
verplicht om te contracteren met een IKB-slachterij et cetera. De IKB-ondernemingen&#13;
waren vervolgens weer verplicht om een IKB-overeenkomst te sluiten met de&#13;
door het PVV opgerichte Stichting Afzetcontrole IKB-producten.&#13;
Ten slotte waren de eerste schakel in de keten (de vleesvarkenshouder) en de laatste&#13;
schakel in de keten (de slager of supermarkt) verplicht om enkel en alleen IKB-varkens&#13;
te houden respectievelijk IKB-vlees te verkopen. De overige schakels in de keten was het&#13;
wel toegestaan om naast IKB-vlees ook niet-IKB-vlees te produceren of te distribueren.&#13;
4.2. De IKB-regeling en het kartelverbod van artikel 6 Mededingingswet&#13;
Zoals reeds is uiteengezet, is het ondernemingen verboden ingevolge artikel 6 Mw om&#13;
overeenkomsten aan te gaan of het gedrag onderling af te stemmen als dat ertoe strekt&#13;
of ten gevolge heeft dat de mededinging op de Nederlandse markt of een gedeelte&#13;
daarvan wordt verhinderd, beperkt of vervalst.&#13;
De IKB-regeling bestond uit overeenkomsten inclusief algemene voorwaarden&#13;
tussen verschillende ondernemingen in de keten voor de productie van varkensvlees.&#13;
Aan de eerste twee voorwaarden voor toepasselijkheid van artikel 6 Mw, overeenkomsten&#13;
tussen ondernemingen, was derhalve voldaan. Een volgend element voor de&#13;
toepasselijkheid van artikel 6 Mw is de mededingingsbeperking. In casu waren de verplichtingen&#13;
onder meer gericht op het gebruik van een gemeenschappelijk keurmerk,&#13;
het IKB-merk. De ondernemingen dienden zich te onderwerpen aan een kwaliteitscontrole&#13;
van het onder het IKB-merk geproduceerde en te verhandelen varkensvlees&#13;
en dienden uniforme behandelvoorschriften in acht te nemen. De criteria waaronder&#13;
een onderneming aan de IKB-regeling kon deelnemen, waren objectief vastgesteld,&#13;
voldoende duidelijk en niet discriminatoir. Deze criteria kunnen derhalve niet worden&#13;
aangemerkt als een mededingingsbeperking.&#13;
De vleesvarkenshouder en de slager/supermarkt waren, zoals aangegeven, daarnaast&#13;
ook verplicht om uitsluitend en alleen conform de IKB-verplichtingen te produceren&#13;
en te verkopen en hadden geen mogelijkheid om daarnaast niet-IKB-vlees te&#13;
produceren of te verkopen. Dit had tot gevolg dat de producenten en de detaillisten&#13;
van varkensvlees werden beperkt in hun commerciële vrijheid dat voor de detaillist&#13;
leidde tot een beperking in zijn assortimentskeuze. Daarnaast had deze regeling tot&#13;
gevolg dat de leveranciers van niet-IKB-biggen hun biggen niet meer konden verkopen&#13;
aan de IKB-vleesvarkenshouders en voorts dat de leveranciers van niet-IKB-vlees&#13;
niet meer hun vlees konden verkopen aan de IKB-slagers en -supermarkten. Zoals in&#13;
paragraaf 2.2 is weergegeven, zal een verplichting ten aanzien van de productie, afzet,&#13;
prijsvorming of de verplichting om enkel producten onder het kwaliteitsmerk te verhandelen&#13;
een beperking van de mededinging tot gevolg hebben. Er is sprake van een&#13;
verboden kartel indien de beperking ertoe leidt dat de mededinging op de betreffende&#13;
marktstructuur merkbaar wordt beperkt. Alvorens een en ander te kunnen vaststellen,&#13;
moet de relevante markt worden afgebakend. De vleesvarkenshouder is actief op&#13;
de markt voor de productie van vleesvarkens in Nederland. De slager/supermarkt is&#13;
actief op de markt voor verkoop van varkensvlees aan de eindgebruiker. Van de vleesvarkenshouders was op het moment dat de IKB-regeling ter beoordeling werd voorgelegd&#13;
aan de NMa 72,2% aangesloten bij de IKB-regeling. Van de slagers/supermarkten&#13;
was dat 27,9%. De NMa overwoog met betrekking tot deze laatsten dat nu&#13;
de IKB-regeling pas sinds 1996 was opengesteld voor slagers en supermarkten, naar&#13;
verwachting het percentage van deze deelnemers aan de IKB-regeling fors zal stijgen.&#13;
De verplichting van de vleesvarkenshouder om enkel IKB-vleesvarkens te houden en&#13;
de verplichting van de IKB-slagers en IKB-supermarkten om enkel IKB-vlees te distribueren&#13;
maakten de IKB-regeling in strijd met artikel 6Mw en derhalve verboden.&#13;
4.3. Toetsing aan de ontheffingsvoorwaarden van artikel 17 Mededingingswet&#13;
Een overeenkomst of gedraging van ondernemingen die merkbaar de mededinging&#13;
beperkt, kan van het verbod van artikel 6 Mw door de directeur-generaal van de NMa&#13;
worden ontheven, indien is voldaan aan de criteria zoals neergelegd in artikel 17 Mw.&#13;
Alvorens een ontheffing krachtens genoemd artikel te verlenen, moet de directeurgeneraal&#13;
ervan overtuigd zijn dat aan de vier cumulatieve voorwaarden zoals gesteld&#13;
in artikel 17 Mw is voldaan. Een exacte beschrijving van de draagwijdte van de voorwaarden&#13;
is niet in zijn algemeenheid te geven. De voorwaarden van artikel 17 Mw&#13;
zijn gelijkluidend met de voorwaarden die in de Europese pendant, artikel 81 lid 3&#13;
EG-Verdrag, zijn gesteld en zij dienen in overeenstemming met de beschikkingen van&#13;
de Europese Commissie en de Europese jurisprudentie te worden geïnterpreteerd.42&#13;
Of een ontheffing zal worden verleend, zal steeds afhangen van de concrete&#13;
omstandigheden van het geval. De directeur-generaal, die een discretionaire beoordelingsbevoegdheid&#13;
heeft, zal steeds moeten beoordelen of de feiten en omstandigheden&#13;
van het geval voldoende overtuigend zijn om een ontheffing, aan de hand van de ontheffingsvoorwaarden&#13;
van artikel 17 Mw, economisch gerechtvaardigd te oordelen.&#13;
Hierna worden elk van de vier in artikel 17 Mw genoemde ontheffingsvoorwaarden&#13;
toegelicht aan de hand van de feiten en omstandigheden van de regeling IKB-Varkens&#13;
1991.&#13;
In de eerste plaats dient een mededingingsbeperkende afspraak bij te dragen aan een&#13;
verbetering van de productie of de verdeling van goederen en/of diensten dan wel aan&#13;
de bevordering van de technische en/of economische vooruitgang. Het PVV heeft&#13;
opgemerkt dat de IKB-regeling bijdraagt aan de verbetering van de productie en distributie&#13;
van varkensvlees. Volgens het PVV komt deze verbetering voort uit de kwaliteitsbewaking&#13;
van het vlees en geeft het voorts een prikkel hiertoe aan ondernemingen.&#13;
De consument kan al dan niet kiezen voor IKB-vlees zodat tevens sprake is van&#13;
een vergroting van de keuzemogelijkheden van de consument, aldus PVV. Tenslotte&#13;
wordt de distributie volgens het PVV verbeterd door het feit dat het gaat om een&#13;
ketengarantiestelsel. De directeur-generaal van de NMa heeft geconcludeerd dat het&#13;
voldoende aannemelijk was dat de IKB-regeling als geheel objectieve economische&#13;
voordelen opleverde.&#13;
Ten tweede dienen de voordelen van de mededingingsbeperkende afspraak in voldoende&#13;
mate door te vloeien naar de consument. In casu oordeelde de directeur-generaal&#13;
van de NMa dat dat het geval was door het feit dat de consument de mogelijkheid kreeg om IKB-vlees te kopen naast het bestaande aanbod van varkensvlees.&#13;
Een volgende toets van artikel 17 Mw ziet op de vraag of de mededingingsbeperking&#13;
onmisbaar is om de genoemde economische voordelen te kunnen behalen.&#13;
Ten aanzien van dit vereiste merkte het PVV op dat de kern van de IKB-regeling&#13;
bestond uit de verplichting aan de vleesvarkenshouder om bewust aandacht te besteden&#13;
aan de kwaliteit van het productieproces. Het bedrijf van de IKB-vleesvarkenshouder&#13;
dient erop te zijn gericht om één kwaliteit varkens te produceren onder meer&#13;
door middel van het toedienen van één kwaliteit voer en het gebruik van één kwaliteit&#13;
medicatie. Een efficiënte en effectieve controle op de naleving van deze eisen is volgens&#13;
het PVV de facto onmogelijk indien de vleesvarkenshouder naast de IKB-varkens&#13;
ook niet-IKB-varkens produceert. Met betrekking tot de verplichting aan de&#13;
detaillisten om enkel IKB-vlees te verkopen stelt het PVV dat eveneens bij deze&#13;
ondernemingen een efficiënte en effectieve controle niet mogelijk is als de slager/&#13;
supermarkt naast IKB-vlees ook niet-IKB-vlees verkoopt. De uiterlijke kenmerken&#13;
van het vlees verschillen immers niet, aldus het PVV. Het is essentieel voor het kunnen&#13;
bestaan van de IKB-regeling dat het bij een IKB-erkende slager gekochte vlees&#13;
daadwerkelijk volgens de IKB-kwaliteitseisen is geproduceerd. Die garantie wordt&#13;
volgens het PVV ondermijnd op het moment dat de slager ook niet-IKB-vlees ter&#13;
verkoop aanbiedt. Op basis van deze informatie was de directeur-generaal van de&#13;
NMa overtuigd van het feit dat de genoemde mededingingsbeperkingen onmisbaar&#13;
waren om de voordelen te kunnen realiseren.&#13;
De laatste toets die de mededingingsbeperking moet kunnen doorstaan om voor&#13;
een ontheffing van het verbod in aanmerking te kunnen komen, is het vereiste dat de&#13;
mededinging op de betreffende markt niet voor een wezenlijk deel door de betreffende&#13;
beperking wordt uitgeschakeld. Ten aanzien van dit vereiste werd opgemerkt dat&#13;
het alle ondernemingen vrij stond om al dan niet deel te nemen aan de regeling.&#13;
Voorts staat het de deelnemende ondernemingen vrij om op ieder moment de deelname&#13;
te beëindigen. IKB-vlees kan tevens, zij het zonder IKB-merk, te allen tijde&#13;
worden afgezet bij niet aan de IKB-regeling deelnemende ondernemingen. Voorts&#13;
werd opgemerkt dat voor wat betreft de concurrentie tussen de IKB-ondernemingen&#13;
onderling, er voldoende andere concurrentieparameters dan kwaliteit overblijven. De&#13;
directeur-generaal van de NMa was dientengevolge overtuigd van het feit dat de&#13;
mededinging op de door de IKB-regeling betrokken markten niet voor een wezenlijk&#13;
deel door de werking van de IKB-regeling werd uitgeschakeld.&#13;
De directeur-generaal van de NMa kon, gelet op de omstandigheden van dit geval&#13;
aan de hand van alle vier de vereisten van artikel 17 Mw tot de conclusie komen dat&#13;
de aanvraag tot ontheffing voor de Algemene voorwaarden PVV/IKB Varkens 1991&#13;
voor ontheffing in aanmerking kwam. De ontheffing van het verbod van artikel 6 Mw&#13;
werd verleend voor de duur van 5 jaar.&#13;
De Mededingingswet stelt geen specifieke termijn voor een ontheffing. Na ommekomst&#13;
van de termijn kan de NMa de termijn verlengen mits op dat moment nog&#13;
steeds aan alle ontheffingsvoorwaarden van artikel 17 Mw is voldaan. Een verzoek tot&#13;
verlenging dient tijdig, voor ommekomst van de ontheffingstermijn, bij de NMa te&#13;
worden ingediend. Ingevolge artikel 22 Mw dient dat verzoek in ieder geval tenminste&#13;
vier maanden voor de beëindigingsdatum te worden gedaan nu de NMa zo spoedig&#13;
mogelijk, maar in ieder geval binnen vier maanden, op het verzoek tot verlenging&#13;
moet beslissen. 5. Conclusie&#13;
Het mededingingsrecht kent geen algemene uitzonderingen voor bepaalde sectoren.&#13;
Kartelafspraken die binnen de agrosector worden gemaakt, vallen in beginsel onverkort&#13;
onder de mededingingsregels. Uitgangspunt van het mededingingsrecht is dat&#13;
steeds rekening wordt gehouden met de bijzondere kenmerken van de markt en de&#13;
marktstructuur. Een uitzondering voor de agrosector is neergelegd in de Europese&#13;
Verordening 26/62, die op grond van de Mededingingswet ook effect kan hebben&#13;
voor louter nationale kartelafspraken.&#13;
Kwaliteitsbeheersingssystemen zijn privaatrechtelijke stelsels die normen formuleren&#13;
met het doel om een bepaalde kwaliteit van een product, dienst of productieproces&#13;
te realiseren. Deze systemen kunnen bepalingen bevatten die de mededinging&#13;
beperken. Het is daarnaast mogelijk dat een dergelijk samenwerkingsverband de&#13;
mededinging ten aanzien van derden juist versterkt. In dergelijke situaties wordt aangenomen&#13;
dat er geen sprake is van een mededingingsbeperking indien de beperkingen&#13;
van de handelsvrijheid van de individuele leden noodzakelijk zijn voor het goed functioneren&#13;
van het kwaliteitsbeheersingssysteem én indien:&#13;
– het kwaliteitsbeheersingssysteem toegankelijk is voor eenieder die aan de gestelde&#13;
kwaliteitsvereisten voldoet;&#13;
– de gestelde kwaliteitsvereisten objectief en transparant zijn;&#13;
– er een objectieve procedure bestaat die toezicht uitoefent op de toelating van&#13;
ondernemingen tot het kwaliteitsbeheersingssysteem;&#13;
– de geboden waarborgen van andere systemen die eenzelfde kwaliteitsniveau kunnen&#13;
bieden, op eenzelfde wijze worden erkend en aanvaard.&#13;
Eenzelfde redenering wordt toegepast bij de mededingingsrechtelijke beoordeling&#13;
van coöperaties. Uitgangspunt is dat een aankooporganisatie van bijvoorbeeld melk&#13;
een belangrijk tegenwicht vormt ten aanzien van andere melkproducenten en daarom&#13;
kan worden beschouwd als een aanwinst voor de mededinging. Indien de beperkingen&#13;
waartoe de leden zich verbinden niet verder gaan dan strikt noodzakelijk voor&#13;
het goed functioneren van de coöperatie is het aannemelijk dat de coöperatie niet&#13;
mededingsbeperkend is. In die zin worden coöperaties in het mededingingsrecht&#13;
behandeld als ‘gewone’ ondernemingen.&#13;
Als een kwaliteitsbeheersingssysteem of een coöperatie bepalingen bevat die de&#13;
mededinging wel beperken dan kunnen deze mogelijk aan de werking van het kartelverbod&#13;
ontsnappen door een ontheffing van het kartelverbod te verzoeken bij de&#13;
directeur-generaal van de NMa. Een ontheffing kan worden verleend indien aan alle&#13;
vrijstellingsvoorwaarden van artikel 17 Mw is voldaan.&#13;
De NMA staat in het algemeen positief tegenover het ontwikkelen van private&#13;
kwaliteitsbeheersingssystemen. De mogelijkheden voor het ontwikkelen van privaatrechtelijke&#13;
normen door onafhankelijke ondernemingen worden echter begrensd door&#13;
de Mededingingswet.&#13;
Sectoren die een kwaliteitsbeheersingssysteem willen ontwikkelen, zouden niet alleen&#13;
moeten letten op de voordelen ervan op het gebied van diergezondheid en voedselveiligheid&#13;
maar tevens, bij voorkeur in een vroegtijdig stadium, rekening moeten houden&#13;
met de mededingingsregels.</content><legacyfootnotes>1. De noodzaak tot structurele aanpassingen aan de zich wijzigende economische situatie werd onder meer&#13;
beschreven door de OECD in het rapport Structural adjustments and economic performance uit 1987,&#13;
waarnaar in de parlementaire geschiedenis van de Mededingingswet wordt verwezen.&#13;
2. Zie adviesaanvraag aan de Sociaal-Economische Raad en de Commissie Economische Mededinging&#13;
d.d. 16 februari 1994.&#13;
3. Met name de artikelen 81 t/m 86 EG-Verdrag. Met de inwerkingtreding van het Verdrag van Amsterdam&#13;
zijn de artikelnummers 85 t/m 90 per 1 mei 1999 vernummerd tot de huidige artikelen 81 t/m 86.&#13;
4. Artikel 6 Mw. Kartels zijn verboden, tenzij een vrijstelling van kracht is of een ontheffing is aangevraagd&#13;
en verleend.&#13;
5. Artikel 24 Mw.&#13;
6. Artikelen 26-49 Mw.&#13;
7. Beschikking Frans-Japanse Kogellagersakkoord, 29 november 1974, PbEG L 343/19.&#13;
8. Beschikking Konica, 18 december 1987, PbEG L 78/34. De fabrikant had een circulaire aan de handelaren&#13;
gezonden. De Europese Commissie nam aan dat de circulaire daarmee deel uitmaakte van hun&#13;
onderlinge handelsrelatie nu de handelaar de inhoud van de circulaire niet had weersproken.&#13;
9. De zogenaamde ‘bagatelbepaling’.&#13;
10. De Nederlandse groepsvrijstellingen zijn neergelegd in de besluiten Vrijstelling combinatieovereenkomsten,&#13;
Stb. 1997, 592, Vrijstelling Branchebeschermingsovereenkomsten, Stb. 1997, 596, Vrijstelling&#13;
samenwerkingsovereenkomsten detailhandel, Stb. 1997, 704, en het Tijdelijke besluit vrijstelling prijsbinding&#13;
dagbladen Stb. 1997, 705.&#13;
11. Artikel 81 lid 1 EG-Verdrag.&#13;
12. Artikel 81 lid 3 EG-Verdrag.&#13;
13. Met de inwerkingtreding van het Verdrag van Amsterdam per 1 mei 1999 is artikel 39 EG-Verdrag vernummerd&#13;
tot het huidige artikel 30 EG-Verdrag.&#13;
14. Non-tarifaire handelsbelemmeringen zijn op grond van artikel 28 EG-Verdrag (het oude artikel 30) verboden.&#13;
15. H.G. Sevenster en H.H.B. Vedder stellen dat de term ‘niet-economische belangen’ in dit kader de lading&#13;
niet (meer) geheel dekt nu deze belangen vaak ook een economisch belang kennen, SEW 2000, p. 3.&#13;
16. TK 1996-1997, 24 707, nr. 29. Zie hierover K.J.M. Mortelmans, NJB 16 juli 1999, p. 1244.&#13;
17. Zie K.J.M. Mortelmans, a.w., p. 1245.&#13;
18. Het gaat dan om milieubelangen die door de directeur-generaal van de NMa in het kader van de beoordeling&#13;
van een ontheffingsverzoek in de economische overwegingen worden meegewogen. Zie bijvoorbeeld&#13;
zaak 492/Vereniging van Bloemenveilingen in Nederland, besluit van 9 juli 1999 en zaak 23/Vereniging&#13;
van Fabrikanten van Kunststofleidingsystemen, besluit van 23 juli 1999.&#13;
19. Zaak 51/Stichting Stibat, besluit van 18 december 1998, nr. 64 en zaak 23/Vereniging van Fabrikanten&#13;
van Kunststofleidingsystemen, reeds aangehaald, nrs. 50-54.&#13;
20. Anders H.G. Sevenster en H.H.B. Vedder, a.w., die ervan uitgaan dat de directeur-generaal van de NMa&#13;
in de besluiten 492 en 12 een ‘primair ecologische ontheffing’ heeft verleend. Zie ook K.J.M. Mortelmans,&#13;
‘Milieubeleid en mededingingsrecht: onvermijdelijke confrontatie en gewenste integratie’, NTER,&#13;
2000 p. 21-28. Mortelmans stelt dat integratie tussen milieu en mededinging nodig is. Hij constateert&#13;
evenwel dat het Nederlandse recht – anders dan het Europese Verdrag – geen gecodificeerd integratiebeginsel&#13;
kent, zoals het Europese artikel 6 EG-Verdrag.&#13;
21. TK 1995-1996, 24 707, nr. 3 p. 46-47.&#13;
22. Zie K.J.M. Mortelmans over deze parlementaire discussie, a.w. p. 1246.&#13;
23. In de oude nummering van het EG-Verdrag: artikel 39.&#13;
24. Gevoegde Zaken 374/Stichting Saneringsfonds Varkensslachterijen en 1087/SturkoMeat vs SSV, besluit&#13;
van 23 maart 1999, nrs. 63-65.&#13;
25. MDW-project Ketengarantiestelsels, Scrt. 151, 10 augustus 1999.&#13;
26. Zie ook HR 28 februari 1997, NJ 1999, 732, over de scheiding tussen private normen en publieke normen.&#13;
Het ging in deze zaak om sancties die werden opgelegd door de Stichting Kwaliteitsgarantie Vleeskalversector.&#13;
De Hoge Raad gaf aan dat er in dit kader een duidelijke scheiding moet zijn tussen privaatrechtelijke&#13;
en publiekrechtelijke motieven en overwegingen die leiden tot het opleggen van sancties. De&#13;
privaatrechtelijke systemen kunnen niet ‘louter een verlengde arm van de overheid’ zijn.&#13;
27. Bekendmaking inzake overeenkomsten, besluiten en onderling afgestemde feitelijke gedragingen betreffende&#13;
de samenwerking tussen ondernemingen, 1968 PbEG C 75/3, gewijzigd, 1968 PbEG C 84/14.&#13;
28. Zie arresten van het GvEA EG Stichting Kraanverhuurbedrijf – Commissie en Federatie van Nederlandse&#13;
Kraanverhuurbedrijven – Commissie, gevoegde zaken van 22 oktober 1997, T-213/95 en&#13;
T-18/96. Op grond van een door kraanverhuurbedrijven ingestelde certificeringsregeling was het de&#13;
deelnemende bedrijven verboden om niet-gecertificeerde bedrijven in te schakelen, ook indien deze&#13;
laatste waarborgen boden die gelijkwaardig waren aan de waarborgen die het certificeringssysteem van&#13;
betrokkenen bood. Geoordeeld werd dat het uitsluiten van deze ondernemingen niet objectief gerechtvaardigd&#13;
werd door het streven om de door het certificeringssysteem gewaarborgde kwaliteit van de&#13;
producten en diensten te handhaven. Integendeel: doordat door andere systemen geboden gelijkwaardige&#13;
waarborgen niet werden aanvaard, werden de gecertificeerde ondernemingen beschermd tegen de&#13;
mededinging van niet-gecertificeerde bedrijven.&#13;
29. Bekendmaking, reeds aangehaald in noot 27, deel II, sub 8.&#13;
30. Bijvoorbeeld een financieel nadeel dat ertoe leidt dat er een feitelijke dwang tot aansluiten ontstaat.&#13;
31. Zie Beschikking Europese Commissie van 14 december 1989 APB, PbEG L 18/35, alsmede zaak&#13;
304/PVV-IKB, besluit NMa van 19 april 1999, nr. 30.&#13;
32. Zie ook beschikking Europese Commissie van 29 juni 1970, V.Z.W. ter bevordering van de verkoop van&#13;
elektrisch gelaste stalen buizen (ASBL), PbEG L 153/14. De Commissie oordeelde hier dat er geen sprake&#13;
was van een mededingingsbeperking, onder meer omdat de leden de vrijheid hadden om ook producten&#13;
van betere of minder goede kwaliteit te verhandelen.&#13;
33. Zie ook beschikking Europese Commissie van 17 december 1981, NAVEWA-ANSEAU, PbEG L&#13;
167/39. Het ging hier over een overeenkomst tussen producenten van wasmachines en vaatwasmachines&#13;
waarin onder meer werd afgesproken dat CEG (een vereniging voor fabrikanten en alleenimporteurs&#13;
van elektrische apparaten) het alleenrecht had om een conformiteitsplaatje af te geven waaruit moest&#13;
blijken dat aan bepaalde veiligheidsvereisten was voldaan. De Commissie kwam tot de conclusie dat de&#13;
overeenkomst buitenlandse importeurs benadeelde nu deze geen plaatjes konden krijgen en, als dat dan&#13;
wel mogelijk werd gemaakt, deze desalniettemin werden benadeeld omdat zij enkel de plaatjes zouden&#13;
kunnen krijgen door de bemiddeling van de vereniging van fabrikanten en/of alleen-importeurs. Verder&#13;
merkte de Commissie op dat de bepalingen zeker niet nodig waren om het beoogde doel te bereiken,&#13;
zodat een ontheffing niet mogelijk werd geacht.&#13;
34. Höfner en Elser t. Macroton, C 41/90, Jurispr. 1991, I-1979.&#13;
35. GvEA EG, 2 juni 1992, Dansk Pelsdyravlerforening, T-61/89, Jurispr., 1992, II-1931.&#13;
36. HvJEG, 31 oktober 1974, Centrafarm en Adriaan de Peijper t. Sterling Drug, 15/74, Jurispr. 1974, 1147,&#13;
r.o. 41 en HvJ EG, 24 oktober 1996, Viho Europe t. Commissie, C-73/95P.&#13;
37. Zaak 1132/Friesland Coberco Dairy Foods – De Kievit, besluit van 7 juli 1999.&#13;
38. Eenentwintigste Mededingingsverslag (1991), Europese Commissie, p. 76 en 77.&#13;
39. Ingevolge artikel 177 van het EG-Verdrag kan een rechterlijke instantie van een van de lidstaten, indien&#13;
zij een beslissing over (onder andere) de uitlegging van het EG-Verdrag noodzakelijk acht voor het&#13;
wijzen van haar vonnis, het Hof van Justitie verzoeken over deze vraag een uitspraak te doen.&#13;
40. Zie T.R. Ottervanger en S.J van der Voorde, ‘De coöperatieve onderneming en het mededingingsrecht’,&#13;
in De coöperatieve onderneming: vijf thema’s over de veranderende rol van de coöperatie, Galle en Van&#13;
der Sangen 1999.&#13;
41. HvJEG 12 december 1995, Oude Luttikhuis e.a. t. Verenigde Coöperatieve Melkindustrie Coberco,&#13;
C-399/93, Jurispr., 1995, I-4515.&#13;
42. Oude nummering: artikel 39 EG-Verdrag.&#13;
43. Zie TK 1995-1996, 24 707, nr. 3, p. 67.&#13;
</legacyfootnotes><footnotes><footnote/></footnotes><auteurs>mr. drs. G.G.J. ten Broeke RA/mr. A.A.H.M. Gommers</auteurs><published>2000-04-01 00:00:00</published><modified>1998-05-26 00:00:00</modified><editiondate>2000-04-01</editiondate><htmlpath>https://denhollander.info/artikel/5652</htmlpath></article>
</articles></edition>
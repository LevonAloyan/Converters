<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1987</searchword><id>6311</id><udhid>UDH:TvAR/6311</udhid><titel>Reconstructie Midden-Delfland onderweg</titel><searchwords><searchword>TvAR 2/1987</searchword><searchword>UDH:TvAR/6311</searchword></searchwords><attachments><attachment><name>1987_nr 2_Artikel_Willemsens.pdf</name><extention>pdf</extention><url>https://denhollander.info/download/6095/ci</url></attachment></attachments><inleiding>1. INLEIDING&#13;
De reconstructiecommissie voor Midden-Delfland werd in juli 1978 geïnstalleerd.&#13;
Inmiddels zijn acht jaren voorbij en is gebleken dat voor voorbereiding van de complexe&#13;
reconstructie van het gebied meer tijd nodig is dan aanvankelijk gedacht werd.&#13;
Als oorzaken daarvan kunnen onder andere genoemd worden: de lange vaststellingsprocedure&#13;
ingevolge de wet, de complexiteit van de problemen, met name wegens&#13;
het ontbreken van een goed uitgewerkt ruimtelijk ordeningskader en een tegenvaller&#13;
als gevolg van de luchtverontreiniging in het eerste deelplan Lickebaert, veroorzaakt&#13;
door de industrie in het Rijnmondgebied.&#13;
Een belangrijke tussenstap was de vaststelling van het programma door de minister&#13;
van Landbouw en Visserij op 23 december 1983. Daarna is hard gewerkt aan&#13;
de voorbereiding van de drie deelplannen. In juni 1986 is het eerste deelplan 'Lickebaert'&#13;
door de reconstructiecommissie vastgesteld. Naar verwachting zal dan in 1987&#13;
met de officiële uitvoering een aanvang gemaakt kunnen worden. Gelukkig zijn via&#13;
het systeem van vervroegde uitvoering enkele kleine deelprojecten gerealiseerd en in&#13;
gang gezet.&#13;
Het moment voor de vaststelling van het eerste deelplan lijkt een goed moment&#13;
om terug te blikken op de ervaringen die zijn opgedaan met reconstructie Midden-&#13;
Delfland.</inleiding><content>2. VOORGESCHIEDENIS&#13;
Midden-Delfland kent een lange voorgeschiedenis. Het gaat om een betrekkelijk&#13;
open weidegebied van ruim 6600 ha tussen de volgebouwde zuidwesthoek van de&#13;
Randstad, in het zuiden begrensd door de waterwegsteden Maassluis, Rotterdam,&#13;
Schiedam en Vlaardingen, aan de noordkant door de stad Delft en aan de westkant&#13;
het glastuinbouwgebied van het Westland. Rondom dit gebied wonen ±1,5 miljoen&#13;
mensen.&#13;
Reeds in 1958 werd in de nota: 'De ontwikkeling van het westen des lands' het&#13;
begrip bufferzone genoemd. Daarbij werd ook aan Midden-Delfland gedacht. In de&#13;
eerste nota inzake de Ruimtelijke Ordening in Nederland van 1960 werd de gedachte&#13;
over bufferzones verder ontwikkeld. Het verder oprukken van de stedelijke invloed&#13;
moest worden tegengegaan. In de tweede nota over de Ruimtelijke Ordening (1966)&#13;
werd gewezen op de dringende recreatieve behoefte in de Randstad. Het begrip 'Element&#13;
van formaat' voor dagrecreatie werd geïntroduceerd. Inmiddels was in 1964&#13;
de Stichting Onderzoek Midden-Delfland van start gegaan. Aanvankelijk waren alleen de gemeenten en de provincie daarbij betrokken, sinds 1967 ook het rijk. In&#13;
1968 komt deze stichting met een eindrapport waarin aanbevelingen worden gedaan&#13;
voor de inrichting van Midden-Delfland en het toekomstig beheer van de te treffen&#13;
voorzieningen. De conclusie uit dit eindrapport is dat er twee wettelijke regelingen&#13;
nodig zijn, ten eerste een wettelijke regeling (Lex Specialis) ter aanvulling van de&#13;
reeds bestaande grondverwervingsmogelijkheden, alsmede ten behoeve van de organisatie&#13;
en de procedure van voorbereiding en uitvoering. Ten tweede dient er een&#13;
wettelijke regeling te komen voor het tot stand brengen van een recreatieschap voor&#13;
het toekomstige beheer van de te treffen voorzieningen. In 1972 werd een ontwerp&#13;
van wet, inhoudende 'regelingen met betrekking tot reconstructie van Midden-&#13;
Delfland' aan de Tweede Kamer aangeboden. Dit wetsontwerp moest het mogelijk&#13;
maken dat voor het gebied van ±6000 ha, 1900 ha aangekocht of onteigend zou&#13;
worden voor verschillende vormen van recreatie. Het overige deel, 4100 ha zou optimaal&#13;
voor landbouwkundige doeleinden worden ingericht.&#13;
In 1976 heeft de behandeling van het wetsontwerp in de Tweede Kamer plaatsgevonden&#13;
en in maart 1977 werd de wet door de Eerste Kamer aanvaard. Bij de behandeling&#13;
in de Tweede Kamer werd het Midden-Delflandgebied uitgebreid met enkele&#13;
aangrenzende delen waarvoor reeds afzonderlijke recreatieprojecten in procedure&#13;
waren. Het betrof een deel van de Broekpolder, het gebied van de Lickebaert en de&#13;
Kerkpolder. De totale oppervlakte van het gebied kwam daarmee op 6665 ha. De&#13;
doelstelling van de reconstructiewet M.D. wordt in art. 2 als volgt geformuleerd:&#13;
'Tot bevordering van een goede Ruimtelijke Ordening en in verband daarmede ter&#13;
behartiging van de belangen van de landbouw, van natuur en landschap en de openluchtrecreatie&#13;
in Midden-Delfland, vindt aldaar een reconstructie plaats op de voet&#13;
van het bepaalde in deze wet'. Bijzonder van deze wet is de gebiedsaanduiding, met&#13;
een gele kleur op kaart aangegeven, voor onteigening aan te wijzen gebied (± 1900&#13;
ha). Merkwaardig is het daarbij dat deze aanduiding niet geheel is toegepast op het&#13;
door de Tweede Kamer toegevoegde deelgebied Lickebaert. Kennelijk ging men er&#13;
vanuit dat eventuele onteigening in dit gebied zou kunnen op titel van het bestemmingsplan.&#13;
De bestemmingsplannen voor dit gebied voorzagen reeds in een recreatieve&#13;
bestemming.&#13;
3. HET PROGRAMMA&#13;
In juli 1978 werd de reconstructiecommissie Midden-Delfland geïnstalleerd. De&#13;
Commissie bestaat uit vijftien personen, waarbij opvalt dat het algemeen belang&#13;
sterk vertegenwoordigt is ten opzichte van het meer regionale belang (waaronder&#13;
ook het landbouwbelang). Het algemene belang wordt met name vertegenwoordigd&#13;
door: twee leden van het college van Gedeputeerde Staten van Zuid-Holland, twee&#13;
personen van de Stichting Onderzoek Midden-Delfland (inmiddels het recreatie&#13;
schap), een persoon namens de Natuurbeschermingsorganisaties, een persoon na&#13;
mens Hoogheemraadschap van Delfland, een persoon namens de Stichting Recreatie,&#13;
een persoon namens het Openbaar Lichaam Rijnmond (inmiddels opgeheven).&#13;
Het meer regionale belang wordt vertegenwoordigd door twee bestuurders uit de ingelegen gemeenten Maasland en Schipluiden, drie agrariërs, een agrarisch werknemer&#13;
en een vertegenwoordiger van de Midden-Delflandvereniging.&#13;
De opdracht van deze commissie was geen kleine. Allereerst moest een programma&#13;
worden gemaakt dat vervolgens uitgewerkt zou worden in een plan van voorzieningen&#13;
en uit te voeren werken. Om te komen tot een programma wilde de commissie&#13;
eerst duidelijkheid scheppen in de veelheid van wensen die vanuit diverse geledingen&#13;
waren uitgesproken en in rapporten waren vastgelegd. Het ruimtelijke ordeningskader&#13;
was niet duidelijk. Het streekplan Z.H.-west dat in 1978 was vastgesteld&#13;
gaf het gebied Midden-Delfland aan als een 'nader uit te werken gebied'. Deze uitwerking&#13;
zou gelijk moeten oplopen met de verdere programmavoorbereiding. Het&#13;
was een wijze beslissing van de reconstructiecommissie in een vroegtijdig stadium&#13;
als een tussenstap richting programma een zogenaamde structuurschets te ontwikkelen.&#13;
Het doel van deze structuurschets was:&#13;
- een tussenstap richting programma;&#13;
- een toetsingskader te maken voor de reconstructiecommissie bij de beoordeling&#13;
van plannen op korte termijn;&#13;
- het aangeven van de noodzaak te komen tot één of meerdere&#13;
programma's.&#13;
In deze structuurschets werden alle bouwstenen, waaronder de vier bekende deeladviezen,&#13;
te weten het landbouwstructuuradvies, het NWC-advies, het recreatieadvies&#13;
en het advies Landschapsbouw, verwerkt. Het Midden-Delflandgebied werd daartoe&#13;
opgesplitst in 26 deelgebiedjes. Voor elk deelgebiedje werd vervolgens bepaald welke&#13;
hoofd- en nevenfuncties daarin voor de herinrichting van belang waren. Door middel&#13;
van een grote letter werd een hoofdfunctie weergegeven, door middel van een&#13;
kleine letter een nevenfunctie. In de meeste gevallen werden deelgebieden voorzien&#13;
van meerdere letteraanduidingen (L = landbouw, R = recreatie, B = bosbouw, N&#13;
= natuur, T = tuinbouw). Ondanks de verschillende belangen binnen de reconstructiecommissie&#13;
werd na een redelijk korte periode in oktober 1980 de structuurschets&#13;
vastgesteld.&#13;
Inmiddels was ook een ontwerp-uitwerking van het streekplan voor inspraak uitgebracht.&#13;
In grote lijnen bestond er overeenstemming tussen het beleid van de reconstructiecommissie,&#13;
zoals vertoond in de structuurschets, en de genoemde&#13;
ontwerp-streekplanuitwerking. Hetzelfde gold voor het streekplan Rijnmond met&#13;
uitzondering van de noordpunt van de Oostabtpolder. De verschillen tussen de&#13;
structuurschets en de ontwerp-uitwerking betroffen met name de interpretatiemogelijkheden&#13;
c.q. de flexibiliteit. De officiële streekplanuitwerking kwam echter in de&#13;
knel als gevolg van de besluitvorming rond rijksweg A4. In het streekplan van 1978&#13;
was de doortrekking van de A4 door Midden-Delfland niet voorzien. Bij de vaststelling&#13;
van het structuurschema Verkeer en Vervoer (1981) werd door de Tweede Kamer&#13;
bepaald dat de verdere aanleg van de A4 door Midden-Delfland in de zogenaamde&#13;
eerste fase (tot 1990) moest plaatsvinden. De weg zou daarbij op een aanvaardbare&#13;
wijze in het landschap worden ingepast. Provinciale Staten van Zuid-&#13;
Holland besloten daarop dat het wegdeel als aan te leggen verbinding moest worden&#13;
opgenomen en dat het streekplan Zuid-Holland west zodanig gewijzigd moest worden.&#13;
Dit betekende dat niet meer volstaan kon worden met de op gang gebrachte&#13;
streekplanuitwerking. Ook de reconstructiecommissie worstelde met het probleem van rijksweg A4. Al in 1980 had de reconstructiecommissie zich in meerderheid uitgesproken&#13;
tegen aanleg van de A4. Een minderheid, waaronder de drie landbouwvertegenwoordigers,&#13;
had geen bezwaar tegen aanleg, omdat een groot deel van de&#13;
aardenbaan reeds jaren eerder was aangelegd. Besloten werd in het programma rekening&#13;
te houden met beide mogelijkheden (wel of geen rijksweg). In de procedure&#13;
van het programma werd dus een oplossing gevonden die weinig of geen vertraging&#13;
met zich meebracht. Teneinde geen vertraging te veroorzaken ten aanzien van de&#13;
programmavaststellingsprocedure kozen GS van Zuid-Holland uiteindelijk voor een&#13;
noodoplossing.&#13;
Op grond van de beslissingen met betrekking tot rijksweg A4 en rekening houdend&#13;
met de inspraak over de ontwerp-uitwerking werd verder afgezien van een&#13;
streekplanuitwerking en werd een zogenaamde structuurvisie opgesteld waaraan het&#13;
reconstructieprogramma getoetst kon worden. Hoewel procedureel niet de schoonheidsprijs&#13;
winnend, werd op deze wijze praktisch gehandeld om een ruimtelijk kader&#13;
te bieden voor de toetsing van het programma van de reconstructiecommissie.&#13;
De reconstructiecommissie koos mede aan de hand van de resultaten van de structuurschets&#13;
voor één programma. Argumenten daarvoor lagen in de integrale aanpak,&#13;
duidelijkheid voor het hele gebied op korte termijn en voorts procedurele&#13;
aspecten (zie figuur 1 pag. 58: procedure om te komen tot programmavaststelling).&#13;
Als deze procedure voor meerdere gebiedsdelen gevolgd zou moeten worden zou er&#13;
een onontwarbare kluwen van procedures ontstaan. Ook het financiële argument&#13;
telde duidelijk mee. Met één programma was een beter overzicht te maken van de&#13;
totaalkosten.&#13;
4. ZONERING&#13;
Bij de opzet van het programma is uitgegaan van een verdeling in landbouwzones&#13;
die als volgt omschreven worden:&#13;
- zone A met als hoofdfunctie landbouw met een hoog inrichtingsniveau&#13;
- zone B-C met als hoofdfunctie landbouw met een laag inrichtingsniveau vergelijkbaar&#13;
met beheersgebieden in ruilverkavelingen&#13;
- zone M een experimenteel gebied waar landbouw met natuurbehoud zal worden&#13;
geïntegreerd&#13;
- zone D hoofdfunctie tuinbouw: een intensief glastuinbouwgebied dat op&#13;
projectmatige wijze zal worden ontwikkeld&#13;
- zone H zal voor 1/3 optimaal voor landbouw worden ingericht, ook recreatie&#13;
en natuur zullen elk voor 1/3deel in deze gebieden een functie krijgen.&#13;
De bestaande en verspreid voorkomende glastuinbouw zal zich in beperkte mate&#13;
kunnen ontwikkelen en uitbreiden.&#13;
Zones voor de openluchtrecreatie: Aangeduid met de letters E,F,G,I,J, en voor een&#13;
deel in zone H. Deze recreatieve zones onderscheiden zich in de hoogte van inrichtingniveau's&#13;
en beheersniveau's. De zone K is bedoeld voor de hoofdfunctie bos. Zones voor de natuur aangeduid met letter L zijn vergelijkbaar met reservaatgebieden&#13;
in ruilverkavelingen. De zone M stond voor een experiment om landbouw en&#13;
natuur in bedrijfsverband samen te brengen.&#13;
De zone N is bestemd voor bedrijfsterrein.&#13;
De 6665 ha zijn op de programmakaart als volgt verdeeld: A-zone 3120 ha, B-Czone&#13;
555 ha, D-zone 475 ha, E-F-G-H-I-J-K-zones 2020 ha, L-zone 265 ha, M-zone&#13;
205 ha en N-zone 25 ha. In totaal houdt ± 4565 ha een agrarische functie (inclusief&#13;
tuinbouw) en krijgt ±2100 ha een recreatie- of natuurfunctie.&#13;
Om te voorkomen dat in de planvorming bij de deelplannen het programma te&#13;
beperkend zou zijn werden enkele ontwikkelingslijnen of beslispunten open gehouden.&#13;
De alternatieve oplossingen voor deze beslispunten zijn in het programma als&#13;
zogenaamde marges opgenomen. Enkele belangrijke marges zijn de volgende:&#13;
- Al of niet opnemen van rijksweg A4: kan al dan niet aan de inpassingsvoorwaarde&#13;
voor rijksweg A4 worden voldaan?&#13;
- Al of niet inunderen van de Foppenpolder ten behoeve van de water recreatie.&#13;
- De M-zone; als het experiment van integratie niet zou lukken, zou alsnog gekozen&#13;
kunnen worden voor een scheiding van de functies landbouw en natuur.&#13;
- Onderzoek naar bepaalde vormen van luchtverontreiniging in het Lickebaertgebied&#13;
zou tot eventuele herziening van het programma kunnen leiden.&#13;
Mede door het opschuiven van bepaalde beslissingen naar de deelplannen door middel&#13;
van de genoemde marges kon de reconstructiecommissie het programma binnen&#13;
de gestelde termijn vaststellen. De inspraak op het voorontwerpprogramma heeft&#13;
betrekkelijk weinig veranderingen met zich meegebracht. Het hoofdpunt bij de inspraak&#13;
ging over de oppervlakte recreatiegebied. Waarbij de kritiek van landbouwzijde&#13;
zich met name richtte op de vijfde normdag als ontwerpnorm voor inrichting&#13;
van de recreatiegebieden. Volgens berekeningen zou Midden-Delfland een capaciteit&#13;
moeten bieden aan 43 000 recreanten op deze normdag. Statistieken lieten evenwel&#13;
zien dat de keuze van de normdag daarbij erg belangrijk is. Zo bleek dat de deelname&#13;
aan de openluchtrecreatie op de vijfde drukste dag 11,5% van de bevolking uitmaakt.&#13;
Bij de tiende drukste dag is deze deelname gedaald naar 5%. Een duidelijke&#13;
halvering dus. De reconstructiecommissie bleef echter in meerderheid vasthouden&#13;
aan de vijfde normdag, omdat politiek gezien ±2000 ha recreatiegebied in Midden-&#13;
Delfland geen discussiepunt was. De reconstructiewet ging zelf ook al uit van 1900&#13;
ha te onteigenen (geel) gebied en het toegevoegde Lickebaertgebied kende voor een&#13;
groot deel recreatieve bestemmingen. In oktober 1981 werd het conceptvoorontwerp&#13;
door de reconstructiecommissie vastgesteld.&#13;
Na toetsing door de rijksinstanties en overleg met gemeenten, waterschap, provincie,&#13;
Rijnmond en de Stichting Onderzoek Midden-Delfland werd in de zomer van&#13;
1982 de inspraak gehouden. Mede als gevolg van de inspraak werd in de reconstructiecommissie&#13;
uiteindelijk overeenstemming bereikt over 100 ha extra landbouwgebied&#13;
in de recreatiezones en 50% compensatie als gevolg van extra beplantingen&#13;
noodzakelijk bij eventuele aanleg van rijksweg A4. Ook de bovengenoemde marge&#13;
ten aanzien van het milieuonderzoek werd overgenomen als gevolg van een&#13;
inspraakreactie.&#13;
De reconstructiecommissie stelde het voorontwerpprogramma vast zonder tegemoet te komen aan de wens van gemeente Rotterdam en Rijnmond om de noordpunt&#13;
van de Oostabtspolder als bedrijfsterrein op te nemen.&#13;
Dit is het enige punt waarop Provinciale Staten een correctie hebben aangebracht&#13;
in het programma voor Midden-Delfland. De provincie Zuid-Holland voldeed daarmee&#13;
aan de afspraak Rijnmond als 'streekplan autoriteit' te erkennen.&#13;
Bij het besluit van 23 december 1983 draaiden de minister van VROM en de&#13;
staatssecretaris van Landbouw en Visserij deze beslissing weer terug zodat voor de&#13;
Oostabtspolder de aanduiding K (= Bos) in het programma alsnog is gehandhaafd.&#13;
Bij deze definitieve vaststelling werd eveneens een stringente regeling opgenomen&#13;
voor de woningbouw van de inliggende gemeenten Maasland en Schipluiden.&#13;
Het reconstructieprogramma geeft aan dat het plan van voorzieningen en de uitvoering&#13;
van werken uit 3 deelplannen zal bestaan:&#13;
- deelplan Lickebaert (zuid) 1185 ha&#13;
- deelplan Gaag (west) 3030 ha&#13;
- deelplan Abtswoude (oost) 2485 ha&#13;
6700 ha&#13;
Na de vaststelling van het programma in december 1983 is hard gewerkt aan de&#13;
voorbereiding van deze deelplannen. Het bij het programma toegezegde bodem- en&#13;
gewassenonderzoek in het deelplan Lickebaert maakte duidelijk dat de milieuvervuiling&#13;
door de industrie van het waterweggebied ernstig was. Mede ten gevolge daarvan&#13;
is de planvaststelling voor de deelgebieden vertraagd.&#13;
5. DE DEELGEBIEDEN&#13;
A. Lickebaert (1185 ha)&#13;
Het deelplan omvat gedeelten van het grondgebied van de gemeenten Vlaardingen&#13;
(630 ha), Maassluis (175 ha) en Maasland (380 ha).&#13;
In de huidige situatie is het grondgebruik als volgt:&#13;
775 ha veeteelt, 40 ha akkerbouw, 15 ha glastuinbouw, 235 ha recreatiebeplantingen&#13;
en natuurgebied en 120 ha wegen en water. Het gebied wordt gekenmerkt door de&#13;
doorsnijdingen van de spoorlijn Rotterdam-Hoek van Holland en rijksweg 20. Het&#13;
programma geeft aan dat in totaal uiteindelijk 715 ha voor de recreatie moet worden&#13;
ingericht.&#13;
De uitwerking van het deelplan Lickebaert leek aanvankelijk vlot te verlopen. Eind&#13;
1984 zou het plan in de inspraak komen. Het bodem- en gewasonderzoek dat medio&#13;
1984 uitkwam, bracht echter ernstige resultaten aan het licht op het gebied van&#13;
luchtverontreiniging, met name door de depositie van fluoriden. Uiteindelijk werd&#13;
met de stichting Europoort Botlek Bedrijven (EBB) overeenstemming bereikt over&#13;
een begeleidingsprogramma voor de veehouderij in dit gebied. De milieubelasting&#13;
blijft overigens wel een zorg voor dit gebied.&#13;
Inmiddels is het deelplan voor dit gebied nagenoeg afgerond. In de juni-vergadering&#13;
1986 heeft de reconstructiecommissie het ontwerp deelplan naar aanleiding&#13;
van de inspraakresultaten vastgesteld. Een belangrijke wijziging was het plan voor inundatie van de Foppenpolder. In&#13;
plaats van een plas van 75 ha, waartoe in 1985 in de reconstructiecommissie was&#13;
besloten met een stemverhouding van 8 : 5, om een kleiner deel (34 ha) van de Foppenpolder&#13;
te inunderen ten behoeve van de watersport. Het plan zou dan ook meer&#13;
worden afgestemd op de behoefte van de watersport. Met dit compromis maakte de&#13;
reconstructiecommissie een einde aan de patstelling die was ontstaan. Immers tot nu&#13;
toe ontbrak elke medewerking van eigenaren en de gemeente Maasland om aan&#13;
inundatieplannen mee te werken.&#13;
Voor de M-zone ten noorden van rijksweg 20 is de mogelijkheid van een geïntegreerd&#13;
landbouw-natuurgebied onderzocht. Eventuele veehouderijbedrijven zouden&#13;
door middel van extensief beheer hieraan invulling kunnen geven. Bij de veehouders&#13;
in de omgeving was hiervoor echter weinig belangstelling. Uiteindelijk werd naar&#13;
aanleiding van het bodem- en gewasonderzoek van dit experiment afgezien. Het gebiedsdeel&#13;
wordt nu weer traditioneel verdeeld in 85 ha A (= landbouw) en het overige&#13;
wordt 100 ha L-zone (= natuur). De verplaatsing van enkele boerderijen is als&#13;
mogelijkheid aangegeven.&#13;
B. Deelplan Gaag (3030 ha)&#13;
Dit deelplan, dat ook wel het landbouwdeelplan wordt genoemd vanwege het blijvend&#13;
agrarisch karakter, omvat gedeelten van het grondgebied van de gemeenten&#13;
Maasland, De Lier en Schipluiden. In de huidige situatie is de grond als volgt in gebruik:&#13;
2200 ha veeteelt, 270 ha akkerbouw, 200 ha glastuinbouw, 10 ha natuurgebied,&#13;
350 ha wegen, water, erven en diversen.&#13;
De tuinbouw wordt met name aangetroffen aan de noordkant, aansluitend op de&#13;
glastuinbouw in het Westland. De waterhuishouding van dit gebied is complex vanwege&#13;
de vele kleine polders (8) en de ongelijke hoogteligging van gronden, ook binnen&#13;
de bestaande polders. In het deelplan zijn 90 volwaardige veehouderijbedrijven&#13;
met een gemiddelde omvang van 22 ha en 145 glastuinbouwbedrijven met gemiddeld&#13;
11 000 m2 glas. Het is de bedoeling dat het gebied door middel van een herinrichting&#13;
optimaal voor land- en tuinbouw wordt ingericht. Daarbij zal ook rekening worden&#13;
gehouden met natuur- en landschapsbelangen. Voor de glastuinbouw wordt een&#13;
nieuw gebied van bruto 475 ha ingericht. De reconstructiecommissie zal de hoofdinfrastructuur&#13;
van dit nieuwe tuinbouwvestigingsgebied aanleggen. Een zogenaamd&#13;
voorwaarde scheppend inrichtingsbeleid moet in combinatie met het particulier initiatief&#13;
resulteren in een hoogwaardig ingericht glastuinbouwgebied. Met name door&#13;
de hoge grondprijzen in het tuinbouwgebied zal de ontwikkeling van dit planonderdeel&#13;
nog een grote inspanning van de reconstructiecommissie vergen.&#13;
In het tuinbouwgebied wordt tevens een combinatieplan uitgewerkt waarbij rondom&#13;
het noodzakelijk te maken water ten behoeve van de kassen enkele landschappelijke&#13;
en recreatieve voorzieningen worden getroffen. Op deze wijze wordt in het centrum&#13;
van het tuinbouwgebied een kwalitatief recreatiepunt ontwikkeld. Het&#13;
weidegebied van Midden-Delfland is ook in natuurwetenschappelijk opzicht&#13;
wardevol. Het gaat daarbij om (B-C)-gebieden waar boeren vrijwillig beheersovereenkomsten&#13;
kunnen afsluiten. Naast verbetering van de waterbeheersing, veehouderij en wegenaanleg voorziet het plan in de mogelijkheid van acht boerderij verplaatsingen.&#13;
Boerderijverplaatsers die te maken hebben met B-C-gronden zullen een&#13;
beheersovereenkomst voor deze gronden moeten aangaan om in aanmerking te komen&#13;
voor boerderij bouwsubsidie.&#13;
De verwachting is dat het deelplan in 1987 in de inspraak zal komen waarna in&#13;
1988 de uitvoering kan starten.&#13;
C. Deelgebied Abtswoude (2485 ha)&#13;
Dit deelplan omvat gronden gelegen in de gemeenten Schipluiden, Delft, Rotterdam,&#13;
Schiedam en Vlaardingen. Het is het oostelijk blok gelegen aan de westkant&#13;
van rijksweg 13 tussen Delft en de waterwegsteden Rotterdam, Schiedam en Vlaardingen.&#13;
Dit, nu nog overwegend graslandgebied, zal zeer sterk van karakter veranderen&#13;
door bestemmingswijziging van ruim 1000 ha land voor recreatie, natuur en&#13;
bosbouw. De planontwikkeling van dit deelgebied is nog in de voorbereidingsfase.&#13;
Een uitgewerkt plan zal wellicht in 1987/1988 in de inspraak worden gebracht. De&#13;
recreatieve inrichting zal met name langs de stedelijke randen worden geprojecteerd.&#13;
Bosgebieden zijn geprojecteerd ten zuiden van Delft en in de Oostabtspolder. Het&#13;
middengebied zal overwegend landbouw blijven. 155 ha grasland is als blijvend&#13;
reservaatgebied aangewezen. Een belangrijk onderdeel vormt in dit plan de inpassing&#13;
van rijksweg A4. Met rijkswaterstaat is veel overleg geweest over een zogenaamd&#13;
inpassingsplan om deze weg met zo weinig mogelijk schade in het landschap&#13;
van Midden-Delfland aan te leggen.&#13;
6. VERVROEGDE UITVOERING&#13;
De reconstructiewet kent in de procedure drie belangrijke stappen:&#13;
- opstelling programma&#13;
- opstelling (deel)plan&#13;
- uitvoering plan.&#13;
Reeds snel zag de reconstructiecommissie de opstelling ven een programma en een&#13;
(deel)plan, met de daarbij behorende vaststellingsprocedure geruime tijd zou duren.&#13;
Bij het programma is daarom besloten een regeling voor vervroegde uitvoering op&#13;
te nemen. Hieraan werden drie voorwaarden gesteld:&#13;
1. Vervroegde uitvoering is mogelijk na vaststelling van het programma (december&#13;
1983).&#13;
2. Vervroegde uitvoering heeft hoge urgentie en past in de dan bestaande denkbeelden&#13;
over de deelplannen.&#13;
3. Het rijk stelt alleen geld beschikbaar als met alle betrokken partijen overeenstem&#13;
ming is bereikt over de betreffende maatregelen en .voorzieningen.&#13;
Inmiddels is tot en met 1986 ruim ƒ10 miljoen geïnvesteerd in diverse voorzieningen,&#13;
onder andere 80 ha beplanting, reconstructie van enkele wegen, een spoorwegovergang,&#13;
invulling van enkele recreatieve voorzieningen en een viaduct over rijksweg 20 nabij Vlaardingen is in voorbereiding. Naast de verbetering van wegen is in&#13;
het kader van de vervroegde uitvoering voor de landbouw geld beschikbaar gesteld&#13;
voor boerderijverplaatsing, kavelruil, toegangswegen agrarische gebouwen en reconstructie&#13;
oude glastuinbouwgebieden. De zogenaamde RROG-regeling is ook in&#13;
Midden-Delfland van toepassing.&#13;
7. ALGEHELE VERGOEDING IN GELD&#13;
Een bijzondere regeling voor Midden-Delfland is de regeling 'Algehele vergoeding&#13;
in geld'. Samengevat komt deze regeling, die in art. 18 en 20 van de wet wordt genoemd,&#13;
er op neer dat eigenaar en/of pachter in Midden-Delfland zich kunnen laten&#13;
uitkopen op basis van een financiële schadeloosstelling zoals deze ook geldt bij de&#13;
onteigeningswet.&#13;
Deze rechtsbescherming is in de wet opgenomen omdat, mede gelet op de lange&#13;
voorgeschiedenis van Midden-Delfland, het parlement het redelijk achtte eigenaren&#13;
en pachters de mogelijkheid te geven om zelf te besluiten erf en goed te verkopen&#13;
tegen redelijke vergoedingen. Deze regelingen gelden voor alle onroerend goed binnen&#13;
Midden-Delfland sinds 24 oktober 1980. De regeling is van kracht tot een door&#13;
de minister van Landbouw en Visserij te bepalen tijdstip.&#13;
8. RELATIE WET RUIMTELIJKE ORDENING - RECONSTRUCTIE&#13;
De relatie programma-streekplan is bij de beschrijving van het programma reeds uitvoerig&#13;
besproken. Door middel van een noodgreep, dat wil zeggen een zogenaamde&#13;
structuurvisie opgesteld door GS van Zuid-Holland, werd een ruimtelijk toetsingskader&#13;
geboden voor het programma. Bij besluit van 23 december 1983 hebben de&#13;
minister van VROM en de staatssecretaris van Landbouw en Visserij het programma&#13;
vastgesteld. Ten aanzien van de Oostabtspolder werd de bestemming, tegen de wens&#13;
van Rijnmond, de toenmalige streekplanautoriteit, vastgesteld als zone K (= Bos).&#13;
De relatie met bestemmingsplannen ligt eenvoudiger. Voor het grootste gedeelte van&#13;
Midden-Delfland bestaat er overeenstemming tussen de planvoornemens van de&#13;
reconstructiecommissie en de gemeentelijke bestemmingsplannen. Het slepende conflict&#13;
met de gemeente Maasland over de Foppenplas is bij het recente junibesluit van&#13;
de reconstructiecommissie opgelost. Daarmee is voor dit gebiedsdeel een aanwijzingsprocedure&#13;
door GS of de minister van VROM niet meer nodig. De reconstructiecommissie&#13;
heeft eerder het besluit genomen een inventarisatie te maken welke&#13;
conflicten er eventueel nog bestaan. 9. SLOT&#13;
De reconstructie van Midden-Delfland is een omvangrijk project in een gebied dat&#13;
planologisch onder grote druk staat. De reconstructie bereikt binnenkort een&#13;
belangrijke mijlpaal namelijk de vaststelling van het eerste deelplan. Tot nu toe is&#13;
met name veel voorbereidend werk gedaan (programma, plannen).&#13;
Enkele projecten zijn vervroegd uitgevoerd. Een omvangrijk investeringsprogramma&#13;
van ruim ƒ 200 miljoen zal de komende twintig jaar worden verwerkt. Het&#13;
landschap aan de stedelijke randen zal een sterke verandering ondergaan. Land- en&#13;
tuinbouw zullen in het blijvend agrarisch gebied versterkt overblijven, waarbij zorgvuldig&#13;
wordt gekeken in hoeverre verweving van functies in het landelijk gebied mogelijk&#13;
is.&#13;
De reconstructie van Midden-Delfland is een boeiend proces. Voor de landbouw&#13;
is de reconstructie ook een moeilijk proces omdat grote delen aan de landbouw worden&#13;
onttrokken. Voor de wijkers is dit vaak pijnlijk omdat zij het bedrijf moeten&#13;
stoppen of naar elders moeten verhuizen. Voor de blijvers bestaat de vraag of&#13;
Midden-Delfland voor land- en tuinbouw wel voldoende werkruimte zal overhouden.&#13;
Door de opeenstapeling van belangen zijn botsingen niet geheel te vermijden.&#13;
De reconstructiecommissie zal de komende jaren de handen nog vol hebben dit proces&#13;
in goede banen te leiden. Belangrijke basisstukken zijn reeds gelegd.&#13;
Reconstructieprogramma voorziet in de volgende plannen:&#13;
Omvang gebied 6700 ha&#13;
Bestemd voor recratie en natuur en landschap ± 2100 ha&#13;
Bestemd voor land- en tuinbouw ± 4600 ha&#13;
Investeringsoverzicht Midden-Delfland in miljoen gulden&#13;
Infrastructuur 9,7&#13;
Landbouw 39,7&#13;
Tuinbouw 32,7&#13;
Recreatie 117,0&#13;
Natuur 1,8&#13;
Landschap 3,4&#13;
Grondverwerving p.m.&#13;
Algemene kosten 5,0&#13;
Totaal 209,3 miljoen gulden</content><legacyfootnotes/><footnotes><footnote/></footnotes><auteurs>Ir A.C.M. Willemsens</auteurs><published>1987-02-01 00:00:00</published><modified>1987-02-01 00:00:00</modified><editiondate>1987-02-01</editiondate><htmlpath>https://denhollander.info/artikel/6311</htmlpath></article>
</articles></edition>
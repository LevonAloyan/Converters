<edition><articles><article><jaar>1988</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1988</searchword><id>6304</id><udhid>UDH:TvAR/6304</udhid><titel>Het juridisch karakter van produktierechten</titel><searchwords><searchword>TvAR 7/8/1988</searchword><searchword>UDH:TvAR/6304</searchword></searchwords><attachments><attachment><name>1988_nr 78_Artikel_Simon.pdf</name><extention>pdf</extention><url>https://denhollander.info/download/6088/ci</url></attachment></attachments><inleiding>1. INLEIDING&#13;
Bevoegdheden aan het objectieve publiekrecht ontleend kunnen ook in het privaatrechtelijk&#13;
rechtsverkeer een rol spelen.1 Sommigen spreken in dit verband van&#13;
bestuursrechtelijke gedrochten. De figuren in kwestie zouden alleen in het privaatrecht&#13;
passen, als zij zich binnen dat recht zouden hebben ontwikkeld.2 Langemeijer&#13;
daarentegen heeft het over een waardevol element van ons recht. Het vermogensrechtelijke&#13;
aspect doet recht wedervaren aan de economische functie van dergelijke&#13;
vergunningen.3&#13;
In dit opstel staat het juridisch karakter van het melkquotum en de plaats van het&#13;
melkquotum in het privaatrecht centraal. Daartoe wordt het quotum allereerst publiekrechtelijk&#13;
afgebakend. Het systeem van de produktiebeperking in de zuivelsector&#13;
steunt in feite op drie poten: superheffing, heffingvrije hoeveelheid en referentiehoeveelheid.&#13;
Alleen dit laatste, het melkquotum van de melkveehouder, vormt voorwerp&#13;
van onderzoek.&#13;
Na een korte uiteenzetting over het karakter van het systeem van de melkquotering&#13;
annex superheffing, wordt uitgebreid ingegaan op de overdraagbaarheid van&#13;
het melkquotum. Daarbij is opmerkelijk dat bij de overdracht van het quotum de&#13;
overheid slechts een lijdelijke rol speelt. De rechtstitel voor de overdracht van het&#13;
quotum is de wilsovereenstemming van de betrokken partijen. De overheid registreert&#13;
slechts wat partijen overeenkomen. Gevoegd bij de onmiskenbare economische&#13;
waarde van het melkquotum hoeft het niet te verwonderen dat een levendige&#13;
handel in quota is ontstaan. De omzet loopt in de honderden miljoenen. Betoogd&#13;
wordt dat het melkquotum een onlichamelijke zaak is in de zin van art. 555 BW (een&#13;
vermogensrecht). In de literatuur is nog (nagenoeg) geen aandacht besteed aan de&#13;
consequenties van het privaatrechtelijk functioneren van melkquota.4 Kunnen op&#13;
melkquota zekerheidsrechten gevestigd worden, zijn melkquota vatbaar voor beslag&#13;
en executie, wat is de positie van het melkquotum bij faillissement? Op deze vragen&#13;
wordt in dit opstel ingegaan. Ten slotte wordt ook de andere kant van de medaille belicht. De vermogenswaarde&#13;
die het melkquotum blijkt te bezitten, is van invloed op de allocatie en het rendement&#13;
van de produktiefactoren in de melkveehouderij. De vrije handel in melkquota&#13;
kan de door de overheid gewenste structurele ontwikkeling in de weg staan. Wellicht&#13;
zou de overheid echter de vermogenswaarde juist kunnen aangrijpen om structurele&#13;
doelstellingen te realiseren. Mijn gedachten gaan daarbij uit naar een (privaatrechtelijk)&#13;
stelsel van Europese regionale quotumbeurzen.</inleiding><content>2. HET SYSTEEM VAN DE MELKQUOTERING&#13;
In het thans geldende B-systeem5 is de koper van melk (een zuivelfabriek of een&#13;
boerderij-zuivelbereider) heffingplichtig.6 Heffing is verschuldigd over de aan de&#13;
koper geleverde melk welke uitgaat boven de voor deze vastgestelde heffingvrije&#13;
hoeveelheid. Dit ondernemingsquotum wordt gevormd door de individuele referentiehoeveelheden&#13;
te sommeren van de melkveehouders die aan de betrokken onderneming&#13;
melk leveren. De hoeveelheid geleverde melk wordt bepaald met inachtneming&#13;
van de (eventuele stijging) van het gemiddelde vetgehalte van de geleverde melk.&#13;
Het begrip referentiehoeveelheid in de Beschikking superheffing 1988 (BSH 1988)&#13;
is hetzelfde als het begrip heffingvrije hoeveelheid onder de BSH 1985. Deze referentiehoeveelheid&#13;
is gebaseerd op de produktie in het referentiejaar 1983, onder verdiscontering&#13;
van de toegepaste kortingen en overige mutaties.&#13;
De hoogte van de superheffing bedraagt 100% van de richtprijs voor melk. De&#13;
zuivelondernemingen zijn verplicht deze heffing door te berekenen aan de veehouders&#13;
die hun quotum overschreden hebben. Voor de vraag of een individuele veehouder&#13;
superheffing verschuldigd is, is op de eerste plaats van belang de hoogte van&#13;
het hem toekomende quotum (dat in elk geval heffingvrij is), en de door deze geleverde&#13;
hoeveelheid melk. Daarbij speelt mede een rol de (eventuele) stijging van het&#13;
vetgehalte van de melk en de onderschrijding van de quota door de andere producenten&#13;
die aan dezelfde fabriek melk leveren. Er vindt in het B-systeem verevening&#13;
van de onderschrijding plaats naar rato van het quotum dat men bezit.&#13;
In het beschreven systeem bestaat geen productieverbod. Juridisch is overschrijding&#13;
van het quotum niet in strijd met het recht. Overschrijding leidt wel (na doorberekening)&#13;
tot de verplichting superheffing te betalen. Dit is de factor die de produktiebeperking&#13;
moet bewerkstelligen. De heffing is zo hoog dat in de praktijk een&#13;
winstgevende exploitatie van de melkveehouderij zonder een toereikend quotum onmogelijk&#13;
is.&#13;
In dit opstel staat centraal de vraag naar het juridisch karakter van het melkquotum.&#13;
Het recht van de producent van melk en/of equivalenten daarvan tot levering van&#13;
een bepaalde, oorspronkelijk door de overheid vastgestelde, hoeveelheid melk etc. zonder dat hij ter zake van die levering heffingplichtig wordt. Het juridisch karakter&#13;
van de superheffing zelf laat ik buiten beschouwing.7 Voor de praktijk is dit ook&#13;
niet van belang.&#13;
3. DE OVERGANG/OVERDRACHT VAN MELKQUOTA&#13;
7. De EEG-regelingen koppelen de mogelijkheid van overgang van melkquota aan&#13;
de overgang van het bedrijf. Onder overgang verstaat art. 7 van Vo. 857/84: verkoop,&#13;
verhuur of overdracht door vererving. Art. 5 van Vo. 1371/84 voegt daaraan&#13;
toe: 'andere gevallen van overgang die, op grond van de nationale regelingen, voor&#13;
de producenten vergelijkbare juridische consequenties hebben'. De Verordeningen&#13;
kennen een aparte regeling voor de overdracht van gronden aan de overheid en/of&#13;
voor algemeen nut.&#13;
De BSH 1988, die op het punt van de overdracht van melkquota nagenoeg niet&#13;
gewijzigd is, noemt als vormen van overdracht: overdracht in eigendom onder bijzondere&#13;
titel en vestiging, overdracht of tenietgaan van een zakelijk gebruiksrecht&#13;
(art. 16, 17 jo. art. 18). Art. 23 BSH 1988 regelt de overgang van melkquota in geval&#13;
van overgang van een bedrijf of grond krachtens erfrecht dan wel huwelijksvermogensrecht.&#13;
8 Er is een aparte regeling voor de overgang van melkquota bij het aangaan&#13;
van een door de grondkamer goedgekeurde pachtovereenkomst met een looptijd&#13;
van meer dan één jaar alsook voor het geval er sprake is van een door de grondkamer&#13;
goedgekeurde beëindiging of een door de rechter uitgesproken ontbinding&#13;
van een pachtovereenkomst. Ook hier een regeling voor de overdracht van gronden&#13;
ten algemene nutte, terwijl ook voor het ruilen van gronden een regeling is getroffen.&#13;
Aldus lijkt het begrip overgang in de EEG-Verordeningen een stuk ruimer dan het&#13;
daarmee corresponderende begrip in de BSH 1988. In de landbouw veel voorkomende&#13;
figuren als bruikleen en economische eigendom vinden in de BSH 1988 geen regeling.&#13;
Dat brengt mee dat deze rechtsfiguren niet geschikt zijn om quota over te&#13;
dragen.9&#13;
2. De EEG-Verordeningen maken onderscheid tussen de overgang van een geheel&#13;
bedrijf en de overgang van een deel van het bedrijf. In het eerste geval wordt de betrokken&#13;
referentiehoeveelheid overgedragen aan de producent die het bedrijf overneemt.&#13;
In het tweede geval wordt de betrokken referentiehoeveelheid verdeeld over de producenten die het bedrijf overnemen, op basis van de respectieve voor de melkproduktie&#13;
gebruikte oppervlakten of andere objectieve criteria.10 Voor wat betreft&#13;
de pachtverhouding bepaalt art. 7 vierde lid van Vo. 857/84 dat de Lid-Staten kunnen&#13;
bepalen dat bij het verstrijken van de pachtovereenkomst het quotum geheel of&#13;
gedeeltelijk ter beschikking wordt gesteld van de pachter.&#13;
In de BSH 1988 zijn deze regels aldus vertaald, dat in geval van de verkoop dan&#13;
wel de vestiging, overdracht of het tenietgaan van een zakelijk gebruiksrecht ten&#13;
aanzien van een geheel bedrijf, de betrokken referentiehoeveelheid overgaat, met&#13;
een maximum van 20 000 kg melk per hectare.11 Aan de overdracht ligt ten gronde,&#13;
de wilsovereenstemming van partijen. De titel voor de overdracht van het quotum&#13;
ligt mijns inziens dan ook in de rechtshandeling van partijen.12&#13;
In geval van de overdracht van grond, niet zijnde een geheel bedrijf gaat een referentiehoeveelheid&#13;
over als overeengekomen door betrokken partijen op basis van de&#13;
voor de melkproduktie gebruikte oppervlakte, met een maximum van 20 000 kg&#13;
melk per ha.13&#13;
Een overeenkomstige regeling is getroffen voor pachtverhoudingen.14 Een en ander&#13;
brengt mee dat in geval partijen ter zake van de overdracht van de grond geen&#13;
afspraken maken over de overdracht van quotum, er dan ook geen quotum mee&#13;
overgaat. Met name bij pachtverhoudingen is dit van belang aangezien het quotum&#13;
op naam staat van de pachter. Aangenomen moet worden dat uitsluitend op grond&#13;
van een overeenkomst tussen pachter en verpachter het quotum vervolgens kan&#13;
overgaan op de verpachter.15&#13;
Volgens art. 23 BSH 1988 gaat bij de overgang van een bedrijf of grond krachtens&#13;
erfrecht dan wel huwelijksvermogensrecht de betrokken referentiehoeveelheid mee&#13;
over. Het quotum volgt de boedelscheiding als tot stand gebracht door partijen.&#13;
Eventueel zal onderling verrekend moeten worden.16 3. De aanspraak op het quotum dat overgedragen wordt kan eerst worden gemaakt&#13;
nadat de transactie is geregistreerd door de provinciale directeur Landbouw, Natuur&#13;
en Openluchtrecreatie (LANO), zie art. 21 BSH 1988. Deze registratie brengt geen&#13;
inhoudelijke toetsing mee van de overdracht. De erkenning van de aanspraak van&#13;
de nieuwe rechthebbende is een strikt formele zaak. Slechts achteraf, indien blijkt&#13;
dat de overdracht van de grond kennelijk uitsluitend tot doel heeft gehad het gestelde&#13;
maximum te ontgaan, kan de minister, binnen een tijdvak van drie jaar, de erkenning&#13;
van de aanspraak geheel of gedeeltelijk intrekken. Partijen dienen van de overdracht&#13;
gezamenlijk kennis te geven aan de districtsbureauhouder (DBH). Hiervoor is een&#13;
formulier voorgeschreven. Bij dat formulier wordt de overeenkomst gevoegd met&#13;
betrekking tot de overdracht. In die overeenkomst moet worden vermeld hoeveel&#13;
quotum wordt overgedragen.&#13;
De registratie is te zien als de afwikkeling van zaken tot het verwerven van de erkenning&#13;
zijdens de overheid. Volgens minister Braks doet de registratie door de directeur&#13;
niet af aan het feit dat partijen zelf bepalen of en zo ja hoeveel quotum met&#13;
de grond mee over gaat. Uitgangspunt in het onderhavige stelsel is dat de overdracht&#13;
van een quotum het gevolg is van het handelen van partijen. Dit uitgangspunt geldt&#13;
ook bij pachtverhoudingen. Dat de verdeling van het quotum aanleiding tot problemen&#13;
kan geven is de minister duidelijk. Evenzeer dient echter duidelijk te zijn dat&#13;
het hier uitsluitend de civielrechtelijke verhouding van partijen betreft, waarin de&#13;
overheid niet treedt. De overheid heeft dan ook voortaan een lijdelijke rol.17&#13;
4. Het melkquotum, van origine een aan het objectieve publieke recht ontleend subjectief&#13;
recht, is, mede op grond van de Beschikking zelf, geworden tot voorwerp van&#13;
privaatrechtelijk handelen. Daarbij speelt zijn publieke herkomst echter door in de&#13;
privaatrechtelijke verhoudingen. Van belang in dit verband is allereerst dat uitsluitend&#13;
melkveehouders recht kunnen doen gelden op een melkquotum. Een mitigering&#13;
van dit vereiste schuilt in het feit dat het sluimeren van quotum, alsmede het parkeren&#13;
van quotum bij een niet-melkveehouder, wel mogelijk worden geacht.18. Van&#13;
groot belang is verder de binding van het quotum aan het gebruiksrecht van het bedrijf.&#13;
Dit vereiste is nog in belang toegenomen door een recente uitspraak van de&#13;
voorzitter van het College van Beroep voor het bedrijfsleven. In een procedure aangaande&#13;
de intrekking van een erkenning (art. ld oud) sanctioneerde de voorzitter het&#13;
oordeel van de minister van Landbouw en Visserij dat uit de betrokken bepalingen (EEG en BSH 1985) valt af te leiden dat quotum alleen dan kan worden overgedragen&#13;
als de bij de overdracht betrokken grond door de vervreemder voor de melkproduktie&#13;
is gebruikt en als producent in die zin als tot zijn bedrijf behorend is beheerd.&#13;
Als het College zijn voorzitter volgt is daarmee het schuiven met grond, als drager&#13;
van quotum, uit den boze.19&#13;
Het quotum is niet gebonden aan de eigendom van de grond en de band quotum -&#13;
grond kan op vele manieren doorbroken worden.20 Het quotum moet worden aangemerkt&#13;
als een zelfstandig recht van de betrokken melkveehouder.21 Het betreft&#13;
een subjectief publiekrecht, op naam van een melkveehouder, maar met een zakelijke&#13;
inslag.22 Het recht is vrij overdraagbaar, zij het onder door het publieke recht&#13;
gestelde beperkingen. Men ontleent dit recht aan zijn rechtsvoorganger. De overheid&#13;
is daarbij passief. Voor het recht kan een prijs worden bedongen die geen deel uitmaakt&#13;
van het tegelijkertijd overgedragen onroerend goed.23 Dat dit subjectieve&#13;
publieke recht vermogens waarde heeft leren de halfjaarlijkse cijfers over de ontwikkeling van de grondprijzen van het Ministerie van Landbouw en Visserij.24 Deze&#13;
waarde wordt ook door de overheid erkend.25 Betwijfeld wordt echter of het recht&#13;
op een melkquotum wel als een vermogensrecht gezien mag worden.26&#13;
4. HET MELKQUOTUM ALS VERMOGENSRECHT&#13;
Dat aan het publieke recht ontleende bevoegdheden als burgerlijke rechten kunnen&#13;
worden gekwalificeerd, daarvan heeft het Europees Hof voor de rechten van de&#13;
mens (EHRM) in de zaak Benthem27 op voor Nederland nogal pijnlijke wijze blijk&#13;
gegeven. Bij de kwalificatie van een recht als een burgerlijk recht acht het Hof zich&#13;
niet gebonden aan de wijze waarop de toepasselijke nationale wetgeving de zaak benadert.&#13;
In casu achtte het Hof de intrekking van een Hinderwetvergunning een inbreuk&#13;
op een aan de heer Benthem toekomend burgerlijk recht. Daarbij achtte het&#13;
Hof van belang dat een dergelijke vergunning een van de voorwaarden is voor de&#13;
uitoefening van zijn onderneming, dat er een nauwe band is tussen deze vergunning&#13;
en het genot van de aan hem toekomende eigendom, dat de vergunning overdraagbaar&#13;
is en het karakter draagt van een vermogensrecht, alsook de samenhang van&#13;
de vergunning met de gehele bedrijfsvoering. Aan het publieke recht ontleende bevoegdheden&#13;
kunnen onder omstandigheden tevens gekwalificeerd worden als eigendom&#13;
in de zin van art. 1 Eerste Protocol (eerste volzin) van het Europees Verdrag&#13;
voor de rechten van de mens.28 Kenmerkend voor deze jurisprudentie is dat niet&#13;
zozeer gekeken wordt naar de vergunning sec, maar naar de uitstraling van de vergunning&#13;
in de civielrechtelijke sfeer. Deze privaatrechtelijke uitstraling is op zich&#13;
zelf reeds voldoende om te kunnen komen tot de kwalificatie burgerlijk recht of eigendomsrecht.&#13;
De benadering van de burgerlijke rechter van aan het publieke recht ontleende bevoegdheden&#13;
is in feite precies dezelfde. Het enige criterium dat de burgerlijke rechter&#13;
in dezen hanteert is dat het moet gaan om een recht29 dat op geld waardeerbaar is. Daarbij is de oorsprong van dit recht op zichzelve niet van belang. Ook aan het publieke&#13;
recht ontleende bevoegdheden die een zekere geldswaarde vertegenwoordigen&#13;
zijn als vermogensrechten in privaatrechtelijke zin te beschouwen.30 Zo beschouwde&#13;
de Hoge Raad als een onlichamelijke zaak in de zin van art. 555 BW: een drankvergunning,&#13;
'nu de mogelijkheid van overdracht van de vergunning tegen betaling&#13;
aanwezig is'; een vergunning voor ongeregeld vervoer nu deze 'de mogelijkheid kent&#13;
om de vergunning over te dragen en aldus in een geldbedrag om te zetten'; een teeltvergunning&#13;
nu 'een teeltvergunning een vermogensrecht is dat geldswaarde heeft,&#13;
mitsdien een zaak in de zin van art. 3 VB'.31 Een op geld waardeerbaar recht is een&#13;
recht dat, onder omstandigheden, te gelde gemaakt kan worden of anderszins de&#13;
mogelijkheid biedt tot het verkrijgen van economisch voordeel, onafhankelijk van&#13;
de vraag of het een aan het privaatrecht dan wel een aan het publiekrecht ontleende&#13;
bevoegdheid betreft.&#13;
Dat het melkquotum een recht is dat geldswaarde vertegenwoordigt, daarover kan&#13;
weinig twijfel bestaan. De handel in melkquota floreert als nooit tevoren. Cijfers&#13;
van het ministerie van Landbouw en Visserij laten zien dat de waarde van de handel&#13;
in quota, waarbij bedrijfsovernames buiten beschouwing zijn gelaten, in het heffingsjaar&#13;
1986/1987 (uitgaande van een prijs van 2 gulden per kilo) 340 miljoen gulden&#13;
bedroeg.&#13;
Het bovenstaande voert tot de conclusie dat het recht heffingvrij melk te kunnen&#13;
leveren aan een koper een aan het publieke recht ontleend subjectief recht is van de&#13;
betrokken melkveehouder. Minister Braks spreekt in dit verband over het melkrecht.&#13;
Op een vraag van de heer Van Noord of hier niet sprake was van een verspreking&#13;
antwoordde de minister: 'Nee, dat is het recht melk te produceren op bedrijven.&#13;
Dat recht heeft de boer in handen als hem dit op historische gronden is verleend.'&#13;
Van Noord: 'Heeft de minister dit niet in handen?' Minister Braks: 'Neen, bij de&#13;
wijze waarop wij het systeem van de quotering hebben uitgewerkt, is dit niet het geval.'&#13;
Op basis van het referentiejaar 1983 'heeft ieder zijn eigen recht gekregen. De&#13;
rechthebbende kan zijn recht vervreemden onder de voorwaarden die de overheid&#13;
stelt.'32&#13;
Het recht vertegenwoordigt een belangrijke economische waarde. Het recht is dan&#13;
ook een zelfstandig vermogensrecht in privaatrechtelijke zin. Dit vermogensrecht heeft een absoluut karakter.33 Het privaatrechtelijk functioneren van dit recht&#13;
wordt evenwel in niet onbelangrijke mate bepaald door zijn publiekrechtelijke oorsprong.&#13;
Zo is het quotum gebonden aan de kwaliteit van melkveehouder en aan een&#13;
bepaald gebruiksrecht ten aanzien van de grond. Voor de erkenning van de overdracht&#13;
van het quotum is de registratie door de directeur LANO vereist. Daarenboven&#13;
kan de minister drie jaar lang de erkenning intrekken, aldus aan de privaatrechtelijke&#13;
transactie haar publiekrechtelijk gevolg ontnemend. Bijzonder is bovendien&#13;
dat derden, als eigenaar van de grond (de verpachter), bepaalde financiële rechten&#13;
kunnen doen gelden ten aanzien van de overdracht van het melkquotum. Bovendien&#13;
zal in de privaatrechtelijke transacties rekening gehouden moeten worden met het&#13;
feit dat de melkquotering wel eens afgeschaft zou kunnen worden. De investering&#13;
zal immers ook in de tijd rendabel moeten zijn.&#13;
5. ENIGE PRIVAATRECHTELIJKE ASPECTEN VAN HET MELKQUOTUM ALS&#13;
VERMOGENSRECHT.&#13;
De kwalificatie van het melkquotum als vermogensrecht roept de vraag op naar de&#13;
consequenties van een dergelijke kwalificatie.34 In een aantal gevallen geeft de publiekrechtelijke&#13;
regeling zelf het antwoord. Zo blijkt uit de BSH 1988 dat in geval&#13;
van overlijden van de rechthebbende op het quotum, de aanspraak op de registratie,&#13;
en daarmee in feite het recht zelf, overgaat op de erfgenamen. Het quotum valt in&#13;
de huwelijksgemeenschap en volgt bij scheiding en deling de door partijen te treffen&#13;
regeling. De overdracht van het quotum heeft plaats via de privaatrechtelijke vorm&#13;
van de overeenkomst.&#13;
Hoe zit het echter met de mogelijkheid zekerheidsrechten op een melkquotum te vestigen,&#13;
het beslag en de executie van een quotum, en wat is de positie van een melkquotum&#13;
in het faillissement van de rechthebbende? Dit zijn de vragen die ik nu aan&#13;
de orde wil stellen. Veel meer dan verkennende opmerkingen mag U van mij niet&#13;
verwachten, daar dit terrein nog nagenoeg volkomen ondoorgrond is.&#13;
1. Op zichzelf zou het niet ondenkbaar zijn op het melkquotum een recht van&#13;
vruchtgebruik te vestigen.35 Hier zien we echter meteen de doorwerking van de publiekrechtelijke&#13;
regeling in het privaatrecht. Alleen degene op wiens naam het quotum&#13;
staat kan heffingvrij melk leveren. De vruchtgebruiker heeft derhalve niets aan&#13;
het quotum van de rechthebbende. Wel zou eventueel met een ontheffing op grond&#13;
van art. 33 BSH 1988 aan het vruchtgebruik inhoud gegeven kunnen worden. 2. In beginsel is ieder recht dat vervreemd kan worden ook voor verpanding vatbaar.&#13;
36 Het pandrecht verschaft de pandhouder het recht van parate executie, een&#13;
hoge voorrang en de positie van separatist in het faillissement van de pandgever. Het&#13;
pandrecht is een zakelijk recht, wat meebrengt dat het niet gemakkelijk 'verduisterd'&#13;
kan worden. Het recht volgt de zaak. In het bijzonder bij onlichamelijke rechten&#13;
kan het pandrecht een belangrijke rol spelen. In de landbouw gaan enorme bedragen&#13;
om, en wie geld wil lenen moet daarvoor een geldschieter zien te vinden. Daarvoor&#13;
dient zekerheid gesteld te worden. In beginsel zijn melkquota daartoe zeer geschikt.&#13;
Naar komend recht levert de vestiging van een pandrecht op een melkquotum&#13;
geen problemen op. Het recht wordt gevestigd op overeenkomstige wijze als voor&#13;
de levering van het te verpanden goed is bepaald (art. 3.9.2.1. tweede lid NBW).&#13;
Voor wat betreft het melkquotum derhalve volgens de wijze van levering voorgeschreven&#13;
door de BSH 1988. Het huidige recht bevat geen regels voor de verpanding&#13;
van absolute rechten. Art. 1199 BW geeft slechts regels voor de verpanding van&#13;
rechten uit te oefenen tegen derden. Dit pandrecht wordt gevestigd door de kennisgeving&#13;
van de verpanding aan de debiteur van de verpande rechtsverhouding. In&#13;
mijn visie, waarin melkquota absolute rechten zijn, is een dergelijke debiteur echter&#13;
niet aanwezig.37 Daarbij regelt de BSH 1988 zelf niet hoe een melkquotum kan&#13;
worden verpand. De vraag is dan of de verpanding van zo'n absoluut vermogensrecht&#13;
naar huidig recht wel mogelijk is. In de literatuur wordt deze vraag in het algemeen&#13;
positief beantwoord. Volgens A. Pitlo kan op dergelijke rechten pandrecht gevestigd&#13;
worden op dezelfde wijze waarop men het goed, waarop men pandrecht&#13;
vestigt, levert.38 Volgens Asser, Mijnssen, Van Velten ligt het het meest voor de&#13;
hand aan te nemen, dat men voor de verpanding van deze rechten kan volstaan met&#13;
een niet aan een bepaalde vorm gebonden overeenkomst. Voor wat betreft de vestiging&#13;
van een pandrecht op het melkquotum lijkt mij de vestiging bij schriftelijke akte&#13;
voor de hand te liggen. Van de akte kan dan aan de directeur LANO kennis gegeven&#13;
worden. De Staat is weliswaar lijdelijk ten aanzien van registraties van de overdrachten&#13;
van melkquota, het ligt echter voor de hand dat de directeur derden, die&#13;
betrokken raken bij transacties met een verpand quotum, van de verpanding op de&#13;
hoogte stelt.&#13;
Ook de executie (zie art. 1201 BW) van het pandrecht op een melkquotum kan&#13;
problemen opleveren. Afgezien van de vraag of het procesverbaal van de executieveiling&#13;
de directeur LANO verplicht het quotum op naam van de veiling-koper over&#13;
te schrijven, kan ook de relatie quotum - grond een niet onproblematische rol spelen.&#13;
Daar quotum slechts samen met door de rechthebbende voor de melkveehouderij&#13;
gebruikte grond kan overgaan, is de executie van het pandrecht op het quotum slechts mogelijk te zamen met de 'overdracht' van de grond. Vestiging van een pandrecht&#13;
op het quotum is dan ook alleen zinvol te zamen met afspraken over de grond.&#13;
Heeft betrokkene een zakelijk recht op de grond, dan zal dit weinig problemen opleveren.&#13;
39&#13;
3. Als alternatief voor het pandrecht zou de zekerheidscessie kunnen dienen.40 Zekerheidscessie&#13;
is in theorie mogelijk ten aanzien van alle overdraagbare zaken. Naar&#13;
bekend is komt een rechtsgeldige cessie tot stand door de enkele akte. Cessie bete&#13;
kent echter formeel dat het quotum overgedragen wordt aan de crediteur. De vraag&#13;
is dan of een dergelijk parkeren bijv. bij een bank, niet-melkveehouder, wel moge&#13;
lijk is. De eigendomsoverdracht betekent tevens dat de melkveehouder (heffingvrij)&#13;
geen melk meer kan leveren.&#13;
Ook hier kan de executie voor de nodige problemen zorgen. Van belang is nog&#13;
dat de positie van de pandhouder veel sterker is dan die van de zeker heidseigenaar.&#13;
Naast de mogelijkheid van verpanding biedt de zekerheidscessie niets extra's.41&#13;
4. De schuldenaar staat met zijn gehele vermogen in voor zijn schulden. Om tot uit&#13;
winning te komen staan twee wegen open: beslag en faillissement. Voor beslag is in&#13;
beginsel een executoriale titel vereist, voor faillissement is dat niet het geval.&#13;
Beslag is in beginsel mogelijk op alle vermogensrechten die overdraagbaar zijn.&#13;
Beslag kan worden gelegd onder de rechthebbende zelf, of onder een derde die vermogensbestanddelen&#13;
van de debiteur onder zich heeft. Beslag op een melkquotum&#13;
dient te worden gelegd onder de melkveehouder zelf en niet onder de Staat.42 Zekerheidshalve&#13;
kan het beslag ook ter kennis gebracht worden van de directeur LANO.&#13;
43 Beslag brengt mee de zakenrechtelijke blokkering van de beslagen vermogensbestanddelen.&#13;
In tegenstelling tot het faillissement verliest de rechthebbende&#13;
niet het beheer over het beslagen vermogensbestanddeel. Naar mijn mening hoeft&#13;
het beslag dan ook niet in de weg te staan aan de voortzetting van de exploitatie door&#13;
de melkveehouder. Er kan worden onderscheiden in een beslag dat strekt tot (uiteindelijk) het verhaal voor een vordering, en beslag dat ten doel heeft de levering veilig&#13;
te stellen van een obligatoire verplichting. Het feit dat de executie van het beslagen&#13;
goed problemen kan opleveren, hoeft aan de bevoegdheid tot het leggen van het&#13;
beslag niet in de weg te staan.44 In casu kunnen de relatie quotum - grond, de&#13;
vereiste kwaliteit van de koper (melkveehouder), de medewerking van de geëxecuteerde&#13;
c.q. de medewerking van de directeur LANO, een rimpelloze afloop van de&#13;
executie in de weg staan.&#13;
Naast de executie ter verhaal staat de mogelijkheid van de reële executie van een&#13;
verplichting tot overdracht van een melkquotum. In de rechtspraak wordt een dergelijke&#13;
executie mogelijk geacht. Zo kwam de President van de Rechtbank Leeuwarden&#13;
tot toewijzing van de vordering tot machtiging om het vonnis in de plaats te&#13;
doen treden van de in art. 8 BSH 1985 voorgeschreven kennisgeving. De Staat werd&#13;
veroordeeld 'te gehengen en te gedogen dat deze machtiging in de plaats zal treden&#13;
van de (...) te verrichten kennisgeving'.45&#13;
5. Het faillissement omvat het gehele vermogen van de schuldenaar. Het melkquotum&#13;
kan niet worden aangemerkt als een strikt persoonlijk recht van de melkveehouder.&#13;
46 Het valt als vermogensrecht dan ook zeker in de boedel.47 Aangenomen moet&#13;
worden dat aan de curator het recht toekomt om de door de BSH 1988 voorgeschreven&#13;
kennisgeving te doen en dat hij dienaangaande overeenkomsten met derden vermag&#13;
te treffen.48 Ook hier weer kan de executie op problemen stuiten in verband&#13;
met de relatie quotum - grond.&#13;
Het quotum is een zelfstandig vermogensrecht. Dat brengt mee dat een hypotheek&#13;
op de grond niet het eventueel daarop rustende quotum omvat. De openbare executie&#13;
van de grond treft dan ook niet de melkveehouder. Heeft deze echter slechts een&#13;
persoonlijk gebruiksrecht op de grond, dan dreigt met het gebruiksrecht ook het&#13;
quotum te verdwijnen. Het quotum behoort niet tot het toebehoren van het onroerend&#13;
goed (zie art. 1211 BW). 6. DE EFFECTEN VAN DE VERMOGENSWAARDE VAN HET MELKQUOTUM VOOR&#13;
HET PUBLIEKRECHT.&#13;
Aan schaarse goederen komt een prijskaartje te hangen. De allocatie van die goederen&#13;
wordt bepaald door vraag en aanbod en komt zo te liggen in de sfeer van het&#13;
privaatrecht. Betreft het goed een subjectief publiekrecht dan dreigt de door de&#13;
overheid meest wenselijk geachte orde verstoord te worden. De effecten van de vermogenswaarde&#13;
van het melkquotum op de structuur van de melkveehouderij zijn ingrijpend.&#13;
In Nederland is de prijs van melkquota dermate hoog dat de kosten van&#13;
toetreding tot de melkveehouderij, alsmede de kosten van uitbreiding van de produktie,&#13;
nagenoeg nog uitsluitend door de meest kapitaalkrachtigen zijn op te brengen.&#13;
Daar komt bij dat de prijs van de melkquota een sterk kostprijsverhogend effect&#13;
heeft. Dit heeft niet alleen negatieve effecten op het inkomen van de melkveehouder,&#13;
maar betekent op de langere termijn gezien ook een bedreiging voor de concurrentiepositie&#13;
van de Nederlandse zuivelsector. Het is dan ook een publiek belang&#13;
meer greep op de ontwikkelingen te krijgen. Gevreesd moet worden dat de overstap&#13;
naar de B-formule een prijs verhogend effect zal sorteren. De eerste tekenen hiervoor&#13;
dienen zich al aan.49&#13;
Naar mijn mening is de beste manier om de prijs van melkquota weer in de hand&#13;
te krijgen het opengooien van de grenzen.50 In de ons omringende EEG-landen zijn&#13;
de prijzen veel lager dan in ons land. Een idee is de verdeling van de quota over te&#13;
hevelen naar Brussel. Vanzelfsprekend kan daarbij aangesloten worden bij de huidige&#13;
situatie. De quota zouden losgekoppeld moeten worden van de grond. Om de&#13;
leegkoop van de zwakke regio's door de rijkere landen te voorkomen, zou overgegaan&#13;
moeten worden tot het instellen van Europese, regionaal opererende, quotumbeurzen.&#13;
Deze beurzen zouden een privaatrechtelijke status kunnen hebben, waarbij&#13;
de Gemeenschap regulerend optreedt. De handel in quota zou dan nog uitsluitend&#13;
via de beurs moeten lopen. Hierbij zou een uitzondering gemaakt kunnen worden&#13;
voor overdrachten in familieverband. De Europese Commissie zou een EEG-reserve&#13;
kunnen vormen waarmee op de beurs geïntervenieerd kan worden. Daarmee zou,&#13;
zo nodig, de prijs onder controle gehouden kunnen worden. Door opkoop kan bovendien&#13;
de melkproduktie omlaag gebracht worden. De reserve zou ingezet kunnen&#13;
worden voor het verwezenlijken van bepaalde structurele verlangens. Daarbij kan&#13;
niet alleen gedacht worden aan de versterking van de structuur van de melkveehouderij&#13;
in bepaalde regio's, maar ook aan het stimuleren van jonge veehouders de&#13;
melkveehouderij op te pakken.&#13;
Aldus zou van het privaatrechtelijk kader waarbinnen de melkquota functioneren&#13;
gebruik kunnen worden gemaakt om een publiekrechtelijk wenselijk geachte allocatie&#13;
van produktiefactoren tot stand te brengen.</content><legacyfootnotes>1. Zie over subjectieve publieke rechten in relatie tot het privaatrecht, R.J.B. Bergamin, Subjectieve publieke&#13;
rechten, in: Algemene begrippen van staatsrecht, Zwolle 1985, blz. 67 e.v. Vgl. Rb. Arnhem 20 april 1976,&#13;
NJ 1977,135: 'Wij zijn van oordeel, dat een bouwvergunning - bestuursrechtelijk een species van het genus&#13;
beschikking - privaatrechtelijk een bestanddeel uitmaakt van het vermogen van de vergunninghouder op&#13;
wiens naam de vergunning is gesteld'.&#13;
2. Zie het verslag van D.L. Rodrigues Lopes van de gezamenlijke vergadering van de Nederlandse en de&#13;
Belgische Vereniging voor agrarisch recht, in AR 1986, blz. 610.&#13;
3. G.E. Langemeijer, Conclusie vóór HR 9 maart 1951, NJ 1952, 461 (goodwill-arrest).&#13;
4. Zie P. Ritsema, Het karakter van het recht op heffingvrije levering van een hoeveelheid melk, pre&#13;
advies voor de gezamenlijke vergadering genoemd in noot twee.&#13;
5. Beschikking superheffing 1988 van 30 maart 1988 (Stcrt. 64), art. 2 e.v.&#13;
6. De producent van zuivelprodukten (de veehouder) is secundair aansprakelijk (zie art. 3 BSH 1988).&#13;
Dit artikel lijkt de mogelijkheid open te houden op de veehouder de door de koper niet betaalde heffing&#13;
te verhalen, ook al heeft eerstgenoemde de door hem verschuldigde heffing reeds aan de koper afgedra&#13;
gen.&#13;
7. De Toelichting bij de Beschikking superheffing (Stcrt. 1984, 79) spreekt in dit verband over een belasting annex&#13;
franchise (vrije voet). Volgens M.J.J. Vlokhoven, Enkele fiscale gevolgen van de superheffing, Fiscaal Weekblad Fed&#13;
1985, blz. 1343 voldoet de superheffing inderdaad aan de in de literatuur gehanteerde definitie van een belasting.&#13;
Volgens G. Heida dient de superheffing veeleer te worden gekarakteriseerd als een administratieve boete bij&#13;
overtreding van de toegekende produktiehoeveelheid (Nogmaals: superheffing en grondverkeer, AR 1987, blz.&#13;
146).&#13;
8. Deze bepalingen kunnen overeenkomstige toepassing vinden in geval van andere vormen van overgang onder&#13;
algemene titel, dan wel indien er sprake is van een overgang onder bijzondere titel anders dan geregeld in art. 18 eerste&#13;
lid.&#13;
9. Daarbij is van belang dat aan de gebruiker, economisch eigenaar etc. bij de introductie van het systeem in 1984, wel&#13;
quota zijn toegevallen (als melkveehouder, gebruiker van de grond). Om deze quota te kunnen vervreemden zal grond&#13;
aangekocht, gepacht etc. moeten worden.&#13;
10. De nationale overheden kunnen bepalen dat een gedeelte van de referentiehoeveelheid aan de nationale&#13;
reserve wordt toegevoegd (art. 7 derde lid Vo. 857/84).&#13;
11. In een aantal gevallen blijft dit maximum buiten toepassing, zie art. 17 tweede lid BSH 1988.&#13;
12. Aldus ook G. Heida, Nogmaals: superheffing en grondverkeer, AR 1987, blz. 147.&#13;
13. Bij overschrijding van het maximum vervalt het meerdere aan de minister. De vervreemder van de&#13;
grond kan recht doen gelden op een vergoeding. Betrokken partijen kunnen anders overeenkomen (art.&#13;
21 vijfde en zesde lid BSH 1988). Zie de Vergoedingsregeling referentiehoeveelheid, Bestuursbesluit 401&#13;
van de Stichting Ontwikkelings- en Saneringsfonds voor de Landbouw, Stcrt. 1988, 80. Afgezien van de&#13;
zeer lage vergoeding (ƒ 0,65 per kilo referentiehoeveelheid), valt op dat de voorzitter kan besluiten geen&#13;
vergoedingen meer toe te kennen indien de beschikbare middelen op zijn. Zo deze regeling al niet in strijd&#13;
moet worden geacht met de Beschikking zelf, de vraag is of een dergelijk stelsel niet in strijd is met het&#13;
gelijkheidsbeginsel.&#13;
14. Naar mijn mening maakt art. 17 vierde lid BSH 1988 duidelijk dat de overeenkomst tussen partijen&#13;
in pachtverhoudingen beslissend is, zowel ten aanzien van de verpachting van een geheel bedrijf alsook&#13;
bij de verpachting van losse grond. Het verschil schuilt slechts in het mogelijkerwijs buiten toepassing&#13;
blijven van het gestelde maximum. Van de in de EEG-regels geopende mogelijkheid bij het einde van de&#13;
pachtverhouding het quotum geheel of gedeeltelijk bij de pachter te laten is in de BSH 1988 geen gebruik&#13;
gemaakt.&#13;
15. Zie in dit verband Pres. Rb. Dordrecht 14 maart 1988, KG 167. De pachter is bevoegd het aan de&#13;
grond gerelateerde quotum te vervreemden buiten medewerking van de verpachter. Dit staat buiten de&#13;
vraag of de verpachter te dien aanzien wellicht een vergoeding toekomt.&#13;
16. Vgl. HR 9 sept. 1951, NJ 1952, 46: getaxeerde waarde vergunningen valt in de gemeenschappelijke&#13;
boedel, en dient in de scheiding en deling te worden betrokken. In deze zin, W.H. Kleijn, in: Superhef&#13;
fing en mestoverschotproblematiek, 's-Gravenhage 1988, blz. 58.&#13;
17. Zie de Toelichting bij de wijziging van de BSH 1985 van 6 september 1986 (Stcrt. 171) alsook de door het&#13;
Ministerie van Landbouw en Visserij uitgegeven voorlichtingsbrochure. Zie ook Pres. Rb. Leeuwarden 11 dec.&#13;
1987, KG 1988, 58: 'de door de Staat verdedigde en door ons aanvaarde lijdelijkheid met betrekking tot de&#13;
registratie van overdrachten van melkquota.' Vgl. dezelfde Pres. 20 sept. 1987, KG 493; eenzelfde lijdelijkheid&#13;
geldt niet voor de erkenning van de aanspraak. Naar mijn mening biedt de BSH 1988 voor dit onderscheid&#13;
geen grond. Vgl. art. 20 dat gaat over het niet meer erkennen van de aanspraak.&#13;
18. Zie in dit verband de laatste alinea van art. 5 Vo. 1371/84 en de Tiende aanwijzing uitvoering van de&#13;
Beschikking superheffing. De jurisprudentie is verdeeld. Vgl. Hof Arnhem 29 sept. 1987 (niet gepubliceerd):&#13;
parkeren quotum bij niet-melkveehouder niet mogelijk en Pres. Rb. Groningen 21 okt. 1987, KG 1988, 47:&#13;
grondbezitter hoeft niet zelf melkveehouder te zijn om quotum te kunnen exploiteren. Een argument voor deze&#13;
laatste opvatting kan worden geput uit art. 17 tweede lid onder b dat spreekt van feite lijke bedrijfsvoering.&#13;
19. Vz. CBB 19 november 1987, AB 1988, 284, met annotatie H.J. Simon en B.M.J. van der Meulen. Naar mijn&#13;
mening is deze zienswijze van de minister vatbaar voor bestrijding. Belangrijke argumenten in dezen vormen de&#13;
definities van de begrippen bedrijf en producent (art. 12 Vo. 857/84). Deze begrippen hebben betrekking op de beoefening&#13;
van de landbouw in het algemeen en beperken zich niet tot de melkveehouderij. Daar komt bij dat de minister blijkbaar&#13;
gekozen heeft voor "andere objectieve criteria" (art. 5 Vo. 1341 jo. art. 16 BSH 1988). Voor een andere visie zie:&#13;
W.B.M. Engels, Superheffing, bedrijven en agrarisch onroerend goed, Deventer 1988.&#13;
20. Om de overdracht van quotum mogelijk te maken is, zoals gezegd, slechts een bepaalde (gebruiksrelatie tot de grond&#13;
nodig. Zoals we zullen zien kan de scheiding tussen de eigendom van de grond en het recht op het melkquotum, met&#13;
name bij de uitwinning, voor problemen zorgen.&#13;
Daarnaast is het zo dat quotum en grond niet onlosmakelijk met elkaar verbonden zijn. Quotum gaat over samen&#13;
met de grond, als overeen te komen door partijen. Men is niet verplicht quotum te doen overgaan in evenredigheid met&#13;
de voorheen voor de melkproduktie gebruikte grond. Bij de overdracht van een geheel bedrijf is de band eventueel&#13;
strikter. Niet van belang ontbloot is ook het feit dat via een eenvoudige constructie (beding van terugverkoop na drie&#13;
jaar) de band tussen quotum en grond ontdoken kan worden.&#13;
Ook bij overdracht van grond aan de overheid etc. kan de band quotum - grond worden doorbroken. Bovendien&#13;
maken de EEG-regels het mogelijk dat de Lid-Staten het verhuren van quota regelen (zie Vo. 2998/87 van de Raad van 5&#13;
oktober 1987, L. 285). In de BSH 1988 (art. 32) is het verbod op het verhuren van quota gehandhaafd. Daarnaast&#13;
kunnen quota ook door de overheid opgekocht worden. Per 1 mei 1988 is een nieuwe opkoopregeling ingegaan, die&#13;
de boer een prijs garandeert die bijna kan concurreren met de prijs op de vrije markt.&#13;
21. Zie Pres. Rb. Zwolle 26 maart 1987, KG 192. In deze zin ook G. Heida (noot 7). Voor wat betreft de&#13;
belastingtechnische kant van de zaak, zie Ch. P.A. Geppaart, Belastingheffing van landbouwondernemingen, in: Recht in&#13;
Ontwikkeling, Deventer 1986, blz. 59 en J.J.M. Jansen, Het melkquotum uitgemolken, Weekblad 1988, blz. 89. Jansen&#13;
schrijft: 'gelet op bovenstaande argumenten meen ik dat het quotum een onlichamelijk zelfstandig bedrijfsmiddel niet&#13;
zijnde grond is'.&#13;
22. Dit feit heeft bij minister Braks de verwarring doen postvatten dat bij het quotum strikt genomen geen&#13;
rechthebbende valt aan te wijzen (zie TK 1987/1988, 20200 en 20200 C, XIV, nr. 13, antwoord op vraag 34). Alleen al&#13;
de relatie quotum - heffingplicht leert anders.&#13;
23. Hof Leeuwarden 19 dec. 1986, VSN 1987, blz. 1958. Vgl. Centrale grondkamer 3 febr. 1987, AR 4062: waarde&#13;
melkquotum valt buiten de verkoopwaarde van de grond; HR 26 nov. 1986, BNB 1987,&#13;
24: oordeel Hof dat het visquotum niet onmiddellijk en uitsluitend dienstbaar is aan het schip, omdat de band schip -&#13;
quotum kan worden verbroken, door Hoge Raad niet onjuist geacht. (N.B. Dit betrof de oude regeling waarbij de&#13;
overgang van visquota gekoppeld was aan de overgang van het schip. De casus is dan ook zonder meer te vergelijken&#13;
met de situatie rond het melkquotum.) Zie in dit verband ook de oude uitspraak van de Hoge Raad over een&#13;
teeltvergunning: hypotheek op de grond omvat niet mede het teeltrecht (HR 27 febr. 1942, NJ 350).&#13;
24. TK 1987/1988, 20200 en 20200 C, XIV, nr. 36. Uit het overzicht blijkt dat er in 1987 sprake is geweest van een&#13;
aanzienlijke stijging van de gemiddelde prijzen welke voor melkquota werden betaald.&#13;
25. Hiervan getuigen met name de opkoopregeling, de vergoeding voor de geschorste quota, en de vergoeding bij&#13;
overschrijding van het gestelde maximum bij overdracht van quota. Vgl. in dit verband Besluit van de&#13;
staatssecretaris van V en W van 10 april 1964, AB 1965, 97 met de publikatie van ditzelfde ministerie in de Stcrt. 1988,&#13;
nr. 128, blz. 10. Werd in het eerste geval zonder meer de vermogenswaarde van de (vervoers)vergunning&#13;
geaccepteerd, in het tweede geval (vergunning op grond van de Luchtvaartwet) heet het dat: 'bij de overdracht van een&#13;
vergunning, deze geen verhandelbaar vermogensbestanddeel vormt'. In de vervoerssector is er zonder meer sprake van&#13;
een trend de overdraagbaarheid van vergunningen, en naar men hoopt daarmee de vermogenswaarde, af te schaffen (zie&#13;
bijv. de Wet Personen Vervoer&#13;
en het voorstel van wet tot wijziging van de Wet autovervoer goederen en de Luchtvaartwet). Deze trend staat haaks op&#13;
de ontwikkelingen in de 'Europese' sector.&#13;
26. M.J.A. van Mourik, tijdens de in noot 2 genoemde gezamenlijke vergadering.&#13;
27. EHRM 23 okt. 1985, AB 1986, 1, m.n. Hirsch Ballin; zie ook EHRM 27 okt. 1987, NJCM-bulletin, 1988, blz. 43,&#13;
44 (ten aanzien van een vervoersvergunning) en EHRM 30 nov. 1987, t.z.p. blz. 45 (ten aanzien van de&#13;
bevoegdheid als advocaat op te treden).&#13;
28. Zie Europese Commissie voor de rechten van de mens (ECRM), verzoekschrift nr. 10438/83, NJB 1985, 224,&#13;
m.b.t. een huisartsenvergunning.&#13;
29. Het vereiste dat er in casu een recht in het spel is staat meestal niet ter discussie. Dat dit vereiste niet&#13;
van elk belang ontbloot is blijkt uit het feit dat de Hoge Raad goodwill niet als een recht beschouwt.&#13;
30. In deze zin ook Asser, Zakenrecht, Algemeen deel, 1985, blz. 5.&#13;
31. Zie achtereenvolgens HR 14 mei 1941, B 7330, HR 13 februari 1963, BNB 86 en HR 26 maart 1952,&#13;
B 9205. Hierbij moet bedacht worden dat slechts zaken in de zin van art. 555 BW, als zaken in de zin&#13;
van art. 3 Wet op de vermogensbelasting 1892 golden. Vgl. ook het bekende arrest van de Hoge Raad&#13;
van 27 februari 1942, NJ 350: 'dat het echter voor de vraag of het teeltrecht een vermogensrecht is alleen&#13;
erop aankomt of de regeling der teeltvergunning den vergunninghouder, zij het onder bepaalde voor&#13;
waarden en binnen zekere grenzen de beschikking geeft over een geldswaardig recht'.&#13;
32. Zie Hand. II, 1986/1987, blz. 710 (voor een enigszins ander standpunt van de minister zie noot 22).&#13;
Vgl. in dit verband ook de opmerking van minister Braks over het visquotum: 'Zodra de quota zijn verdeeld,&#13;
berust de juridische eigendom bij de individuele visser c.q. de groep van vissers' (Hand. II&#13;
1986/1987, blz. 4723). Opmerking verdient wel dat in pachtverhoudingen nog geen ondubbelzinnig antwoord&#13;
is gegeven op de vraag aan wie het quotum toekomt. Pachters en verpachters vliegen elkaar dien&#13;
aangaande in de haren. Zoals hiervoor uiteengezet komt naar mijn mening het quotum toe aan de pachter.&#13;
De verpachter kan eventueel recht doen gelden op een vergoeding.&#13;
33. In mijn visie is er derhalve geen sprake van een vorderingsrecht (op de overheid). Vgl. J. Korf, De&#13;
overgang van rechten en verplichtingen uit administratieve rechtsbetrekkingen, VAR-preadvies 1958, blz.&#13;
48: een vergunning verschaft geen aanspraak op de overheid. Zoals we zullen zien is deze kwalificatie&#13;
van belang, o.a. voor de mogelijkheid pandrecht te vestigen en de beslaglegging (onder wie?).&#13;
34. Zie TK 19700, 67, blz. 2, alwaar het kamerlid Blauw aandacht vraagt voor de tal van vermogensrechtelijke&#13;
aspecten die op dit moment onbeantwoord blijven.&#13;
35. Zie art. 3.8.1. NBW. Het recht van vruchtgebruik is in beginsel op alle soorten goederen (lichamelijke&#13;
en onlichamelijke) te vestigen.&#13;
36. Zie voor het nieuwe recht de art. 3.9.1.2. jo. art. 3.4.2.1. NBW.&#13;
37. Hetzelfde probleem speelt bij een aantal andere vermogensrechten, bijv. het auteursrecht, het merkenrecht, de&#13;
aanvraag van een kwekersrecht, lidmaatschapsrechten van een coöperatieve flatvereniging etc. Over deze laatste zie&#13;
Asser, Mijnssen, Van Velten, Zakenrecht III, 1987, blz. 117, 118 en het artikel van laatstgenoemde in WPNR 5793:&#13;
Recente ontwikkelingen bij de coöperatieve onroerend goed exploitatievereniging.&#13;
38. A. Pitlo, Zakenrecht, 1987, bewerkt door O.K. Brahn, blz. 452, 453. Dat ook de overheid uitgaat van de&#13;
bestaanbaarheid van een pandrecht op absolute rechten blijkt uit de Toelichting op art. 18 van de Beneluxwet inzake&#13;
tekeningen of modellen (zie Pitlo, blz. 453).&#13;
39. De opmerking van P.A. Stein in zijn Compendium van het burgerlijk procesrecht, 1987, dat vergun&#13;
ningen zich niet lenen voor inpandgeving is, zó algemeen gesteld, dan ook niet juist (blz. 118). Naar mijn&#13;
mening lenen melkquota zich nu juist zeer wel voor verpanding.&#13;
40. Zie Hof 's-Gravenhage 4 januari 1967, NJ 456. De zekerheidscessie van een vergunning voor goede&#13;
renvervoer werd op zichzelf niet onmogelijk geacht. In casu diende echter de overdracht van een dergelij&#13;
ke vergunning plaats te vinden door het bevoegde gezag, en niet tussen partijen. Daar de vergunning nog&#13;
niet overgeschreven was op naam van de rechtsopvolger, kon van een rechtsgeldige cessie geen sprake&#13;
zijn. Bij het melkquotum ligt dit waarschijnlijk anders. De overdracht vindt immers plaats tussen par&#13;
tijen.&#13;
41. In het NBW is een verbod opgenomen inzake overdracht ten titel van zekerheidsstelling (zie art.&#13;
3.4.2.2. lid 3). Wel is een meer uitgebreide regeling van het pandrecht opgenomen.&#13;
42. Zie in dit verband Pres. Rb. Arnhem 2 september 1983, NJ 1984, 690 en Pres. Rb. Leeuwarden 22&#13;
september 1983, NJ 1984,691. Beslag op een aanvraag van een kwekersrecht. Aanspraak op een kwekers&#13;
recht is blijkens art. 48 van de Zaaizaad- en Plantgoedwet een roerende zaak, die vatbaar is voor over&#13;
dracht, zodat een conservatoir beslag op die aanspraak mogelijk is. Vereiste van inschrijving van het kwe&#13;
kersrecht in het Nederlands Rassenregister heeft voor de aanvraag geen betekenis. Proces-verbaal van in&#13;
beslagneming opgemaakt als ware het een roerende zaak die zich onder de schuldenaar bevindt.&#13;
43. Doordat de directeur weet van het beslag heeft, mag verwacht worden dat eventuele derde-belangheb&#13;
benden gewaarschuwd worden in geval van transacties met het beslagen quotum. Verder reikt de macht&#13;
van de directeur wellicht niet. Volgens de Pres. Rb. Leeuwarden betekent registratie ten behoeve van&#13;
melkveehouder A niet dat dezelfde hoeveelheid niet ook ten behoeve van melkveehouder B geregistreerd&#13;
zou kunnen worden (zie noot 17).&#13;
44. Zie Pres. Rb. Leeuwarden 22 september 1983, NJ 1984, 691. Zie echter Pres. Rb. Utrecht, 31 maart 1988, KG 223.&#13;
45. Pres. Rb. Leeuwarden 11 december 1987, KG 1988, 55. Aan dit vonnis ging vooraf een veroordeling mede te&#13;
werken aan de overdracht via de vereiste gezamenlijke kennisgeving, onder oplegging van een dwangsom, zie Pres. Rb.&#13;
Leeuwarden 3 juli 1987, KG 339 en 29 september 1987, KG 493. Zie ook Pres. Rb. Groningen 21 oktober 1987, KG&#13;
1988, 47.&#13;
Van essentieel belang bij dit alles is HR 3 april 1987, NJ 1988, 276, met noot W.M.K., in welk arrest de Hoge&#13;
Raad, onder bepaalde omstandigheden, de reële executie van een veroordeling tot levering van een onroerend goed&#13;
mogelijk achtte, door overschrijving in de openbare registers van de transportakte te zamen met de rechterlijke&#13;
uitspraak. Vgl. Hof 's-Hertogenbosch, 28 januari 1981, NJ 523. Zie in dit verband art. 3.11.4. NBW.&#13;
46. Zie het in de volgende noot genoemde arrest van de Hoge Raad, alsmede Hof 's-Gravenhage 1 november 1961,&#13;
NJ 1962, 511, welke laatste uitspraak betrekking had op een vervoersvergunning.&#13;
47. Vgl. HR 27 februari 1942, NJ 350; Hof 's-Gravenhage 4 februari 1967, NJ 456, in verband met Hof 's-Gravenhage&#13;
1 november 1961, NJ 1962, 511.&#13;
48. In deze zin over het teeltrecht, HR 27 februari 1942, NJ 350. Vgl. HR 20 november 1953, NJ 788 (recht&#13;
huurbescherming door curator uit te oefenen).&#13;
49. Zie de Volkskrant van 21 april 1988. Kamerlid Nijland beurt ruim ƒ 3,20 per kilo heffingvrije melk.&#13;
50. Niet valt trouwens in te zien hoe de melkquota buiten de greep zouden kunnen blijven van het ene&#13;
Europa, als op 1 januari 1993 de grenzen van Europa daadwerkelijk opengaan. Over de ontwikkelingen&#13;
op de (middel) lange termijn, zie: H.J. Simon, De regulering in de zuivelsektor. Effecten en toekomst&#13;
van de superheffing, NJB 1988, blz. 822 e.v.&#13;
</legacyfootnotes><footnotes><footnote/></footnotes><auteurs>Mr. H.J. Simon</auteurs><published>1988-07-01 00:00:00</published><modified>1988-07-01 00:00:00</modified><editiondate>1988-07-01</editiondate><htmlpath>https://denhollander.info/artikel/6304</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2016</searchword><id>13124</id><udhid>UDH:TvAR/13124</udhid><titel>Centrale Grondkamer, 9 juli 2015, dossiernummers: GP 11.750 en GP 11.751  (TvAR 2016/5837)</titel><searchwords><searchword>TvAR 5/2016</searchword><searchword>TvAR 2016/5837</searchword><searchword>UDH:TvAR/13124</searchword></searchwords><attachments><attachment><name>18121.pdf</name><extention>pdf</extention><url>https://denhollander.info/download/18121/ci</url></attachment></attachments><inleiding/><content>&lt;p&gt;(Wassenaer Fonds/Van Steenbergen)&lt;/p&gt;&#13;
&lt;p&gt;(mrs. W.L. Valk, F.J.P.Lock en Th.C.M. Willemse en de deskundige leden F.J.A. baron van Verschuer en ir. J.H. Jurrius)&lt;/p&gt;&#13;
&lt;h2&gt;Pachtovereenkomst. Kavelruil.&lt;/h2&gt;&#13;
&lt;p&gt;[Uitvoeringswet grondkamers, art. 38, tweede lid]&lt;/p&gt;&#13;
&lt;p&gt;Uitgaande van de bedoeling van partijen is er &amp;lsquo;in een geval als hier aan de orde&amp;rsquo; sprake van een pachtwijzigingsovereenkomst bij het voortzetten van de pachtovereenkomst na wijziging van het pachtobject .&lt;/p&gt;&#13;
&lt;p&gt;Met noot B. Nijman&lt;/p&gt;&#13;
&lt;p&gt;Beschikking&lt;/p&gt;&#13;
&lt;p&gt;in de zaken van:&lt;/p&gt;&#13;
&lt;p&gt;Stichting Jacoba van Wassenaer Fonds,&lt;/p&gt;&#13;
&lt;p&gt;gemachtigde: ing. W. van Vliet, &amp;ldquo;Jachtlust&amp;rdquo;, Kallenbroekerweg 170,&lt;/p&gt;&#13;
&lt;p&gt;3771 TB Barneveld&lt;/p&gt;&#13;
&lt;p&gt;-hierna te noemen: verpachtster-&lt;/p&gt;&#13;
&lt;p&gt;-en-&lt;/p&gt;&#13;
&lt;p&gt;G.J. van Steenbergen,&lt;/p&gt;&#13;
&lt;p&gt;wonende: Harsloweg 1, 6721 NM Bennekom,&lt;/p&gt;&#13;
&lt;p&gt;-hierna te noemen: pachter-&lt;/p&gt;&#13;
&lt;h2&gt;Het geding in eerste aanleg&lt;/h2&gt;&#13;
&lt;p&gt;De grondkamer Oost heeft bij beschikking van 26 maart 2015, waarvan afschrift aan partijen is verzonden op 10 april 2015, de aan haar ter goedkeuring toegezonden pachtwijzigingsovereenkomst enerzijds aangemerkt als een pachtbe&amp;euml;indigingsovereenkomst en anderzijds als een nieuwe pachtovereenkomst en heeft de pachtprijs van de door pachter van verpachtster gepachte gronden, kadastraal bekend gemeente Ede, sectie E, nrs. 1302, 1363, 1364, 1778, 1780, 4589 ged., 4602 ged., 4822 ged., 5055 ged., totaal groot 11.02.40 ha, herzien en bepaald op &amp;euro; 5.479,00 per jaar, ingaande op 1 november 2014.&lt;/p&gt;&#13;
&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&#13;
&lt;h2&gt;Het geding in hoger beroep&lt;/h2&gt;&#13;
&lt;p&gt;Zowel verpachtster als pachter zijn bij &amp;eacute;&amp;eacute;n op 24 april 2015 ter griffie ingekomen gezamenlijk ondertekend beroepschrift in beroep gekomen van voormelde beschikking.&lt;/p&gt;&#13;
&lt;h2&gt;De grieven&lt;/h2&gt;&#13;
&lt;p&gt;Op verzoek van pachter heeft een kavelruil plaatsgevonden ter verbetering van de landbouwstructuur van het bedrijf van pachter. Verpachtster heeft daaraan zonder enig eigenbelang medewerking verleend. Verpachtster en pachter hebben gezamenlijk aangevoerd dat van een feitelijke be&amp;euml;indiging van de pachtovereenkomst per 7 februari 2014 nimmer sprake is geweest. De grondkamer heeft de pachtprijs bepaald op de voor de - nieuw - gepachte gronden geldende regionorm, terwijl als de overeenkomst als een pachtwijzigingsovereenkomst zou worden aangemerkt, de regionorm vermeerderd met 10% zou gelden. Bovendien wordt verpachtster door de beslissing van de grondkamer tweemaal in haar belangen getroffen doordat de percelen liggen binnen de regio Centraal Veehouderij gebied en niet, zoals de oude pachtpercelen, in het Rivierengebied.&lt;/p&gt;&#13;
&lt;h2&gt;Beoordeling van het geschil in hoger beroep&lt;/h2&gt;&#13;
&lt;p&gt;1. Uit de stukken blijkt dat verpachtster en pachter op 31 mei 2014 een overeenkomst getiteld &amp;ldquo;Pachtwijzigingsovereenkomst reguliere pacht los land&amp;rdquo; hebben ondertekend. In die overeenkomst wordt verwezen naar de tussen pachter en verpachtster op 2 mei 1980 gesloten en aangehechte pachtovereenkomst welke op 11 april 1989 is ingekomen en op 20 juli 1989 door de grondkamer is goedgekeurd. In de thans ter goedkeuring aan de grondkamer aangeboden pachtwijzigingsovereenkomst verklaren pachter en verpachtster de oorspronkelijke overeenkomst met ingang van 7 februari 2014 te wijzigen. Daarbij is vermeld dat de oorspronkelijke pachtovereenkomst per 7 februari 2014 wordt be&amp;euml;indigd en dat pachter ter compensatie van het be&amp;euml;indigen van de oorspronkelijke pachtovereenkomst de pachtrechten verkrijgt van een aantal in de overeenkomst genoemde percelen met een oppervlakte welke exact gelijk is aan de oorspronkelijk door verpachtster aan pachter verpachte oppervlakte. Tenslotte is in de overeenkomst nog opgenomen dat: &amp;ldquo;Het pachtcontract wordt voortgezet onder dezelfde rechten en plichten als het contract dat be&amp;euml;indigd wordt.&amp;rdquo;&lt;/p&gt;&#13;
&lt;p&gt;2. Voorop moet worden gesteld dat de vraag of sprake is van een pachtwijzigingsovereenkomst dan wel van (de optelsom van) een pachtbe&amp;euml;indigingsovereenkomst en een nieuwe pachtovereenkomst een vraag is van uitleg van de ingezonden overeenkomst. In dat verband acht de Centrale Grondkamer in het bijzonder het navolgende van belang. De ter goedkeuring voorgelegde overeenkomst is ingegeven door een kavelruil die in het belang was van pachter. De strekking van de onderhavige overeenkomst was klaarblijkelijk om die &lt;span class="italic"&gt;wijziging &lt;/span&gt;vast te leggen en te regelen. Dat partijen inderdaad een pachtwijzigingsovereenkomst beoogden blijkt bovendien onder meer uit de titel van de overeenkomst; &amp;ldquo;Pachtwijzigingsovereenkomst reguliere pacht los land&amp;rdquo;, alsmede een aantal in de overeenkomst opgenomen bedingen, zoals: Partijen wensen &amp;ldquo;bovenbedoelde overeenkomst &amp;hellip; te wijzigen&amp;rdquo;, &amp;ldquo;Het pachtcontract wordt voortgezet onder de dezelfde rechten en plichten als het contract dat be&amp;euml;indigd wordt&amp;rdquo;, en partijen zijn het eens over de hoogte van de pachtprijs. Ook in de omstandigheid dat pachter en verpachtster met een door hen beiden ondertekend beroepschrift in beroep zijn gekomen tegen het oordeel van de grondkamer ziet de Centrale Grondkamer steun voor de uitleg dat sprake is van een pachtwijzigingsovereenkomst. Er bestaat in een geval als hier aan de orde geen aanleiding om af te wijken van de eenstemmige uitleg die partijen aan hun overeenkomst geven.&lt;/p&gt;&#13;
&lt;p&gt;Op grond van het vorenstaande heeft de grondkamer de onderhavige pachtwijzigingsovereenkomst ten onrechte aangemerkt als een nieuwe pachtovereenkomst.&lt;/p&gt;&#13;
&lt;p&gt;3. In de gegeven omstandigheden ziet de Centrale Grondkamer aanleiding deze zaak in achtneming van artikel 38, tweede lid van de Uitvoeringswet grondkamers, terug te wijzen naar de grondkamer om met inachtneming van deze beschikking daarin opnieuw te beslissen.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;Het beroep van pachter en verpachtster moet gegrond worden verklaard. De beschikking, waarvan beroep kan niet in stand blijven. De zaak wordt terugverwezen naar de grondkamer Oost.&lt;/p&gt;&#13;
&lt;h2&gt;Beslissing&lt;/h2&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;vernietigt de beschikking, waarvan beroep en opnieuw beschikkende;&lt;/p&gt;&#13;
&lt;p&gt;wijst de zaak terug naar de grondkamer om met inachtneming van hetgeen hiervoor is overwogen opnieuw te beslissen.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;De beslissing van de Centrale Grondkamer in deze zaak zal door iedere praktijkjurist met instemming worden ontvangen. De pachter ziet kans om door middel van een kavelruil gronden die hij pacht van een stichting en die in de Betuwe liggen, bij zijn bedrijf in Bennekom toegedeeld te krijgen. De verpachtende stichting verkreeg de gronden in Bennekom in eigendom, in plaats van haar eigendommen in de Betuwe. Afgesproken werd de oorspronkelijke pachtovereenkomst voort te zetten, zodat alleen het pachtobject zou wijzigen. Een ruiling waar zowel de pachter als de verpachter blij mee waren. Tot zij hun nieuwe pachtovereenkomst terug ontvingen van de Grondkamer. Deze was van oordeel dat het stuk dat partijen als een wijzigingsovereenkomst hadden betiteld en ingezonden, zowel een be&amp;euml;indigingsovereenkomst voor de gronden in de Betuwe als een nieuwe pachtovereenkomst voor de gronden in Bennekom inhield. Voor de verpachter bleek met name de nieuwe pachtovereenkomst bijzonder onvoordelig. De regionorm voor gronden in de regio Rivierenland ligt hoger dan de regionorm voor de regio Centraal Veehouderijgebied, waartoe Bennekom behoort. Bovendien mocht de pacht voor de nieuwe overeenkomst niet hoger liggen dan de regionorm, terwijl de pacht bij een wijzigingsovereenkomst 110% van de regionorm mag bedragen.&lt;/p&gt;&#13;
&lt;p&gt;De pachter en verpachter kwamen samen in hoger beroep en voerden aan dat de Grondkamer hun afspraak niet op de juiste wijze had uitgelegd. De Centrale Grondkamer gaat daarin mee. Niet alleen uit het opschrift van de overeenkomst, maar ook uit de tekst blijkt dat partijen uitsluitend bedoeld hebben het object van hun pachtverhouding te wijzigen. Bovendien lag het initiatief voor de kavelruil bij de pachter en waren zij het eens over de pachtprijs. Bij kwalificatie als wijzigingsovereenkomst is er wat betreft de pachtprijs van een regeling in het nadeel van de pachter (art. 7:399 BW) geen sprake. De Centrale Grondkamer gaat uit van de bedoeling van de contractspartijen en oordeelt dat &amp;ldquo;in een geval als hier aan de orde&amp;rdquo; geen reden is af te wijken van de eenstemmige uitleg door pachter en verpachter van hun overeenkomst.&lt;/p&gt;&#13;
&lt;p&gt;In andere gevallen waarin het pachtobject tijdens de duur van de pachtovereenkomst werd gewijzigd, liet de Centrale Grondkamer zich niet altijd leiden door de kwalificatie die pachter en verpachter aan hun overeenkomst gaven. Daarbij is van belang op welke manier het gepachte wordt gewijzigd. Bij verkleining van het pachtobject is weinig discussie mogelijk. De pachtovereenkomst blijft in stand, maar wordt gewijzigd. Dat blijkt onder meer uit de artikelen 7:374 en 7:377 BW in gevallen waarin de pachtovereenkomst gedeeltelijk wordt be&amp;euml;indigd, respectievelijk ontbonden. Vergroting van het pachtobject leidde in het recente verleden tot discussie. In de beschikking van 24 februari 1999, GP 11.269, Stichting Ridderhofstad Gunterstein/Van der Horst, werd aan het gepachte een oppervlakte toegevoegd. Partijen benoemden de overeenkomst waarbij dat gebeurde als een wijzigingsovereenkomst. De Centrale Grondkamer bepaalde toen dat weliswaar een gedeelte werd toegevoegd dat niet eerder verpacht was, maar toetste de pachtovereenkomst als een wijzigingsovereenkomst.&lt;/p&gt;&#13;
&lt;p&gt;Op die benadering is de Centrale Grondkamer terug gekomen in de beschikkingen van 19 juni 2006 en 13 maart 2007 inzake Beheersstichting Drie Gasthuizen/Sloot (&lt;span class="italic"&gt;Agr.r.&lt;/span&gt; 2007, nr.6, p.216) en de beschikking van 17 november 2006, inzake St. Noord Hollandsche Huys/Van der Zee c.s. (&lt;span class="italic"&gt;Agr.r&lt;/span&gt;. 2007, nr. 3, p.112). In die beschikkingen is voor het toegevoegde deel uitgegaan van een nieuwe pachtovereenkomst. Vanuit die benadering gezien, lijkt de Centrale Grondkamer in de hier behandelde beschikking wel erg meegaand. Heisterkamp toonde zich eerder naar aanleiding van het arrest van het hof Arnhem van 12 november 1984 (&lt;span class="italic"&gt;Agr.r&lt;/span&gt;. 1985/3915) minder meegaand. Hij kiest een principi&amp;euml;le benadering. Een algehele verandering van het pachtobject grijpt volgens hem dermate wezenlijk in het contract in, dat er slechts van een nieuwe pachtovereenkomst kan worden gesproken, niet van een gewijzigde pachtovereenkomst (&lt;span class="italic"&gt;Agr.r&lt;/span&gt;. 1986, p. 573). Nu was in de door Heisterkamp besproken kwestie sprake van een geheel andere situatie dan in de hier aan de orde zijnde beschikking. Het ging om de vervanging van een verpacht perceel door een ander perceel, binnen een gehandhaafde pachtverhouding, in het kader van een ruilverkaveling. De specifiek daarvoor geschreven bepalingen van de Ruilverkavelingswet, thans de artikelen 75 tot en met 80 van de Wet inrichting landelijk gebied, waren daarbij niet toegepast. In een dergelijke situatie kunnen allerlei problemen aan de orde komen. Daarbij valt te denken aan onduidelijkheid over de ingangsdatum van de overeenkomst, de duur van de overeenkomst en het tijdstip waarop de overeenkomst eindigt. Die problemen zijn in deze zaak niet te verwachten. Voor de principi&amp;euml;le benadering van Heisterkamp zag de Centrale Grondkamer in de hier besproken zaak dan ook kennelijk geen aanleiding.&lt;/p&gt;&#13;
&lt;p&gt;De Centrale Grondkamer heeft de zaak terugverwezen naar de Grondkamer. Waarschijnlijk zal de Grondkamer de pachtovereenkomst alsnog goedkeuren, waarmee de bedoelingen van pachter en verpachter alsnog verwezenlijkt worden. De geldende regels worden daarmee wellicht niet stipt nageleefd, maar daar lijkt ook geen reden voor te zijn, er van uitgaande dat de regels bedoeld zijn om de verhoudingen tussen partijen in goede banen te leiden.&lt;/p&gt;&#13;
&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2016-06-07 15:55:06</published><modified>2016-06-07 15:55:06</modified><editiondate>2016-06-07</editiondate><htmlpath>https://denhollander.info/artikel/13124</htmlpath></article>
</articles></edition>
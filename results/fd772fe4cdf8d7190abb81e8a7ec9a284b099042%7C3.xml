<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1996</searchword><id>4957</id><udhid>UDH:TvAR/4957</udhid><titel>G. van de Werken sr. en G. van de Werken jr. / College van Gedeputeerde Staten van de provincie Gelderland (TvAR 1996/4816)</titel><searchwords><searchword>TvAR 5/1996</searchword><searchword>TvAR 1996/4816</searchword><searchword>UDH:TvAR/4957</searchword></searchwords><attachments><attachment><name>1996_nr 5_Rechtspraak_4816.pdf</name><extention>pdf</extention><url>https://denhollander.info/download/4898/ci</url></attachment></attachments><inleiding>Wet op de Ruimtelijke Ordening, art. 30&#13;
&#13;
Voorlopige voorziening tegen een beslissing van GS de gemeente uitstel te verlenen voor het opstellen van een bestemmingsplan.</inleiding><content>Uitspraak van de president van de arrondisse-mentsrechtbank te Arnhem inzake het verzoek om toepassing van artikel 8:81 van de Alge-mene wet bestuursrecht in het geschil tussen:&#13;
G. van de Werken sr. en G. van de Werken jr. beiden te Delwijnen, gemeente Kerkwijk, ver-zoekers&#13;
en&#13;
het College van Gedeputeerde Staten van de provincie Gelderland, verweerder&#13;
/. Feiten en procesverloop Bij KB van 10 november 1993, inzake het bestemmingsplan 'Buitengebied 1991' heeft de Kroon aan een gedeelte van het vorengenoemde bestemmingsplan goedkeuring onthouden.&#13;
Ingevolge artikel 30, eerste lid, van de Wet op de Ruimtelijke Ordening (W.R.O.) dient de gemeenteraad binnen een jaar te rekenen vanaf de dag van verzending van een afschrift van het besluit, een nieuw plan vast te stellen waarbij de beslissing van de Kroon in acht wordt genomen.&#13;
Bij besluit van 16 september 1994, nr. RG94.46451, heeft verweerder bovenge-noemde termijn, op verzoek van het College van Burgemeester en Wethouders van de ge-&#13;
meente Kerkwijk, met toepassing van artikel 30, tweede lid, van de W.R.O. verlengd met 6 maanden.&#13;
Verzoekers hebben tegen dit besluit bij schrijven van 24 oktober 1994 een bezwaar-schrift ingediend bij verweerder.&#13;
Bij schrijven van 19 januari 1995, ingeko-men bij de arrondissementsrechtbank op 20 januari 1995, hebben verzoekers tegen het door verweerder niet tijdig nemen van een be-slissing op het bezwaarschrift van 24 oktober 1994 beroep ingesteld bij de rechtbank.&#13;
Bij schrijven van dezelfde datum hebben verzoekers de president verzocht een voorlo-pige voorziening te treffen.&#13;
Hoewel de rechtbank herhaaldelijk aan verweerder om toezending van de onder ver-weerder berustende stukken heeft verzocht en deze toezending is toegezegd is verweerder ter zake in gebreke gebleven.&#13;
Naar aanleiding van het verzoek om voor-lopige voorziening heeft op 23 maart 1995 een openbare zitting plaatsgevonden, waarin verzoekers bij monde van mr. B. Nijman, ge-machtigde, en verweerder bij monde van P. Evers, ambtenaar der provincie, hun stand-punten nader hebben toegelicht.&#13;
II. Motivering&#13;
a. Ingevolge artikel 8:81, eerste lid, van de Algemene wet bestuursrecht kan, indien tegen een besluit bij de rechtbank beroep is inge-steld dan wel, voorafgaande aan een mogelijk beroep bij de rechtbank, bezwaar is gemaakt of administratief beroep is ingesteld, de presi-dent van de rechtbank die bevoegd is of kan worden in de hoofdzaak, op verzoek een voorlopige voorziening treffen indien onver-wijlde spoed, gelet op de betrokken belangen, dat vereist.&#13;
b. Nu verzoekers op 24 oktober 1994 be zwaar hebben gemaakt tegen het besluit van verweerder van 19 september 1994 en ver weerder - ondanks herhaalde rappellen van verzoekers - op 19 januari 1995 nog niet had gereageerd op het ingediende bezwaarschrift kan worden vastgesteld dat er sprake is van een fictieve weigering als bedoeld in artikel 6:2, onder b, Algemene wet bestuursrecht.&#13;
c. Verzoekers hebben gesteld dat zij een spoedeisend belang hebben dat in het onder liggende geschil op zo kort mogelijke termijn een beslissing wordt genomen omdat verdere verdaging van de besluitvorming schadelijk is voor hun bedrijfsvoering.&#13;
d. Ter zitting heeft verweerder het stand punt ingenomen dat een beslissing op het be zwaarschrift - als gevolg van allerlei thans niet ter zake dienende factoren - ten onrechte achterwege is gebleven.&#13;
Het door verzoekers gestelde spoedeisende belang heeft verweerder onderschreven.&#13;
Tegen de gevorderde proceskostenveroor-deling heeft verweerder geen verweer ge-voerd.&#13;
e. Onder de gegeven omstandigheden ziet de president aanleiding de gevraagde voorlo pige voorziening in de navolgende zin toe te wijzen. Er bestaat aanleiding, verweerder in de proceskosten, welke worden begroot op f 1420, te veroordelen.&#13;
Beslist wordt derhalve als volgt.&#13;
IV. Beslissing De president,&#13;
- treft de voorlopige voorziening dat het College van Gedeputeerde Staten van de pro vincie Gelderland alsnog, binnen een termijn van twee weken na de datum van verzending van deze uitspraak, een beslissing dienen te nemen op het door verzoekers op 24 oktober 1994 ingediende bezwaarschrift;&#13;
- veroordeelt verweerder in de door ver zoekers gemaakte proceskosten, vastgesteld op een bedrag van f 1420;&#13;
- wijst de provincie Gelderland aan als de rechtspersoon die deze kosten moet vergoe den;&#13;
- gelast voorts dat de provincie Gelderland aan verzoekers het door hen betaalde griffie recht ad. f 200 vergoedt.</content><legacyfootnotes/><footnotes><footnote/></footnotes><auteurs/><published>1996-05-01 00:00:00</published><modified>1995-08-09 00:00:00</modified><editiondate>1996-05-01</editiondate><htmlpath>https://denhollander.info/artikel/4957</htmlpath></article>
</articles></edition>
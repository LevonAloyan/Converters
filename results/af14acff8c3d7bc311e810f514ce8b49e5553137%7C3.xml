<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2009</searchword><id>8296</id><udhid>UDH:TvAR/8296</udhid><titel>Den Hamer/DeCloedt (TvAR 2009/5547)</titel><searchwords><searchword>TvAR 12/2009</searchword><searchword>TvAR 2009/5547</searchword><searchword>UDH:TvAR/8296</searchword></searchwords><attachments><attachment><name>TvAR2009_12_05_Rechtspraak_5547.pdf</name><extention>pdf</extention><url>https://denhollander.info/download/7485/ci</url></attachment></attachments><inleiding>Pacht&#13;
Agrarisch natuurbeheer is naar algemeen aanvaarde opvattingen&#13;
een vorm van bodemcultuur. Door zonder toestemming van&#13;
verpachter respectievelijk zonder plaatvervangende machtiging&#13;
van de Centrale Grondkamer het gebruik van het gepachte te&#13;
wijzigen van gangbare landbouw naar agrarisch natuurbeheer,&#13;
is pachter evenwel tekortgeschoten in de nakoming van de op&#13;
hem rustende verbintenissen. Geen sprake van tekortkoming(en)&#13;
die de ontbinding met ingang van een eerdere datum dan per&#13;
einde lopende pachttermijn rechtvaardigen, voor zover voldoende&#13;
zekerheid bestaat dat pachter adequaat gebruik maakt van de&#13;
mogelijkheid om de periode tussen het aflopen van het subsidietijdvak&#13;
en het einde van de lopende pachttermijn te benutten&#13;
om (a) de onkruiddruk op een niveau te brengen dat vergelijkbaar&#13;
is met die welke zou hebben bestaan bij een zorgvuldige&#13;
onkruidbestrijding binnen de gangbare landbouw; en (b) eventuele&#13;
tekorten wat betreft mineralen en sporenelementen aan te&#13;
vullen, uitgaande van hetgeen gebruik voor gangbare landbouw&#13;
vereist. Volgt gelegenheid tot uitlating door pachter.</inleiding><content>Arrest inzake:&#13;
Jan Levinus den Hamer,&#13;
wonende te Axel, gemeente Terneuzen,&#13;
appellant,&#13;
advocaat: mr. F.A.M. Knüppe,&#13;
tegen:&#13;
1. Géry Jacques John Edmond Leopold Prosper DeCloedt,&#13;
wonende te Watermael-Boitsfort, België,&#13;
2. Benjamine Anne Jeanne Constance Gabrielle DeCloedt,&#13;
wonende te Ixelles, België,&#13;
geïntimeerden&#13;
advocaat: mr. W.A.J. Hagen.&#13;
1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van de vonnissen van 5maart 2008 en 6 augustus 2008,&#13;
die de pachtkamer van de rechtbank Middelburg, sector&#13;
kanton, locatie Terneuzen, tussen appellant (hierna ook te&#13;
noemen:DenHamer) als gedaagde en geïntimeerden (hierna&#13;
ook in mannelijk enkelvoud aan te duiden als: DeCloedt) als&#13;
eisers heeft gewezen. Van genoemde vonnissen is een fotokopie&#13;
aan dit arrest gehecht.&#13;
2. Het geding in hoger beroep&#13;
2.1. Den Hamer heeft bij exploot van 27 augustus 2008&#13;
DeCloedt aangezegd van de genoemde vonnissen in&#13;
hoger beroep te komen,met dagvaarding vanDeCloedt&#13;
voor dit hof.&#13;
2.2. Bij memorie van grieven heeft Den Hamer zeven grieven&#13;
tegen de bestreden vonnissen aangevoerd en toegelicht,&#13;
heeft hij bewijs aangeboden, en heeft hij geconcludeerd&#13;
dat het hof bij uitvoerbaar bij voorraad te&#13;
verklaren arrest de bestreden vonnissen zal vernietigen&#13;
en, opnieuw recht doende, (zo zal zijn bedoeld:) De-&#13;
Cloedt alsnog in zijn vorderingen nietontvankelijk zal&#13;
verklaren, althans die vorderingen geheel zal afwijzen,&#13;
met veroordeling van DeCloedt in de kosten van beide&#13;
instanties.&#13;
2.3. Bij memorie van antwoord heeft DeCloedt de grieven&#13;
bestreden en verweer gevoerd, heeft hij bewijs aangeboden,&#13;
en heeft hij geconcludeerd dat het hof het hoger&#13;
beroep zal afwijzen en de bestreden vonnissen zal bekrachtigen,&#13;
met veroordeling van Den Hamer in de&#13;
kosten van het appel, uitvoerbaar bij voorraad.&#13;
2.4. Ter zitting van 15 juni 2009 hebben partijen de zaak&#13;
doen bepleiten, Den Hamer door mr. Th.J.H.M.&#13;
Linssen, advocaat te Tilburg, en DeCloedt door mr.&#13;
L.J. den Hollander, advocaat te Middelharnis. Mr.&#13;
Linssen heeft zich bij die gelegenheid bediend van&#13;
pleitnotities. Door mr. Linssen op voorhand aan het&#13;
hof gezonden nieuwe producties heeft het hof geweigerd,&#13;
omdat toezending niet binnen de in het rolreglement&#13;
bedoelde termijn heeft plaatsgevonden en mr.&#13;
Den Hollander zich onvoldoende heeft kunnen voorbereiden&#13;
op een inhoudelijke reactie op die producties.&#13;
2.5. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Tussen partijen staan in hoger beroep als enerzijds gesteld&#13;
en anderzijds erkend dan wel niet of onvoldoende&#13;
weersproken en op grond van de in zoverre niet bestreden&#13;
inhoud van overgelegde producties, de navolgende&#13;
feiten vast.&#13;
3.2. Bij schriftelijke pachtovereenkomst van 10 december&#13;
1999 heeft DeCloedt met ingang van 1 oktober 1999&#13;
aan Den Hamer voor de duur van twaalf jaar verpacht&#13;
los land, namelijk bouwland in de Beoosten- en Bewestenblijpolder,&#13;
kadastraal bekend gemeente Axel, sectie&#13;
R, nummers 231 gedeeltelijk, 236 en 237, ter grootte&#13;
van in totaal 45.15.15 ha, ‘een en ander zoals thans bij&#13;
pachters in gebruik’. De pachtovereenkomst is bij de&#13;
Grondkamer Zuidwest binnengekomen op 9 februari&#13;
2000 en door die kamer goedgekeurd op 4 mei 2000.&#13;
3.3. Art. 13 van de pachtovereenkomst houdt met betrekking&#13;
tot het gebruik van landerijen onder meer het&#13;
volgende in:&#13;
‘De pachter moet het gepachte vakkundig en naar behoren&#13;
bewerken, bemesten en zuiver houden van onkruid.&#13;
Het weiland zal de pachter behoorlijk en tijdig&#13;
van distelen en onkruid moeten zuiveren, van distelen&#13;
in ieder geval vóór de zaadzetting.’&#13;
3.4. Art. 14 van de pachtovereenkomst houdt met betrekking&#13;
tot het gebruik van bouwland onder meer het&#13;
volgende in:&#13;
‘De pachter moet het bouwland vakkundig en naar&#13;
behoren bewerken, bemesten en zuiver houden van&#13;
onkruid.’&#13;
3.5. Den Hamer heeft op 31 januari 2006 bij de Minister&#13;
van Landbouw, Natuur en Voedselkwaliteit een aanvraag&#13;
ingediend op grond van de subsidieregeling&#13;
Agrarisch Natuurbeheer (SAN). Bij besluit van 26 juli&#13;
2006 is de aanvraag goedgekeurd en is aanDenHamer&#13;
een subsidie verleend van € 270.587,52. Het subsidietijdvak&#13;
loopt van 1 maart 2006 tot 29 februari 2012.&#13;
Voor 35.68.00 ha van het gepachte geldt beheerspakket&#13;
3011, ontwikkeling kruidenrijk grasland, en voor&#13;
8.02.00 ha geldt beheerspakket 3051, kruidenrijk&#13;
weiland. Beheerspakket 3011 houdt volgens een bijlage&#13;
bij de beschikking onder meer in dat bemesting niet is&#13;
toegestaan en dat beweiding uitsluitend in de periode&#13;
van 1 augustus tot 31 december mag plaatsvinden.&#13;
Beheerspakket 3051 houdt volgens dezelfde bijlage&#13;
onder meer in dat bemesting niet is toegestaan en dat&#13;
beweiding met ten hoogste twee grootvee-eenheden&#13;
per hectare mag plaatsvinden.&#13;
3.6. Op verzoek vanDeCloedt heeft de pachtkamer in eerste&#13;
aanleg, met toepassing van het derde lid van art. 55&#13;
Pachtwet, het gepachte op 24 mei 2006 en 24 oktober&#13;
2006 bezichtigd.&#13;
4. De motivering van de beslissing in hoger&#13;
beroep&#13;
4.1. In dit geding heeft DeCloedt ontbinding en ontruiming&#13;
gevorderd. Bij het vonnis van 6 augustus 2008&#13;
heeft de pachtkamer in eerste aanleg de vorderingen&#13;
van DeCloedt grotendeels toegewezen. De door Den&#13;
Hamer opgeworpen grieven leggen tezamen het geschil&#13;
in volle omvang ter beoordeling aan het hof voor.&#13;
4.2. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Omdat tussen oud en nieuw recht geen voor de onderhavige&#13;
zaak beslissend verschil bestaat, behoeft de vraag&#13;
welk recht volgens het overgangsrecht van toepassing&#13;
is, geen bespreking.&#13;
4.3. DeCloedt legt thans onder meer aan zijn vorderingen&#13;
ten grondslag dat het gebruik dat Den Hamer van het&#13;
gepachte maakt, niet de uitoefening van landbouw&#13;
betreft, omdat geen sprake zou zijn van bodemcultuur.&#13;
Verder stelt DeCloedt zich op het standpunt dat Den&#13;
Hamer is tekortgeschoten door zonder toestemming&#13;
van de verpachter het gepachte ten behoeve van agrarisch&#13;
natuurbeheer in gebruik te nemen. Ook voert&#13;
DeCloedt aan dat sprake is van een onvoldoende bestrijding&#13;
van onkruid. In dat verband verwijstDeCloedt&#13;
naar de processen-verbaal van de onder 3.6 bedoelde&#13;
bezichtigingen.&#13;
4.4. Naar algemeen aanvaarde opvattingen in de agrarische&#13;
praktijk is agrarisch natuurbeheer een vormvan bodemcultuur.&#13;
Dat geldt ook voor de wijze waarop Den Hamer&#13;
aan dat beheer concreet invulling geeft. Den Hamer&#13;
heeft ter gelegenheid van de pleidooizitting ten&#13;
overstaan van het hof onder meer (gedetailleerd) verklaard&#13;
over het aantal snedes hooi dat hij ieder jaar&#13;
oogst, het gebruik van met name de percelen waarop&#13;
beheerspakket 3051 van toepassing is voor het weiden&#13;
van aan hem toebehorende paarden, het gebruik van&#13;
geoogst hooi als voeder voor deze paarden en de verkoop&#13;
van pakketten hooi aan derden. DeCloedt heeft&#13;
een en ander niet gemotiveerd bestreden, zodat het hof&#13;
van het door Den Hamer gestelde gebruik uitgaat. De&#13;
omstandigheid dat de verdiensten van Den Hamer&#13;
voor het overgrote deel bestaan uit de onder 3.5 bedoelde&#13;
subsidie en de verdiensten uit de verkoop van hooi&#13;
en uit het houden van paarden daarbij min of meer in&#13;
het niet vallen, doet er volgens bedoelde opvattingen&#13;
niet aan af dat sprake is van bodemcultuur. Een en&#13;
ander verhindert ook niet dat sprake is van bedrijfsmatige&#13;
uitoefening van de landbouw in de zin van art.&#13;
7:312 Burgerlijk Wetboek.&#13;
4.5. Vervolgens staat ter beoordeling de vraag of Den Hamer&#13;
het gepachte niet zonder toestemming van De-&#13;
Cloedt ten behoeve van agrarisch natuurbeheer in gebruik&#13;
mocht nemen. Volgens zowel art. 30 Pachtwet&#13;
als art. 7:348 Burgerlijk Wetboek is de pachter niet&#13;
bevoegd onder meer de bestemming van het gepachte&#13;
geheel of gedeeltelijk te veranderen dan na schriftelijke&#13;
toestemming van de verpachter. Art. 5 van de tussen&#13;
partijen geldende pachtovereenkomst houdt dezelfde&#13;
regel in.&#13;
4.6. Bij de vraag of sprake is van een verandering van de&#13;
bestemming gaat het in dit verband om de door partijen&#13;
in de pachtovereenkomst overeengekomen gebruiksbestemming.&#13;
De bepalingen van die overeenkomst&#13;
luiden, voor zover relevant, als hiervoor onder 3.2, 3.3&#13;
en 3.4 weergegeven. Bij de uitleg van de pachtovereenkomst&#13;
komt het aan op de zin die partijen in de gegeven&#13;
omstandigheden over en weer redelijkerwijs aan&#13;
de bepalingen van die overeenkomst mochten toekennen&#13;
en op hetgeen zij te dien aanzien redelijkerwijs&#13;
mochten verwachten.&#13;
4.7. In dit verband acht het hof met name het navolgende&#13;
van belang. De pachtovereenkomst verwijst met de&#13;
woorden ‘een en ander zoals thans bij pachters in gebruik’&#13;
naar de wijze van gebruik tot december 1999.&#13;
Zoals Den Hamer ook zelf heeft verklaard, had hij tot&#13;
2006, en dus ook in 1999 en voorafgaande jaren, een&#13;
traditioneel en zelfs intensief landbouwbedrijf.Ook de&#13;
tekst van de artikelen 13 en 14, met voorschriften&#13;
omtrent onkruidbestrijding en bemesting, wijst erop&#13;
dat partijen gebruik ten behoeve van gangbare landbouw&#13;
beoogden. Gelet op een en ander heeft Den&#13;
Hamer redelijkerwijsmoeten begrijpen dat het overeengekomen&#13;
gebruik niet mede omvatte een gebruik van&#13;
het gepachte ten behoeve van agrarisch natuurbeheer&#13;
in een vorm als door hem sinds 2006 uitgeoefend. Op&#13;
zichzelf heeft Den Hamer terecht aangevoerd dat bij&#13;
de uitleg van overeenkomsten ook gewijzigde maatschappelijke&#13;
inzichten een rol kunnen spelen,maar dat gaat niet zover dat agrarisch natuurbeheer in de bedoelde&#13;
vorm en in de hier aan de orde zijnde omvang mede&#13;
onder de door partijen overeengekomen bestemming&#13;
zou kunnen worden gebracht.&#13;
4.8. Uit een en ander volgt dat Den Hamer aan DeCloedt&#13;
als verpachter omschriftelijke toestemming hadmoeten&#13;
vragen voor de door hem voorgenomen wijziging van&#13;
de bestemming van het gepachte. Indien DeCloedt die&#13;
toestemming zou hebben geweigerd, zou Den Hamer&#13;
vervolgens aan de grondkamer om een machtiging&#13;
hebben kunnen verzoeken. Door zonder toestemming&#13;
of machtiging het gepachte ten behoeve van agrarisch&#13;
natuurbeheer in gebruik te nemen, is Den Hamer tekortgeschoten&#13;
in de nakoming van de op hemrustende&#13;
verbintenissen.&#13;
4.9. Den Hamer beroept zich erop dat hij in de winter&#13;
voorafgaand aan het teeltseizoen 2006 aan de rentmeester&#13;
van DeCloedt heeft verteld dat hij een subsidieaanvraag&#13;
had gedaan en beroept zich in dit verband op&#13;
rechtsverwerking. Tijdens de pleidooizitting heeftDen&#13;
Hamer ten overstaan van het hof zijn versie van de&#13;
gang van zaken tijdens het gesprek met de rentmeester&#13;
nader uiteengezet. Uit die uiteenzetting volgt dat de&#13;
inhoud van de desbetreffende beheerspakketten en de&#13;
gevolgen daarvan voor de wijze van gebruik niet inhoudelijk&#13;
ter sprake zijn geweest. Dat sprake zou zijn van&#13;
een vorm van natuurbeheer als thans door Den Hamer&#13;
uitgeoefend, in plaats van een minder vergaande wijziging&#13;
van het feitelijk gebruik van het gepachte, behoefde&#13;
aan de rentmeester dan ook niet duidelijk te zijn.&#13;
Voor zover Den Hamer ervan uitgaat dat het op de&#13;
weg van de rentmeester lag om door te vragen, ziet hij&#13;
er ten onrechte aan voorbij dat de wettelijke regeling&#13;
van de pacht ervan uitgaat dat de pachter om toestemming&#13;
voor een wijziging van de bestemming dient te&#13;
verzoeken en het dus op zijn weg lag om aan de verpachter&#13;
duidelijk te maken wat het karakter was van&#13;
de door hem voorgenomen wijziging in het gebruik&#13;
van het gepachte. Van rechtsverwerking kan gelet op&#13;
een en ander geen sprake zijn.&#13;
4.10. Wat betreft het standpunt van DeCloedt dat Den&#13;
Hamer onvoldoende aan onkruidbestrijding doet,&#13;
overweegt het hof als volgt.&#13;
4.11. Uit de processen-verbaal van de onder 3.6 bedoelde&#13;
bezichtigingen volgt dat Den Hamer bij de aanvang&#13;
van het teeltseizoen 2006 inderdaad onvoldoende aan&#13;
onkruidbestrijding heeft gedaan. Tijdens de bezichtiging&#13;
van 24 mei 2006 heeft de pachtkamer in eerste&#13;
aanleg onder meer veel distels en wortel(on)kruid aangetroffen&#13;
dat toen zeer recent was gemaaid en gedeeltelijk&#13;
omgeploegd. Tijdens de bezichtiging van 24 oktober&#13;
2006 heeft de pachtkamer in eerste aanleg onder&#13;
meer hoefblad en distels aangetroffen.&#13;
4.12. Voor zover Den Hamer zich op het standpunt stelt dat&#13;
aan de constateringen van de pachtkamer in eerste&#13;
aanleg geen consequenties mogen worden verbonden&#13;
omdat die kamer geen gebruik heeft gemaakt van haar&#13;
bevoegdheid omaanDenHamer als pachter aanwijzingen&#13;
omtrent het te verrichten onderhoud te geven,&#13;
verwerpt het hof dat standpunt. Volgens het zesde lid&#13;
van art. 55 Pachtwet en het vierde lid van art. 7:376&#13;
Burgerlijk Wetboek is sprake van een tekortkoming&#13;
indien de pachter door de pachtrechter gegeven aanwijzingen&#13;
niet opvolgt, maar die regel mag men niet omdraaien,&#13;
in die zin dat zonder aanwijzingen van een&#13;
tekortkoming geen sprake zou kunnen zijn.&#13;
4.13. Het standpunt van Den Hamer komt er voor het overige&#13;
op neer dat de tijdens de bezichtigingen aangetroffen&#13;
onderhoudstoestand temaken hadmet de omschakeling&#13;
van zijn bedrijf en dat hij inmiddels onkruid&#13;
voldoende bestrijdt. In dit verband heeft Den Hamer&#13;
ter gelegenheid van de pleitzitting ten overstaan van&#13;
het hof verklaard dat hij in het voorjaar meermalen het&#13;
grasland met zijn maaimachine bloot om ervoor te&#13;
zorgen dat het gras zoveel mogelijk de ruimte krijgt en&#13;
onkruiden niet gaan overheersen, alsook omzaadzetting&#13;
van de aanwezige onkruiden te voorkomen. Den Hamer&#13;
heeft bovendien klaver ingezaaid omeen natuurlijk&#13;
evenwicht tussen onkruiden en het weiland te bevorderen.&#13;
Het hof begrijpt dat DeCloedt op zichzelf niet&#13;
bestrijdt dat de onderhoudstoestand thans verbeterd&#13;
is, onverminderd zijn standpunt dat Den Hamer niet&#13;
zonder zijn toestemming het gepachte ten behoeve van&#13;
agrarisch natuurbeheer in gebruik mocht nemen.&#13;
4.14. Gelet op een en ander neemt het hof wat betreft de&#13;
kwestie van het onkruid tot uitgangspunt dat in 2006&#13;
sprake is geweest van onvoldoende onderhoud en dus&#13;
van tekortkomingen, maar dat thans onkruid wordt&#13;
bestreden op een wijze die past bij het doorDenHamer&#13;
uitgeoefende natuurbeheer. Daarmee gaat de vraag of&#13;
ook thans sprake is van onvoldoende onkruidbestrijding&#13;
op in de hiervoor besproken vraag of het Den Hamer&#13;
vrijstond om het gepachte ten behoeve van agrarisch&#13;
natuurbeheer in gebruik te nemen, zodat in zoverre&#13;
van een zelfstandige tekortkoming geen sprake is.&#13;
4.15. Den Hamer heeft zich erop beroepen dat, voor zover&#13;
sprake is van tekortkomingen, die tekortkomingen de&#13;
ontbinding niet rechtvaardigen.Ook heeftDenHamer&#13;
het hof verzocht zo nodig gebruik te maken van de in&#13;
art. 7:376 Burgerlijk Wetboek bedoelde mogelijkheid&#13;
omde pachter een betrekkelijk korte termijn te gunnen&#13;
om alsnog aan zijn verplichtingen te voldoen.&#13;
4.16. In dit verband overweegt het hof als volgt.Ontbinding&#13;
van de pachtovereenkomst als door de rechtbank uitgesproken&#13;
heeft voor Den Hamer zeer ingrijpende gevolgen,&#13;
omdat hij in ieder geval voor de komende jaren&#13;
en mogelijk ook met terugwerkende kracht zijn aanspraak&#13;
op de onder 3.5 bedoelde subsidie verliest.&#13;
4.17. Wat betreft het belang van DeCloedt bij ontbinding&#13;
geldt het volgende.Met betrekking tot de consequenties&#13;
van het agrarisch natuurbeheer voor de structuur en&#13;
vruchtbaarheid van de grond, heeft DeCloedt ter gelegenheid&#13;
van de pleitzitting ten overstaan van het hof&#13;
zich gerefereerd aan het deskundige oordeel van het&#13;
hof, mede in verband met de bij de deskundige leden&#13;
aanwezige expertise. Naar ’s hofs oordeel is agrarisch&#13;
natuurbeheer als door Den Hamer uitgeoefend in het&#13;
geheel niet schadelijk voor de structuur van de grond&#13;
en neemt de vruchtbaarheid van de grond niet of slechts&#13;
beperkt af, terwijl bovendien een eventuele afname van&#13;
de vruchtbaarheid relatief eenvoudig ongedaan is te&#13;
maken door na de beëindiging van het natuurbeheer&#13;
het gepachte adequaat te bemesten. Met betrekking&#13;
tot de consequenties van het agrarisch natuurbeheer voor de onkruiddruk, acht het hof het waarschijnlijk&#13;
dat die onkruiddruk na beëindiging van het beheermet&#13;
name wat betreft wortelonkruiden wezenlijk hoger zal&#13;
zijn dan bij zorgvuldige onkruidbestrijding binnen de&#13;
gangbare landbouw. DeCloedt heeft nog aangevoerd&#13;
dat hij het risico loopt dat de publiekrechtelijke bestemming&#13;
van het gepachte zal worden gewijzigd van agrarisch&#13;
gebruik in natuur, maar daargelaten dat hij dit&#13;
risico niet heeft geconcretiseerd (zo heeft hij bijvoorbeeld&#13;
niet aangegeven dat en zo ja op welke termijn&#13;
een herziening van het bestemmingsplan valt te verwachten),&#13;
geldt dat de ernst van dit risico in zoverre&#13;
beperkt is, dat het publiekrecht voorziet in schadeloosstelling&#13;
voor de waardevermindering die van een eventuele&#13;
wijziging van de bestemming het gevolg is. Ook&#13;
voor de door DeCloedt gevreesde aanwijzing van het&#13;
gepachte als vogelfourageergebied geldt dat het publiekrecht&#13;
voorziet in een vorm van schadeloosstelling.&#13;
4.18. Het hof stelt vast dat de overeengekomen duur van&#13;
twaalf jaar door de werking van het eerste lid van art.&#13;
9 Pachtwet (thans: art. 7:322 BurgerlijkWetboek) eerst&#13;
op 1 oktober 2000 is ingegaan, omdat de pachtovereenkomst&#13;
immers niet binnen twee maanden na haar&#13;
aangaan (op zijn laatst het moment van ingang van het&#13;
overeengekomen gebruik, dus 1 oktober 1999) aan de&#13;
grondkamer ter goedkeuring is ingezonden. De pachtovereenkomst&#13;
eindigt derhalve op 1 oktober 2012. Ten&#13;
onrechte beroept DeCloedt zich in zijn reactie op grief&#13;
1 op een gerechtelijke erkentenis doorDenHamer wat&#13;
betreft het moment van eindigen van de lopende&#13;
pachttermijn. De door DeCloedt aangeduide passage&#13;
in de conclusie van antwoord heeft niet ondubbelzinnig&#13;
betrekking op de waarheid van hetgeen doorDeCloedt&#13;
bij inleidende dagvaarding omtrent het einde van de&#13;
lopende pachttermijn was aangevoerd.Het hof verwijst&#13;
in dit verband naar het arrest van de Hoge Raad van&#13;
17 februari 2006, LJN AU4616, NJ 2006, 156.&#13;
4.19. De onder 4.16 bedoelde zeer ingrijpende gevolgen van&#13;
ontbinding zijn niet aan de orde indien het hof de&#13;
pachtovereenkomst ontbindtmet ingang van het einde&#13;
van de lopende pachttermijn op 1 oktober 2012.&#13;
4.20. Den Hamer zal de periode tussen het aflopen van het&#13;
subsidietijdvak per 29 februari 2012 en het einde van&#13;
de lopende pachttermijn op 1 oktober 2012 kunnen&#13;
benutten omde onkruiddruk op een niveau te brengen&#13;
dat vergelijkbaar is met die welke zou hebben bestaan&#13;
bij een zorgvuldige onkruidbestrijding binnen de&#13;
gangbare landbouw. Bedoelde periode zal hij bovendien&#13;
kunnen benutten voor het aanvullen van eventuele tekorten&#13;
wat betreft mineralen en sporenelementen, uitgaande&#13;
van hetgeen gebruik voor gangbare landbouw&#13;
vereist. In verband met dit laatste kan van Den Hamer&#13;
worden gevergd dat hij vooruitlopend op het seizoen&#13;
2012 door het Instituut voor Grond- en Gewasonderzoek&#13;
te Oosterbeek of een vergelijkbare instantie een&#13;
bodemvruchtbaarheidsonderzoek doet uitvoeren, alsmede&#13;
dat hij het door dat instituut of die instantie naar&#13;
aanleiding van het uitgevoerde onderzoek gegeven bemestingsadvies&#13;
nauwkeurig op zal volgen.&#13;
4.21. Een en ander afwegende komt het hof tot de slotsom&#13;
dat de tekortkomingen ontbindingmet ingang van een&#13;
eerdere datum dan per 1 oktober 2012 niet rechtvaardigen&#13;
voor zover voldoende zekerheid bestaat dat Den&#13;
Hamer adequaat gebruikmaakt van de onder 4.20 bedoelde&#13;
mogelijkheden.&#13;
4.22. Het hof zal de zaak naar de rol verwijzen voor akte aan&#13;
de zijde van Den Hamer. Den Hamer dient bij die&#13;
akte in de eerste plaats aan te geven dat hij ervoor instaat&#13;
dat per 1 oktober 2012 (a) de onkruiddruk op&#13;
het gepachte niet zal uitgaan boven het niveau dat zou&#13;
hebben bestaan bij een zorgvuldige onkruidbestrijding&#13;
binnen de gangbare landbouw en (b) geen tekorten&#13;
zullen bestaan wat betreft mineralen en sporenelementen,&#13;
uitgaande van hetgeen gebruik voor gangbare&#13;
landbouw vereist. Den Hamer dient bij bedoelde akte&#13;
in de tweede plaats een afschrift van een bankgarantie&#13;
over te leggen, waarbij voor € 17.500,- zekerheid wordt&#13;
gesteld voor de eventueel door de pachtrechter vast te&#13;
stellen schade die DeCloedt zal lijden als gevolg van&#13;
een tekortschieten van Den Hamer in de nakoming&#13;
van zijn hiervoor onder a en/of b bedoelde garantieverplichtingen.&#13;
DeCloedt zal bij antwoordakte op de akte&#13;
van Den Hamer kunnen reageren.&#13;
4.23. Het hof kondigt aan dat, indien bij eindarrest de vorderingen&#13;
van DeCloedt alsnog zullen worden afgewezen,&#13;
niettemin Den Hamer in de proceskosten zal&#13;
worden veroordeeld, eensdeels omdat Den Hamer op&#13;
wezenlijke punten in het ongelijk is gesteld, en anderdeels&#13;
op de grond dat de kosten van de procedure nodeloos&#13;
zijn veroorzaakt doordat Den Hamer niet&#13;
vooraf aan DeCloedt om toestemming voor de door&#13;
hem voorgenomen wijziging van de bestemming heeft&#13;
gevraagd en bij gebreke van die toestemming niet om&#13;
machtiging door de grondkamer heeft verzocht.&#13;
4.24. Iedere verdere beslissing zal worden aangehouden.&#13;
5. De beslissing&#13;
Het hof, recht doende in hoger beroep:&#13;
verwijst de zaak naar de rol van 6 oktober 2009 voor akte aan&#13;
de zijde van Den Hamer voor het onder 4.22 bedoelde doel;&#13;
houdt iedere verdere beslissing aan.</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en H.L. van der Beek en de&#13;
deskundige leden ing. L.L.M. de Lorijn en ir. H. Rogaar</auteurs><published>2009-12-01 00:00:00</published><modified>2009-12-01 00:00:00</modified><editiondate>2009-12-01</editiondate><htmlpath>https://denhollander.info/artikel/8296</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6780</id><udhid>UDH:TvAR/6780</udhid><titel>'R. de J. / de lijst der geldelijke regelingen in de ruilverkaveling 'De Bjirmen' (TvAR 1991/4452)</titel><searchwords><searchword>TvAR 3/1991</searchword><searchword>TvAR 1991/4452</searchword><searchword>UDH:TvAR/6780</searchword></searchwords><attachments><attachment><name>1991_nr 3_Rechtspraak_4452.pdf</name><extention>pdf</extention><url>https://denhollander.info/download/6505/ci</url></attachment></attachments><inleiding>Landinrichtingswet, art. 212&#13;
Reclamant baseert zijn bezwaar op exploitatieschade,&#13;
welke optreedt in de bedrijfsvoering&#13;
van zijn pachter. De rechtbank stelt&#13;
vast dat bij reclamant die schade niet aanwezig&#13;
is. Immers het is de pachter die de&#13;
grond exploiteert en niet de verpachter. Inkomens-&#13;
en/of vermogensschade is door reclamant&#13;
niet gesteld, terwijl evenmin is gebleken&#13;
waaruit die schade bestaat. Reclamant&#13;
heeft niet duidelijk gemaakt dat de lijst der&#13;
geldelijke regelingen in al haar onderdelen&#13;
onjuist is vastgesteld.</inleiding><content>Rechtbank Leeuwarden, 25 oktober 1990&#13;
(Mrs. De Vries, Van Gelder en Van der Meer)&#13;
R. de J., reclamant tegen de lijst der geldelijke&#13;
regelingen in de ruilverkaveling 'De&#13;
Bjirmen'; enz.&#13;
Rechtsoverwegingen&#13;
1. Het bezwaar&#13;
Zakelijk weergegeven luidt het bezwaar van&#13;
De Jong:&#13;
Door de aanwezigheid van een in het kader&#13;
van de ruilverkaveling gegraven waterlossing,&#13;
welke zijn toedeling doorsnijdt, lijdt&#13;
De Jong een jaarlijkse exploitatieschade van&#13;
Æ’ 3373,-, daar hij door de aanwezigheid van&#13;
die waterlossing ter plaatse geen perceelsvergroting&#13;
kan toepassen.&#13;
2. Inbreng en toedeling&#13;
Inbreng en toedeling aan De Jong blijken uit&#13;
het proces-verbaal van de Lic.&#13;
3. Het standpunt van De Jong&#13;
De vroeger aanwezige tochtsloot, die ten&#13;
zuiden van de percelen 07030 en 07032 liep,&#13;
is in het kader van de ruilverkaveling verplaatst&#13;
naar de noordkant van deze percelen.&#13;
Voor een optimale bedrijfsvoering is de&#13;
pachter van mijn akkerbouwbedrijf aangewezen op perceelsvergroting, welke reeds is&#13;
uitgevoerd met de aan mij toegedeelde percelen&#13;
08009, 08010 en 08011, waar perceel&#13;
07032 logischerwijze bijgetrokken zou moeten&#13;
worden en met de percelen 08006,08007,&#13;
62031 en 08008, waarbij perceel 07030 gevoegd&#13;
had moeten worden. Door de aanwezigheid&#13;
van deze tochtsloot is samenvoeging&#13;
niet meer mogelijk, welke samenvoeging ik&#13;
anders zeker zou hebben uitgevoerd.&#13;
4. Het standpunt van de Lic&#13;
De Jong heeft geen schade. De tochtsloot is&#13;
gegraven volgens het plan van de ontwatering.&#13;
Dit is voor iedereen een vaststaand&#13;
gegeven. Bij de beoordeling van het nut&#13;
wordt gekeken naar de feitelijke situatie en&#13;
niet naar wat zou kunnen zijn. De kavels&#13;
07030 en 07032 zijn in nagenoeg dezelfde&#13;
vorm ingebracht als toegedeeld. Er kan voor&#13;
het onderdeel perceelsgrootte van de LGR&#13;
geen sprake zijn van vermindering van kosten.&#13;
De LGR behoeft niet te worden gewijzigd.&#13;
5. Het standpunt van de CLC&#13;
Op de in de pleitnota weergegeven gronden&#13;
concludeert de CLC tot afwijzing van het&#13;
bezwaar.&#13;
6. Beoordeling van het bezwaar&#13;
Nu De Jong zijn bezwaar heeft gebaseerd op&#13;
exploitatieschade, welke optreedt in de bedrijfsvoering&#13;
van zijn pachter door de genoemde&#13;
aanwezigheid van een tochtsloot,&#13;
stelt de rechtbank vast dat bij De Jong als&#13;
verpachter die schade niet aanwezig is. Immers&#13;
is het de pachter, die de grond exploiteert&#13;
en niet de verpachter. Voorzover&#13;
De Jong bedoelt, dat hij door de aanwezigheid&#13;
van de tochtsloot inkomens- en/of vermogensschade&#13;
lijdt, heeft hij niet gesteld,&#13;
terwijl evenmin is gebleken, waaruit die&#13;
schade bestaat. Naar het oordeel van de&#13;
rechtbank heeft De Jong gelet op zijn totale&#13;
toedeling ten opzichte van zijn totale inbreng&#13;
niet duidelijk gemaakt dat de LGR in al haar&#13;
onderdelen onjuist is vastgesteld. Het mogelijke&#13;
nadeel van het niet aaneen kunnen sluiten&#13;
van enkele kavels is in de LGR niet&#13;
meegerekend, maar de voordelen, die voortvloeien&#13;
uit de aaneensluiting van andere aan&#13;
De Jong toegedeelde kavels door De Jong of&#13;
zijn pachter is ook niet meegewogen. De&#13;
Jong kan zich niet eenzijdig beroepen op een&#13;
enkel nadeel van zijn toedeling, terwijl daar&#13;
talloze voordelen tegenover staan. De rechtbank&#13;
zal op grond van het voren overwogene&#13;
het bezwaar van De Jong als ongegrond afwijzen.&#13;
Enz.</content><legacyfootnotes/><footnotes><footnote/></footnotes><auteurs>Mrs. De Vries, Van Gelder en Van der Meer</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6780</htmlpath></article>
</articles></edition>
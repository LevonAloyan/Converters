<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2019</searchword><id>15753</id><udhid>UDH:TvAR/15753</udhid><titel>Wetgeving en literatuur</titel><searchwords><searchword>TvAR 9/2019</searchword><searchword>UDH:TvAR/15753</searchword></searchwords><attachments><attachment><name>20581.pdf</name><extention>pdf</extention><url>https://denhollander.info/download/20581/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Bedrijfsmatigheid&lt;/h4&gt;&lt;p&gt;Bedrijfsmatige landbouwuitoefening, verplichting exploiteren melkveebedrijf, vordering medepacht. Rechtbank Noord-Nederland 26-06-2019, ECLI: NL: RBNNE: 2018: 5641&lt;/p&gt;&lt;h4&gt;Windmolens&lt;/h4&gt;&lt;p&gt;Verdeling opbrengsten windmolenpark tussen pachter en verpachter in familiesfeer. Uitgangspunt is dat de netto voordelen die uit de (vrijwillige) plaatsing van een windmolen op de verpachte landerijen voortvloeien, zonder dat partijen daarover nadere afspraken hebben gemaakt, in beginsel in gelijke delen aan de pachter en de verpachter toekomen. Beide partijen hebben immers elkaars medewerking nodig om de plaatsing mogelijk te maken. De nadelen die uit de plaatsing voortvloeien dienen daarbij gecompenseerd te worden. Hof Arnhem-Leeuwarden 27-08-2019, ECLI: NL: GHARL: 2019: 6873&lt;/p&gt;&lt;h2&gt;Zakelijke rechten&lt;/h2&gt;&lt;h3&gt;Erfdienstbaarheid&lt;/h3&gt;&lt;p&gt;Geen verplichting tot onderhoud van zandpad voor eigenaar dienende erf aangenomen. Hof Den Bosch 13-08-2019, ECLI: NL: GHSHE: 2019: 3022&lt;/p&gt;&lt;h4&gt;Aanvullingswet grondeigendom Omgevingswet&lt;/h4&gt;&lt;p&gt;Het wetsvoorstel is op enkele punten gewijzigd, derde nor=ta van wijziging, &lt;span class="italic"&gt;Kamerstukken II&lt;/span&gt; 2018/19, 35133, nr. 14.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;PAS&lt;/h4&gt;&lt;p&gt;Buitengebied Boekel. Op grond van art. 107, lid 1.2, van de planregels kan het bevoegd gezag een omgevingsvergunning verlenen voor het afwijken van art. 107, lid 1.1, van de planregels en een toename van stikstofdepositie toestaan die het gevolg is van wijziging van bestaande dierplaatsen, diersoorten en/of stalsystemen indien hiervoor gebruik wordt gemaakt van beschikbare depositieruimte op basis van het PAS. Dit betekent dat het plan ontwikkelruimte biedt voor veehouderijen, zo lang de toename van de stikstofdepositie die een uitbreiding van de veehouderij tot gevolg heeft de beschikbare depositieruimte op basis van het PAS niet overschrijdt. Het plan voorziet daarmee in ruimtelijke ontwikkelingen die tot een toename van stikstofdepositie op de nabijgelegen Natura 2000-gebieden kan leiden, waarvoor de raad geen individuele passende beoordeling heeft opgesteld, maar verwijst naar de passende beoordeling die is gemaakt in het kader van het PAS. De Afdeling overweegt, onder verwijzing naar de uitspraak van 29 mei 2019, ECLI:NL:RVS:2019:1603, dat de passende beoordeling die ten grondslag ligt aan het PAS niet voldoet aan de eisen die uit art. 6 van de Habitatrichtlijn voortvloeien. Dit brengt met zich dat in art. 107, lid 1.2, van de planregels in ontwikkelingen wordt voorzien waarvan niet de zekerheid is verkregen dat de natuurlijke kenmerken van de nabijgelegen Natura 2000-gebieden daardoor niet zullen worden aangetast. Het betoog slaagt. ABRvS 14-08-2019, ECLI: NL: RVS: 2019: 2772.&lt;/p&gt;&lt;p&gt;De gevolgen voor de ontwikkeling van bouwprojecten van de RvS-uitspraak over de PAS staan beschreven in een artikel van Arjen de Snoo ‘PAS en vastgoed: hoe zit het en wat moeten we ermee?’ in &lt;span class="italic"&gt;Vastgoedrecht &lt;/span&gt;2019/4.&lt;/p&gt;&lt;h4&gt;Mestsilo’s&lt;/h4&gt;&lt;p&gt;De bouw van zes mestsilo’s in het dorp Bant (gemeente Noordoostpolder) hoeft voorlopig niet gestopt te worden. Dat heeft de voorzieningenrechter van de rechtbank Midden-Nederland vandaag besloten tijdens een voorlopige voorziening. Een bedrijf dat zich onder andere bezig houdt met het transport, opslaan en verwerken van meststoffen heeft van de gemeente Noordoostpolder een vergunning gekregen om zes mestsilo’s en een weegbrug voor vrachtwagens op een industrieterrein aan de rand van het dorp te bouwen. Omwonenden hebben bij de gemeente bezwaar gemaakt tegen deze vergunning. Zij willen dat zolang de bezwaarprocedure loopt er nog niet gebouwd wordt. Omwonenden van de toekomstige silo’s zijn bang voor stank- en geuroverlast en vrezen overlast van de 660 vrachtwagens die jaarlijks af- en aanrijden. Bij het verlenen van de vergunning heeft de gemeente gebruik gemaakt van een zogenoemde flitsvergunning. Daarbij krijgt een bedrijf dat de zaken op orde heeft snel een vergunning. Na het verlenen van de vergunning is het mestverwerkingsbedrijf direct begonnen met de bouw. De voorzieningenrechter wil niet op de stoel van de gemeentebestuur gaan zitten, de gemeente gaat immers over de bezwaarprocedure. In dit geval is er geen reden om de vergunning te schorsen, het belang van de vergunninghouder weegt in dit geval zwaarder dan het belang van de omwonenden. Bovendien zorgt de bouw niet voor onomkeerbare gevolgen. Mocht uiteindelijk blijken dat de vergunning toch niet voldoet aan de wet- en regelgeving dat moet het bedrijf de bouw terugdraaien. ‘Het is geen boom die gekapt wordt en nooit meer teruggeplaatst kan worden’, aldus de voorzieningenrechter tijdens de zitting. ‘Het bedrijf bouwt nu op eigen risico, met het mogelijke gevolg dat de werkzaamheden weer ongedaan gemaakt moeten worden.’ Rechtbank Midden-Nederland 01-08-2019, ECLI: NL: RBMNE: 2019: 3814&lt;/p&gt;&lt;h4&gt;Plattelandswoning&lt;/h4&gt;&lt;p&gt;Bij de beoordeling van de aanvaardbaarheid van het woon- en leefklimaat ter plaatse van een plattelandswoning moet ook het (voorheen) bij die woning behorende bedrijf worden betrokken. Burgemeester en wethouders hebben weliswaar beleidsruimte bij de beslissing over de verlening van een omgevingsvergunning ter afwijking van het bestemmingsplan en beoordelingsruimte bij het bepalen van de aanvaardbaarheid van het woon- en leefklimaat, maar die ruimte gaat niet zover dat daarbij de voor dat woon- en leefklimaat in beginsel meest relevante bron buiten beschouwing kan worden gelaten. Daarmee wordt immers slechts een fictief woon- en leefklimaat beoordeeld. Rechtbank Limburg 22-08-2019, ECLI:NL:RBLIM:2019:7682&lt;/p&gt;&lt;p&gt;Omgevingsvergunning voor het omzetten van een bedrijfswoning naar een plattelandswoning. Geur ten onrechte in beoordeling betrokken. Representatieve invulling van de maximale planologische mogelijkheden. Er kan nog steeds voldaan worden aan de normen voor fijnstof. Geen ernstige beperking van de agrarische functie. Rechtbank Zeeland-West-Brabant 12-08-2019, ECLI:NL:RBZWB:2019:3801&lt;/p&gt;&lt;h4&gt;Natura 2000&lt;/h4&gt;&lt;p&gt;Schorsing omgevingsvergunning. Strijdig gebruik ten behoeve van festival. Nabijheid van Natura 2000-gebied met prioritaire habitattypen en strikt beschermde diersoorten. Nabijheid van stiltegebied. Toename van stikstofdepositie in een reeds overbelaste situatie. Belangenafweging ondeugdelijk gemotiveerd. Motivering van een goede ruimtelijke ordening ondeugdelijk. Rechtbank Noord-Nederland 06-09-2019, ECLI: NL: RBNNE: 2019: 3821&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;PAS&lt;/h4&gt;&lt;p&gt;In &lt;span class="italic"&gt;TBR&lt;/span&gt; van augustus 2019 is het tweede deel van R.H.W. Frins over de PAS verschenen: ‘De Pas-uitspraken van de Raad van State. Van programma op krediet naar programma in diskrediet?’.&lt;/p&gt;&lt;p&gt;De rechtbank Limburg heeft 38 zogenoemde PAS-zaken vereenvoudigd, zonder zitting, met uitspraken van 19 augustus 2019 afgehandeld. In deze zaken wilden met name milieuorganisaties dat verleende natuurvergunningen worden ingetrokken. Het gaat hierbij om vergunningen voor hoofdzakelijk veehouderijen. De bestuursrechter heeft deze beroepen onder verwijzing naar een uitspraak van de Afdeling bestuursrechtspraak van de Raad van State van 29 mei 2019 gegrond verklaard. De vergunningen zijn daarom vernietigd. Aan de veehouderijen was met toepassing van het Programma Aanpak Stikstof (PAS) een natuurvergunning verleend op grond van de Wet natuurbescherming. Op basis van het PAS wordt vooruitlopend op toekomstige positieve gevolgen van maatregelen alvast toestemming gegeven voor activiteiten die door de uitstoot van stikstof mogelijk schadelijk zijn voor Europese natuurgebieden. Daarnaast worden in die gebieden algemene herstelmaatregelen genomen die in de toekomst voor stikstofreductie moeten zorgen. De positieve gevolgen van die maatregelen staan echter vooraf niet vast, wat volgens het Hof van Justitie van de EU wel moet. Daarom oordeelde de Afdeling bestuursrechtspraak van de Raad van State op 29 mei dat zo’n toestemming ‘vooraf’ niet mag en dat het PAS niet gebruikt mag worden bij de verlening van natuurvergunningen. De rechtbank Limburg heeft met de behandeling van deze 38 zaken gewacht op die beslissing van de Raad van State. De rechtbank volgt nu de Raad van State. Dit betekent dat alle 38 verleende vergunningen worden vernietigd. De provincie Limburg moet nu de gevolgen van de plannen van de veehouderijen opnieuw in kaart brengen en bekijken of de vergunningen zonder het PAS alsnog kunnen worden verleend. Rechtbank Limburg 19-08-2019, ECLI:NL:RBLIM:2019:7476&lt;/p&gt;&lt;p&gt;De evaluatie van de Programmatische Aanpak Stikstof is ook in de Eerste Kamer aan de orde geweest. &lt;span class="italic"&gt;Kamerstukken I&lt;/span&gt; 22018/19, 33669, M. &lt;/p&gt;&lt;p&gt;De Afdeling bestuursrechtspraak van de Raad van State (Afdeling) heeft op 29 mei 2019 (ECLI:NL:RVS:2019:1603) geoordeeld dat natuurvergunningen niet mogen worden verleend op basis van het Programma Aanpak Stikstof (PAS). Bij uitspraken van 3 september 2019 heeft de rechtbank Noord-Holland – buiten zitting – onder verwijzing naar deze uitspraak van de Afdeling een groot aantal, vooral aan veehouderijen, verleende natuurvergunningen vernietigd omdat deze waren verleend op basis van het PAS. De provincie Noord-Holland zal met inachtneming van deze uitspraken nieuwe besluiten moeten nemen op de aanvragen om verlening van een natuurvergunning. Rechtbank Noord-Holland 03-09-2019, ECLI:NL:RBNHO:2019:7494 e.a.&lt;/p&gt;&lt;p&gt;Het beroep tegen de vergunning die met toepassing van het Programma Aanpak Stikstof (PAS) op grond van de Wet natuurbescherming is verleend is niet-ontvankelijk, omdat eisers geen zienswijze tegen het ontwerpbesluit naar voren hebben gebracht en dit niet verschoonbaar is. Het rechtsgevolg van het bestreden besluit is niet gewijzigd ten opzichte van het beoogde rechtsgevolg van het ontwerpbesluit. De verwijzing naar een andere AERIUS-berekening is geen op rechtsgevolg gerichte beperking van het vergunde project. Rechtbank Midden-Nederland, 02-09-2019, ECLI:NL:RBMNE:2019:4016&lt;/p&gt;&lt;h4&gt;Intrekking natuurvergunnning&lt;/h4&gt;&lt;p&gt;Intrekking onherroepelijke natuurvergunning voor inrichting nabij Kampina. In 2013 is een natuurvergunning verleend voor het houden van 19.008 gespeende biggen nabij het Natura 2000 gebied ‘Kampina &amp; Oisterwijkse Vennen’. Van deze vergunning is (nog) geen gebruik gemaakt. Milieuverenigingen hebben verzocht om intrekking van deze vergunning op basis van art. 5.4 lid 1 en 2 van de Wet natuurbescherming. De rechtbank concludeert het volgende naar aanleiding van het beroep van de milieuverenigingen op art. 5.4 lid 2 Wnb: de beoordeling van de gevolgen van de stikstofdepositie op het nabijgelegen Natura 2000 gebied in de natuurvergunning voldoet niet aan de eisen van art. 6.3, derde lid, van de Habitatrichtlijn; uitvoering van het project kan leiden tot significant negatieve gevolgen voor de instandhoudingsdoelstellingen van de Kampina; GS heeft niet aangegeven dat deze gevolgen kunnen worden opgevangen door andere passende maatregelen. Onder deze omstandigheden is de rechtbank van oordeel dat GS in het bestreden besluit met een individuele passende beoordeling had moeten aantonen dat uitvoering van het project toch mogelijk is. De PAS-gebiedsanalyse kan niet als passende beoordeling dienen. Verder staat voor de rechtbank onvoldoende vast dat de natuurvergunning is verleend op een verkeerde ammoniakreductiefactor. GS heeft de stikstofemissies van de inrichting bij vergunningverlening echter niet goed in kaart gebracht. De rechtbank vernietigt het besluit op het bezwaar van de milieuverenigingen en schorst de weigering om de vergunning in te trekken. Verder verbiedt de rechtbank het gebruik van de natuurvergunning totdat er een nieuw besluit is genomen op het bezwaar van de milieuverenigingen. Rechtbank Oost-Brabant 19-08-2019, ECLI:NL:RBOBR:2019:4830. Zie over intrekking van de bouw- en milieuvergunning: ECLI:NL:RBOBR:2019:4831; een omgevingsvergunning voor het wijzigen van de inrichting: ECLI:NL:RBOBR:2019:4832&lt;/p&gt;&lt;h4&gt;Herplantplicht&lt;/h4&gt;&lt;p&gt;Uit art. 4.5 van de Wet natuurbescherming, gelezen in verbinding met art. 4.2.2 van de provinciale verordening, volgt dat voor herbeplanting op andere grond een ontheffing kan worden verleend indien de herbeplanting aan de in art. 4.2.2, eerste lid, van die verordening opgenomen vereisten voldoet. Hieronder vallen, gelet op art. 4.2.2, eerste lid, onder g, van die verordening, ook de in art. 4.2.1 opgenomen vereisten. Dit betekent, anders dan de rechtbank heeft overwogen, niet dat indien aan laatstgenoemde vereisten wordt voldaan, niet meer aan een toeslag voor boscompensatie kan worden toegekomen. In aanvulling op de in de art. 4.2.2, eerste lid, en 4.2.1 genoemde vereisten is in art. 4.2.2, tweede en derde lid, van de provinciale verordening bepaald dat herbeplanting op andere grond kan bestaan uit een toeslag in oppervlakte en dat Gedeputeerde Staten daartoe nadere regels kunnen stellen. Gedeputeerde Staten hebben van deze mogelijkheid gebruik gemaakt door in de beleidsregels een rekenmodel voor boscompensatie op te nemen. De vraag is dus of de beleidsregels in dit geval tot de toepassing van een toeslag verplichten. Beroep gegrond. ABRvS 21-08-2019, ECLI:NL:RVS:2019:2823&lt;/p&gt;&lt;h4&gt;Wilde eenden&lt;/h4&gt;&lt;p&gt;Overweging verhouding Flora- en Faunawet en de Wet Natuurbescherming. Wilde eenden: Onvoldoende is gebleken dat in de onderhavige zaak sprake is van een uitzonderingssituatie en dat de wilde eenden die zijn aangetroffen bij de verdachten gedomesticeerd waren. De verdachte heeft samen met zijn broer een grote hoeveelheid wilde eenden gedood en (dode) wilde eenden, ander gevogelte en dode hazen onder zich gehad. Daarnaast hadden de verdachte en de medeverdachte drie vuurwapens met munitie en twee geluidsdempers voorhanden. Veroordeling tot een voorwaardelijke gevangenisstraf van drie maanden en een geldboete van €&amp;nbsp;7500,00. Rechtbank Rotterdam 29-07-2019, ECLI:NL:RBROT:2019:6627&lt;/p&gt;&lt;h2&gt;Marktordening&lt;/h2&gt;&lt;h4&gt;Percelen&lt;/h4&gt;&lt;p&gt;Voor zover appellant betoogt dat verweerder ten aanzien van zijn percelen op basis van de AAN-laag ten onrechte andere dan de opgegeven oppervlaktes heeft vastgesteld, omdat daaraan geen fysieke meting ten grondslag ligt en dat dit in strijd is met Uitvoeringsverordening (EU) nr. 809/2014 van de Commissie van 17 juli 2014 tot vaststelling van uitvoeringsbepalingen voor Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem, plattelandsontwikkelingsmaatregelen en de randvoorwaarden (Verordening 809/2014), moet worden geoordeeld dat dit betoog faalt. Zoals het College eerder onder verwijzing naar het arrest van het Hof van Justitie van de Europese Unie (Hof van Justitie) van 10 april 2014, inzake Maatschap T. van Oosterom en A. van Oosterom-Boelhouwer, C-485/12, (ECLI:EU:C:2014:250) heeft overwogen (uitspraak van 9 februari 2015 (ECLI:NL:CBB:2015:30)), heeft het Hof van Justitie overwogen dat art. 24, tweede lid, van Verordening 796/2004 (thans art. 29, tweede lid, van Uitvoeringsverordening 809/2014) bepaalt dat de constatering van onjuistheden in de aangifte van de landbouwer aanleiding geeft tot een vervolgactie in de vorm van enige passende administratieve procedure en zo nodig een controle ter plaatse. Dit geldt - ingevolge de doelstelling van art. 23, eerste lid, van Verordening 796/2004 - ook als die onregelmatigheden aan het licht zijn gekomen door een vergelijking tussen opgegeven percelen landbouwgrond en recente luchtbeelden die worden gebruikt voor actualisering van het systeem voor identificatie van de landbouwpercelen. Wordt een onregelmatigheid geconstateerd dan is het aan de bevoegde autoriteit om te beoordelen welke maatregelen dienen te worden genomen. Uit het voorgaande volgt dat de bevoegde autoriteit die geen enkele twijfel koestert over de meetgegevens die zij heeft ontleend aan de luchtbeelden waarover zij beschikt, in elk geval niet verplicht is om de betrokken percelen ter plaatse op te meten. Zou de bevoegde autoriteit in het geval zij een onregelmatigheid constateert altijd de percelen ter plaatse moeten meten, dan zou de beoordelingsruimte betekenisloos zijn, aldus het Hof van Justitie. CBB 13-08-2019, ECLI:NL:CBB:2019:347. Zie ook ECLI:NL:CBB:2019:348, ECLI:NL:CBB:2019:349&lt;/p&gt;&lt;p&gt;Kosten GPS-meting. Nu het College van oordeel is (zie onder 9.3) dat de GPS-meting een voldoende nauw verband houdt met het bezwaar voor het oordeel dat appellant redelijkerwijs kosten heeft moeten maken voor een GPS-meting in verband met de behandeling van het bezwaar, bestaat geen aanleiding om (zoals verweerder heeft gedaan) de vergoeding van de kosten van de GPS-meting te beperken tot de oppervlakte van de percelen die naar aanleiding van het bezwaar groter zijn vastgesteld. Anderzijds bestaat evenmin aanleiding om (zoals appellant heeft gedaan) de vergoeding zonder deugdelijke specificatie te berekenen op basis van 30 uur, terwijl bij het hanteren van de aanname dat per uur 4 hectare kan worden gemeten de meting in 10,91 uur kan geschieden. Het College is van oordeel dat, uitgaande van voornoemde aanname en van de gemeten oppervlakte van 43,63 ha, een vergoeding van € 654,60 redelijk is. Voor zover aan appellanten een hoger bedrag in rekening is gebracht, hoeft verweerder dit niet te vergoeden. CBB 13-08-2019, ECLI:NL:CBB:2019:346.&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Toezicht op loonwerker bij toepassing van glyfosaat; opzet. CBB 13-08-2019, ECLI:NL:CBB:2019:342&lt;/p&gt;&lt;p&gt;Niet-emissiearme aanwending van drijfmest, ECLI:NL:CBB:2019:343&lt;/p&gt;&lt;p&gt;Randvoorwaardenkorting wegens gebruik van glyfosaat in sloot; geen overmacht; opzet; geen waarschuwing, ECLI:NL:CBB:2019:344&lt;/p&gt;&lt;p&gt;Ontbrekende oormerken; onvoldoende capaciteit mestopslagruimte voor vaste mest; verweerder hoefde niet te volstaan met een waarschuwing. ECLI:NL:CBB:2019:345&lt;/p&gt;&lt;h4&gt;Regeling uitvoering GMO groenten en fruit 2018&lt;/h4&gt;&lt;p&gt;Deze regeling is gewijzigd in verband met het uitbreiden van subsidiemogelijkheden voor producentenorganisaties, een nadere uitwerking van onderlinge fondsen en enkele technische verbeteringen. &lt;span class="italic"&gt;Stcrt&lt;/span&gt;. 2019, nr. 47814. De (maximum)steunbedragen zijn de vinden in &lt;span class="italic"&gt;Stcrt. &lt;/span&gt;2019, nr. 47816.&lt;/p&gt;&lt;h4&gt;Sojamelk&lt;/h4&gt;&lt;p&gt;Verordening (EU) nr. 1308/2013 (gemeenschappelijke ordening van de markten voor landbouwproducten). Vorderingen brancheorganisatie zuivelindustrie tegen producent van sojaproducten t.z.v. gebruik van aan zuivelproducten voorbehouden aanduidingen, zoals yoghurt en room. Reikwijdte bescherming zuivelbenamingen o.g.v. Verordening (EU) nr. 1308/2013. Incidenteel cassatiemiddel over toewijzing van schadevergoeding; betwisting procesvolmacht. HR 30-08-3019, ECLI:NL:HR:2019:1293&lt;/p&gt;&lt;h2&gt;Planten&lt;/h2&gt;&lt;h4&gt;Zaaizaad- en plantgoedwet&lt;/h4&gt;&lt;p&gt;Overtreding art 40 Zaaizaad- en plantgoedwet 2005. Ongecertificeerde pootaardappelen. NAK heeft de keuring en certificering op het bedrijf van verzoekers met ingang van de partijkeuring 2019 voor in elk geval drie jaar opgeschort. In het primaire besluit heeft verweerder gesteld dat dit concreet betekent dat de veldkeuring 2019 op het bedrijf van verzoekers nog zal worden uitgevoerd, omdat nagenoeg al het pootgoed al is gepoot. De partijkeuring en certificering van de oogst 2019 zal verweerder niet meer uitvoeren op het bedrijf van verzoekers of op enig bedrijf waar zij rechtstreeks of middellijk bij zijn betrokken. Bij de elders uit te voeren partijkeuring en certificering van de oogst 2019 wil verweerder geen contact met verzoekers of andere leden van de maatschap hebben. Hiervoor zullen verzoekers een voor verweerder acceptabele zaakwaarnemer moeten aanstellen. Voorlopige voorziening: geen schorsing. CBB 16-08-2019, ECLI:NL:CBB:2019:356&lt;/p&gt;&lt;h4&gt;Bieten&lt;/h4&gt;&lt;p&gt;Verkoop van bieten ten vervoer naar Polen per vrachtauto, ‘free on truck’. Afnemer keurt ze af. Vanaf het verladen waren de bieten voor rekening en risico van de koopster, die dus de stelplicht heeft inzake niet beantwoorden aan de koopovereenkomst ten tijde van de belading. Onvoldoende gesteld. Bekrachtiging van de toewijzing van de koopsomvordering van de verkoopster en van de afwijzing van de schadevergoedingsvordering van de koopster. Hof Amsterdam 19-03-2019, ECLI:NL:GHAMS:2019:907&lt;/p&gt;&lt;h2&gt;Milieurecht&lt;/h2&gt;&lt;h4&gt;Meststoffenwet&lt;/h4&gt;&lt;p&gt;Wie alles wil weten over de stand van zaken rond de actualisatie van excretieforfaits leze een brief van de minister daarover: &lt;span class="italic"&gt;Kamerstukken II&lt;/span&gt; 2018/19, 33037, nr. 361. Met bijlagen.&lt;/p&gt;&lt;h4&gt;Boete&lt;/h4&gt;&lt;p&gt;Boetes voor het niet op juiste wijze vastleggen van de vervoersgegevens, het niet naar waarheid opmaken van Vervoersbewijzen Dierlijke Meststoffen (VDM's), het niet vooraf melden aan de minister van voorgenomen transporten van dierlijke meststoffen (export), het niet volledig en naar waarheid vooraf melden aan de minister van voorgenomen transporten van dierlijke meststoffen (export). Faillissement van appellant. CBB 13-08-2019, ECLI:NL:CBB:2019:352&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Beroep op art. 1 van het EP in verband met uitbreiding van het bedrijf waarvoor investeringen zijn gedaan maar die op de peildatum nog niet volledig gerealiseerd was. Dit beroep slaagt niet. Appellant heeft een keuze gemaakt voor gefaseerde groei, middels eigen aanwas. In een dergelijk geval is er geen grond om, in weerwil van de voorzienbaarheid van maatregelen om de mestproductie te beperken, te concluderen tot een schending van art. 1 van het EP. Daarnaast is onvoldoende gebleken dat appellant buitensporig getroffen is door het fosfaatrechtenstelsel. CBB 13-08-2019, ECLI:NL:CBB:2019:354&lt;/p&gt;&lt;p&gt;Knelgevallenregeling, omvang melkproductie: verweerder is ten onrechte van gemiddelde melkproductie over 2014 uitgegaan, gezien de gestelde bijzondere omstandigheden in dat jaar; beroep op art. 1 van het EP in verband met uitbreiding van het bedrijf waarvoor investeringen zijn gedaan maar die op de peildatum nog niet gerealiseerd was, slaagt niet. Appellant beschikte op de peildatum nog niet over de voor het beoogde aantal dieren vereiste omgevingsvergunning. Voor zover appellant varkensrechten wilde inruilen en dat uiteindelijk niet mogelijk was, geldt dat dit op zichzelf een onvoldoende bijzondere omstandigheid vormt. Gesteld noch gebleken is dat appellant in weerwil van de voorzienbaarheid van maatregelen ter beperking van de mestproductie feitelijk (om bedrijfseconomische redenen) gedwongen was zijn bedrijf uit te breiden. Verder heeft appellant zijn stelling dat zijn bedrijf door het fosfaatrechtenstelsel ernstig in de problemen komt onvoldoende onderbouwd en blijft onduidelijk in hoeverre alternatieve aanwending van de reeds gedane investeringen verlichting van de gestelde financiële last kan geven. CBB 13-08-2019, ECLI:NL:CBB:2019:355&lt;/p&gt;&lt;p&gt;Appellante draagt door de korting op haar fosfaatrecht vanwege het niet grondgebonden zijn in dit geval een individuele en buitensporige last. Appellante heeft grond verpacht en is, als gevolg van de keuze van de wetgever om bij het vaststellen van de fosfaatruimte aan te sluiten bij peildatum 15 mei 2015, uitsluitend door deze verpachting gekort. Appellante heeft de grond, behalve tijdens de verpachting, steeds zelf in gebruik gehad. De verpachting was eenmalig en tijdelijk. Appellante wordt, ook ten opzichte van vergelijkbare gevallen waarin vanwege het niet voldoen aan de grondgebondeneis een korting is toegepast, fors geraakt. De voordelen bij de pachtovereenkomst staan niet in verhouding tot het nadeel. Daarbij is van belang dat appellante bij het aangaan van de pachtovereenkomst weliswaar kon verwachten dat vanwege de afschaffing van het melkquotum maatregelen zouden volgen, maar niet kon voorzien dat de verpachting zou leiden tot een grote verliespost. Hierbij komt nog dat appellante in 2015 mest van haar bedrijf op de verpachte grond heeft afgezet en zij daarmee feitelijk in lijn met de grondgebondenheid handelde, terwijl de pachter als akkerbouwer geen fosfaatrechten voor die grond heeft verkregen. Gelet op al deze specifieke omstandigheden is het College van oordeel dat sprake is van een individuele en buitensporige last en de vaststelling van het fosfaatrecht zonder enige vorm van compensatie in strijd is met art. 1 van het EP. CBB 13-08-2019, ECLI:NL:CBB:2019:341&lt;/p&gt;&lt;p&gt;Geen strijd met art 1 van het EP aangenomen. Het is aan appellanten om te bewijzen dat de gestelde last door het fosfaatrechtenstelsel op hun schouders is komen te rusten. Er is onvoldoende duidelijk geworden in hoeverre de gedane investeringen een (financiële) last vormen en in welke mate die last wordt veroorzaakt door de invoering van het fosfaatrechtenstelsel. Een vergunning op grond van de Natuurbeschermingswet 1998 voor uitbreiding is pas na de peildatum van 2 juli 2015 aangevraagd en verkregen. Gezien de mate waarin het fosfaatrechtenstelsel voorzienbaar was op dat moment in de tijd, hebben appellanten een risico genomen dat voor hun rekening dient te blijven. Er is dan ook niet aannemelijk geworden dat sprake is van een individuele en buitensporige last. Aan het gestelde gebrek dat appellanten in de bezwaarfase niet zijn gehoord wordt met toepassing van art. 6:22 van de Awb voorbijgegaan. Hierin wordt evenwel aanleiding gezien verweerder te veroordelen in de proceskosten van appellanten in de beroepsfase. CBB 20-08-2019, ECLI:NL:CBB:2019:358&lt;/p&gt;&lt;p&gt;Verweerder heeft appellant terecht niet als starter aangemerkt nu niet is voldaan aan alle in art. 72, tweede lid, van het Uitvoeringsbesluit Msw genoemde voorwaarden. Evenmin bestaat grond om te oordelen dat op appellant een individuele en buitensporige last rust als bedoeld in art. 1 van het EP. Dit omdat de mate waarin appellant daadwerkelijk wordt getroffen door het fosfaatrechtenstelsel en in hoeverre sprake is van causaliteit tussen dat stelsel en de door appellant gestelde belemmering omtrent de exploitatie van het bedrijf niet inzichtelijk is gemaakt. CBB 20-08-2019, ECLI:NL:CBB:2019:360&lt;/p&gt;&lt;p&gt;Niet aannemelijk gemaakt dat appellante de feitelijke beschikkingsmacht had over bepaalde percelen. Deze kunnen dus niet worden aangemerkt als tot het bedrijf behorende oppervlakte landbouwgrond en tellen niet mee bij het vaststellen van de fosfaatruimte. Het verzoek om schadevergoeding wordt afgewezen. De schade is niet rechtstreeks veroorzaakt door de behandeltijd van het bezwaar en kan verweerder niet worden toegerekend. CBB 20-08-2019, ECLI:NL:CBB:2019:361 &lt;/p&gt;&lt;p&gt;Appellante voert aan dat verweerder bij het berekenen van de fosfaatrechten is uitgegaan van een te lage totale melkproductie in 2015. Vaststaat evenwel dat bij de vaststelling van de totale melkproductie in 2015 reeds rekening is gehouden met de vervoederde melk. Voor een (verdere) verhoging van de totale melkproductie in 2015 is door appellante onvoldoende bewijs overgelegd. CBB 20-08-2019, ECLI:NL:CBB:2019:359&lt;/p&gt;&lt;p&gt;Vaststaat dat appellant geen eigenaar is van het natuurlijk grasland. De gras op stam overeenkomst behelst de koop van het gras van de percelen, maar geeft appellant geen titel om de percelen te gebruiken. Dit blijkt ook uit het door appellant bij brief van 6 mei 2019 overgelegd e-mailbericht van de stichting, waarin deze verklaart dat appellant in 2015 het gewas van haar kocht dat door hem was gewonnen. Uit wat appellant aanvoert blijkt ook niet dat hij het teelt- en bemestingsplan op elkaar kan afstemmen. Hij kan slechts na overleg met de terreinbeheerder de betreffende percelen beweiden met runderen of schapen. Daarmee is in overeenstemming dat niet appellant, maar de stichting deze percelen heeft opgegeven in de Gecombineerde Opgave 2015. De conclusie is dat appellant in 2015 niet de feitelijke beschikkingsmacht had over het natuurlijk grasland. Verweerder heeft deze landbouwgrond dus terecht niet meegenomen bij het bepalen van de fosfaatruimte van appellant. Dit betekent dat de beroepsgrond faalt. CBB 20-08-2019, ECLI: NL: CBB: 2019: 362&lt;/p&gt;&lt;p&gt;Opfokovereenkomst. Vergelijking met pacht gaat niet op. Geen ongerechtvaardigde verrijking. Ten slotte heeft [eisers] zich op het standpunt gesteld dat zijn belang bij het kunnen beschikken over de fosfaatrechten groter is dan dat van [gedaagden] . Hoewel de rechtbank met [eisers] van oordeel is dat de gewijzigde Meststoffenwet bijzonder zuur voor hem uitpakt, is dit geen omstandigheid die aan [gedaagden] kan worden toegerekend. Weliswaar heeft het niet overdragen van de fosfaatrechten door [gedaagden] aan [eisers] nadelige gevolgen voor de exploitatie van het bedrijf van [eisers] , maar het wel overdragen van de fosfaatrechten heeft vergelijkbare gevolgen voor [gedaagden] . [gedaagden] heeft immers voldoende onderbouwd dat ook hij de fosfaatrechten nodig heeft voor het houden van jongvee en dat hij schade zal lijden als hij niet langer over de fosfaatrechten beschikt, omdat hij in dat geval fosfaatrechten van een derde zal moeten kopen of vee zal moeten verkopen. Daar komt bij dat [eisers] als gevolg van zijn keuze om het jongvee voortaan zelf op te fokken – anders dan in het verleden – fosfaatrechten nodig heeft. Dit betekent echter niet dat [eisers] aanspraak kan maken op de aan [gedaagden] toegekende fosfaatrechten. Onder die omstandigheden leidt een belangenafweging er naar het oordeel van de rechtbank evenmin toe dat [gedaagden] gehouden is om de fosfaatrechten aan [eisers] over te dragen. Rechtbank Den Haag 14-08-2019, ECLI: NL: RBDHA: 2019: 8409&lt;/p&gt;&lt;p&gt;Het beroep op art. 1 van het EP slaagt niet; appellante heeft niet aannemelijk gemaakt dat op haar een individuele en buitensporige last rust. Door fors uit te breiden en daartoe grote investeringen aan te gaan heeft appellante een (groot) risico genomen dat voor haar eigen rekening dient te komen. Ook de keuze om de veestapel geleidelijk te laten groeien met aanwas van eigen jongvee, komt voor risico van appellante. Aan de verleende omgevingsvergunning kon zij evenmin het vertrouwen ontlenen dat geen productiebeperkende maatregelen als het fosfaatrechtenstelsel zouden worden getroffen. Het betoog van appellante dat bij de bepaling van de grondgebondenheid geen rekening is gehouden met de bedrijfsspecifieke excretie (BEX) wordt niet gevolgd nu uit relevante kamerstukken blijkt dat de wetgever er expliciet voor heeft gekozen om de daadwerkelijke fosfaatproductie niet tot uitgangspunt te nemen in de regelgeving. Het gebrek in het bestreden besluit (strijd met art. 7:12 van de Awb) wordt met toepassing van art. 6:22 van de Awb gepasseerd. Verweerder wordt wel veroordeeld tot vergoeding van de proceskosten van appellante in beroep. CBB 27-08-2019, ECLI:NL:CBB:2019:367&lt;/p&gt;&lt;p&gt;Verweerder is terecht niet overgegaan tot verhoging van de melkproductie in 2015 wegens onvoldoende overgelegd bewijs. Het betoog van appellante dat bij de bepaling van de grondgebondenheid geen rekening is gehouden met de bedrijfsspecifieke excretie (BEX) wordt niet gevolgd nu uit relevante kamerstukken blijkt dat de wetgever er expliciet voor heeft gekozen om de daadwerkelijke fosfaatproductie niet tot uitgangspunt te nemen in de regelgeving. Van een individuele en buitensporige last als bedoeld in art. 1 van het EP is niet gebleken. CBB 27-08-2019, ECLI:NL:CBB:2019:368&lt;/p&gt;&lt;p&gt;Het beroep op art. 1 van het EP slaagt niet, alleen al omdat een dergelijke nadere toelichting over de feitelijke gevolgen van het toekenningsbesluit voor het bedrijf van appellante ontbreekt. Appellante kon aan de in het kader van de AMvB verleende vrijstelling niet een in rechte te honoreren verwachting ontlenen dat toekomstige maatregelen ter beperking van de mestproductie haar niet zouden treffen. CBB 27-08-2019, ECLI:NL:CBB:2019:369&lt;/p&gt;&lt;p&gt;Niet is gebleken dat verweerder de gemiddelde melkproductie per koe in 2015 en het daarop gebaseerde excretieforfait onjuist heeft vastgesteld. Er bestaat geen grond om te concluderen tot een schending van art. 1 van het EP. Een (in beroep overgelegde) nadere toelichting over de feitelijke gevolgen van het toegekende aantal fosfaatrechten voor het bedrijf van appellant ontbreekt. Uit de in de bezwaarfase door appellant overgelegde liquiditeitsbegroting blijkt een positief bedrijfsresultaat. Onder deze omstandigheden ziet het College geen aanleiding om aan te nemen dat appellant buitensporig is getroffen door het fosfaatrechtenstelsel. CBB 27-08-2019, ECLI:NL:CBB:2019:370&lt;/p&gt;&lt;p&gt;Het betoog van appellante dat bij de bepaling van de grondgebondenheid geen rekening is gehouden met de bedrijfsspecifieke excretie (BEX) wordt niet gevolgd nu uit relevante kamerstukken blijkt dat de wetgever er expliciet voor heeft gekozen om de daadwerkelijke fosfaatproductie niet tot uitgangspunt te nemen in de regelgeving. Verweerder heeft eveneens terecht geconcludeerd dat de knelgevallenregeling niet van toepassing is op de bedrijfssituatie van appellante. Het beroep op art. 1 van het EP slaagt niet, reeds omdat een nadere toelichting over de feitelijke gevolgen van het fosfaatrechtenstelsel voor het bedrijf van appellante ontbreekt. CBB 27-08-2019, ECLI:NL:CBB:2019:371&lt;/p&gt;&lt;p&gt;Verweerder heeft terecht gesteld dat de muizenplaag en de gestelde gevolgen daarvan niet vallen onder de knelgevallenregeling van art. 23, zesde lid, van de Msw. Het beroep op art. 1 van het EP slaagt evenmin. Niet is aangetoond wat de impact van de lager dan gewenste hoeveelheid fosfaatrecht op de bedrijfsvoering van appellant is. Het betoog dat de individuele omstandigheden onvoldoende zijn betrokken in het bestreden besluit wordt niet gevolgd. In het bestreden besluit is ingegaan op de door appellant gestelde omstandigheden, met name de muizenplaag en de gevolgen daarvan, en is gemotiveerd dat die omstandigheden, noch op grond van de knelgevallenregeling, noch op grond van art. 1 van het EP, kunnen leiden tot verhoging van het fosfaatrecht. CBB 27-08-2019, ECLI:NL:CBB:2019:372&lt;/p&gt;&lt;p&gt;Ter beoordeling ligt voor of, en zo ja op welke wijze, verweerder bij de toekenning van het aantal fosfaatrechten gehouden was rekening te houden met de door appellant gemelde bijzondere omstandigheden, waaronder de aan appellant onterecht opgelegde last onder bestuursdwang. Gelet op die melding en de ter zitting door verweerder gegeven nadere toelichting dat de last is opgelegd in het licht van diergezondheidsproblemen en dat daarom is aangeknoopt bij de knelgevallenregeling, acht het College navolgbaar. De door verweerder daarbij gehanteerde peildatum van 1 april 2014 acht het College juist. Niet aannemelijk geworden dat van een andere peildatum uitgegaan moet worden. Niet is gebleken dat verweerder appellant binnen het kader van deze procedure onvoldoende heeft gecompenseerd voor de gestelde gevolgen voortvloeiend uit de onterecht opgelegde last onder bestuursdwang. CBB 27-08-2019, ECLI:NL:CBB:2019:373&lt;/p&gt;&lt;p&gt;Geen schending van art. 1 van het EP. Door appellante is geen inzicht verschaft in of, en zo ja waarom, de beoogde uitbreiding om bedrijfseconomische redenen noodzakelijk was. Aan het feit dat de voor de uitbreiding benodigde Nbw-vergunning al voor de peildatum is verleend, kon appellante niet het vertrouwen ontlenen dat na afschaffing van het melkquotum per 1 april 2015 geen nadere productiebeperkende maatregelen zouden worden genomen. Voorts biedt ook de keuze die appellante heeft gemaakt om de uitbreiding middels eigen opfok te realiseren, met als gevolg dat (nog) niet alle aanwezige stalruimte op de peildatum van 2 juli 2015 benut werd, geen grond om tot een schending van art. 1 van het EP te concluderen (zie ook ECLI:NL:CBB:2019:6). CBB 27-08-2019, ECLI:NL:CBB:2019:374&lt;/p&gt;&lt;p&gt;Appellante verlangt een voorziening in de Msw die inhoudt dat biologische bedrijven om niet fosfaatrechten kunnen krijgen als zij hun bedrijf uitbreiden en vordert (ook) dat het College verweerder zal veroordelen om een ministeriële regeling te treffen als bedoeld in art 38a Msw. Art 38a Msw maakt ontheffing ter bevordering van de grondgebondenheid mogelijk, maar de daarvoor benodigde ministeriële regeling is nog niet getroffen. Dat biedt appellante dus geen soulaas. Het College heeft niet de bevoegdheid om de minister opdracht te geven een ministeriële regeling te slaan. Art 12 Wet algemene bepalingen verbiedt de rechter ‘bij wege van algemeene verordening, dispositie of reglement, uitspraak te doen’. Het pleidooi voor een knelgevallenregeling voor biologische landbouw hoort thuis in het politieke domein. De rechter moet volgens de wet recht spreken en hij onthoudt zich van een oordeel over de innerlijke waarde of billijkheid van de wet (art. 11 Wet algemene bepalingen). Het College heeft al eerder geoordeeld dat het behoud van de derogatie het belang van de melkveesector als geheel dient en dat grondgebonden (biologische) melkveehouders tegemoetgekomen worden doordat zij zijn vrijgesteld van de generieke korting. Zie de uitspraken van 17 oktober 2018 (ECLI:NL:CBB:2018:522) en 9 januari 2019 (ECLI:NL:CBB:2019:7). CBB 27-08-2019, ECLI:NL:CBB:2019:375&lt;/p&gt;&lt;p&gt;Appellante exploiteert twee, gescheiden bedrijven: een melkveehouderij en een varkenshouderij. Zij voert afzonderlijke boekhoudingen, doet afzonderlijk een gecombineerde opgave en telkens een deel van haar grond exclusief toegeschreven aan één van beide bedrijven. Art 1, lid 1, sub i, Msw definieert het begrip bedrijf en vertoont gelijkenis met de definitie van het begrip bedrijf in art 1, sub c, Wet herstructurering varkenshouderij, waarover het College uitspraak deed in ECLI:NL:CBB:2008:BC2480. Daaruit komt naar voren dat hetzelfde rechtssubject verschillende landbouwbedrijven (naast elkaar) kan exploiteren. De feitelijke situatie in de bedrijfsvoering bepaalt of sprake is van één of meerdere bedrijven en aan die vaststelling kunnen allerhande, voor de ondernemer gunstige én ongunstige, rechtsgevolgen zijn verbonden. De (negatieve) gevolgen van haar keuze om twee afzonderlijke bedrijven te voeren, kan appellante niet ontlopen door, nadat die consequenties tot haar zijn doorgedrongen, eenvoudigweg de tot haar varkenshouderij behorende landbouwgrond achteraf toe te schrijven aan haar melkveehouderij en, zonder enige onderbouwing, te suggereren dat de door haar over de gescheiden bedrijfsvoering gegeven voorstelling van zaken niet aansloot bij de feitelijke situatie. Het College sluit niet uit dat de ziekte van een vennoot onder omstandigheden wel invloed heeft op het aantal melkkoeien en niet op de jongveestapel. In dit geval richtte de vrouw zich op de melkveehouderij, terwijl de man zich bezig hield met de varkenshouderij. Appellante heeft niet gesteld dat in de bedrijfsvoering ieder verband tussen het aantal melkkoeien en het aantal stuks jongvee ontbrak. Hartproblemen van de vrouw waren de reden dat de veehouderij moest worden ingekrompen. Het is dan aan appellante om de feiten te stellen, en zo nodig te bewijzen, die inzichtelijk maken dat, zoals zij beweert, de ziekte van de vrouw wel noopte tot het terugbrengen van het aantal melkkoeien, maar geen (enkele) invloed had op het aantal stuks jongvee. Zij heeft hieraan niet voldaan. Dat appellante op 1 april 2007 geen 57, maar 72 melkkoeien hield, blijkt uit de door haar overgelegde rundveestaat. Dat aantal sluit aan bij het aantal dat verweerder zelf in zijn besluit van 19 oktober 2018 hanteerde en waarvan hij nadien, zonder adequate toelichting, is afgeweken. In de rundveestaten over (delen van) 2017 valt te lezen dat appellante op 31 maart 2007 een groot aantal melkkoeien heeft aangekocht en dat verklaart waarom het aantal melkkoeien op 1 april 2007 het aantal melkkoeien aanzienlijk groter was dan in de eerste maanden van 2007. CBB 27-08-2019, ECLI:NL:CBB:2019:376&lt;/p&gt;&lt;p&gt;Een rund dat als zoogkoe binnen de vleesveesector kan worden aangemerkt, valt niet onder de definitie van melkvee als bedoeld in de Msw (zie ook de uitspraak van het College van 25 juni 2019, ECLI:NL:CBB:2019:244). Verweerder heeft terecht aangenomen dat de bij appellante op de peildatum aanwezige koeien onder diercategorie 120 vielen en niet onder diercategorie 100 en heeft deze koeien terecht niet betrokken bij het vaststellen van het fosfaatrecht. Het beroep van appellante op de rechtszekerheid kan niet slagen nu zij niet de in rechte te honoreren verwachting kon hebben dat haar in het primaire besluit fosfaatrechten voor de aanwezige dieren zou worden toegekend. CBB 03-09-019, ECLI:NL:CBB:2019:386&lt;/p&gt;&lt;p&gt;Beroep op de knelgevallenregeling slaagt niet. De tekst van art. 23, zesde lid, van de Msw dwingt niet tot de conclusie dat verweerder bij de beoordeling rekening moet houden met op de peildatum door bijzondere omstandigheden niet gerealiseerde uitbreidingsplannen van appellante. Er is ook geen sprake van strijd met het motiveringsbeginsel. De bijzondere omstandigheid van ziekte van de vennoot dateert van na de datum waarop de dierziekte is aangevangen op het bedrijf van appellante. De knelgevallenregeling biedt geen bijzondere voorziening voor het geval dat zich meerdere bijzondere omstandigheden tegelijk voordoen. Verweerder behoefde dan ook niet meer of anders te doen dan er van blijk te geven dat hij het bestaan van deze bijzondere omstandigheid had onderkend. Daarom is er geen sprake van strijd met het motiveringsbeginsel. CBB 03-09-2019, ECLI:NL:CBB:2019:387&lt;/p&gt;&lt;p&gt;Beroep op de knelgevallenregeling slaagt niet. De tekst van art. 23, zesde lid, van de Msw dwingt niet tot de conclusie dat verweerder bij de beoordeling rekening moet houden met op de peildatum door bijzondere omstandigheden niet gerealiseerde uitbreidingsplannen van appellante. Bij de berekening van de 5%-norm wordt geen onderscheid gemaakt naar diercategorie. Geen inbreuk op art. 1 van het EP. Niet is gebleken dat appellante (een groter deel) van de uitbreiding niet al vóór de peildatum kon realiseren. Dat de groei niet is gerealiseerd is niet het gevolg van de invoering van het fosfaatrechtenstelsel, maar van keuzes en omstandigheden die tot het ondernemersrisico van appellante behoren, zoals het tempo waarin de uitbreiding is gerealiseerd. Voor zover appellante met het overleggen van onder meer de verklaring van de veehandelaar en een aantal financiële gegevens wil aantonen dat zij in de eerste helft van 2015 over 71 extra melkkoeien - en derhalve over het vergunde aantal - had kunnen beschikken, is dit niet van belang. Bepalend is dat zij om haar moverende redenen - te weten de verminderde inzetbaarheid van het bedrijfshoofd - ervoor heeft gekozen toen niet over te gaan tot de voor 2015 geplande aanvulling van de veestapel tot het vergunde aantal dieren. CBB 03-09-2019, ECLI:NL:CBB:2019:388&lt;/p&gt;&lt;p&gt;Geen inbreuk op art. 1 van het EP. De beroepsgrond van appellante dat het fosfaatrechtenstelsel op regelingsniveau en op individueel niveau in strijd is met art. 1 van het EP faalt. Er is geen sprake van een individuele en buitensporige last. Daarbij is van belang het moment waarop appellante heeft gekozen voor de (verdere) realisering van haar grote uitbreidingsplannen, in weerwil van de ook voor haar geldende voorzienbaarheid van productiebeperkende maatregelen. De door haar overgelegde liquiditeitsbegrotingen missen voldoende bewijskracht ter onderbouwing van de door haar gestelde financiële last. CBB 03-09-2019, ECLI:NL:CBB:2019:381&lt;/p&gt;&lt;p&gt;Geen inbreuk op art. 1 van het EP. De beroepsgrond van appellante dat het fosfaatrechtenstelsel op regelingsniveau en op individueel niveau in strijd is met art. 1 van het EP faalt. De bijzondere omstandigheid van bedrijfsverplaatsing vanwege natuurontwikkelingsplannen maakt niet dat er in het geval van appellante sprake is van een individuele en buitensporige last. Bij de keuze tot aankoop van een nieuwe bedrijfslocatie en voortzetting van de uitbreidingsplannen op die nieuwe locatie, kan van een melkveehouder als professionele ondernemer worden verwacht dat hij alle daarbij behorende risico’s afweegt, waaronder moeilijkheden bij het verkrijgen van een geschikte, nieuwe locatie, vertragingen bij de vergunningverlening, maar ook de mogelijkheid dat de aanleg van het natuurgebied uiteindelijk geen doorgang vindt. Ook is niet gebleken van een bedrijfseconomische noodzaak voor uitbreiding. Het door appellante overgelegde rapport mist voldoende bewijskracht ter onderbouwing van de door haar gestelde financiële last. CBB 03-03-2019, ECLI:NL:CBB:2019:382&lt;/p&gt;&lt;p&gt;Een rund dat als zoogkoe binnen de vleesveesector kan worden aangemerkt, valt niet onder de definitie van melkvee als bedoeld in de Msw (zie ook de uitspraak van het College van 25 juni 2019, ECLI:NL:CBB:2019:244). Verweerder heeft terecht aangenomen dat de bij appellante op de peildatum aanwezige koeien onder diercategorie 120 vielen en niet onder diercategorie 100 en heeft deze koeien terecht niet betrokken bij het vaststellen van het fosfaatrecht. CBB 03-09-2019, ECLI:NL:CBB:2019:383. Zie ook: ECLI:NL:CBB:2019:384&lt;/p&gt;&lt;p&gt;Het verbod op reformatio in peius behelst dat een indiener van een beroepschrift niet in een slechtere positie mag komen te verkeren enkel als gevolg van het door hem ingestelde beroep. De grenzen van wat daarbij rechtens aanvaardbaar is worden onder meer bepaald door het rechtszekerheidsbeginsel en het vertrouwensbeginsel. In het geval van appellante is de verlaging van haar fosfaatrecht rechtens aanvaardbaar. Verweerder heeft voldoende aannemelijk gemaakt dat de bij appellante als zoogkoe geregistreerde koeien melkkoeien zijn. CBB 03-09-2019, ECLI:NL:CBB:2019:385&lt;/p&gt;&lt;p&gt;Appellante draagt door de korting op haar fosfaatrecht vanwege het niet grondgebonden zijn in dit geval een individuele en buitensporige last. Appellante heeft grond verhuurd en is, als gevolg van de keuze van de wetgever om bij het vaststellen van de fosfaatruimte aan te sluiten bij peildatum 15 mei 2015, uitsluitend door deze verhuur gekort. Appellante heeft de grond, behalve tijdens de verhuur, steeds zelf in gebruik gehad. De verhuur was eenmalig en tijdelijk. Appellante kon bij het aangaan van de verhuurovereenkomst weliswaar verwachten dat vanwege de afschaffing van het melkquotum maatregelen zouden volgen, maar kon niet voorzien dat de verhuur zou leiden tot een grote verliespost. Hierbij komt nog dat appellante in 2015 mest van haar bedrijf op de verhuurde grond heeft afgezet en zij daarmee feitelijk in lijn met de grondgebondenheid handelde. Gelet op al deze specifieke omstandigheden is het College van oordeel dat sprake is van een individuele en buitensporige last en de vaststelling van het fosfaatrecht zonder enige vorm van compensatie in strijd is met art. 1 van het EP. CBB 03-09-2019, ECLI:NL:CBB:2019:389&lt;/p&gt;&lt;p&gt;Geen inbreuk op art. 1 van het EP. De beroepsgrond van appellante dat het fosfaatrechtenstelsel op regelingsniveau en op individueel niveau in strijd is met art. 1 van het EP faalt. De bijzondere omstandigheden van de ligging van de gasleidingen op het bedrijf van appellante en de vertraging bij de vergunningverlening maken niet dat er in het geval van appellante sprake is van een individuele en buitensporige last. Daarbij is van belang het moment waarop appellante heeft gekozen voor de (verdere) realisering van haar uitbreidingsplannen, in weerwil van de ook voor haar geldende voorzienbaarheid van productiebeperkende maatregelen. Het door haar overgelegde rapport mist voldoende bewijskracht ter onderbouwing van de door haar gestelde financiële last. CBB 03-09-2019, ECLI:NL:CBB:2019:380&lt;/p&gt;&lt;p&gt;Art. 23, derde lid, Msw, art. 1 EP, (achtergrond bij het) fosfaatrechtenstelsel, fair balance, (geen) individuele buitensporige last. CBB 03-09-2019, ECLI:NL:CBB:2019:391&lt;/p&gt;&lt;h4&gt;Fosfaat&lt;/h4&gt;&lt;p&gt;Uit de tweede kwartaalrapportage 2019 van het Centraal Bureau voor de Statistiek (CBS) over de fosfaat- en stikstofexcretie van de Nederlandse veestapel blijkt een vergelijkbaar beeld als de vorige kwartaalrapportage, namelijk een fosfaatexcretie die voor alle sectoren duidelijk onder het productieplafond zit. Nieuw ten opzichte van de vorige kwartaalrapportage is dat de melkveehouderij zich ook onder het sectorale stikstofplafond bevindt. Voor de overige sectoren was dit bij de vorige kwartaalrapportage ook al het geval. Kamerstukken II, 2018/19, 33037, nr. 362.&lt;/p&gt;&lt;h4&gt;Luchtwasser&lt;/h4&gt;&lt;p&gt;De buurman klaagt over een onvoldoende werking van de luchtwasser bij een agrarisch bedrijf. De rechtbank heeft de StAB een onderzoek naar de luchtwasser laten instellen. De rechtbank is, gelet op het advies van de StAB, van oordeel dat niet aannemelijk is dat de luchtwasser in werking is in strijd met afdeling 3.5 van het Abm of in strijd met de verleende omgevingsvergunning. De rechtbank acht wel aannemelijk dat een witte uitslag op de stallen van de buurman afkomstig kan zijn van de luchtwasser. Het kan niet de bedoeling zijn dat een witte uitslag op naastgelegen terreinen zomaar wordt toegelaten. Verweerder had de samenstelling van de witte uitslag moeten onderzoeken om na te gaan of afdeling 2.3 van het Abm wordt overtreden. Rechtbank Oost-Brabant 23-08-2019, ECLI:NL:RBOBR:2019:4904&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Waterschap&lt;/h4&gt;&lt;p&gt;Eiser vindt dat hij geen waterschapsbelasting verschuldigd is, omdat de heffingsambtenaar onvoldoende maatregelen heeft genomen om wateroverlast te voorkomen. Deze beroepsgrond slaagt niet. Watersysteemheffing is een bestemmingsheffing en wordt dus niet betaald voor een specifiek door het waterschap verleende dienst. Dat andere waterschappen geen watersysteemheffing opleggen aan inwoners van een boezemgebied betekent niet dat het waterschap in dit geval geen waterschapsbelasting mocht opleggen. In de verordening is een dergelijke bepaling niet opgenomen en dat is ook niet verplicht. Rechtbank Amsterdam 16-07-2019, ECLI:NL:RBAMS:2019:5063&lt;/p&gt;&lt;h4&gt;WOZ&lt;/h4&gt;&lt;p&gt;Verweerder heeft bij de WOZ-waarde van de onroerende zaak (een varkenshouderij) als uitgangspunt genomen de taxatiewijzers Agrarische gebouwen en Grond bij agrarische objecten met waardepeildatum 1 januari 2016, en heeft op grond van de analyse van zes regionale referentieobjecten geverifieerd of de waarde niet te hoog is bepaald. Verweerder slaagt daarmee in zijn bewijslast. Eiser heeft voor de bepaling van zijn waarde onder meer gebruik gemaakt van de in de bijlage 4 ‘taxatie instructie varkens’ (pagina 183 e.v. van de taxatiewijzers) genoemde alternatieve berekeningswijze. De rechtbank oordeelt dat de alternatieve methode een incompleet middel is om de waarde van een varkenshouderij aannemelijk te maken. Beroep ongegrond. Rechtbank Oost-Brabant 18-07-2019, ECLI:NL:RBOBR:2019:4181&lt;/p&gt;&lt;p&gt;Waardevaststelling van een landgoed op grond van de Natuurschoonwet 1928. Partijen zijn het eens over de vastgestelde brutomarktwaarde van het landgoed, maar partijen discussiëren over de kwalificatie van de buiten aanmerking te laten onbebouwde gronden als natuurterrein en bos/houtopstand. De rechtbank is met eiser van oordeel dat die gronden een substantieel hogere waarde hebben dan die van natuurterrein en/of bosgrond. Verweerder heeft waarde niet aannemelijk gemaakt en eiser, die verwijst naar de door de taxateur opgestelde taxatierapport, evenmin. De rechtbank voorziet zelf in de zaak en stelt de waarde van het landgoed schattenderwijs vast. Rechtbank Midden-Nederland 08-07-2019, ECLI:NL:RBMNE:2019:3521&lt;/p&gt;&lt;h2&gt;Diversen&lt;/h2&gt;&lt;h4&gt;Luchtwasser&lt;/h4&gt;&lt;p&gt;Gebrek luchtwasser, exoneratiebeding onredelijk bezwarend, eigen schuld, billijkheidscorrectie. Hof Arnhem 06-08-2019, ECLI:NL:GHARL:2019:6377&lt;/p&gt;&lt;h4&gt;Knalapparaat&lt;/h4&gt;&lt;p&gt;Geen inhoudelijke behandeling beroep knalapparaat Hollandse Rading Samenvatting: Op het perceel aan adres in Hollandse Rading staat een agrarisch bedrijf. Omwonenden hiervan (eisers) ervaren vanaf december 2015 geluidsoverlast van een knalapparaat dat de eigenaar van het bedrijf (derde-partij) naar eigen zeggen heeft gebruikt om vogels bij zijn veevoer weg te jagen. Eisers hebben het college van burgemeester en wethouders (college) gevraagd om handhavend op te treden. Dit verzoek heeft het college afgewezen, omdat het college op grond van zijn handhavingsbeleid eerst een voornemen tot handhavend optreden aan derde-partij kenbaar moet maken voordat daadwerkelijk tot handhaving kan worden overgegaan. Uiteindelijk heeft het college, na dit voornemen, derde-partij twee lasten onder dwangsom opgelegd ten aanzien van het knalapparaat. Derde-partij heeft aan deze lasten voldaan en maakt inmiddels geen gebruik meer van het knalapparaat. Geen procesbelang meer. Rechtbank Midden-Nederland 11-07-2019, ECLI:NL:RBMNE:2019:3334&lt;/p&gt;</content><legacyfootnotes/><footnotes><footnote/></footnotes><auteurs/><published>2019-10-08 12:45:10</published><modified>2019-10-08 16:34:06</modified><editiondate>2019-10-08</editiondate><htmlpath>https://denhollander.info/artikel/15753</htmlpath></article>
</articles></edition>
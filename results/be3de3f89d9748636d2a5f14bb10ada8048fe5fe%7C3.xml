<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1984</searchword><id>6424</id><udhid>UDH:TvAR/6424</udhid><titel>Hinderwet en landbouw; recente ontwikkelingen</titel><searchwords><searchword>TvAR 10/1984</searchword><searchword>UDH:TvAR/6424</searchword></searchwords><attachments><attachment><name>1984_nr 10_Artikel_Bomhof.pdf</name><extention>pdf</extention><url>https://denhollander.info/download/6206/ci</url></attachment></attachments><inleiding>'Hoewel een kalme reis niet mogelijk bleek, lijkt er toch sprake van een behouden aankomst'&#13;
I. ORIËNTEREND OVERZICHT a. Ontstaan vergunningplicht&#13;
De uitvoering van de Hinderwet is voor de landbouw steeds een omstreden zaak ge-weest. Hoewel de hinderwetplicht al vroeg was vastgelegd voor de mestopslag (Hw van 1875) en het electromotorisch vermogen (wijziging Hw in 1907) was het geens-zins duidelijk of daardoor nu ook de gehele veehouderij onder de Hinderwet viel.&#13;
Duidelijke Kroonuitspraken over agrarische bedrijven zijn uit die tijd niet voor-handen en als we kijken naar beslissingen van de strafrechter (laatstelijk nog HR 2 december 1953 NJ 1953, nr. 110), dan wordt deze vraag in ontkennende zin beant-woord. Voegen we daar nog bij de zeer passieve opstelling van de lagere overheid die de agrarische bedrijven doorgaans geen strobreed in de weg legde (oprichten/in bedrijf stellen zonder vergunning) en zich bij excessen doorgaans alleen bediende van de APV-verbodsbepalingen inzake het houden van dieren in de bebouwde kom (zie o.a. HR 5 april 1955 NJ 1955, nr. 299 en HR 13 februari 1962 NJ 1962, nr. 102), dan is het niet verwonderlijk dat de landbouw opeens onaangenaam werd gecon-fronteerd met een Kroonuitspraak die aangaf dat door de mestopslag de gehele in-richting hinderwetplichtig werd (KB 22 februari 1967, nr. 31 Kerkwijk).&#13;
Een dergelijke ruime opvatting was toch voor andere bedrijfstakken niet on-gewoon, gezien een al oude uitspraak van de rechtbank van Haarlem uit 1879, waar-in werd geoordeeld 'dat wanneer een open ruimte regelmatig gebruikt wordt om al-daar vaten met petroleum te bewaren, er sprake is van een inrichting; het bestaan van een gebouw is voor het begrip inrichting niet nodig' (zie M.M. van Praag, De Hinderwet, blz. 27; Tjeenk Willink 1928).&#13;
b. Het jongste verleden&#13;
Na het KB Kerkwijk volgden nog een aantal omstreden ontwikkelingen. Achtereen-volgens kunnen worden genoemd:&#13;
1. de brochure Veehouderij en Hinderwet; de 'rode' van 1972 met twee categorieën en de 'groene' van 1976 met een viertal categorieën. Het aantal fok/mestdieren werd omgerekend naar mestvarkeneenheden en vervolgens kon - naar gelang het type omgeving - de aan te houden afstand tot de bebouwing worden bepaald. Problematisch bleef echter de beoordeling van bestaande bedrijven en de positie van de burgerwoning in het buitengebied (zie onder punt 4 en 5);&#13;
2. de pogingen vanaf 1977 om de rundveebedrijven uit het Hinderbesluit te krijgen, hetwelk pas in 1984 met succes werd bekroond;&#13;
3. de totstandkoming van de tijdelijke beëindigingsvergoedingsregeling bepaalde in- tensieve veehouderijbedrijven (Stcrt. 18 mei 1977, nr. 96), die - ondanks het feit dat ze door velen als ontoereikend werd beschouwd - toch nog tweemaal is ver- lengd (Stcrt. 1977, nr. 180 en 1978 nr. 56);&#13;
4. de discussie omtrent de handhaving van categorie III van de afstandsgrafiek (enkele burgerwoning in het buitengebied) welke zich op een hoogtepunt bevond in 1981 (Tweede Kamer-behandeling van de wijziging van de Hinderwet) en uiteindelijk culmineerde in een zevental contraire KB's waarin onverkort aan deze categorie werd vastgehouden (zie T.v. Agr. Recht 1981, nr. 6; Gemeentestem 1981, nr. 6643);&#13;
5. de bijzondere Kroonjurisprudentie met betrekking tot bestaande intensieve vee- houderijbedrijven, waarbij diverse zeer milde uitspraken tot stand kwamen (zie o.m. KB 17 november 1976, nr. 42 Epe; AB 1977, nr. 164 en KB 8 september 1977, nr. 56 Warnsveld);&#13;
6. het verschijnen van de nieuwe Hinderwet in 1981, waarmee weliswaar geen land- schaps- of ruimtelijke ordeningsbeleid mag worden bedreven, doch die wel vol- doende aanknopingspunten biedt om een beperkend beleid voor de landbouwsec- tor mogelijk te maken (o.a. rekening houden met landschappelijke en ecologi- sche aspecten, toekomstige ontwikkelingen en het zgn. cumulatief effect). </inleiding><content>c. Deregulering&#13;
Het leek erop dat het aantal discussiepunten tussen landbouw en Hinderwet eerder was toe- dan afgenomen. Verschillen van mening waren niet opgelost (vergunning-plicht rundveebedrijven), niet naar ieders tevredenheid geregeld (handhaving cate-gorie III bij contrair-KB) dan wel waren verscherpt (verruimde reikwijdte Hinderwet).&#13;
Om uit de impasse te komen gaf eerst het Actieprogramma deregulering ruimtelijke ordening en milieubeheer (DROM; Tweede Kamer 1982-1983, 17931, nr. 4) een algemene aanzet om de toepassing van de Hinderwet wat praktischer te laten verlo-pen (o.a. opschoning Hinderbesluit, meer toepassing vrijstellingsverordeningen).&#13;
Dit beleidsstuk werd al spoedig gevolgd door het Plan Integratie Milieubeleid (PIM; Tweede Kamer 1982-1983, 18010, nr. 1) dat een speciaal hoofdstuk wijdt aan het wegnemen van knelpunten, zoals het uitbrengen van een circulaire en een bro-chure inzake het hinderwetbeleid op veehouderijbedrijven, wijziging van het Hin-derbesluit, het opstellen van standaardvoorschriften bij algemene maatregel van bestuur en het presenteren van een modelvrijstellingsverordening.&#13;
d. Uitvoering PIM&#13;
De aanbevelingen van het PIM hebben inmiddels geleid tot een aantal veranderingen die het klimaat tussen landbouw en milieuhygiëne aanzienlijk hebben verbeterd. Zo kunnen worden genoemd: a. de wijziging van het Hinderbesluit (Stb. 1984, nr. 7), waardoor de mestopslag als hinderwetplichtig criterium voor veehouderijbedrijven is verdwenen en expliciet is aangegeven welke bedrijven onder de Hinderwet vallen;&#13;
b. een recente circulaire betreffende de toepassing van de Hinderwet op veehoude- rijbedrijven (d.d. 13 juli 1984, kenmerk DGMH/B/nr. 0474050) bracht wat meer duidelijkheid over de positie van bestaande en nieuwe bedrijven alsmede gaf een versoepeling van de omstreden categorie III van de afstandsgrafiek;&#13;
c. de goedkeuring - weer na lange tijd - van een vrijstellingsverordening voor rundveebedrijven (Smallingerland; KB 1 maart 1984, nr. 18);&#13;
d. de voorbereiding voor het opstellen van algemene voorschriften voor de rundvee sector (art. 2a Hw), dat er te zijner tijd toe zal leiden dat deze materie geheel bij algemene maatregel van bestuur wordt geregeld en derhalve de vergunningplicht zal vervallen. De rundveebedrijven zullen dan - evenals voor de intensieve vee-houderij is gebeurd - expliciet in het Hinderbesluit worden aangewezen.&#13;
e. Algemene ontwikkelingen binnen de Hinderwet&#13;
In het kader van de Hinderwet hebben de laatste jaren nog een aantal ontwikkelin-gen gespeeld, die weliswaar niet speciaal voor de landbouw in het leven zijn geroe-pen, doch wel direct van invloed zijn geweest. De volgende voorbeelden mogen dit illustreren:&#13;
1. de bijdrageregeling sanering van milieuhinderlijke bedrijven in de woonomge- ving die per 1 november 1981 in werking is getreden (zie Stcrt. 30 oktober 1981, nr. 209). Op grond daarvan zijn een aantal ondernemingen in de agrarische sfeer (rundvee/intensieve veehouderijen, loonbedrijven, mesttransportbedrijven e.d.) gesaneerd door middel van bedrijfsbeëindiging, verplaatsing of het treffen van voorzieningen ter plaatse;&#13;
2. de stimuleringsregeling voor het opzetten van hinderwetuitvoeringsprogramma's (HUP), waardoor in veel gemeenten een goed beeld werd verkregen van de achterstand in vergunningverlening en controle inzake de agrarische bedrijfstak (zie o.a. Milieu &amp; Recht 1983, nr. 8);&#13;
3. de circulaire van 31 augustus 1981 inzake de schadevergoedingsmogelijkheden van o.m. de Hinderwet (art. 26b). In deze 'blauwe' brochure van het ministerie van VROM treft men zowel de procedure aan die moet worden gevolgd als de gronden waarop men voor een uitkering in aanmerking komt (zie o.m. Bouw- recht 1983, nr. 1);&#13;
4. de Integrale nota LPG (Tweede Kamer 1983-1984, 18233, nrs. 1-2), waarin o.a. gewijzigde afstandscriteria zijn opgenomen voor propaantanks bij boerderijen (zgn. kleine bulk).&#13;
f. Toekomstige ontwikkelingen&#13;
Meer op de achtergrond doemen nog een aantal zaken aan de horizon op die de landbouw slechts marginaal raken. Gedacht kan worden aan: a. het Decentralisatieplan van het ministerie van Binnenlandse Zaken (Tweede Ka-mer 1982-1983, 16492, nrs. 7-8) waarin o.m. wordt voorgesteld de vrijstellings- verordening alleen nog door gedeputeerde staten te laten goedkeuren;&#13;
b. het komende leemtewetje inzake de Hinderwet waarmee onvolkomenheden van 1981 worden gecorrigeerd, zoals het kunnen toepassen van algemene voorschrif- ten (art. 2a Hw) op bijzondere gevallen binnen een categorie van inrichtingen, het verbeteren van de sluiting en de dwangsom (zie Tweede Kamer 1983-1984, 18496 nrs. 1-3);&#13;
c. het toekomstige hoofdstuk 'Algemene regels en vergunningen' van de Wet alge-mene bepalingen milieuhygiëne (WABM), waarin de neerslag zal zijn te vinden van het DROM-rapport (o.a. integrale- en basis vergunning), de Adviescommissie evaluatie WABM (efficiëntere en snellere vergunningprocedures), het advies van Prof. Duk over de herziening van de Hinderwet (zie Milieu &amp; Recht 1984, nr. 6) en van het PIM (coördinatie milieubeleid, profilering minister VROM, be- leidsplanning, normstelling, deregulering).&#13;
g. Ontwikkelingen elders in de milieuwetgeving&#13;
In het voorgaande werd in vogelvlucht de gang van zaken aangegeven, zoals die zich in de afgelopen jaren rond de Hinderwet heeft voltrokken dan wel op korte termijn staat te gebeuren. Dit overzicht is bezien vanuit de brede confrontatie tussen landbouw en milieuhygiëne niet volledig, omdat er buiten de Hinderwet om evenzeer relevante ontwikkelingen te melden zijn. Zo zijn op dit moment van belang:&#13;
1. de ontwerp-Meststoffenwet die vanwege het afvoeraspect een extra vergunning plicht zal scheppen voor grote mestdepots die vanwege het opslag/bewaaraspect ook al een hinderwetvergunning behoeven;&#13;
2. de ontwerp-Wet bodembescherming die o.m. de normstelling gaat bevatten voor het gebruik van meststoffen en het algemene regiem gaat vormen voor alle bo- dembedreigende handelingen die nu nog onder de Hinderwet vallen (bijv. opslag van vloeibare brandstoffen);&#13;
3. de Afvalstoffenwet die mogelijkheden biedt voor provinciale plannen inzake agrarisch afval en zuiveringsslib alsmede een regeling bevat voor het wekelijks in zamelen van huisvuil van veraf gelegen boerderijen (afvalstoffenverordening; in- zamelplicht met ontheffing);&#13;
4. de Wet geluidhinder die o.a. voor de beperkingen in stiltegebieden geen beletsel oplevert voor normale agrarische activiteiten;&#13;
5. de Interim-wet bodemsanering die o.m. aan vervuilde landbouwgronden geen prioriteit toekent, indien er geen sprake is van ernstig gevaar voor de volks-gezondheid en milieu;&#13;
6. de wijziging van het Bestrijdingsmiddelenbesluit (7 september 1983, Stb 1983, nr. 549) waardoor het uitspoelen van tanks in oppervlaktewater niet langer is toe gestaan;&#13;
7. de wijziging van de richtlijn van de Unie van Waterschappen voor het gebruik van zuiveringsslib in de landbouw, waardoor sinds 1 april 1984 een verscherpte normstelling geldt;&#13;
8. de beleidsprioriteit inzake hett bestrijden van ammoniakemissies in de landbouw vanwege het optreden van eutrofiëring en verzuring (zie IMP-Lucht 1984-1988).&#13;
h. Afbakening&#13;
Hoe interessant de laatstgenoemde ontwikkelingen onder punt g. ook mogen zijn, vanwege de afbakening van ons onderwerp (Hinderwet) zullen zij hierna niet verder worden besproken. Met het kortweg aanstippen van deze thema's wordt dan ook volstaan.&#13;
Waarop wel uitvoeriger zal worden ingegaan, zijn de wettelijke maatregelen en de beleidswijzigingen die in de andere punten zijn aangegeven. Voorts zal een beeld worden gegeven van de jurisprudentie van de laatste jaren.&#13;
II. WETGEVING&#13;
a. Leemtewet&#13;
Na de Hinderwet van 1981 bleef het niet lang rustig. Al spoedig werd ontdekt dat de haast van het wetgevingsproces een aantal fouten en onvolkomenheden had opge-leverd. Zo bepaalt art. 26 lid 2 (procedure voor de verandering van vergunningvoor-waarden) dat eerst aan de gewijzigde voorschriften behoeft te worden voldaan na afloop van de daarvoor gestelde termijn en dan nog wel nadat de beschikking onher-roepelijk is geworden.&#13;
Dit is echter in strijd met de Wet algemene bepalingen milieuhygiëne (WABM) die immers bepaalt dat aan een beschikking moet worden voldaan, zodra deze rechts-kracht krijgt (=1 maand na terinzagelegging dan wel nadat de Voorzitter van de Afdeling Geschillen van Bestuur op een schorsingsverzoek ex art. 60a Wet op de Raad van State afwijzend heeft beschikt.&#13;
Deze fout in de Hinderwet werd de gemeente Haarlemmermeer fataal die - zelfs met een verwijzing naar de hinderwetcirculaire van 29 oktober 1981 - voor de uitleg van de WABM opteerde; de opgelegde voorschriften werden door de Vz. Afd. Gesch. v. Best. op grond van de tekst van de Hinderwet geschorst (zie uitspraak 21 december 1982 AB 1983, nr. 221).&#13;
De Hinderwet kent nog andere manco's, bijv. inzake het vervallen van de vergun-ning indien een sluitingsbevel van kracht is geworden. Bij een direct van kracht ver-klaard sluitingsbevel schort het beroep de termijn (6 maanden) waarna de vergun-ning vervalt wel op; bij een niet-direct van kracht verklaard sluitingsbevel heeft be-roep niet tot gevolg dat de termijn wordt opgeschort.&#13;
In het laatste geval kan dit ertoe leiden dat de vergunning al van rechtswege is ver-vallen, voordat de Kroon over het beroep heeft geoordeeld. Mocht dit ongewenste effect evenwel dreigen, dan kan dit voor de Vz. Afd. Gesch. v. Best. een reden zijn om (eerder) tot schorsing van de beschikking over te gaan; de beschikking wordt dan nog niet van kracht.&#13;
Ook kent de Hinderwet op dit moment geen Kroonberoep tegen het weigeren van een verzoek tot intrekken van een opgelegde dwangsom, ja zelfs een wettelijke ver-zoeksmogelijkheid ontbreekt voor de vergunninghouder (de sluiting kent beide wel!).&#13;
Verder laat art. 2a van de Hinderwet thans geen ruimte om voor bepaalde gevallen binnen een categorie van inrichtingen meer of minder strengere algemene voor-schriften te stellen (afhankelijk van de omgeving) dan de gebruikelijke voorschriften die voor de gehele bedrijfstak gelden.&#13;
Deze en nog enkele tekortkomingen van de Hinderwet zullen via een leemtewetje worden weggenomen. Het wetsvoorstel, dat op zich weinig ingrijpende veranderingen zal opleveren, is onlangs (10 augustus 1984) aan de Tweede Kamer aangeboden; zij zal tevens ondergeschikte aanpassingen van de WABM en de Wet inzake de luchtverontreiniging teweegbrengen.&#13;
b. Uitbreiding/wijziging WABM&#13;
Belangrijke wetswijzigingen zullen optreden, indien het hoofdstuk 'Algemene regels en vergunningen' van de WABM in werking zal treden. Dit wetsvoorstel zal - voor wat betreft de vergunning(procedures) en de sancties - de bestaande milieuhygiëne-wetgeving behoorlijk overhoop halen; indiening bij de Tweede Kamer wordt medio 1985 verwacht (zie Stcrt. 1984, nr. 147).&#13;
Blijkens passages uit het verslag van de minister van VROM aan de Tweede Kamer omtrent de uitvoering van de dereguleringsvoorstellen (d.d. 30 juli 1984) blijkt dat er één integrale milieuvergunning zal komen voor de aspecten hinder, lucht-verontreiniging, geluidhinder en afvalstoffen; het wateraspect zal via een aparte ver-gunning worden ingebracht door de waterbeheerder (meestal zuiverings- of water-schap) en - voorzover dit mocht conflicteren met andere milieubelangen - kan het provinciaal bestuur een besluit nemen dat bindend is voor de waterbeheerder. Deze moeizame constructie geldt voor zowel rijks- als provinciaal niveau. De Hinderwet komt in deze opzet geheel te vervallen.&#13;
Voor de landbouw zal de integrale vergunning echter weinig soulaas geven, omdat doorgaans toch maar één vergunning van toepassing is (Hinderwet) en de gemeente-lijke- en provinciale ontheffingen op milieugebied in de dereguleringsvoorstellen niet ter discussie staan. Wel zien we dat de lagere overheid zich inmiddels ook aan het herbezinnen is over het nut van haar verordeningen, gezien het feit dat een aantal provincies (bijv. Friesland en Groningen) momenteel een terughoudend beleid voert dan wel tot intrekking heeft besloten van verordeningen die door de verruimde reik-wijdte van de Hinderwet zijn achterhaald (bijv. landschapsverordening).&#13;
Ook indien het tot een globale- of basisvergunning zal komen (VROM heeft daartoe in principe besloten) raakt dat de landbouw nauwelijks omdat een dergelijke constructie met een principe-beslissing op hoofdzaken die eventueel later zal worden aangevuld met nadere eisen, alleen van belang is voor de grote bedrijven. Verder is het nu al zo dat de te stellen milieu-eisen (aan te houden afstand, technische voor-zieningen) aan landbouwbedrijven meestal van te voren wel bekend zijn, zodat in de praktijk veelal wordt volstaan met een verkorte WABM-procedure (±3 i.p.v. 7 maanden) en het opleggen van standaardvoorschriften.&#13;
Zelfs het voornemen om de WABM-procedures bij te stellen (minder inspraak-faciliteiten, kortere vergunningprocedure), zal eerder in het belang van de gemeente dan van de agrariër zijn vanwege het feit dat juist de lagere overheid nu nog de meeste administratieve rompslomp moet verrichten (kennisgeving aan derden, houden hoorzitting, publicatie termijnoverschrijding, etc.)- Alleen wanneer de ver-lichting van de gemeentelijke taak ook tot de verlaging van de leges zou leiden, kan de landbouw profijt hebben van deze ontwikkeling.&#13;
c. Vrijstellingsverordening of algemene voorschriften&#13;
Waar het hoofdstuk 'Algemene regels en vergunningen' van de WABM voor de landbouw wel van groot belang zal worden, is het al dan niet blijven bestaan van de vrijstellingsverordeningen. Blijkens reacties uit het VNG-orgaan 'De Nederlandse Gemeente' (15 juni 1984, blz. 481/2; 8 juni 1984, blz. 453 slot; 2 december 1983, blz. S30) bestaat er het voornemen om van de vrijstellingsverordeningen af te stappen, aangezien deze materie ook via art. 2a Hinderwet zou kunnen worden gere-geld (bij AMvB opheffing vergunningplicht + stellen van algemene voorschrif-ten).&#13;
De uitvoering van dit plan zou echter haaks staan op de conclusies van het DROM-rapport en het PIM alsmede op de aanbevelingen van het Decentralisatie-plan (zie Inleiding). Tevens zou het een ontwikkeling frustreren die zich heeft voor-gedaan als gevolg van het uitblijven van initiatieven van de rijksoverheid.&#13;
Het klaarstomen van algemene voorschriften blijkt in de praktijk minder eenvou-dig te zijn dan het op het eerste gezicht lijkt vanwege de variëteit van bedrijven bin-nen één bedrijfstak, gevoeligheid van de omgeving, diversiteit in technische voor-schriften, etc. Zeker voor de veehouderijbedrijven die ook moeten worden beoor-deeld op hun toelaatbaarheid vanuit het landschappelijk, natuurwetenschappelijk, ecologisch en cumulatief effect zal het niet meevallen om op rijksniveau algemene voorschriften op te stellen die voldoende recht doen aan de politieke wensen en de milieuhygiënische eisen van de specifieke lokale situatie. Zo zijn plaatselijke varia-ties denkbaar inzake het tijdstip waarop de dagwaarde van 50 dBA geldt, de plaats van de bovengrondse olieopslag naast bedrijfsgebouwen of de situering van de mest-/kuilvoeropslag ten opzichte van nabij gelegen woningen/erfscheidingen, de tijd die wordt gegund om aan de eisen van de verordening te voldoen (overgangs-regiem) etc.&#13;
Aangezien de Hinderwet ruimte laat voor een dergelijke lokale invulling is er veel voor het VNG-standpunt te zeggen om - in ieder geval voor de landbouw - de bevoegdheid tot het uitvaardigen van vrijstellingsverordeningen intact te laten, te meer waar veel gemeenten van plan zijn het voorbeeld van Smallingerland te gaan volgen. d. Wijziging Hinderbesluit&#13;
Na de wijziging van de Hinderwet in 1981 valt er slechts één wetswijziging te memo-reren en dan nog wel in materiële zin. Bij KB 12 januari 1984 (Stb. 1984, nr. 7) werd een wijziging van het Hinderbesluit doorgevoerd waardoor niet langer de mestopslag bepalend is voor de hinderwetplicht doch het feit of er sprake is van een bedrijfsmatige uitoefening van specifiek genoemde agrarische activiteiten. Dit betreft het houden van mestkalveren, meststieren, varkens, paarden, dieren om te pelzen, pluimvee, konijnen en bedrijven die uitsluitend met mest van elders werken. Onder het houden van dieren valt ook het stallen van wisselende aantallen en soorten (bijv. een veehandelaar).&#13;
Zoals de toelichting op dit besluit aangeeft, is de 'winst' voor de landbouw maar minimaal. De meeste rundveehouderijen blijven toch onder de Hinderwet vallen vanwege het mechanisch vermogen (denk aan de melktank), de aanwezigheid van een propaantank of de opslag van kunstmeststoffen en bestrijdingsmiddelen.&#13;
Waar de mazen van het 'Hinderwetnet' toch nog ontsnappingsmogelijkheden bie-den, is er meestal wel een APV-bepaling (houden van dieren) die het gemeente-bestuur de mogelijkheid biedt een ontheffing te verlangen die veelal alleen zal worden verleend onder de voorschriften die eertijds door de boer bij de hinderwetvergunning konden worden aangetroffen (zie Gemeentestem 1984, nr. 6772). Merkwaardig wordt de positie van het veehouderijbedrijf dat door dagelijkse mestafvoer niet hinderwetplichtig is (zie KB 29 april 1975, nr. 24 Woerden), doch nu door de aanwijzing in het Hinderbesluit zonder meer onder de Hinderwet valt. Kan een der-gelijke mesterij of fokkerij nu op grond van het overgangsrecht van de Hinderwet (art. 36) een vergunning krijgen, zelfs indien eerder (toen de mest nog niet dagelijks werd afgevoerd) een hinderwetvergunning is geweigerd? De desbetreffende hinder-wetbepaling lijkt zich niet tegen een gunstige beschikking te verzetten. Het is verder de vraag of de wijziging van het Hinderbesluit niet op gespannen voet staat met de vigerende jurisprudentie. Immers het criterium 'bedrijfsmatig' is in strijd met hetgeen tot nu toe bepalend is geweest voor een hinderwetplichtige inrichting. De rechtspraak was al vanouds de mening toegedaan dat het als hobby dan wel bedrijfsmatig uitoefenen van activiteiten niet terzake doet voor het toepassen van de Hinderwet (zie o.a. HR 8 april 1975 BR 1975, blz. 664; hamsteren van benzine).&#13;
Op deze vaste wetsuitleg wordt nu weer voor één bedrijfstak een uitzondering ge-maakt met mogelijk alle interpretatieproblemen vandien. Dit ondanks de indicatie die staat in de toelichting op de wijziging van het Hinderbesluit (rept over speciaal ingerichte stallen, hokken, e.d. dan wel van produktie voor verkoopdoeleinden).&#13;
Een - althans voor het milieu - twijfelachtig winstpunt is nog dat naast de rund-veebedrijven met alleen mestopslag ook de schapen- en geitenhouders buiten de Hin-derwet vallen. Of een bedrijf met opfokkalveren hinderwetplichtig is, valt te betwij-felen, aangezien dit type niet expliciet in het Hinderbesluit wordt genoemd.&#13;
e. Meer specifiek de vrijstellingsverordening&#13;
Als laatste daad van - eveneens materiële - wetgeving kan melding worden gemaakt van het vaststellen van gemeentelijke vrijstellingsverordeningen. Nadat ver-schillende bestaande verordeningen waren verlopen (bijv. tuindersverordeningen van de Westland-gemeenten en Emmen) en de Kroon lang geaarzeld had om op-nieuw het goedkeuringspad te gaan betreden vanwege de tekortkomingen die kleven aan art. 3 Hinderwet (zie mijn bijdrage in de Gemeentestem 1982, nrs. 6728-6730), begon in maart jl. in Smallingerland de victorie.&#13;
Het betreft hier een regeling die zich bepaalt niet in alle opzichten klakkeloos voor overname leent. Zo kent deze verordening geen kaart van vrijgestelde gebieden (er bestaat een sluitend planologisch regime) worden de boeren met propaantanks niet vrijgesteld van de vergunning (fenomeen komt daar nauwelijks voor) en is er een enkele afwijking van de gebruikelijke hinderwetvoorschriften (geen opvangbak bovengrondse olie-opslag). Meer achtergrondinformatie over deze verordening van Smallingerland vindt men in het blad 'De Nederlandse Gemeente' van 8 juni 1984, blz. 452/3 en de Gemeentestem 1984, nr. 6769.&#13;
Een voordeel is wel dat zowel de gemeente als de agrariërs van veel administratieve arbeid verlost zijn, doch een nadeel is dat de legesheffing voor de gemeente verloren gaat, meer tijd aan controle zal moeten worden besteed dat uit andere financieringsbronnen moet komen en het gevaar bestaat dat er per gemeente verordeningen ontstaan die op essentiële punten gaan verschillen.&#13;
Ondanks de bezwaren die van landbouwzijde soms worden aangedragen op het punt van de rechtsgelijkheid (collega's hebben eerder wel leges betaald voor vergunningen) en de voorschriften (zijn voor het buitengebied soms onnodig, bijv. afstanden voor mestplaat/kuilvoeropslag, geluidvoorschriften) kan het gebruikmaken van dit hinderwetinstrument alleen maar worden toegejuicht, mits de aantallen vrij te stellen bedrijven de bewerkelijke arbeid-inherent aan het opstellen van een vrij-stellingsverordening-'lonend' maken. In veel agrarische gemeenten met achterstand in de vergunningverlening zal dat meestal wel het geval zijn.&#13;
Gezien deze ontwikkeling is het de vraag of het nog nodig is dat van de zijde van het ministerie van VROM een model-vrijstellingsverordening ontwikkeld wordt en dat over deze materie nog een circulaire wordt gezonden die 'beoogt tevens een handleiding te zijn om bezwaren van juridische en systematische aard te voorkomen'. Dit is een aanbeveling uit het PIM (zie Inleiding) die nog eens expliciet door de ministers van VROM en L&amp;V werd toegezegd (19 juli 1983) op vragen van het Tweede Kamerlid Te Veldhuis (Tweede Kamer, zitting 1982-1983, nr. 1017 Aanhangsel; waarvan in de vorige zin een citaat werd gebruikt).&#13;
Door de werkwijze die thans wordt gevolgd (gemeenten spreken het concept eerst met VROM door, alvorens deze wordt vastgesteld), zou een - waarschijnlijk toch algemene, abstracte - circulaire wel gemist kunnen worden, aangezien deze toch niet op alle specifieke lokale vragen een antwoord kan geven. Naar verluidt, lijkt men op dit moment ook van rijkszijde een wat afwachtende houding aan te nemen, welke mede wordt ingegeven door de onzekerheden over het voortbestaan van de hinderwetverordeningen onder het toekomstige regime van de WABM (hoofdstuk 'Algemene regels en vergunningen'). ƒ. Zoneringsverordening&#13;
Anders ligt het met de zgn. zoneringsverordening op grond waarvan het mogelijk is bepaalde categorieën van hinderwetplichtige bedrijven op voorhand in (bepaalde gebiedsdelen van) een gemeente uit te sluiten. In het hiervoor vermelde antwoord op vragen van het Tweede Kamerlid Te Veldhuis wordt tevens meegedeeld dat momenteel - onder verantwoordelijkheid van de VNG - een project wordt uitge-voerd (met subsidie van VROM) dat o.m. moet leiden tot een modelverordening.&#13;
Afgaande op de mogelijkheden die er nu al zijn om op grond van een bestem-mingsplan de agrarische activiteiten aanmerkelijk te beperken (via bestemming, bouw- en gebruiksvoorschriften, staat van inrichtingen, e.d.) zonder dat op voor-hand exact moet worden aangegeven op grond van welke mate van milieuhinder dit gerechtvaardigd is (planologische afweging van meerdere belangen is voldoende), rijst de vraag of de landbouw en het milieu veel baat zullen hebben van dit hinder-wetinstrument.&#13;
Ze lijkt veel eerder geschikt voor ambachtelijke, nijverheids- en industriële activi-teiten, zoals de praktijk met de bestaande zoneringsverordeningen (bijv. Amster-dam, Den Haag, Hilversum) dat uitwijst. Een zelfde toekomst als voor de vrijstel-lingsverordening zie ik voor deze regeling dan ook niet voor de landbouw in het ver-schiet liggen. Uit informatie bij de VNG blijkt dat dit project nog maar weinig is gevorderd.&#13;
III. BELEIDSONTWIKKELINGEN&#13;
a. Circulaire&#13;
De belangrijkste gebeurtenis voor de landbouw is geweest de onlangs verschenen 'circulaire betreffende de toepassing van de Hinderwet op veehouderijbedrijven' (d.d. 13 juli 1984, kenmerk DGMH/B/nr. 074050). Daarin wordt zowel het beleid van de laatste jaren bevestigd alswel een nadere nuancering gegeven van de toepas-sing van de Hinderwet. De essentiële items uit deze circulaire zijn:&#13;
a. het handhaven van de vier categorieën van de afstandsgrafiek die voorkomt in de brochure Veehouderij en Hinderwet. Zelfs de omschrijving van de categorieën blijft ongewijzigd;&#13;
b. het recentelijk 'ontstaan' van een burgerwoning in een gebied, waar alleen agrari- sche bedrijven zijn gelegen (zgn. categorie IV-omgeving) zal voortaan niet meer leiden tot een verandering van de gebiedswaardering (dus niet meer categorie III; blijft categorie IV);&#13;
c. afhankelijk van de datum van vestiging wordt een verschillende toepassing van de Hinderwet aanbevolen. Bedrijven die voor 1972 zijn opgericht en niet aanmer- kelijk zijn uitgebreid (minder dan 15%) zullen voor een terughoudende toetsing van de afstandsgrafiek in aanmerking komen. Bedrijven die tussen 1972 en 1976 zijn ontstaan dan wel in die periode aanmerkelijk zijn uitgebreid (meer dan 15%) en die tevens op een afstand van meer dan 100 meter van de bebouwde kom c.q. terrein met niet-agrarische bestemming zijn gelegen, behoren volgens de circulaire een soepele behandeling te krijgen. De bedrijven die na 1976 zijn opgericht of aanmerkelijk uitgebreid (meer dan 15%) vallen zonder voorbehoud onder de af-standsgrafiek;&#13;
d. de uitbreiding van het aantal omrekeningsfactoren voor dieren (o.a. kalkoenen, schapen, nertsen, vossen en konijnen);&#13;
e. een afstandsmaat voor het bewaren van mest (open- en afgedekte mestopslag- putten) en voor het oprichten van een bepaald type rundveehouderij (zomerstal- voedering).&#13;
Opmerkelijk is dat de circulaire voor het houden van schapen wel een omrekenings-factor kent, hoewel deze volgens het Hinderbesluit niet hinderwetplichtig is. Daar-entegen wordt voor het gewone rundveebedrijf (nog) geen afstandsmaat geïntrodu-ceerd, hoewel deze veelal wel hinderwetplichtig zal zijn (electromotorisch vermogen) en er in de praktijk wel terdege met afstanden wordt gewerkt (25-50 meter afhankelijk van de omgeving).&#13;
b. Nadere informatie omtrent de circulaire&#13;
Ter toelichting op deze onderwerpen uit de circulaire nog het volgende. De reden dat de afstandsgrafiek - op een versoepeling van categorie III na - in stand is ge-bleven, heeft te maken met het toepassen van de algemene geurnormering, zoals vermeld in het IMP-Lucht 1984-1988, op de grafiek. Deze geureenheid mag slechts 0,5% van de tijd worden overschreden (44 uur per jaar), waardoor ze voor 5% van de mensen als hinderlijk zal worden ervaren. Onderzoek ter zake heeft uitgewezen dat de resultaten van de geurnormering in grote lijnen overeenstemt met de afstandsgrafiek (zie Tweede Kamer 1983-1984, 18100, hoofdstuk XI, nr. 2).&#13;
De versoepeling van categorie III (nieuwe situaties) lijkt een duidelijke concessie aan de landbouw en de Raad van State die zowel voor als na de contraire KB's van 1981 veel moeite met deze materie hebben gehad (zie bijv. KB 21 februari 1983, nr. 33 Tubbergen; gepubliceerd in de Gemeentestem van 1984, nr. 6747).&#13;
De tijdstippen die gekozen zijn voor de agrarische bedrijven, waarvoor een terughoudende/soepele/consequente toepassing van de afstandsgrafiek wordt bepleit, zijn terug te voeren op het verschijnen van de 'rode' brochure van 1972 en de 'groene' brochure van 1976; de afstandsmaat van 100 meter komt uit de circulaire van 30 november 1971 van het toenmalige ministerie van Volksgezondheid en Milieuhygiëne, waarin werd aanbevolen mesterijen en fokkerijen te weren 'binnen een strook van tenminste 100 meter buiten de bebouwde kom ... of buiten ... voor niet-agrarische bebouwing doeleinden bestemde terreinen'. Het beleid dat is neergelegd in de circulaire sluit dus aan bij eerdere aanbevelingen die voor veehouderijen zijn kenbaar gemaakt.&#13;
De beoordelingsmarge in deze circulaire zal de besluitvorming er soms niet duidelijk op maken. Voor de intensieve veehouderijbedrijven die na 1976 zijn opgericht dan wel aanmerkelijk zijn uitgebreid ligt de toetsing duidelijk voor de hand (alleen de afstandsgrafiek is maatgevend), doch voor de oudere bedrijven wordt middels de termen 'terughoudende en soepele' toepassing van de Hinderwet weer speelruimte geboden voor een ad-hoc beleid. Hetzelfde geldt voor de rundveebedrijven, waar-voor de circulaire - op één uitzondering na (zomerstalvoedering) - geen af-standsmaat kent noch richtinggevende beleidsuitspraken bevat.&#13;
In het ergste geval kan dit ertoe leiden dat een vergunning voor een bestaand in-tensief veehouderijbedrijf moet worden geweigerd (zie blz. 8 van de brochure Vee-houderij en Hinderwet). Zou er echter zo'n vergaande beslissing worden genomen, dan moet er wel sprake zijn van een bijzonder ongunstige situatie, anders wil de Kroon de betrokken agrariër nog wel eens de hand boven het hoofd houden (zie bijv. KB 13 juli 1982, nr. 44 Chaam; T.v. Agr. Recht 1983, nr. 4 en Gemeentestem 1983, nr. 6747).&#13;
Voor de rundveebedrijven geeft de circulaire eveneens nog voldoende ongewenste speelruimte om het toetsingsbeleid van gemeente en Kroon ondoorzichtig te maken, zodat niet duidelijk behoeft te worden waarom in het ene geval wel en in het andere geval niet de hinderwetvergunning werd geweigerd (zie bijv. KB 21 januari 1983, nr. 97 Vleuten; T.v. Agr. Recht 1984, nr. 1 en KB 4 januari 1983, nr. 71 Vlissingen; Gemeentestem 1983, nr. 6747).&#13;
c. Propaantanks&#13;
Een beleidsontwikkeling die mede van invloed is op de landbouw, betreft de veran-dering van inzichten ten aanzien van LPG. Het regeringsstandpunt dat hieromtrent is neergelegd in de Integrale nota LPG (Tweede Kamer 1983-1984, 18233, nrs. 1-2) is voor de agrarische sector voornamelijk van belang, waar gesproken wordt over de propaantanks van 3-8 m3 (gebruikelijke 'landbouwmaat').&#13;
Voor nieuwe situaties (nog te plaatsen tanks en bestaande tanks zonder hinderwet-vergunning) zullen ten aanzien van het vulpunt en het reservoir grotere afstandscri-teria gaan gelden, afhankelijk van de opslag bovengronds of ondergronds en de aard van de omgeving, dan eertijds het geval was (nl. richtlijn Propaan van de CPR die alleen een afstand van 15 meter noemt tussen het reservoir en woningen van derden).&#13;
De nieuwe afstanden voor bovengrondse opslag variëren voor het reservoir van 20-50 meter, voor het vulpunt (in verband met de opstelplaats van de tankauto) van 15-60 meter; voor ondergrondse opslag ligt dat voor zowel de tank als het vulpunt tussen de 15-20 meter tot woningen dan wel andere bijzondere objecten als bijv. sporthallen, hotels, industriegebouwen, campings, bejaarden- en ziekenhuizen (zie hieromtrent uitvoeriger de tabel op blz. 92 van de nota).&#13;
Voor een verscherpt aanschrijvingsbeleid inzake de vergunningplicht behoeft vol-gens de nota geen vrees te bestaan. Deze materie zal op grond van art. 2a Hinderwet (opheffing vergunningplicht + algemene voorschriften) worden geregeld. Het lijkt voor de hand te liggen - de nota spreekt er echter niet over - dat een dergelijke AMvB tevens een overgangsregime zal bevatten voor de vele bestaande propaan-tanks (3000 stuks) die nog niet aan deze nieuwe afstandseisen voldoen. d. Hinderwetuitvoeringsprogramma&#13;
Een andere beleidsontwikkeling die mede gevolgen heeft voor de landbouw betreft het opstellen van zgn. hinderwet-uitvoeringsprogramma's (HUP) door de gemeen-ten. Het gaat hier om een bijdrageregeling van het ministerie van VROM, waarvan de lokale overheid gebruik kan maken voor het opzetten van een rapport dat aan-geeft hoe de achterstand in vergunningverlening en controle het best kan worden in-gelopen (zie bijv. het dagblad 'De Stem' van 13 december 1983 en 'De Nederlandse Gemeente' 2 december 1983, nr. 48). Circa 40% van de gemeenten heeft van deze mogelijkheid gebruikgemaakt met als gevolg dat inmiddels al een aantal HUP's ge-reed of in voorbereiding zijn.&#13;
In zo'n HUP vindt men o.m. een inventarisatie van hinderwetplichtige bedrijven (naar aard, milieubelasting, vergunningsituatie, type omgeving) en een werkvoor-raad-berekening met betrekking tot de noodzakelijke werkzaamheden (vergunningverlening, controle, klachten, overleg, etc.) alsmede een prioriteitenbepaling in verband met de urgentie van aanpak. Duidelijk is dat langs deze weg ook de stand van zaken ten aanzien van de landbouwbedrijven goed in beeld komt.&#13;
Bezuiniging aan het gemeentelijk front (Gemeentefonds, doeluitkeringen) en de beperkingen die gelden voor de verhoging van de leges (al eerder sterk toegenomen; politiek niet haalbaar) leiden er echter toe dat lang niet alle gemeenten de aan-bevelingen in hun eigen HUP kunnen honoreren. De veelal noodzakelijke personele uitbreiding vormt dan ook een belangrijke bottle-neck.&#13;
Deels kan dit probleem worden ondervangen door het voornemen een vrijstel-lingsverordening in het leven te roepen (bijna steeds voor rundveebedrijven), de prioriteiten te verleggen bij wijze van voorschot op de komende deregulerings-operatie (wegwerken achterstand strekt zich niet uit tot niet/weinig milieubelastende inrichtingen) en de termijn voor het inlopen van de achterstand te verlengen (bijv. 5 wordt dan 10 jaar).&#13;
Het HUP is een beleidsstuk dat niet alleen door het college van B&amp;W wordt vast-gesteld, maar dat veelal ook ter kennis wordt gebracht aan de gemeenteraad. De ver-tegenwoordigers van het groene front kunnen zodoende hun politieke kanalen be-nutten om enige invloed uit te oefenen op de uitwerking van het HUP, zij het dat wel beseft moet worden dat de uitvoering van de Hinderwet strikt genomen een taak is van het college van burgemeester en wethouders (medebewind).&#13;
e. Saneringsregeling&#13;
Een volgende beleidsontwikkeling die het vermelden waard is, betreft de sanerings-regeling milieuhinderlijke bedrijven. Ook hier gaat het om een bijdrageregeling van het ministerie van VROM die - anders dan de subsidieregeling voor het HUP -bij minitieus geregeld ministerieel besluit (27 oktober 1981) aan de buitenwacht be-kend is gemaakt.&#13;
De regeling die werkt via een gemeentelijke inventarisatie (op grond van een milieubelastings-scoremethode), een provinciaal saneringsprogramma en een toewijzing van saneringsgelden door de minister voor de 'uitverkorenen' (zie vollediger mijn bijdrage in Bouwrecht 1983, nr. 1, blz. 27-35), heeft bewerkstelligd dat ook verschillende bedrijven in de agrarische sector (bijv. veehouderijbedrijven, loonbe-drijven, mesttransportbedrijven) zijn verplaatst al dan niet in samenhang met andere saneringsregelingen (bijv. 80%-regeling van het DG-Volkshuisvesting).&#13;
Op zich lijkt dit wat verwonderlijk, omdat rundveebedrijven binnen een afstand van 50 meter van de woonbebouwing of intensieve veehouderijbedrijven die niet vol-doen aan de afstandsgrafiek weliswaar als milieuhinderlijk voor de omgeving kunnen worden beschouwd, doch gezien de vele andere bedrijven die voor sanering bij de provincie zijn aangemeld, lag het bepaald niet in de verwachting dat zij een hoge prioriteit zouden krijgen.&#13;
Zoals zo vaak is de praktijk anders dan de leer: als het op daadwerkelijke ver-plaatsing aankomt, spelen naast de milieubelangen ook andere factoren (planolo-gische, financiële) een doorslaggevende rol met als gevolg dat soms ernstige knel-punten blijven rusten en de minder urgente 'saneringsrijpe' situaties voor geldelijke steun in aanmerking komen.&#13;
Deze steunregeling verkeert evenwel in een afbouwfase. Voor het jaar 1984 werd de provincies ongeveer 1/3 toegezegd van het bedrag dat het vorige jaar kon worden besteed. Per 1 januari 1985 zal de regeling geheel verdwijnen en worden de VROM-gelden voor dit doel gestort in het Stads- en Dorpsvernieuwingsfonds, waardoor voortaan in eigen huis kan worden beslist voor welke stadsvernieuwingsplannen deze bedragen worden aangewend.&#13;
f. Schadevergoedingsregeling&#13;
Nauw verband houdend met de saneringsregeling milieuhinderlijke bedrijven kan nog worden gewezen op het schadevergoedingsartikel van de Hinderwet (art. 26b). Deze regeling is van toepassing op bestaande bedrijven met een hinderwetvergunning die vanwege de overlast gehouden zijn tot het treffen van zgn. bovennormale voorzieningen die uitzonderlijke kosten teweegbrengen dan wel wanneer de hinder-wetvergunning vanwege de ontoelaatbare milieubelasting moet worden ingetrokken (dus saneringssituaties).&#13;
Omtrent de toepassing van deze regelingen werd op 31 augustus 1982 een circulaire ('blauwe brochure') naar gemeente en provincie gezonden, waarin vrij duidelijk staat verwoord wanneer men voor een bijdrage in aanmerking komt en waarop men eventueel recht heeft (zie uitvoeriger mijn bijdrage in Bouwrecht 1983, nr. 1, blz. 27-35). De landbouw heeft echter nog geen profijt kunnen trekken van dit schade-vergoedingsartikel. De incidentele bijdragen die tot nu toe zijn verstrekt, kwamen bij andere bedrijfstakken terecht. De redenen voor een terughoudende opstelling naar landbouwzijde liggen ook wel voor de hand:&#13;
a. het ministerie van Landbouw en Visserij kent zelf een aantal financiële regelingen (bijv. beëindigingsvergoedingsbesluit Stichting Ontwikkelings- en Sanerings fonds voor de Landbouw, een uitkering in ruilverkavelingsverband);&#13;
b. er is al eens een steunregeling voor probleemgevallen inzake de Hinderwet in het leven geroepen (tijdelijke beëindigingsvergoedingsregeling bepaald intensieve veehouderijbedrijven) die weliswaar aan de zuinige kant was, maar wel als oog-merk had 'schoon-schip te maken' in de bio-sector;&#13;
c. de brochure Veehouderij en Hinderwet alsmede de recente circulaire en de Kroonjurisprudentie kennen ten aanzien van bestaande bedrijven een soepele be nadering;&#13;
d. veel bedrijven beschikken niet over een hinderwetvergunning, waardoor al niet wordt voldaan aan het formele vereiste van art. 26b;&#13;
e. de voorzieningen die zullen moeten worden getroffen, hebben veelal niet een 'bovennormaal' karakter, doch moeten worden gekwalificeerd als 'the best prac- ticable means' (= voor rekening houder van de inrichting).&#13;
Om bovengenoemde redenen zal de schadevergoedingsregeling van de Hinderwet ook in de toekomst maar bij hoge uitzondering voor landbouwbedrijven benut kun-nen worden.&#13;
IV. JURISPRUDENTIE a. Begrip inrichting&#13;
Indien we het 'rechtersrecht' van de laatste jaren overzien, dan blijkt dat zich ten aanzien van de vaste elementen van de Hinderwet die in 1981 niet zijn gewijzigd wei-nig veranderingen hebben voorgedaan. Het begrip 'inrichting' is nog steeds hecht verankerd in het Hinderbesluit dat grotendeels limitatief is (windmolen is dus niet hinderwetplichtig; zie KB 28 september 1983, nr. 29 Tietjerksteradeel) en soms een indicatieve aanduiding bevat (bijv. inzake afval), waardoor in dat soort gevallen een ruime interpretatie mogelijk is die recht doet aan de strekking van de Hinderwet (storten van puin, hoogovenvliegas, rioolslib voor erfverharding, terreinophoging of grondverbetering is een hinderwetplichtige activiteit; zie KB 19 mei 1981, nr. 33 Katwoude; KB 29 mei 1981, nr. 59 Bemmel BR 1982 blz. 69; KB 19 juni 1981, nr. 49 Zaanstad GS 1981, nr. 6688).&#13;
Ondanks de Afvalstoffenwet blijft de hinderwetplicht bestaan, indien er sprake is van een nog bruikbare afvalstof (bijv. bouw- en sloopafval bij aannemingsbedrij-ven, afbranden van kabels), men zich ervan niet ontdoet (op terrein van een ander) èn - dat is het meest essentiële punt - het niet gaat om een inrichting bestemd tot het storten/verbranden van afval (reguliere bewaar-/verwerkingsplaats). De land-bouw zal derhalve weinig met de vergunningplicht van de Afvalstoffenwet te maken krijgen, omdat zelden aan alle drie criteria tegelijk wordt voldaan.&#13;
b. Eén of meer inrichtingen&#13;
Ook de vraag wanneer er sprake is van één dan wel meer inrichtingen bracht de afge-lopen jaren weinig nieuws. Nog steeds zal op grond van de feitelijke situatie beoor-deeld moeten worden of er sprake is van een voldoende technische, functionele en organisatorische samenhang (zie bijv. KB 10 februari 1984, nr. 19 Leimuiden; Mi-lieu &amp; Recht 1984, nr. 6, blz. 178) en de afstand tot de bedrijfsonderdelen niet al te groot is (zie KB 4 augustus 1983, nr. 88 Zeeland in NB; KB 19 augustus 1981, nr. 34 Voorst).&#13;
Het sectiegewijs afhandelen van vergunningen voor onderdelen van een gecompli-ceerde inrichting (bijv. raffinaderij), waarover de Kroon aanvankelijk haar taboe uitsprak (KB 6 januari 1976, nr. 28 Prov. ZH), is nadien toch wel mogelijk geble-ken, mits bij elke aanvraag voor een uitbreidings/wijzigingsvergunning maar de ge-hele inrichting in de beschouwing wordt betrokken (KB 5 maart 1977, nr. 86 Rijn-mond; BR 1977, blz. 462).&#13;
De scherpe kantjes zijn door de wijziging van de Hinderwet in 1981 wat van het probleem afgehaald, omdat - nu rekening mag worden gehouden met het zgn. cu-mulatief effect - het er inhoudelijk niet zoveel toe doet of een oprichtings- dan wel uitbreidings/wijzigingsvergunning wordt aangevraagd; het is thans nog een formeel aspect dat in het geding is.&#13;
c. Afgifte vergunning en beroep&#13;
De hiermee verband houdende kwestie dat geen vergunning mag worden verleend, indien tegen een eerdere vergunning - die daarmee verband houdt - beroep loopt, werd iets soepeler benaderd.&#13;
Was de Kroon aanvankelijk vrij stringent (KB 15 oktober 1962, nr. 22 Leiden; AB 1963, blz. 266), nadien kwam er een meer genuanceerde benadering inzake de revisievergunning (KB 9 december 1978, nr. 49 Rijnmond; BR 1979, blz. 224) of wanneer bleek dat geen strijdigheid bestaat met voorafgaande vergunningen en geen belangen van derden waren geschaad (KB 1 september 1982, nr. 60 Prov. NH; BR 1982, blz. 899).&#13;
Voorzichtigheid blijft echter geboden anders wordt de beschikking een halt toege-roepen (Vz. Afd. Gesch. v. Best. 12 oktober 1983, nr. G.05.83.0696.S).&#13;
d. Tijdelijkheid&#13;
Twee andere elementen van de Hinderwet die grotendeels onveranderd zijn geble-ven, waren wel onderhevig aan een belangrijke wijziging. Voor de tijdelijke vergun-ning werd bepaald dat het beroep daartegen met zich meebrengt dat de termijn wordt verlengd tot door de Kroon een uitspraak is gedaan (KB 26 augustus 1980, nr. 46 Eenrum; BR 1981, blz. 255; anders echter nog KB 11 december 1980, nr. 53 Maastricht), zodat een agrariër geen sanctie zal treffen indien gedurende die tijd de inrichting in werking wordt gehouden (KB 1 juli 1983, nr. 236 Schijndel; AB 1984, nr. 7; dwangsombeschikking vernietigd).&#13;
Inzake de vergunningvoorschriften werd bepaald dat het systeem van de nieuwe Hinderwet (1981) zich er niet tegen verzet dat een termijn wordt gesteld waarbinnen aan de opgelegde voorwaarden moet worden voldaan, mits er maar dringende redenen aanwezig zijn (KB 17 augustus 1982, nr. 3 Prov. NB; KB 7 mei 1984, nr. 33 Hoogovens). In beide gevallen is er dus sprake van extensieve interpretatie van de Hinderwet.&#13;
e. Reikwijdte Hinderwet&#13;
Omtrent de verruimde reikwijdte van de nieuwe Hinderwet zien we de jurisprudentie behoedzaam haar weg zoeken. Inzake de zgn. indirecte gevolgen (bijv. verkeersaan-trekkende werking) wordt momenteel nog een vrij terughoudend standpunt ingeno-men.&#13;
Zo hoort het tegengaan van parkeeroverlast (plaatsen van stop- en waarschu-wingsbord) nog steeds thuis op het terrein van de verkeerswetgeving (KB 28 september 1983,nr. 22 Zwolle), dienen de gevaarsaspecten van vervoersstromen van en naar de inrichting beperkt te blijven tot de directe omgeving van de inrichting (Vz. Afd. Gesch. v. Best. 3 november 1982, nr. S/545/82/G) en is het blokkeren van de vrije uitgang door landbouwmachines van een naastgelegen bedrijf nog steeds een geschil van privaatrechtelijke aard (KB 21 maart 1984, nr. 29 Tietjerksteradeel). Wel valt de hinder van aan- en afrijdend verkeer en van wachtende auto's (denk aan slaande portieren en luidspelende radio's) bij een inrichting zonder meer onder de Hinderwet (KB 21 maart 1984, nr. 31 Emmen).&#13;
De toekomstige ontwikkelingen spelen bij de vergunningverlening en de Kroon-beoordeling zeker een rol, maar zijn pas beslissend indien uit feiten en omstandig-heden blijkt dat spoedig een realiseren te verwachten is, bijv. van een bestemmings-plan (KB 7 juni 1983, nr. 35 Stein; BR 1983, blz. 344; Vz. Afd. Gesch. v. Best. 10 maart 1983, nr. G.05.83.0023.S) of een woning (Vz. Afd. Gesch. v. Best. 11 februari 1983, nr. G.05.83.007.S). De uitspraken bewegen zich op dit punt in de richting die ik zelf al eerder beschreven had (Milieu &amp; Recht 1981, nr. 8, blz. 182 e.v.).&#13;
De toetsing aan landschappelijke en ecologische aspecten gebeurt zeer omzichtig. Wanneer zeer aannemelijk is dat door ammoniakemissie schade zal worden toege-bracht aan planten (kassenteelt) of naaldbomen zal de hinderwetvergunning een ge-heide kans lopen te sneuvelen (Vz. Afd. Gesch. v. Best. 3 november 1981; Tijd-schrift voor Agr. Recht 1983, nr. 6, blz. 277), doch dat was onder de oude Hinder-wet ook al het geval (KB 25 augustus 1979, nr. 87 Zoetermeer).&#13;
Het betreft hier immers een vorm van zaakschade, waarop de Hinderwet altijd al het oog heeft gehad, vergelijkbaar met bijv. besmettingsgevaar (zie Vz. Afd. Gesch. v. Best. 31 januari 1984, nr. G05.83.0998.S Nuland - schorsing en KB 17 augustus 1978, nr. 80 Boxmeer - weigering vergunning; KB 22 maart 1982, nr. 35 en KB 9 juli 1982 nr. 22; beiden in Tijdschrift voor Agr. Recht 1983, nr. 6, blz. 275 - geen weigering vergunning).&#13;
Moeilijker ligt het bij de zgn. indirecte ecologische gevolgen, waar door de ammo-niakuitstoot verzuring en eutrofiëring kan optreden in water, bodem en aan hout-opstanden. Hoewel er over dit discussiepunt verschillende beroepen bij de Kroon aanhangig zijn, zijn mij hieromtrent nog geen duidelijke Kroonuitspraken bekend.&#13;
Wel werd bij uitspraak van 26 april 1983, nr. G.05.83.0247.S door de Vz. Afd. Gesch. v. Best. een afstand van 100 meter tussen een bos en een inrichting van 1440 mestvarkens kennelijk voldoende geacht om aan het ecologische aspect niet te zwaar te tillen (vergunning werd niet geschorst).&#13;
Om deze lastige materie wat beter te kunnen onderbouwen - ook in verband met lopende beroepen - is er op dit moment een ecologisch onderzoek aan de gang bij het Centrum voor Milieukunde van de Universiteit van Leiden; een eerste rapport 'effecten van intensieve veehouderijen op hun omgeving' - hoofdzakelijk gericht op een drietal beroepszaken - verscheen in mei 1984.&#13;
De kwetsbaarheid vanuit landschappelijk oogpunt is een zaak die door de Kroon nogal secundair lijkt te worden benaderd, omdat de Wet op de Ruimtelijke Orde-ning een dergelijke toetsing ook expliciet mogelijk maakt (zie bijv. KB 18 april 1984, nr. 33 Duiven).&#13;
Er wordt eerst gekeken naar het vigerende bestemmingsplan en indien daaraan 'geen bijzondere landschappelijke en/of ecologische waarden kunnen worden ont-leend en ook overigens van dergelijke waarden niet is gebleken', wordt de boot dui-delijk afgehouden (KB 2 september 1983, nr. 10 Erp). Blijkt echter dat eerder een beschikking ex art. 19 WRO om landschappelijke redenen is geschorst, dan wordt de kans op succes al aanmerkelijk groter (Vz. Afd. Gesch. v. Best. 15 februari 1984, nr. G.05.83.0902.S en G.05.83.0903.S - Millingen aan den Rijn).&#13;
Ook wordt soms een 'erfbeplanting met groen blijvende bomen' voorgeschreven (KB 4 augustus 1983, nr. 92 Oploo, St.-Anthonis en Ledeacker). Vermeldenswaardig is in dit verband dat ter bescherming van bodem en grondwater sinds kort steevast voorschriften voor ondergrondse brandstoftanks aan de hinderwetvergunning worden verbonden, die beogen lekkage zoveel mogelijk te voorkomen en - bij ver-ontreiniging - actief met sancties te kunnen optreden (o.m. KB 9 februari 1984, nr. 36 Zuidlaren).&#13;
Het cumulatief effect - als laatste te bespreken onderdeel van de verruimde reik-wijdte - kent dezelfde handicap als de ecologische aspecten, nl. dat ze vaak moei-lijk te onderbouwen valt. Dit leidt in de praktijk dan ook tot een terughoudende (KB 7 juni 1983, nr. 35 Stein; BR 1983, blz. 344) dan wel voorzichtig instemmende (Vz. Afd. Gesch. v. Best. 20 maart 1984, nr. G.05.84.0034.S; Milieu &amp; Recht 1984, nr. 6, blz. 179) houding van de toetsende instanties.&#13;
ƒ. Schorsing&#13;
De schorsingspraktijk van de Voorzitter van de Afdeling Geschillen van Bestuur laat de laatste jaren in wezen ook weinig nieuws zien. Een vergunning waaromtrent schorsing wordt gevraagd, zal nooit alleen om formele redenen een voorlopig einde vinden (voorbehouden aan de Kroon), tenzij er ook belangrijke materiële fouten zijn gemaakt en de vergunning niet (onder de gestelde voorwaarden) verleend had mogen worden.&#13;
Bepaalde onderdelen dan wel de gehele beschikking worden geschorst, indien voor derde-belanghebbenden onevenredige benadeling aanwezig is (art. 60a Wet op de Raad van State) die vooral tot uiting zal komen door het creëren van een nietomkeerbare situatie (art. 46 lid 2 WABM). Voorts bestaat de mogelijkheid dat de schorsing wordt aangevuld met een voorlopige voorziening, waarbij de Voorzitter zelf nadere eisen stelt die in acht moeten worden genomen tot de Kroon op het bodemgeschil (beroep) heeft beslist.&#13;
Wanneer de vergunning door de gemeente wordt geweigerd, zien we dat de Voor-zitter soms zo ver gaat, dat bij voorlopige voorziening een compleet set van voor-schriften wordt gegeven, waaronder de inrichting verder in bedrijf kan blijven. Deze 'vrijmoedigheid' wordt in de rechtsliteratuur nog wel eens bekritiseerd (bijv. door de annotator van het blad Administratiefrechtelijke Beslissingen, Stellinga), doch lijkt - op grond van de speelruimte die art. 60a Wet op de Raad van State biedt - wel te rechtvaardigen.&#13;
Ook om pragmatische redenen valt dit gedrag wel te billijken, omdat de Voorzit-ter hiertoe alleen overgaat, indien duidelijk is (vaak uit ambtsberichten van VROM) dat de vergunning ten onrechte is geweigerd en door de Kroon positief op het beroep zal worden beslist (zie bijv. Vz. Afd. Gesch. v. Best. 12 januari 1983 AB 1983, nr. 465).&#13;
In een ander verband zien we de administratieve rechter ook zo'n vergaande in-greep toepassen, nl. indien het bevoegde gezag in ernstige situaties nalaat een sanctie toe te passen. De Voorzitter legt het desbetreffende overheidsorgaan dan een verplichting dienaangaande op (zie bijv. Vz. Afd. Rechtspraak 18 maart 1980 AB 1980, nr. 422; 18 december 1980, GS 1981, nr. 6675; 6 december 1979 AB 1980, nr. 329). Duidelijk is wel dat het benutten van deze beleidsvrijheid de grenzen tussen de Voorzitters van de beide Afdelingen van de Raad van State en de civiele rechter in kort geding behoorlijk zijn gaan vervagen en er langzamerhand alle reden is om te spreken van een administratief kort geding (zie ook NJB 1983, blz. 185 e.v.)&#13;
g. Sancties&#13;
Bij de beoordeling van sanctiebeschikkingen zien we dat de Voorzitter de formele aspecten wèl goed in het oog houdt. Dit is ook begrijpelijk, omdat de Kroon op dit punt vrij formeel is en derhalve voorkomen moet worden dat een dwangmiddel rechtskracht zou krijgen, welke later door de Kroon wordt vernietigd.&#13;
Van formeel belang is dus dat een beschikking inzake sluiting of dwangsom aan de juiste persoon wordt gericht (KB 12 oktober 1976, nr. 25 Dinxperlo; BR 1976, blz. 884) wat door diverse rechtsopvolgers soms niet eenvoudig valt uit te maken (Vz. Afd. Rechtspraak 22 maart 1983; AB 1983, nr. 302), dat is aangegeven welke vergunningvoorschriften zijn overtreden (KB 3 juni 1983, nr. 18 Leiden) zelfs met tijdstip, duur en aanleiding van de overtreding (Vz. Afd. Gesch. v. Best. 30 juni 1983; AB 1984, nr. 45), welk deel van de inrichting dient te worden gesloten (KB 12 april 1977, nr. 32 Tilburg; BR 1977, blz. 588) en dat in de beschikking geen slui-tingsdatum mag voorkomen die geen rekening houdt met het van rechtswege van kracht worden van een beschikking, nl. één maand na verzending dan wel - bij ver-zoek om schorsing - na uitspraak van de Voorzitter (KB 5 juli 1982, nr. 10 Amster-dam; AB 1983, nr. 19).&#13;
Dit laatste is alleen anders indien wordt bepaald dat x-dagen na het rechtskracht krijgen van de beschikking door het bevoegde gezag zonodig tot sluiting c.q. invor-dering van de dwangsom zal worden overgegaan (Vz. Afd. Gesch. v. Best. 29 april 1982; BR 1982, blz. 646).&#13;
In verband met een recente koerswijziging van de Kroon loopt het sanctionerend overheidsorgaan nog een kans dat haar beschikking halverwege strandt, nl. indien hangende het beroep blijkt dat de overtreding inmiddels is opgeheven dan wel indien de omstreden vergunning alsnog wordt geweigerd door de Kroon (KB 1 augustus&#13;
1983, nr. 34 Ermelo).&#13;
Door een zgn. ex nunc-toetsing uit te voeren, zal de - aanvankelijk wel correct gegeven - sanctiebeschikking later worden vernietigd (KB 4 augustus 1983, nr. 106 Tubbergen; KB 4 augustus 1983, nr. 101 Best); voorheen gold op dat punt een zgn. ex tune-toetsing, waardoor de beschikking weliswaar niet kon worden geëffectueerd, maar formeel wel in stand bleef. Voor de dwangsom schijnt de Kroon een genuanceerder standpunt in te nemen; de beschikking blijft soms wel intact (KB 1 maart 1984, nr. 49 Zaltbommel).&#13;
Materiële redenen waarom een sanctiebeschikking steeds zal worden geschorst, zijn: de overtredingen kunnen op korte termijn worden weggenomen (Vz. Afd. Gesch. v. Best. 15 mei 1981, nr. S/97/81/G), de vergunning wordt binnenkort ver-leend (Vz. Afd. Gesch. v. Best. 13 oktober 1981; AB 1982, nr. 43) of het bedrijf kan middels een korte afbouwperiode buiten de Hinderwet worden gebracht (Vz. Afd. Gesch. v. Best. 24 februari 1982, nr. S/138/82/G Best).&#13;
Indien de gang van zaken anders verloopt, dan de Voorzitter zich had voorgesteld en de wetsovertreder is daarbij in gebreke gebleven, dan kan om opheffing van de schorsing dan wel om een wijziging van de voorlopige voorziening worden verzocht ex art. 60d Wet op de Raad van State (Vz. Afd. Gesch. v. Best. 6 juli 1983; AB 1984, nr. 46; Vz. Afd. Gesch. v. Best. 28 maart 1984; Milieu &amp; Recht 1984, nr. 6).&#13;
Ten aanzien van de dwangsom kunnen nog een aantal aanvullende opmerkingen worden gemaakt. Dit middel mag niet worden gebruikt voor inrichtingen die zonder vergunning in werking zijn, aangezien aan deze overtreding alleen een einde kan worden gemaakt door sluiting (KB 2 september 1983, nr. 14 Linschoten; BR 1983, blz. 430; KB 12 oktober 1983, nr. 23 Zoeterwoude; BR 1983, blz. 522).&#13;
Evenmin is de dwangsom passend om een vergunningaanvraag ingediend te krijgen (Vz. Afd. Gesch. v. Best. 31 januari 1984, nr. G.05.84.0033.S en 8 maart 1984, nr. G.05.84.0108.S), een geringe overtreding te corrigeren (Vz. Afd. Gesch. v. Best. 22 juni 1983, nr. G.05.83.0443.S - houden van enig rundvee en enkele schapen zonder vergunning) of een overtreding uit het verleden alsnog ongedaan te maken (Vz. Afd. Gesch. v. Best. 23 mei 1983; AB 1984, nr. 44; bodemverontreiniging. Bevestigd bij KB 21 maart 1984, nr. 34 Den Bosch).&#13;
Is de dwangsom naar de mening van de Voorzitter te hoog, dan kan deze bij voor-lopige voorziening tot een redelijker bedrag worden teruggebracht (Vz. Afd. Gesch. v. Best. 19 oktober 1982; AB 1983, nr. 88; Vz. Afd. Gesch. v. Best. 6 juli 1983; AB&#13;
1984, nr. 46).&#13;
In verband met de sancties van de Hinderwet kan nog een recente koerswijziging worden vermeld. Ware het vroeger zo dat derde-belanghebbenden die om sluiting van de inrichting verzochten bij weigering de AROB-rechtsgang moesten bewandelen, sinds kort hebben zij - met de houder van de inrichting en de wettelijke advi-seurs - de mogelijkheid om rechtstreeks bij de Kroon beroep in te stellen (Afd. Rechtspraak 13 januari 1984; GS 1984, nr. 6769).&#13;
Evenals bij de fasering van de vergunningvoorschriften en het beroep tegen de tij-delijke vergunning het geval was (zie hiervoor) heeft de jurisprudentie ervoor ge-zorgd dat door extensieve interpretatie een onvolkomenheid uit de Hinderwet werd weggenomen.&#13;
h. Civiele rechter&#13;
Als het gaat om weigering van sancties kan men ook bij de burgerlijke rechter te-recht; het openstaan van een administratieve procedure (i.c. Kroon- of AROB-beroep) behoeft daarvoor geen beletsel te zijn (Hof Arnhem 10 december 1980; AB 1981, nr. 166).&#13;
Dat betekent dat zij die overlast ervaren langs de weg van het kort geding naleving van de vergunningvoorschriften (zie bijv. Hof Amsterdam 9 januari 1980; BR 1980, blz. 790) of beperking van de ergste hinder (bijv. Rb Haarlem 3 juli 1980; GS 1981, nr. 6646) kunnen bewerkstelligen.&#13;
In een tweetal veel besproken arresten (HR 9 januari 1981; AB 1981, nr. 264 en HR 17 september 1982; BR 1983, blz. 116) is daarbij uitgemaakt dat het overtreden van een vergunningvoorschrift (waarborgnorm) een onrechtmatige daad oplevert.&#13;
Worden er 'als algemeen in het maatschappelijk verkeer aanvaarde normen' over-treden die niet in de vorm van voorschriften aan de vergunning zijn verbonden (be-schikking is dan verouderd of 'gewoon slecht'), dan kan het overtreden daarvan eveneens een onrechtmatige daad opleveren, indien dit uit de omstandigheden van het geval voortvloeit (mate en frequentie der normoverschrijding, omvang van de ervaren overlast, de kosten om dit te voorkomen/beperken).&#13;
Een ontoereikende vergunning geeft dus bepaald geen vrijbrief voor ongestoord handelen. De Hoge Raad stelde dit reeds eerder vast in het arrest inzake Krul-Joostens (HR 30 januari 1914; NJ 1914, nr. 497), het Bailey-arrest (HR 14 juni 1963; NJ 1965, nr. 82) en de kwestie Vermeulen-Lekkerkerk (HR 10 maart 1972; AB 1972, nr. 193), doch nog niet eerder met een dergelijke nuancering.&#13;
Dat de verantwoordelijkheid voor de naleving van een vergunning ook tot een be-hoorlijke aansprakelijkheid in financiële zin kan leiden, leert ons een civiele proce-dure inzake ernstige bodemverontreiniging (Rb Almelo 10 augustus 1983; AB 1983, nr. 492). De thans lopende procedures tegen bedrijven die zich eveneens op grote schaal aan dit vergrijp hebben schuldig gemaakt (Duphar-Volgermeerpolder, Philips-Stadskanaal, Shell-Gouderak, Aagrunol-Groningen) zullen ongetwijfeld voor verdere interessante jurisprudentie gaan zorgen (Hinderwet veelal in het geding).&#13;
i. Resterende relevante uitspraken&#13;
De hoofdzaken van de jurisprudentie, die zich de laatste jaren rond de kernpunten van de Hinderwet heeft gevormd, zijn daarmee ongeveer in beeld gebracht. Voor de agrarische wereld zijn wellicht nog een aantal verspreide aandachtspunten van be-lang die we hier kort zullen aanstippen.&#13;
Zo bleek dat aan het criterium 'ontoelaatbare gevaar, schade of hinder' in art. 26b Hinderwet (intrekken vergunning) een zwaardere betekenis wordt toegekend dan de gelijkluidende zinsnede in art. 13 Hinderwet (weigering vergunning) en dat - voor tot intrekking mag worden overgegaan - er wel duidelijkheid moet bestaan over een eventuele schadevergoeding (Vz. Afd. Gesch. v. Best. 9 augustus 1983, nr. G.O5.83.O56O.S Westerschouwen resp. Vz. Afd. Gesch. v. Best. 22 maart 1982; GS 1982, nr. 6708).&#13;
Het instellen van beroep tegen een verleende vergunning blijft voor zowel de ver-gunninghouder als derde-belanghebbenden een enigszins riskante zaak, omdat men door de ambtshalve toetsing behoorlijk van de koude kermis kan thuiskomen (zgn. reformatio in pejus); men doet er dus goed aan zich eerst van de realiteitswaarde van de vergunning te vergewissen alvorens beroep in te stellen (KB 18 juni 1981 en KB 7 februari 1983, nr. 28; beide in Tijdschrift voor Agr. Recht 1982, blz. 463 en 1984, blz. 49).&#13;
Het lozen van gier in een afgedamde sloot is bepaald geen hinderwetplichtige aan-gelegenheid meer, doch valt onder de Wet verontreiniging oppervlaktewateren (KB 21 januari 1981, nr. 31; Tijdschrift voor Agr. Recht 1982, blz. 423) en waar nog wel eens anders werd beslist vanwege het feit dat de sloot niet kon dienen voor de ge-bruiksfuncties van de WVO (zie KB 26 november 1981, nr. 6; Tijdschrift voor Agr. Recht 1982, blz. 426), mag daarover na het laatste woord van ons hoogste rechtscol-lege die ook de ecologische aspecten in de beschouwing betrekt (HR 30 november 1982; Waterschapsbelangen 17 maart 1983, nr. 6, blz. 154) thans geen enkel mis-verstand meer blijven bestaan.&#13;
Dit zou alleen uitzondering kunnen leiden, indien het gaat om bassins die slechts in een overgangsfase water bevatten en die zijn gegraven resp. worden beheerd om er afval in te bergen en waarin geen normaal eco-systeem kan voorkomen (bijv. vloeivelden, bezinkvijvers); een fenomeen dat zich bij landbouwbedrijven bijna nooit zal voordoen.&#13;
Ook de vrees voor waterverontreiniging als gevolg van een calamiteit (bijv. lek-kende olietanks) dient te worden voorkomen met de Hinderwet en niet door middel van de WVO (KB 3 februari 1984, nr. 14 Dordrecht).&#13;
j. WABM&#13;
Tot slot van deze uiteenzetting zal nog kort worden stilgestaan bij de jurisprudentie van de WABM die sinds eind 1980 voorschrijft hoe de vergunning- en beroeps-procedure (het laatste gedeeltelijk) moeten verlopen. De Hinderwet zelf bepaalt over de inspraak niets meer en geeft inzake het beroep alleen nog aan welke beschikkin-gen voor Kroonberoep vatbaar zijn en welke beroepsregelingen van de WABM per geval moeten worden gehanteerd. Een deel van de uitspraken bevestigt de lijn die al onder de Hinderwet was uitgezet: het niet in acht nemen van de bezwarentermijn wordt niet verontschuldigd als men op vakantie is (KB 9 februari 1983, nr. 14 Den Haag) of indien in de gepubli-ceerde bekendmaking enkele ondergeschikte foutjes staan die de beroepsgang niet hadden behoeven te belemmeren (KB 25 februari 1982, nr. 51 Haarlem).&#13;
Een beroepschrift ondertekend door iemand van een vereniging die geen vertegen-woordigingsbevoegdheid heeft, wordt niet-ontvankelijk verklaard (KB 27 oktober&#13;
1982, nr. 35 Reewijk); hetzelfde gebeurt indien geen gebruik is gemaakt van de gebo- den gelegenheid om een niet met redenen omkleed beroepschrift aan te vullen (KB 12 maart 1984, nr. 16 Sleen).&#13;
Ook het beroepsrecht gaat nog steeds op een volgende bewoner over (KB 12 april&#13;
1983, nr. 15 Prov. N.H.; AB 1983, nr. 520) en voor het verzenden van een bezwaar- of beroepschrift blijft de verzendtheorie gelden (KB 6 januari 1982, nr. 31 WVZ- uitspraak; AB 1982, nr. 134).&#13;
Deels nieuw, deels voortbordurend op al bestaande jurisprudentie werd verder uitgesproken dat het niet benutten van de gestelde termijn om een vergunningaan-vraag compleet te maken tot een niet-ontvankelijk-verklaring van het beroep leidt (KB 24 maart 1982, nr. 44 WC A-uitspraak).&#13;
Als excuus voor het niet-tijdig indienen van bezwaren geldt wel het pas betrekken van een nabijgelegen woning vlak na afloop van de bezwarenperiode (KB 8 decem-ber 1981, nr. 42 Lelystad; AB 1982, nr. 184) of de omstandigheid dat eerst na de bezwarenperiode de verandering van de inrichting plaatsvindt (i.c. een andere kleur), die voordien niet bekend was gemaakt en derhalve ook niet tot bezwaren aanleiding kon geven (KB 12 oktober 1983, nr. 36 Huizen).&#13;
Wanneer iemand 'tot de directe omgeving van de inrichting' behoort en derhalve een bekendmaking dient te ontvangen, wordt uit de tekst van een KB de ene keer niet (KB 12 oktober 1982, nr. 48 Maastricht; BR 1983, blz. 210) en de andere keer wel (KB 20 februari 1984, nr. 29 Leeuwarderadeel; enkele meters afstand) duidelijk. Het één maand later afstempelen van een binnengekomen vergunningaanvraag hoeft naar de mening van de Kroon niet als een fataal verzuim te worden beschouwd (KB 3 juni 1983; BR 1984, blz. 239).&#13;
Ernstiger wordt soms getild aan het niet in acht nemen van de gestelde termijnen, zoals het verkorten van de bezwarentermijn van één maand tot vier weken (KB 8 december 1981, nr. 42 Lelystad; AB 1982, nr. 184) of het tussen de toezending van de beschikking aan de vergunninghouder en de bekendmaking ervan circa 4 maan-den laten verlopen (KB 3 april 1984, nr. 11 Groningen; GS 1984, nr. 6772).&#13;
Na circa vier jaar WABM-praktijk is dit ongeveer de belangrijkste oogst aan rele-vante beslissingen; belangrijke uitspraken zullen in de toekomst zeker nog volgen en vervolgens hun weg vinden in het jurisprudentie-overzicht van dit blad.&#13;
Vries, augustus 1984</content><legacyfootnotes/><footnotes><footnote/></footnotes><auteurs>Mr L. Bomhof</auteurs><published>1984-10-01 00:00:00</published><modified>1984-10-01 00:00:00</modified><editiondate>1984-10-01</editiondate><htmlpath>https://denhollander.info/artikel/6424</htmlpath></article>
</articles></edition>
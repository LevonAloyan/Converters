<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2005</searchword><id>4311</id><udhid>UDH:TvAR/4311</udhid><titel>Wetgeving en literatuur</titel><searchwords><searchword>TvAR 9/2005</searchword><searchword>UDH:TvAR/4311</searchword></searchwords><attachments><attachment><name>2005_nr 9_Wetgeving _Bezemer.pdf</name><extention>pdf</extention><url>https://denhollander.info/download/4269/ci</url></attachment></attachments><inleiding>Landbouwstructuurbeleid&#13;
&#13;
Paardenhouderij&#13;
De minister wil zich, gezien de ontwikkelingen&#13;
in de paardenhouderij, verder in deze sector&#13;
gaan verdiepen. In een brief van 24 juni&#13;
2005 gaat de minister in op het huidige rijksbeleid&#13;
met betrekking tot de paardenhouderij&#13;
en mogelijke oplossingen voor de kortetermijnknelpunten&#13;
(TK 2004-2005, 29 800 XIV,&#13;
nr. 99). De beleidsverantwoordelijkheid is&#13;
verdeeld over verschillende departementen:&#13;
VWS (paardensport), Justitie (wedden op&#13;
paarden), VROM (ruimtelijke ordening en&#13;
milieu) en LNV. Wat betreft het LNV-beleid&#13;
wordt onderscheid gemaakt in beleid ten aanzien&#13;
van dierenwelzijn, fokkerij, identificatie&#13;
en registratie, diergezondheid, export, natuur&#13;
en landschap, recreatie en toerisme, en onderwijs.&#13;
De minister zal in het voorjaar van 2006&#13;
een nadere visie ten aanzien van de paardenhouderij&#13;
naar de Tweede Kamer sturen waarin&#13;
de rollen van het Rijk en van LNV scherper&#13;
zullen zijn weergegeven. De belangrijkste&#13;
gesignaleerde knelpunten op dit moment zijn&#13;
de ruimtelijke ordening (met name het gemeentelijk&#13;
beleid ten aanzien van de paardenhouderij&#13;
en het houden van evenementen in het buitengebied)&#13;
en de EU-regelgeving met betrekking&#13;
tot de handel en fokkerij van paarden.&#13;
Met betrekking tot de ruimtelijke ordening&#13;
zal de Sectorraad Paarden van de Productschappen&#13;
voor Vee, Vlees en Eieren ten behoeve&#13;
van gemeenten een handreiking paardenhouderij&#13;
opstellen; de handreiking moet&#13;
gemeenten een hulpmiddel bieden bij de&#13;
beoordeling van vergunningaanvragen in het&#13;
kader van de ruimtelijke ordening. Over het&#13;
knelpunt in relatie met de Europese handel en&#13;
fokkerijregelgeving is LNV in gesprek met&#13;
het PVE, waaraan de uitvoering van de EUregelgeving&#13;
is overgedragen.&#13;
&#13;
Boeken: Staatssteun op het grensvlak van&#13;
bestuursrecht, Europees recht en fiscaal recht&#13;
In de VAR-reeks van Boom Juridische uitgevers&#13;
is deel 134 verschenen. Het betreft de&#13;
preadviezen van B. Hessel, J.R. van Angeren/&#13;
W. den Ouden en G.J. van Slooten voor de&#13;
algemene vergadering van de VAR Vereniging&#13;
voor Bestuursrecht op 20 mei 2005. In de&#13;
preadviezen staat het onderwerp staatssteun&#13;
centraal. Hessel bespreekt het onderwerp in&#13;
algemene zin. Van Slooten gaat in op de fiscaalrechtelijke&#13;
aspecten, Den Ouden en Van&#13;
Angeren op de subsidierechtelijke aspecten&#13;
van staatssteun.&#13;
B. Hessel, J.R. van Angeren, W. den Ouden&#13;
en G.J. van Slooten, Staatssteun op het grensvlak&#13;
van bestuursrecht, Europees recht en fiscaal&#13;
recht, VAR-reeks nr. 134, Boom Juridische&#13;
uitgevers, Den Haag 2005, 312 p., ISBN&#13;
90 5454 589 5&#13;
&#13;
Wet- en regelgeving&#13;
– Tijdelijke regeling natuurbraaksubsidie&#13;
2005, Stcrt. 12 juli 2005, nr. 132 (toegezegd&#13;
tijdens de begrotingsbehandeling 2005, ten&#13;
behoeve van de verbetering of instandhouding&#13;
van natuurwaarden op percelen die op grond&#13;
van de Regeling GLB-inkomenssteun zijn&#13;
braakgelegd; voor 2006 wordt ernaar gestreefd&#13;
de natuurbraaksubsidie te verlenen op grond&#13;
van de Subsidieregeling agrarisch natuurbeheer)&#13;
&#13;
Jurisprudentie&#13;
– ABRvS 1 december 2004 (Investeringsregeling&#13;
markt en concurrentiekracht; advisering;&#13;
bekendmaking adviseur; toetsing advies.),&#13;
AB 23 juli 2005, nr. 240 (m.nt. N. Verheij)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2005-09-01 00:00:00</published><modified>2005-09-01 00:00:00</modified><editiondate>2005-09-01</editiondate><htmlpath>https://denhollander.info/artikel/4311</htmlpath></article>
</articles></edition>
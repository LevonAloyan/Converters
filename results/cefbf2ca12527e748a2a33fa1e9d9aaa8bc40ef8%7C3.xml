<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1992</searchword><id>5374</id><udhid>UDH:TvAR/5374</udhid><titel>Kuyvenhoven-Mulder / van Lubek (TvAR 1992/4554)</titel><searchwords><searchword>TvAR 7/8/1992</searchword><searchword>TvAR 1992/4554</searchword><searchword>UDH:TvAR/5374</searchword></searchwords><attachments><attachment><name>1992_nr 78_Rechtspraak_4554.pdf</name><extention>pdf</extention><url>https://denhollander.info/download/5372/ci</url></attachment></attachments><inleiding>Pachtwet, art. 9-1, 49-5&#13;
&#13;
Aangezien een pachtovereenkomst niet kan&#13;
zijn ingegaan voordat zij is aangegaan, moet&#13;
in casu de tussen partijen gesloten pachtovereenkomst&#13;
zijn aangegaan voor of op 1 mei&#13;
1982. Het pachtcontract is op 4 april 1983&#13;
aan de grondkamer voor Drenthe ter goedkeuring&#13;
ingezonden, derhalve niet binnen&#13;
twee maanden nadat dit is aangegaan. Volgens&#13;
art. 9, lid 1, van de Pachtwet is de pachtovereenkomst&#13;
om die reden voor wat betreft&#13;
de pachtduur ingegaan op 1 mei 1983 en eindigt&#13;
zij, behoudens verlenging, op 1 november&#13;
1994 voor wat betreft het land en op 1 mei&#13;
1995 voor wat betreft opstallen, erf en tuin.&#13;
De voorgestelde pachter heeft met zeer hoge&#13;
cijfers het examen van de tweejarige Landbouwcursus&#13;
van de Lagere Landbouw School&#13;
afgelegd. Volgens een overgelegde schriftelij&#13;
ke verklaring van de directeur van die school&#13;
kan het niveau van de Algemene Landbouwcursus&#13;
worden vergeleken met dat van de&#13;
MAS-B opleiding tot en met het 2e leerjaar.&#13;
Voorts heeft de voorgestelde pachter een cur&#13;
sus gewasbescherming gevolgd. Ook al laat&#13;
zijn landbouwkundige scholing nog enigszins&#13;
te wensen over, praktische ervaring in de&#13;
landbouw heeft hij opgedaan gedurende vier&#13;
jaren op een loonbedrijf en voorts op de ou&#13;
derlijke boerderij alwaar hij is betrokken bij&#13;
de beslissing over het bouwplan.&#13;
Aangenomen moet worden dat hij voldoende&#13;
vakbekwaam is om een akkerbouwbedrijf van&#13;
enige omvang te leiden. Voorts is van belang&#13;
dat een akkerbouwbedrijf van ongeveer 230&#13;
ha als het onderhavige (eventueel met een ex&#13;
tra areaal aardappelland) behoorlijk kan&#13;
worden geëxploiteerd - zonodig met behulp&#13;
van een loonwerker - door een landbouwer,&#13;
die een deeltijdfunctie (50%) vervult, waarin,&#13;
zoals in dit geval, de werktijden zoveel moge&#13;
lijk kunnen worden aangepast aan de werk&#13;
zaamheden op het akkerbouwbedrijf. Een&#13;
reistijd van in totaal ongeveer een uur per&#13;
werkdag staat hieraan niet in de weg. Al met&#13;
al kan niet worden volgehouden dat de voor&#13;
gestelde pachter onvoldoende waarborgen&#13;
voor een behoorlijke bedrijfsvoering biedt.&#13;
Volgt bekrachtiging indeplaatsstelling.</inleiding><content>In de&#13;
zaak van:&#13;
Margot Bertha Kuyvenhoven-Mulder, wonende&#13;
te Hoogeveen, appellante, procureur: mr.&#13;
J.M. Bosnak,&#13;
tegen&#13;
Hendrik van Lubek, wonende te Zuidwolde,&#13;
geïntimeerde, procureur: mr. D. Knottenbelt.&#13;
Het gerechtshof te Arnhem, pachtkamer;&#13;
Wederom gezien de stukken van het geding,&#13;
waaronder het thans ook in deze zaak op 21&#13;
januari 1991 gewezen interlocutoire arrest,&#13;
naar de inhoud waarvan hier wordt verwezen;&#13;
Overwegende:&#13;
Ter uitvoering van het interlocutoire arrest&#13;
heeft op 25 maart 1991 een comparitie van&#13;
partijen tot het verstrekken van inlichtingen&#13;
plaatsgevonden, waarbij ook de voorgestelde&#13;
pachter, Jan van Lubek, een verklaring heeft&#13;
afgelegd. Van deze comparitie is proces-verbaal&#13;
opgemaakt.&#13;
Nadien hebben partijen de stukken andermaal&#13;
doen overleggen voor het wijzen van arrest,&#13;
appellante onder toevoeging van een&#13;
schriftuur houdende 'opmerkingen verpachtster'&#13;
.&#13;
De vaststaande feiten&#13;
Het hof herstelt de in het interlocutoir arrest&#13;
onder de vaststaande feiten opgenomen data,&#13;
waarop de pachtovereenkomst behoudens verlenging&#13;
een einde neemt. Volgens het pachtcontract,&#13;
waarvan het hof eerst na de&#13;
comparitie van partijen heeft kunnen kennisnemen,&#13;
is de pachtovereenkomst ingegaan op&#13;
1 mei 1982 en eindigt zij op 1 november 1993&#13;
voor wat betreft het land en op 1 mei 1994&#13;
voor wat betreft opstallen, erf en tuin. Aangezien&#13;
een pachtovereenkomst niet kan zijn ingegaan&#13;
voordat zij is aangegaan, moet in casu&#13;
de tussen partijen gesloten pachtovereenkomst&#13;
zijn aangegaan voor of op 1 mei 1982. Het&#13;
pachtcontract is op 4 april 1983 aan de grondkamer&#13;
voor Drenthe ter goedkeuring ingezonden,&#13;
derhalve niet binnen twee maanden nadat&#13;
dit is aangegaan. Volgens art. 9, lid 1, van de&#13;
Pachtwet is de pachtovereenkomst om die reden voor wat betreft de pachtduur ingegaan&#13;
op 1 mei 1983 en eindigt zij, behoudens verlenging,&#13;
op 1 november 1994 voor wat betreft&#13;
het land en op 1 mei 1995 voor wat betreft&#13;
opstallen, erf en tuin.&#13;
Behandeling van het geschil in hoger beroep&#13;
1. De voorgestelde pachter, Jan van Lubek,&#13;
wonende te Zuidwolde, heeft bij gelegenheid&#13;
van de comparitie van partijen onder meer het&#13;
navolgende onweersproken verklaard (zakelijk&#13;
weergegeven): Ik ben 29 jaar oud en ongehuwd.&#13;
Mijn vader is thans 66 jaar. Ik woon&#13;
op de boerderij in Zuidwolde bij mijn ouders.&#13;
Na de HAVO en de MTS heb ik een algemene&#13;
landbouwcursus gevolgd, die werd gegeven&#13;
door de LAS in Assen. Het gaat hier om&#13;
een tweejarige cursus waarvan ik het diploma&#13;
in maart 1989 heb gehaald. Voorts volg ik een&#13;
cursus gewasbescherming. In 1985 ben ik bij&#13;
Scania Zwolle gaan werken. Eerst had ik daar&#13;
een technische functie maar later werd ik er&#13;
vertaler, vooral uit het Zweeds van reparatiehandleidingen.&#13;
Ik werk nu 20 uur per week bij&#13;
Scania. Dat bedrijf is soepel met betrekking&#13;
tot deeltijdarbeid. In principe werk ik daar&#13;
maandag de hele dag en op dinsdag, woensdag&#13;
en donderdag 's ochtends. Ik verdien er&#13;
sinds 1 januari 1991 ongeveer ƒ 1 600 netto.&#13;
Wij zijn nu al druk aan het ploegen en dan is&#13;
het voor mij geen enkel probleem bij voorbeeld&#13;
de hele woensdag vrij te nemen en dan&#13;
vrijdagochtend te werken of op een ander tijdstip.&#13;
Praktische ervaring heb ik opgedaan gedurende&#13;
vier jaar bij het loonbedrijf van&#13;
Spijkerman in Zuidwolde. Mijn werkzaamheden&#13;
daar waren ploegen, aardappelrooien,&#13;
kunstmestzaaien, mestverspreiden. Thuis heb&#13;
ik vele jaren lang meegeholpen. Ook overlegde&#13;
ik veel met mijn vader over het bouwplan&#13;
en steeds meer neem ik daarover beslissingen.&#13;
Thuis verbouwen we fabrieksaardappelen,&#13;
granen en - het komend jaar - nog 10 ha&#13;
mais; 4,75 ha wordt dit jaar bebouwd met granen.&#13;
Voorts heb ik 13.5 ha land mondeling&#13;
gepacht voor één jaar van buren, die veehouder&#13;
zijn, voor de aardappelenteelt. Dit gebeurt&#13;
dan in het kader van vruchtwisseling. Mijn&#13;
vader werkt nog wel mee, met name met het&#13;
ploegen en het aardappelrooien. Het is de bedoeling&#13;
dat ik het bedrijf van mijn vader over&#13;
neem. Mijn vader en ik hebben niet gekozen&#13;
voor een maatschap voorafgaand aan de bedrijfsovername&#13;
maar hij heeft mij wel behoorlijk&#13;
ingewerkt.&#13;
De gebouwen bestaan uit een oud huis met&#13;
een voormalige koeienstal en twee oude schuren&#13;
gedekt met riet. De machines zal ik aanvankelijk&#13;
kunnen lenen van mijn ouders.&#13;
Ik heb ongeveer ƒ 50 000 gespaard waarvan&#13;
nog afgaat het bedrag dat ik moet betalen,&#13;
ƒ 19 250 voor aandelen Avebe. Ik heb nu 33&#13;
aandelen Avebe. Verder heb ik ƒ 25 000 uitgetrokken&#13;
voor nieuwe machines. Vader en&#13;
moeder zijn bereid mij zonodig te helpen met&#13;
een lening, waarbij ik denk aan maximaal&#13;
ƒ 80 000. Bij Scania verdien ik ongeveer&#13;
ƒ 1600 netto sinds 1 januari 1991. Mijn reistijd&#13;
naar Scania is een half uur heen en een&#13;
half uur terug. De winst 1989/1990 van het&#13;
bedrijf was wat hoger dan het jaar daarvoor.&#13;
De pachter heeft bij gelegenheid van de&#13;
comparitie van partijen verklaard dat hij zich&#13;
aansluit bij hetgeen zijn zoon heeft verklaard.&#13;
2. Uit de verklaringen van de voorgestelde&#13;
pachter, Jan van Lubek, waarbij de pachter&#13;
zich heeft aangesloten, blijkt dat Jan van Lu&#13;
bek een deeltijdfunctie van 50% bij Scania&#13;
Zwolle vervult en dat hij zijn werktijden in&#13;
beginsel zo kan indelen dat hij de op de boer&#13;
derij in geschil, ter grootte van bijna 30 ha,&#13;
voorkomende akkerbouwwerkzaamheden in&#13;
het algemeen zelf kan uitvoeren. Bedacht&#13;
moet hierbij worden dat Jan van Lubek zo no&#13;
dig de hulp kan inroepen van een loonwerker,&#13;
zoals hij tijdens de comparitie terecht heeft&#13;
opgemerkt. De verklaring van Jan van Lubek&#13;
wordt nog ondersteund door een brief van H.&#13;
van Keulen, verbonden aan de Afdeling Per&#13;
soneelszaken van Scania Nederland BV, ge&#13;
vestigd te Zwolle, gedateerd 28 augustus 1990&#13;
en gericht aan de voorgestelde pachter, inhou&#13;
dende dat diens dienstverband met ingang van&#13;
1 januari 1991 kan worden omgezet in een&#13;
dienstverband voor 50% en dat laatstgenoem&#13;
de met zijn chef nader afspraken zal maken&#13;
'omtrent een goede functie-invulling in de&#13;
verschillende seizoenen van het jaar'.&#13;
De grief I is derhalve ongegrond.&#13;
3. De voorgestelde pachter Jan van Lubek&#13;
heeft met zeer hoge cijfers het examen van de&#13;
tweejarige Algemene Landbouwcursus van de&#13;
Lagere Landbouw School te Assen afgelegd,&#13;
blijkens het in fotocopie overgelegde diploma&#13;
van 23 maart 1989 en de daarbij behorenjde&#13;
cijferlijst.&#13;
Volgens een overgelegde schriftelijke verklaring,&#13;
gedateerd 20 augustus 1990, van de&#13;
directeur G. van Damme van die school kan&#13;
het niveau van de Algemene Landbouwcursus&#13;
worden vergeleken met dat van de MAS-B&#13;
opleiding tot en met het 2e leerjaar. De studie&#13;
bestaat uit 240 lesuren, maar zo besluit G. van&#13;
Damme zijn verklaring, voor een deel van de&#13;
lesstof is zelfstudie vereist om het gewenste&#13;
niveau te behalen. Voorts heeft Jan van Lubek&#13;
een cursus gewasbescherming gevolgd. Ook&#13;
al laat de landbouwkundige scholing van Jan&#13;
van Lubek nog enigszins te wensen over,&#13;
praktische ervaring in de landbouw heeft hij&#13;
opgedaan gedurende vier jaren op een loonbedrijf&#13;
en voorts op de ouderlijke boerderij alwaar&#13;
hij is betrokken bij de beslissingen over&#13;
het bouwplan. Aangenomen moet worden dat&#13;
hij voldoende vakbekwaam is om een akkerbouwbedrijf&#13;
van enige omvang te leiden.&#13;
Verantwoordelijkheidsbesef heeft hij getoond&#13;
door ongeveer ƒ 50 000 te sparen.&#13;
Voorts is het hof van oordeel dat een akkerbouwbedrijf&#13;
van ongeveer 30 ha als het&#13;
onderhavige (eventueel met een extra areaal&#13;
aardappelland) behoorlijk kan worden geëxploiteerd&#13;
- zonodig met behulp van een loonwerker&#13;
- door een landbouwer, die een&#13;
deeltijdfunctie vervult, waarin zoals in dit geval,&#13;
de werktijden zoveel mogelijk kunnen&#13;
worden aangepast aan de werkzaamheden op&#13;
het akkerbouwbedrijf. Een reistijd van in totaal&#13;
ongeveer een uur per werkdag staat hieraan&#13;
niet in de weg. Blijkens de jaarstukken is&#13;
het ouderlijke bedrijf, waarop Jan van Lubek&#13;
al meewerkt, winstgevend (1988/1989:&#13;
ƒ 35 275).&#13;
Al met al kan niet worden volgehouden dat&#13;
de voorgestelde pachter Jan van Lubek onvoldoende&#13;
waarborgen voor een behoorlijke bedrijfsvoering&#13;
biedt, zoals met de grief II&#13;
kennelijk wordt betoogd.&#13;
4. Dat de onderhavige vordering slechts is&#13;
ingesteld om te zijner tijd een verlenging van&#13;
de pachtovereenkomst met Jan van Lubek te&#13;
verkrijgen, waarbij de thans 66-jarige pachter&#13;
het feitelijk gebruik van de boerderij in geschil&#13;
zal voortzetten, is, gelet op het tijdens de&#13;
comparitie van partijen verklaarde en de bovenvermelde&#13;
bewijsstukken, geenszins aannemelijk&#13;
gemaakt. Ook de billijkheid verzet zich&#13;
niet tegen de indeplaatsstelling.&#13;
De grief II is eveneens ongegrond.&#13;
Slotsom&#13;
5. De beide grieven zijn ongegrond zodat het&#13;
vonnis, waarvan beroep, moet worden bekrachtigd&#13;
met dien verstande dat de ingangsdatum&#13;
van de indeplaatsstelling van Jan van&#13;
Lubek nader wordt bepaald op heden.&#13;
Appellante zal als de in het ongelijk gestelde&#13;
partij de kosten van het hoger beroep hebben&#13;
te dragen.&#13;
Rechtdoende in hoger beroep:&#13;
Bekrachtigt het vonnis van de pachtkamer van&#13;
het kantongerecht te Meppel d.d. 22 maart&#13;
1990, waarvan beroep, met dien verstande dat&#13;
de ingangsdatum van de indeplaatsstelling&#13;
van Jan van Lubek nader wordt bepaald op&#13;
heden.&#13;
Veroordeelt appellante in de kosten van het&#13;
hoger beroep, aan de zijde van geïntimeerde&#13;
tot heden begroot op ƒ 2700.&#13;
Zitting van 21 januari 1991.&#13;
Rolnummer: P 90/59 (A) In de&#13;
zaak van:&#13;
Margot Bertha Kuyvenhoven-Mulder, wonende&#13;
te Hoogeveen, appellante, procureur: mr.&#13;
J.M. Bosnak,&#13;
Hendrik van Lubek, geïntimeerde, procureur:&#13;
mr. D. Knottenbelt.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer van&#13;
het kantongerecht te Meppel gewezen vonnis&#13;
van 22 maart 1990, dat in fotocopie aan dit arrest&#13;
is gehecht.&#13;
Overwegende:&#13;
Appellante is bij exploit van 20 april 1990 in&#13;
hoger beroep gekomen van voormeld vonnis,&#13;
met gelijktijdige dagvaarding van geïntimeerde&#13;
voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd dit&#13;
vonnis te vernietigen en, opnieuw rechtdoende,&#13;
de vordering van geïntimeerde af te wijzen&#13;
met zijn veroordeling in de proceskosten van&#13;
beide instanties.&#13;
Bij memorie van antwoord is verweer gevoerd&#13;
met conclusie het bestreden vonnis -&#13;
eventueel met wijziging en/of aanvulling van&#13;
de rechtsgronden - te bekrachtigen en appellante&#13;
te veroordelen in de kosten van deze&#13;
procedure.&#13;
Bij akte heeft geïntimeerde een verklaring&#13;
van de voorgestelde pachter in het geding gebracht&#13;
en heeft appellante zich uitgelaten over&#13;
aan de memorie van antwoord gehechte produkties,&#13;
waarop geïntimeerde bij antwoordakte&#13;
heeft gereageerd.&#13;
Daarna hebben partijen de stukken aan het&#13;
hof overgelegd voor het wijzen van arrest.&#13;
De grieven:&#13;
Grief I&#13;
Ten onrechte heeft de Pachtkamer zonder onderzoek&#13;
aangenomen dat geïntimeerde's zoon&#13;
tijdens zijn werk bij Scania Vabis zich steeds&#13;
vrij kan maken in tijdvakken, waarin hij op de&#13;
boerderij nodig zou zijn.&#13;
Grief ll&#13;
Ten onrechte is de Pachtkamer van oordeel,&#13;
dat zoveel ervaring en inzicht bij de zoon aannemelijk&#13;
is geworden, dat de billijkheid vereist,&#13;
dat aan die zoon de kans wordt geboden&#13;
om te tonen dat hij de door hem aangevoerde&#13;
waarborgen voor een behoorlijke bedrijfsuitvoering&#13;
ook in de praktijk waarmaakt.&#13;
De vaststaande feiten&#13;
Als enerzijds, mede aan de hand van bescheiden,&#13;
gesteld en anderzijds erkend, dan wel&#13;
niet of niet voldoende betwist, staat ten processe&#13;
het navolgende vast:&#13;
- Tussen appellante als verpachter en geïnti&#13;
meerde als pachter geldt een pachtovereen&#13;
komst met betrekking tot een boerderij met&#13;
aanhorigheden en verdere opstallen, erf, tuin,&#13;
groen- en bouwland, staande en gelegen Ten&#13;
Arlo 2, gemeente Zuidwolde, kadastraal be&#13;
kend in die gemeente, sectie A, nrs. 2050,&#13;
2103 (ged.), 2073, 2074, 2106, 235, 1400&#13;
(ged.), 2080 (ged.) en 2082 (ged.), ter grootte&#13;
van ongeveer 29.88.78 ha.&#13;
- Evenvermelde pachtovereenkomst is aange&#13;
gaan voor de duur van 12 jaren, ingaande 1&#13;
mei 1982 en zal aflopen voor het land op 1&#13;
november 1993 en voor de opstallen, erf en&#13;
tuin op 1 mei 1994.&#13;
- Geïntimeerde vordert dat zijn zoon Jan van&#13;
Lubek, oud 29 jaar, als pachter in zijn plaats&#13;
wordt gesteld.&#13;
Behandeling van het geschil in hoger beroep&#13;
Alvorens op de grieven in te gaan, zal het hof&#13;
teneinde meer inzicht te verkrijgen in te dezen&#13;
relevante feiten en omstandigheden, een comparitie&#13;
van partijen en van de voorgestelde&#13;
pachter tot het verstrekken van inlichtingen&#13;
bepalen.&#13;
Rechtdoende in hoger beroep:&#13;
Bepaalt dat partijen, wat geïntimeerde betreft&#13;
vergezeld van de voorgestelde pachter J. van&#13;
Lubek, desgewenst vergezeld van hun raadslieden,&#13;
op een nader door de griffier na overleg&#13;
met partijen te bepalen tijdstip in een der&#13;
zaken van het Paleis van Justitie, Walburgstraat &#13;
2 te Arnhem voor de pachtkamer van&#13;
het gerechtshof zulen verschijnen tot het geven&#13;
van inlichtingen als vorenbedoeld. Houdt&#13;
iedere verdere beslissing aan.</content><legacyfootnotes/><footnotes><footnote/></footnotes><auteurs/><published>1992-07-01 00:00:00</published><modified>1991-07-22 00:00:00</modified><editiondate>1992-07-01</editiondate><htmlpath>https://denhollander.info/artikel/5374</htmlpath></article>
</articles></edition>
<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2011</searchword><id>9172</id><udhid>UDH:TvAR/9172</udhid><titel>Wetgeving en literatuur</titel><searchwords><searchword>TvAR 4/2011</searchword><searchword>UDH:TvAR/9172</searchword></searchwords><attachments><attachment><name>TvAR2011_04_04_Wetgeving.pdf</name><extention>pdf</extention><url>https://denhollander.info/download/8053/ci</url></attachment></attachments><inleiding>Algemeen&#13;
Crisis- en herstelwet&#13;
Het Besluit uitvoering Crisis- en herstelwet is gewijzigd (Stb. 2011, 165). Het betreft de zgn. tweede tranche. Met dit besluit is een aantal ontwikkelingsgebieden als bedoeld in art. 2.2 van de Crisis- en herstelwet aangewezen, is een aan­tal innovatieve projecten als bedoeld in art. 2.4 van die wet benoemd en is een aantal (categorieën van) ruimtelijke of infrastructurele projecten toegevoegd aan de bijlagen bij die wet.&#13;
</inleiding><content>Pacht&#13;
Pacht en melkquotum&#13;
In het LTB van maart 2011 bespreekt Mertens twee arres­ten van het Pachthof inzake de verplichting van de pachter om het quotum bij het einde van de pacht aan de verpachter op te leveren. De pachter zal de correcte nakoming van die verplichting moeten verzekeren. Zie de arresten van het hof, opgenomen in dit nummer onder nrs. 5633 en 5634.&#13;
Zakelijke rechten&#13;
Erfpacht&#13;
In de reeks ‘pachtbeleid’ is een brief van de staatssecreta­ris van ELI over erfpacht geplaatst. De Tweede kamer maakt zich zorgen over ‘exorbitante’ verhogingen van de erfpacht­canon door waterschappen. De staatssecretaris meldt dat de kern van het probleem is dat in het verleden erfpachtcon­tracten zijn afgesloten zonder indexering. Als ze nu opnieuw tegen marktconforme prijzen worden afgesloten kan dat een probleem geven. Erfpachtcontracten zijn privaatrechtelijke overeenkomsten. De gang naar de burgerlijke rechter staat open. (Kamerstukken II 2010/11, 27 924, nr. 50, 22 maart 2011).&#13;
Ruimtelijke Ordening&#13;
Megastallen&#13;
In een motie hebben twee kamerleden de staatssecretaris ge­vraagd om een voorbereidingsbesluit te nemen ter zake van de megastallen, in afwachting van de uitkomst van het maat­schappelijk debat daarover. De staatssecretaris zal de mo­tie van de leden Grashoff en Van Veldhoven (28 286, nr. 488) onder de aandacht brengen van provincies en gemeen­ten met het verzoek gedurende de maatschappelijke discus­sie over megastallen niet mee te werken aan nieuwe aanvra­gen waarbij bestemmingsplanwijzigingen nodig zijn voor stallen groter dan 300 NGE en meer dan één bouwlaag. (Ka­merstukken II 2010/11, 28 286, nr. 494, 15 maart 2011). Naar aanleiding van een tv-uitzending meldt de staatsecreta­ris dat hij de spanningen zeer serieus neemt (Kamerstukken II 2010/2011, 28 973, nr. 45, 2 maart 2011). Over megastal­len is door de kamer een groot aantal vragen gesteld. Deze zijn ook beantwoord: Kamerstukken II 28 973, nr. 46, ver­slag van een schriftelijk overleg, 29 maart 2011).&#13;
Ministallen&#13;
Het NAJK wil dat de Tweede Kamer een einde maakt aan de bouw van ministallen. Door het verbod op grote stal­len vreest NAJK dat veel ondernemers stallen gaan bouwen die kleiner zijn dan 1 NGE. Dit leidt tot onwenselijke effec­ten voor dierenwelzijn, milieu en ruimtelijke ordening. De staatssecretaris laat een eventueel moratorium voor mini-stallen over aan provincies en gemeenten. De staatssecre­taris zaal eventuele ontwikkelingen rond ministallen op de voet volgen. (Kamerstukken II 2010/11, 28 973, nr. 47).&#13;
Plattelandswoning&#13;
Het wetsvoorstel plattelandswoningen heeft geleid tot een lange lijst van vragen en antwoorden (Kamerstukken II 2010/11, 32030, nr. 13, 16 maart 2011). Deze zomer wordt een wetsvoorstel in de kamer verwacht. Bij de brief is een uitvoerige discussienotitie gevoegd.&#13;
Beheer landelijk gebied&#13;
Oostvaardersplassen&#13;
De Tweede Kamer heeft een aantal vragen gesteld over het beheer van dieren en de staatsecretaris heeft deze beant­woord, zonder veel nieuws te brengen (Kamerstukken II 2010/11, 32 563, nr. 11 (verslag van een schriftelijk overleg, 17 februari 2011).&#13;
Ecologische hoofdstructuur&#13;
De regering heeft een aantal brieven over de EHS naar de kamer gestuurd:&#13;
––Er wordt gestreefd naar een herijkte EHS. Het Planbu­reau voor de Leefomgeving heeft een aantal scenario’s uitgewerkt. Dit PBL heeft aandacht gevraagd voor de teruglopende biodiversiteit en de staatssecretaris ziet daarin een uitdaging. Boeren moeten meer bij natuur­beheer worden betrokken (Kamerstukken II 2010/11, 30 825, nr. 69 (16 februari 2011). Het rapport van het PBL wordt nog wat uitvoeriger becommentarieerd in een brief van 9 maart (nr. 72).&#13;
––De staatssecretaris heeft van de provincies te horen gekregen dat de oorspronkelijk beschikbare € 4,1 miljard (regeerakkoord € 3,5 miljard) voor de realise­ring van ILG-doelen in de periode 2007-2013) al in oktober 2010 met € 1 (c.q. € 1,6) miljard overgecom­miteerd zal zijn. Dit vindt hij een ‘volstrekt onaan­vaardbare situatie’ en hij beraadt zich op vergaande maatregelen. (Kamerstukken II 2010/11, 30 825, nr. 70 (17 februari 2011).&#13;
––Kort wordt ingegaan op 15 aanbevelingen van het Na­tionale Park de Hoge Veluwe over een nieuw natuur­beleid. Veel worden er niet overgenomen. (Kamerstuk­ken II 2010/11, 30 825, nr. 71, 17 februari 2011).&#13;
––De staatssecretaris vindt het belangrijk dat kavelruil kan blijven worden ingezet, maar het valt wel onder de afgekondigde stand-still. Buiten de EHS mogen de provincies wel kavelruil gebruiken. (Kamerstukken II 2010/11, 30 825, nr. 72 (18 februari 2011).&#13;
––Over het ILG-budget gaat een brief van 24 maart 2011, nr. 74.&#13;
Natura 2000&#13;
Ook het beleid voor Natura 2000 moet anders volgens de re­gering. In een brief aan de Tweede Kamer wordt een aantal actiepunten genoemd (Kamerstukken II 2010/11, 32 670, nr. 1, 23 februari 2011:&#13;
––Samenvoegen van gebieden met soortgelijke doelen;&#13;
––Het schrappen van enkele Natura 2000-gebieden;&#13;
––Schrappen van het nationale regime voor beschermde natuurmonumenten;&#13;
––Verlagen van doelen voor enkele vogelsoorten;&#13;
––Ambitie eerste beheerplanperiode realistisch vaststel­len;&#13;
––Voorkomen van ontpoldering voor natuur;&#13;
––Minder vergunningen&#13;
––Programmatische aanpak stikstof.&#13;
De staatssecretaris wil de invoering van Natura 2000 met ‘verstand, nuchterheid en idealisme’ aanpakken. Intussen meldt de Europese Commissie dat zij er niet mee zal instem­men dat de Vogel- en Habitatrichtlijn op dit cruciale mo­ment van hun tenuitvoerlegging verwateren. Dit antwoordt de Commissie op vragen van europarlementariër Gerbran­dy, naar aanleiding van de plannen van de Nederlandse re­gering. (EC 5 april 2011, H-000134/2011). Achtergrond is vooral het niet halen van biodiversiteitsdoelen. Slechts 17% van de soorten en habitats waarvan het behoud zorgen baart en die overeenkomstig de habitatrichtlijn van de EU be­scherming genieten, hebben een bevredigende staat van in­standhouding. Het heeft dan waarschijnlijk ook niet zoveel zin dat de staatssecretaris lopende bezwaar- en beroepspro­cedures stop te zetten in verband met de door de staats-secretaris aangekondigde heroverweging (Kamerstukken II 2010/2011, 32 670, nr. 3). Ook het Planbureau voor de leef­omgeving ziet niet veel ruimte in aanpassing (Natura 2000 in Nederland; juridische ruimte, natuurdoelen en beheer­planprocessen (Den Haag 2011, 126 blz.). Zie Kamerstuk­ken II 2010/11, 32 670, nr. 2.&#13;
Voor het eerst is het gelukt om tot een 1-op-1 saldering te komen bij Natura-2000 gebieden: Afdeling bestuurs­rechtspraak Raad van State 16 maart 2011, Zaaknummer 200909282/1/R2. Zie de uitspraak in dit nummer onder nr. 5635.&#13;
Vergoedingen&#13;
Er is kennelijk vertraging bij de betaling van landschapsver­goedingen. De staatssecretaris moet voldoen aan de eisen die Brussel stelt, maar heeft er begrip voor dat boeren snel geld wensen te ontvangen. Op verzoek kunnen betrokkenen een garantiebrief krijgen, waarin staat wat ze zullen ontvan­gen, die men dan aan de bank kan laten zien. (Kamerstukken II 2010/11, 31 253, nr. 29)&#13;
Marktordening&#13;
Herziening GLB&#13;
Oormerkweigeraars krijgen korting op hun inkomenssteun. Mevrouw Jacobi veronderstelde dat dit kon veranderen als deze principiële boeren zouden meedoen aan een proef zo­als in Denemarken, waarbij runderen met een bolus wor­den geïdentificeerd en geregistreerd. In Denemarken is ech­ter, zo deelt de staatssecretaris mee, geen sprake van een proef met een bolus als identificatiemiddel. Er verandert dus niets. (Kamerstukken II 2010/11, 28626, nr. 113). De staats­secretaris heeft een brief naar de Tweede Kamer gestuurd over de komende herziening van het GLB (Kamerstukken II 2010/11, 28 625, nr. 115, 21 februari 2011). Rond de zo­mer van 2011 worden wetgevingsvoorstellen van de Com­missie over het toekomstig GLB verwacht. Dan zullen ook de financiële perspectieven voor 2014-2020 bekend wor­den. Politieke besluitvorming kan in 2012 worden afgerond, in 2013 wordt de zaak geïmplementeerd en in 2014 kan het nieuwe GLB in werking treden. De Tweede kamer heeft nog een aantal vragen gesteld; deze worden beantwoord in een brief van 8 maart 2011, Kamerstukken II 28 625, nr. 117). Zie ook Kamerstukken II 2010/11, 21 501-32, nr. 440.&#13;
Landbouwgrond&#13;
Er zijn nieuwe Beleidsregels over de toepassing van art. 21a Regeling GLB-inkomenssteun. In de regeling staat wel­ke gronden niet als landbouwgrond worden aangemerkt. Het gaat om percelen met een recreatieve functie zoals par­ken, voetbalvelden, geitenweides en moestuinen, percelen met een verkeersfunctie, zoals bermen, onverharde paden en gras langs landingsbanen en percelen die onbruikbaar zijn zoals slikken, schorren en kwelders die tussen 31 mei en 31 augustus niet beteelbaar of beweidbaar zijn. (Stcrt. 8 maart 2011, nr. 3426).&#13;
Subsidiegegevens&#13;
Van het Europese Hof van Justitie mogen subsidiegegevens van natuurlijke personen niet meer openbaar worden ge­maakt. Subsidies van bedrijven echter wel, en dat gebeurt ook: Stcrt. 31 maart 2011, nr. 5835.&#13;
Dieren&#13;
Dierenwelzijn&#13;
Onder dit motto heeft de vaste commissie voor ELI uit­voerig overlegd met de staatssecretaris. Allerlei onderwer­pen passeerden de revue, van het natuurontwikkelingsplan van de staatssecretaris, de caviapolitie, de megastallen, wa­terbuffels, paarden, circusdieren tot het recht op vrije uit­loop. (Kamerstukken II 2010/11, 28 286, nr. 492, 24 februa­ri 2011)&#13;
Legkippen&#13;
Het Besluit legkippen van 30 juni 2010 wordt nu in de vorm van een wetsvoorstel aan de Tweede Kamer voorgelegd (Ka­merstukken II 2010/11, 31 923, nr. 8). Het gaat om een wij­ziging van de overgangstermijn voor verrijkte kooien.&#13;
Vogelgriep&#13;
De aviaire influenza is weer in het land, dus worden er weer maatregelen genomen, door middel van de Regeling tijde­lijke maatregelen dierziekten in verband met laagpathoge­ne Aviaire Influenza 2011, zoals een regionaal vervoersver­bod (Stcrt. 29 maart 2011, nr. 5845 en 5748. rectificatie nr. 5845). Zie voorts Kamerstukken II 2010/11, 29 638, nr. 69.&#13;
Toekomst dierhouderij&#13;
Over de toekomst van de dierhouderij in Nederland heeft een rondetafelgesprek plaatsgevonden, met de themacom­missie Dierhouderij (een aantal kamerleden) en enkele des­kundigen. Een uitgebreid verslag van deze bijeenkomst is te vinden in Kamerstukken II 2010/11, 28 286, nr. 498.&#13;
Producten&#13;
Kwaliteitsregelingen&#13;
De Europese Commissie is van plan een verplichte herkomstetikettering in te voeren voor zuivelproducten. De regering is daar geen voorstander van. Misschien moet dit wel beschouwd worden als herlevend protectionisme. (Kamerstukken I 2010/11, 32 651, A, 17 maart 2011).&#13;
Milieurecht&#13;
Gewasbescherming&#13;
De Wet gewasbeschermingsmiddelen en biociden wordt ge­wijzigd in verband met de implementatie van Europese re­gelgeving (Verordening EG 1107/2009). De wijzigingen be­treffen vooral het op de markt brengen en duurzaam gebruik van middelen. Het wetsvoorstel ligt nu bij de Eerste Kamer (Kamerstukken II 2010/11, 32 327 A, gewijzigd voorstel, 17 februari 2011). De staatssecretaris heeft een overeenkomst tussen handelaren in gewasbeschermingsmiddelen algemeen verbindend verklaard op basis van art. 11 van de Wet gewas­beschermingsmiddelen en biociden (Stcrt. 5 april 2011, nr. 5875). De overeenkomst betreft met name de distributie van middelen en wordt gehandhaafd via certificering. Intussen is een nieuw Besluit gewasbeschermingsmiddelen en biociden in ontwerp aan de Tweede Kamer voorgelegd. Dit besluit vloeit voort uit de wetswijziging terzake en bevat o.a. regels voor methoden ter beoordeling van de middelen in het ka­der van de toelating, de fabricage en keuring van spuitappa­ratuur en regels ter bevordering van duurzaam gebruik op sportvelden (Kamerstukken II 2010/11, 32 372, nr. 47).&#13;
Bodembescherming&#13;
De Wet bodembescherming zal worden uitgebreid met een paragraaf over de gebiedsgerichte aanpak van verontreini­ging in het diepe grondwater. Gedeputeerde staten krijgen de bevoegdheid om daarvoor een plan te maken. Het plan lijkt – zo mag uit de toelichting bij het wetsvoorstel blijken – niet over de landbouw te gaan. (Kamerstukken II 2010/2011, 32 712, nrs. 1-3, wetsvoorstel, memorie van toelichting).&#13;
Diversen&#13;
Moerdijk&#13;
In Stcrt. 23 februari 2011, nr. 3281, is een regeling versche­nen, op basis waarvan telers van vollegrondsgroente in de buurt van Moerdijk een tegemoetkoming kunnen ontvangen.&#13;
Wijziging regelingen&#13;
Via een besluit in Stb. 2011, 147 worden diverse algeme­ne maatregelen van bestuur gewijzigd: het Landbouwkwali­teitsbesluit 2007, het Landbouwkwaliteitsbesluit zuivelpro­ducten, het Tuchtrechtbesluit Landbouwkwaliteitswet, het Besluit inrichting landelijk gebied en het Besluit vrijstelling beschermde dier- en plantensoorten. De wijzigingen betref­fen technische aanpassingen van de regelgeving. &#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2011-04-01 00:00:00</published><modified>2011-04-01 00:00:00</modified><editiondate>2011-04-01</editiondate><htmlpath>https://denhollander.info/artikel/9172</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>5330</id><udhid>UDH:TvAR/5330</udhid><titel>van de Elzen / Minister van Landbouw, Natuurbeheer en Visserij (TvAR 1992/4537)</titel><searchwords><searchword>TvAR 3/1992</searchword><searchword>TvAR 1992/4537</searchword><searchword>UDH:TvAR/5330</searchword></searchwords><attachments><attachment><name>1992_nr 3_Rechtspraak_4537.pdf</name><extention>pdf</extention><url>https://denhollander.info/download/5328/ci</url></attachment></attachments><inleiding>Meststoffenwet, art. 6, 19&#13;
&#13;
De wetgever heeft gekozen voor een stelsel,&#13;
waarin de Wet zelfde norm bevat en de gevolgen&#13;
daarvan voor hun mestproduktie door de&#13;
mestproducenten zelf kunnen worden berekend&#13;
aan de hand van de daartoe gegeven uitvoeringsvoorschriften.&#13;
Dit voert tot de&#13;
conclusie dat voor individuele vaststelling&#13;
door de Minister van de toegestane mestproduktie&#13;
op een bedrijf in voormeld stelsel geen&#13;
plaats is. De opgave en de bevoegdheid tot&#13;
aanpassing van de opgaven strekken uitsluitend&#13;
tot doeleinden van administratieve controle.&#13;
Deze aanpassing is niet gericht op enig&#13;
rechtsgevolg.</inleiding><content>G.T. van de Elzen, wonende te Venhorst, gemeente&#13;
Boekei, verzoeker, gemachtigde: mr.&#13;
P.J.G. Goumans, medewerker van Stichting&#13;
Rechtsbijstand te Tilburg, tegen&#13;
de Minister van Landbouw, Natuurbeheer en&#13;
Visserij, zetelend te 's-Gravenhage, verweerder,&#13;
gemachtigde: mr. J.C.M. Oudshoorn,&#13;
ambtenaar ten departemente.&#13;
Het verloop van de procedure&#13;
Bij brief van 29 december 1988, met het kenmerk&#13;
DUR/8715, heeft verweerder verzoeker&#13;
mededeling gedaan van zijn besluit tot aanpassing&#13;
van verzoekers opgave, als bedoeld in&#13;
artikel 9 van het Registratiebesluit dierlijke&#13;
meststoffen (Besluit van 12 december 1986,&#13;
Stb. 625; hierna: Besluit of Registratiebesluit)&#13;
en tot dienovereenkomstige vaststelling, voor&#13;
verzoeker, van een referentiehoeveelheid dierlijke&#13;
meststoffen als geheel en per diersoort.&#13;
(...)&#13;
De vaststaande feiten&#13;
Op grond van de stukken van het geding en&#13;
het verhandelde ter terechtzitting staan de volgende&#13;
feiten en omstandigheden ten processe&#13;
vast.&#13;
- Verzoeker exploiteert een varkenshouderij,&#13;
gelegen binnen het krachtens artikel 2, tweede&#13;
lid, van de Interimwet beperking varkens- en&#13;
pluimveehouderijen (Wet van 10 januari&#13;
1985, Stb. 1; hierna: Interimwet) aangewezen&#13;
gebied.&#13;
- Op 20 november 1979 hebben burgemeester&#13;
en wethouders van de gemeente Boekei ver&#13;
zoeker vergunning krachtens artikel 47, lid 1,&#13;
van de Woningwet verleend voor het vergroten&#13;
van een mestvarkenshok.&#13;
- Op 5 februari 1980 hebben burgemeester en&#13;
wethouders voornoemd verzoeker vergunning&#13;
krachtens artikel 4, lid 1, van de Hinderwet&#13;
verleend om het aantal te houden mestvarkens&#13;
uit te breiden van 640 naar 1920 stuks.&#13;
- In 1984 werden op het bedrijf gebruikelijk&#13;
604 mestvarkens gehouden.&#13;
- Op 18 september 1984 heeft verzoeker met&#13;
de aannemer Nieuwenhuizen-Daandels te&#13;
Uden een overeenkomst gesloten voor de&#13;
bouw van een nieuwe mestvarkensstal en uit&#13;
breiding van een bestaande mestvarkensstal.&#13;
- Op 5 december 1984 heeft verzoeker een&#13;
nieuwe, de gehele inrichting omvattende, hinderwetvergunning&#13;
aangevraagd voor 2130&#13;
mestvarkens. De aldus gevraagde vergunning&#13;
is op 13 maart 1985 verleend.&#13;
- Op een door hem ondertekend en 30 januari&#13;
1987 gedateerd formulier, als bedoeld in artikel&#13;
2, eerste lid, van het Registratiebesluit,&#13;
heeft verzoeker als door hem in 1986 gebruikelijk&#13;
aantal gehouden dieren, onder meer&#13;
1200 vlees varkens opgegeven.&#13;
- Op 7 september 1988 heeft de Algemene In&#13;
spectiedienst (A.I.D.) een controle uitgevoerd&#13;
van de gegevens, zoals verzoeker die op dit&#13;
formulier had vermeld. De resultaten van deze&#13;
controle hebben tot het nemen van het bestreden&#13;
besluit geleid.&#13;
Het bestreden besluit en het standpunt van&#13;
verweerder&#13;
Het bestreden besluit luidt als volgt:&#13;
'Overwegende, dat door de heer G. v.d. Elzen&#13;
wonende te Venhorst krachtens artikel 6&#13;
van de Meststoffenwet (Stb. 1986, 598), als&#13;
door hem in 1986 gebruikelijke aantal gehouden&#13;
dieren op het artikel 2, eerste lid, van het&#13;
Registratiebesluit dierlijke meststoffen (Stb.&#13;
1986, 625) bedoelde formulier is opgegeven&#13;
70 melkkoeien, 56 stuks vrouwelijk jongvee&#13;
en 1.200 vleesvarkens, hetgeen resulteert in&#13;
een totaal referentiehoeveelheid dierlijke&#13;
mest, overeenkomend met 12.551 kilogram&#13;
fosfaat per jaar onderverdeeld in een referentiehoeveelheid&#13;
varkens en kippen van 8.800&#13;
kilogram fosfaat en een referentiehoeveelheid&#13;
rundvee en kalkoenen van 3.671 kilogram&#13;
fosfaat;&#13;
Overwegende, dat uit een door de Algemene&#13;
Inspectiedienst van het Ministerie van&#13;
Landbouw en Visserij ingesteld onderzoek&#13;
van 7 september 1988 gebleken is, dat het&#13;
aantal varkens dat door betrokkene ingevolge&#13;
de Interimwet beperking varkens- en pluimveehouderijen&#13;
(Stb. 1985, 1) ten hoogste&#13;
mocht worden gehouden 664 vleesvarkens bedraagt,&#13;
wat overeenkomt met 4.914 kilogram&#13;
fosfaat, hetgeen tot gevolg heeft dat de totale&#13;
referentiehoeveelheid met 3.966 kilogram fosfaat&#13;
per jaar dient te worden verminderd;&#13;
Gelet op artikel 9 van het Registratiebesluit&#13;
dierlijke meststoffen; Besluit&#13;
De op het registratieformulier gedane opgave&#13;
aan te passen hetgeen resulteert in een vermindering&#13;
van de referentiehoeveelheid varkens&#13;
en kippen op het bedrijf van G. v.d.&#13;
Elzen te Venhorst met 3.966 kilogram fosfaat&#13;
zodat de totale referentiehoeveelheid wordt&#13;
vastgesteld op 8.585 kilogram fosfaat per jaar,&#13;
onderverdeeld in een referentiehoeveelheid&#13;
varkens en kippen van 4.914 kilogram fosfaat&#13;
en een referentiehoeveelheid rundvee en kalkoenen&#13;
van 3.671 kilogram fosfaat.'&#13;
(...)&#13;
De voor de rechtsoverwegingen van belang&#13;
zijnde voorschriften&#13;
De voor dit geval relevante bepalingen van de&#13;
Meststoffenwet (Wet van 27 november 1986,&#13;
Stb. 598; hierna ook: de Wet) luiden als volgt:&#13;
'Artikel 6&#13;
1. Bij of krachtens algemene maatregel van&#13;
bestuur kunnen regelen worden gesteld om&#13;
trent het opmaken, bewaren, overleggen en af&#13;
dragen van gegevens door producenten,&#13;
handelaren en bedrijfsmatige gebruikers van&#13;
meststoffen met betrekking tot door hen ge&#13;
produceerde, in voorraad gehouden, ontvan&#13;
gen, verhandelde en gebruikte hoeveelheden&#13;
meststoffen, en, wat producenten van dierlijke&#13;
meststoffen betreft, met betrekking tot door&#13;
hen gehouden soorten en aantallen vee,&#13;
pluimvee en andere krachtens artikel 1, eerste&#13;
lid, aangewezen dieren.&#13;
2. Het is verboden onjuiste gegevens als&#13;
bedoeld in het eerste lid op te maken, over te&#13;
leggen en af te dragen.'&#13;
'Artikel 8&#13;
1. Bij of krachtens de algemene maatregel&#13;
van bestuur als bedoeld in artikel 6 worden regels&#13;
gesteld met betrekking tot de berekening&#13;
van het mestoverschot en de daartoe op te maken,&#13;
te bewaren, over te leggen of af te dragen&#13;
gegevens.&#13;
4. Het bepaalde in artikel 6, tweede lid, is&#13;
van overeenkomstige toepassing op de in het&#13;
eerste lid bedoelde gegevens.'&#13;
'Artikel 13&#13;
1. Ter zake van het produceren van dierlij&#13;
ke meststoffen wordt onder de naam over&#13;
schotheffing een heffing ingevoerd ter bestrijding&#13;
van kosten die zijn verbonden aan:&#13;
a. de apparaten van de mestbanken als bedoeld&#13;
in artikel 9;&#13;
b. de bijdrage als bedoeld in artikel 9, vier&#13;
de lid;&#13;
c. het scheppen van infrastructurele voor&#13;
zieningen ten behoeve van een doelmatige af&#13;
voer, aanvoer, be- of verwerking dan wel&#13;
vernietiging van mestoverschotten;&#13;
d. het toezicht verband houdende met de&#13;
uitvoering van de hoofdstukken III en IV.&#13;
2. De heffing wordt geheven van degenen&#13;
op wier bedrijf dierlijke meststoffen worden&#13;
geproduceerd. (...)&#13;
7. Onverminderd het overigens in dit artikel&#13;
bepaalde, geschieden de heffing en de invordering&#13;
van de heffing met overeenkomstige&#13;
toepassing van de Algemene Wet inzake&#13;
rijksbelastingen (Stb. 1959, 301) als ware de&#13;
heffing een rijksbelasting en van de Invorderingswet&#13;
(wet van 22 mei 1845, Stb 1926,&#13;
334) als ware de heffing een directe belasting,&#13;
een andere dan grondbelasting.'&#13;
10. De heffing wordt verschuldigd op het&#13;
tijdstip waarop de mest wordt geproduceerd.&#13;
De in een tijdvak verschuldigd geworden heffing&#13;
moet op aangifte worden voldaan.'&#13;
'Artikel 14&#13;
1. Het is verboden de produktie van dierlijke&#13;
meststoffen op een bedrijf uit te breiden indien&#13;
de produktie groter is of daarmee groter&#13;
wordt dan 125 kilogram fosfaat per hectare&#13;
per jaar van de tot het bedrijf behorende oppervlakte&#13;
landbouwgrond. (...)&#13;
5. Voor de toepassing van het eerste lid&#13;
wordt onder een uitbreiding van de produktie&#13;
van dierlijke meststoffen verstaan een grotere&#13;
produktie van dierlijke meststoffen dan de&#13;
produktie die blijkt uit de gegevens als bedoeld&#13;
in artikel 6, met dien verstande dat in&#13;
dien het bedrijf een varkens- en pluimveebedrijf&#13;
betreft als bedoeld in artikel 1, eerste&#13;
lid, van de Interimwet beperking varkens- en&#13;
pluimveehouderijen (Stb. 1985, 1) deze pro&#13;
duktie niet groter is dan zoals die ten tijde van&#13;
de werking van die wet toegestaan was. (...)'&#13;
'Artikel 19&#13;
Indien in deze wet geregelde onderwerpen&#13;
in het belang van een goede uitvoering van de&#13;
wet nadere regeling behoeven, kan deze geschieden&#13;
bij algemene maatregel van bestuur.'&#13;
'Artikel 20&#13;
1. Tegen een krachtens deze wet genomen&#13;
beschikking, die een besluit genomen ter uit&#13;
voering van de artikelen 8, derde lid, 15 en&#13;
16, dan wel die een vergunning, een ontheffing&#13;
of een besluit genomen ter uitvoering van&#13;
de krachtens de artikelen 4, 5, 17 en 19 vast&#13;
gestelde regelen, betreft, kan degene die door&#13;
die beschikking rechtstreeks in zijn belang&#13;
wordt getroffen, beroep instellen bij het Col&#13;
lege van Beroep voor het bedrijfsleven.&#13;
2. De artikelen 3, 5 en 29-75 van de Wet&#13;
administratieve rechtspraak bedrijfsorganisatie&#13;
(Stb. 1954, 416) zijn van overeenkomstige&#13;
toepassing.'&#13;
'Artikel 35&#13;
1. In artikel 1, onder 4°, van de Wet op de&#13;
economische delicten vervalt op een bij ko&#13;
ninklijk besluit te bepalen tijdstip: de Mest&#13;
stoffenwet 1947, de artikelen 2 en 4.&#13;
Aan het slot van het bedoelde artikelonderdeel&#13;
wordt toegevoegd: de Meststoffenwet, de&#13;
artikelen 2, 3, 4, 5, 6, 8, 9, derde lid, 15, 16,&#13;
17, tweede lid, 19 en 32.&#13;
2. Aan het slot van artikel 1, onder 3°, van&#13;
de Wet op de economische delicten wordt toe&#13;
gevoegd: de Meststoffenwet, artikel 14;&#13;
3. Handelen in strijd met het bepaalde in&#13;
artikel 14 is een misdrijf. (...)'&#13;
De voor dit geval van belang zijnde bepalingen&#13;
van het Registratiebesluit luidden ten&#13;
tijde van het bestreden besluit als volgt:&#13;
'Artikel 2&#13;
1. Producenten van dierlijke meststoffen&#13;
zijn verplicht een door Onze Minister vastgesteld&#13;
formulier volledig en naar waarheid in te&#13;
vullen en dit ondertekend voor 1 februari&#13;
1987 te doen toekomen aan de districtsbureauhouder.&#13;
2. Het formulier heeft onder meer betrekking&#13;
op:&#13;
a. de in het aanwezige, daartoe bestemde&#13;
en daarvoor geschikte ruimten - daaronder&#13;
begrepen de op het land aanwezige dieren -&#13;
gehouden aantallen van de ingevolge artikel&#13;
1, eerste lid, van de Wet, aangewezen diersoorten;&#13;
Laatstgenoemd Besluit is volgens zijn considerans,&#13;
zoals die destijds luidde, vastgesteld&#13;
krachtens artikel 6 van de Wet. Artikel 6&#13;
wordt niet genoemd in artikel 20 van de Wet,&#13;
waarin de beroepsmogelijkheden inzake&#13;
krachtens deze Wet genomen beschikkingen&#13;
zijn geregeld. In verband hiermede heeft verzoeker&#13;
betoogd dat het College niet bevoegd&#13;
is kennis te nemen van het onderhavige beroep.&#13;
Het College volgt verzoeker niet in dat&#13;
betoog. Het overweegt daartoe als volgt.&#13;
De omstandigheid dat een besluit, als in dit&#13;
geval aan de orde, niet met zoveel woorden&#13;
voorkomt in de in laatstgenoemde bepaling&#13;
gegeven opsomming, leidt op zichzelf niet tot&#13;
het oordeel dat het College ter zake niet bevoegd&#13;
is. Uit de geschiedenis van de totstandkoming&#13;
van voormelde bepaling, mede bezien&#13;
in het licht van de bijzondere regeling met betrekking&#13;
tot de overschotheffing in artikel 13&#13;
van de Wet, moet worden afgeleid dat de wetgever&#13;
heeft beoogd het College ter zake van&#13;
besluiten als het onderhavige als de bevoegde&#13;
rechter aan te wijzen. In dit verband wordt&#13;
met name verwezen naar de volgende passage&#13;
uit de memorie van antwoord bij de bepaling,&#13;
die thans is vervat in artikel 20 van de Wet.&#13;
'De leden van de P.v.d.A.-fractie vragen&#13;
zich af of het logisch en wenselijk is dat het&#13;
beroep tegen een beschikking wordt ingesteld&#13;
bij het College van Beroep voor het bedrijfsleven.&#13;
Dergelijke beschikkingen kunnen zijn&#13;
gemotiveerd door milieu-overwegingen, namelijk&#13;
met het oog op bescherming van de&#13;
bodem. Waarom is niet veeleer de afdeling&#13;
Rechtspraak van de Raad van State als beroepsorgaan&#13;
aangewezen, vragen deze leden&#13;
zich af.&#13;
Het openstellen van beroep bij het College&#13;
van Beroep voor het bedrijfsleven is voor de&#13;
agrarische bedrijfsgroep gebruikelijk. In de&#13;
Landbouwwet, de Landbouwkwaliteitswet, de&#13;
Bestrijdingsmiddelenwet en de recentelijk behandeld&#13;
Interimwet beperking varkens- en&#13;
pluimveehouderijen is zodanig beroep eveneens&#13;
voorzien. Wij zien geen reden om voor&#13;
de Meststoffenwet een andere beroepsinstantie&#13;
aan te wijzen. Wij wijzen er voorts op dat&#13;
het College van Beroep voor het bedrijfsleven&#13;
in de Bestrijdingsmiddelenwet is aangewezen&#13;
en dat in die wet milieuaspecten eveneens een&#13;
rol spelen.' (T.K. 1983-1984, 18271, nr. 5,&#13;
blz. 61).&#13;
Vragen inzake het karakter van het bestreden&#13;
besluit en de bevoegdheid van verweerder&#13;
Het voorgaande laat onverlet dat het College&#13;
slechts van een beroep kan kennisnemen, voor&#13;
zover dat is gericht tegen een besluit, dat is&#13;
aan te merken als een beschikking in de zin&#13;
van artikel 20 van de Wet.&#13;
Daaronder wordt ingevolge het bepaalde&#13;
bij dat artikel juncto artikel 4, vierde lid, van&#13;
de Wet administratieve rechtspraak bedrijfsorganisatie&#13;
verstaan een op enig rechtsgevolg&#13;
gericht schriftelijk besluit van een administratief&#13;
orgaan, niet zijnde een besluit van algemene&#13;
strekking of een rechtshandeling naar&#13;
burgerlijk recht.&#13;
Indien en voor zover de vraag of het bestreden&#13;
besluit is aan te merken als een beschikking&#13;
in vorenbedoelde zin bevestigend&#13;
moet worden beantwoord, doet zich, naar zal&#13;
blijken, voorts de vraag voor of sprake is van&#13;
een bevoegdelijk gegeven beschikking. Ter&#13;
beantwoording van voormelde vragen dienen&#13;
het stelsel van de Wet en de plaats, die het Registratiebesluit&#13;
daarin inneemt, te worden onderzocht,&#13;
zulks mede aan de hand van de&#13;
geschiedenis van de totstandkoming van de&#13;
Wet.&#13;
De geschiedenis van de totstandkoming van&#13;
de Meststoffenwet&#13;
De Meststoffenwet stelt, naar luid van de considerans,&#13;
regelen met betrekking tot het verhandelen&#13;
van meststoffen, zowel in het belang&#13;
van de bevordering van de deugdelijkheid&#13;
voor het doel, waarvoor zij zijn bestemd, als&#13;
in het belang van de bescherming van de bodem,&#13;
en voorts regelen in het belang van een&#13;
doelmatige afvoer van mestoverschotten.&#13;
Het aanvankelijk ontwerp, dat - tenslotte -&#13;
heeft geleid tot de Meststoffenwet, bevatte&#13;
daartoe, blijkens de indeling ervan en de&#13;
me- morie van toelichting (T.K. 1983-1984,&#13;
18271, nrs. 1-3), een drietal categorieën bepalingen,&#13;
op basis waarvan:&#13;
- bij het stellen van eisen aan de samenstel&#13;
ling van meststoffen met name ook bepaalde&#13;
effecten, die meststoffen hebben op de milieu&#13;
component bodem, in aanmerking kunnen&#13;
worden genomen (hoofdstuk II, titel 1);&#13;
- het verhandelen van bepaalde meststoffen&#13;
aan een vergunningenstelsel kan worden onderworpen&#13;
(hoofdstuk II, titel 2); en&#13;
- een doelmatige afvoer kan worden bereikt&#13;
van mestoverschotten die niet op het eigen be&#13;
drijf mogen worden gebruikt (hoofdstuk III);&#13;
een en ander in samenhang met beperkingen&#13;
aan het gebruik van bepaalde meststoffen, te&#13;
stellen op basis van de Wet bodembescherming.&#13;
In het verband van vorenbedoelde bepalingen&#13;
inzake doelmatige afvoer van mestoverschotten&#13;
voorzag het ontwerp - en voorziet de&#13;
Wet - bij artikel 6 in bevoegdheden om bij of&#13;
krachtens algemene maatregel van bestuur regelen&#13;
te stellen omtrent gegevensverzameling,&#13;
in de verdere parlementaire stukken wel aangeduid&#13;
als een door elk betrokken bedrijf bij&#13;
te houden mestboekhouding. Voorts is bij artikel&#13;
9 en volgende van het ontwerp - en de&#13;
Wet - voorzien in een stelsel van gecentraliseerde&#13;
afzet van meststoffen via mestbanken.&#13;
Nog in de loop van de parlementaire behandeling&#13;
van het wetsontwerp is de wetgever&#13;
kennelijk tot het inzicht gekomen, dat het niet&#13;
langer verantwoord is de problematiek van de&#13;
mestoverschotten te laten toenemen. Met het&#13;
oog daarop is bij de Interimwet van 10 januari&#13;
1985 verboden in nader aangewezen gebieden&#13;
een varkens- of pluimveehouderijbedrijf in&#13;
werking te hebben, dat is gevestigd of uitgebreid&#13;
na de dag van indiening van het desbetreffend&#13;
wetsvoorstel bij de Tweede Kamer, te&#13;
weten 3 november 1984, zulks behoudens bepaalde&#13;
overgangsvoorzieningen, verband houdend&#13;
met reeds in uitvoering genomen&#13;
vestigings- of uitbreidingsvoornemens. Vervolgens&#13;
is daartoe, zoals aangekondigd in de&#13;
nota naar aanleiding van het eindverslag (T.K.&#13;
1985-1986, 18271, nr. 10, blz. 3 e.v.) het stelsel&#13;
van voormeld wetsontwerp bij tweede nota&#13;
van wijziging (T.K. 1985-1986, 18271, nr.&#13;
11) aangevuld met bepalingen inzake een&#13;
overschotheffing, tenslotte vervat in artikel 13&#13;
van de Wet, en met bepalingen, houdende&#13;
verbod tot uitbreiding van de mestproduktie&#13;
op een bedrijf, tenslotte vervat in artikel 14 en&#13;
volgende van de Wet.&#13;
Bij laatstbedoelde wijziging zijn tevens de&#13;
artikelen 6 en 8 van het ontwerp gewijzigd. In&#13;
het kader van de regelen in het belang van een&#13;
doelmatige afvoer van mestoverschotten is de&#13;
aanvankelijk, bij artikel 8, eerste lid, van het&#13;
ontwerp, voorgestelde opdracht aan verweerder&#13;
om per bedrijf de omvang van het mestoverschot&#13;
vast te stellen vervangen door een&#13;
opdracht om bij of krachtens algemene maatregel&#13;
van bestuur regels te stellen met betrekking&#13;
tot de berekening van het mestoverschot&#13;
en de daartoe op te maken, te bewaren, over te&#13;
leggen of af te dragen gegevens. Deze voorziening&#13;
heeft, volgens de toelichting bij de&#13;
tweede nota van wijziging, ten doel de mestproducenten&#13;
in staat te stellen zelf hun mestproduktie&#13;
en (eventueel) -overschot te berekenen.&#13;
Alleen bij onvoldoende medewerking&#13;
van de betrokkene aan het verstrekken van&#13;
vorenbedoelde gegevens, kan, ingevolge het&#13;
bepaalde bij artikel 8, derde lid, van de Wet,&#13;
de omvang van het mestoverschot ambtshalve&#13;
door verweerder worden vastgesteld. In overeenstemming&#13;
met deze wijziging zijn bij dezelfde gelegenheid de bepalingen inzake beroep&#13;
bij het College - tenslotte vervat in artikel&#13;
20 van de Wet - aangepast, in dier voege&#13;
dat, voor zover het artikel 8 betreft, nog slecht&#13;
werd voorzien in beroep tegen beslissingen,&#13;
waarbij de omvang van het mestoverschot&#13;
ambtshalve is vastgesteld.&#13;
Bij de tweede nota van wijziging is voorts&#13;
aan de artikelen 6 en 8 een lid toegevoegd, dat&#13;
bepaalt dat het verboden is onjuiste gegevens&#13;
op te maken, over te leggen en af te dragen.&#13;
Ten slotte zijn bij de vijfde nota van wijziging&#13;
(T.K. 1985-1986, 18271, nr. 50) de bepalingen&#13;
van artikel 6, betreffende de&#13;
mestboekhouding, aangevuld met bij te houden&#13;
gegevens omtrent door mestproducenten&#13;
gehouden soorten en aantallen vee, pluimvee&#13;
en andere aangewezen dieren.&#13;
Het stelsel van de Meststoffenwet&#13;
Uit de tekst van de Wet, geplaatst tegen de&#13;
achtergrond van de geschiedenis van de totstandkoming&#13;
ervan, en met name de uit de&#13;
tweede nota van wijziging blijkende koersverlegging&#13;
met betrekking tot uitvoering en&#13;
handhaving van de Wet, moet worden afgeleid&#13;
dat de wetgever heeft gekozen voor een&#13;
stelsel, waarin de Wet zelf de norm bevat de&#13;
de gevolgen daarvan voor hun mestproduktie&#13;
door de mestproducenten zelf kunnen worden&#13;
berekend aan de hand van de daartoe gegeven&#13;
uitvoeringsvoorschriften. Dit geldt, zowel&#13;
voor de toepassing van de voorschriften inzake&#13;
doelmatige afvoer van mestoverschotten,&#13;
als voor de verschuldigheid van de overschotheffing&#13;
en voor de naleving van het uitbreidingsverbod.&#13;
Voor wat betreft de overschotheffing komt&#13;
deze stelselkeuze met name tot uitdrukking in&#13;
de omstandigheid dat in artikel 13 van de Wet&#13;
voor de inning van de heffing aansluiting is&#13;
gezocht bij de Algemene Wet inzake rijksbelastingen.&#13;
De verschuldigde heffing moet&#13;
worden voldaan op aangifte van de heffingplichtige&#13;
zelf, die voorts aantekening dient te&#13;
houden van bepaalde bedrijfsgegevens.&#13;
Met betrekking tot de bij artikel 14 en volgende&#13;
van de Wet gegeven regelen ter voorkoming&#13;
van een onverantwoorde uitbreiding&#13;
van de produktie van dierlijke meststoffen&#13;
vindt voormelde stelselkeuze in het bijzonder&#13;
bevestiging in de omstandigheid dat de werking&#13;
van de verbodsbepalingen niet afhankelijk&#13;
is gesteld van enig individueel toepassingsbesluit,&#13;
doch, blijkens het bepaalde bij&#13;
artikel 35, tweede en derde lid, van de Wet&#13;
uitsluitend voorzien is in strafrechtelijke&#13;
handhaving. Dat in artikel 16 van de Wet&#13;
voorzien is in een bevoegdheid van verweerder&#13;
om een drietal categorieën - in het onderhavige&#13;
geval niet aan de orde zijnde -&#13;
instellingen ontheffing te verlenen van de in&#13;
artikel 14 bedoelde verboden, doet aan het vorenstaande&#13;
niet af.&#13;
In het aldus gekozen stelsel vereist de toepassing&#13;
van het bepaalde bij artikel 14, eerste,&#13;
juncto, vijfde lid, van de Wet een vergelijking&#13;
van de mestproduktie op het betrokken bedrijf&#13;
op twee momenten, te weten enerzijds, die op&#13;
het moment van de inwerkingtreding van het&#13;
uitbreidingsverbod - 1 januari 1987 - en anderzijds,&#13;
die op enig tijdstip nadien. Daarbij&#13;
dient de vergelijking te worden gemaakt tussen&#13;
de feitelijke situatie op elk betrokken bedrijf,&#13;
bij de inwerkingtredeing van het&#13;
uitbreidingsverbod en de feitelijke situatie nadien.&#13;
Ter zake van die feitelijke situaties moeten&#13;
krachtens artikel 6 van de Wet gegevens&#13;
worden opgemaakt, overgelegd en afgedragen.&#13;
Die gegevens hebben, mede blijkens de&#13;
memorie van toelichting, geen ander doel, dan&#13;
controle op de produktie, de handel en het gebruik&#13;
van dierlijke meststoffen op basis van&#13;
administratieve gegevens mogelijk te maken.&#13;
De verwijzing naar de hier bedoelde gegevens&#13;
van de mestboekhouding in artikel 14,&#13;
vijfde lid van de Wet doet naar het oordeel&#13;
van het College niets toe of af aan de strekking&#13;
van die gegevens uitsluitend doeleinden&#13;
van administratieve controle te dienen. Met&#13;
name kan uit die verwijzing niet worden afgeleid&#13;
dat de wetgever de werking van het uitbreidingsverbod&#13;
afhankelijk heeft willen&#13;
stellen van enige bestuurlijke beoordeling van&#13;
die gegevens.&#13;
Het voorgaande voert tot de conclusie dat&#13;
voor individuele vaststelling door verweerder&#13;
van de toegestane mestproduktie op een bedrijf,&#13;
al dan niet door aanpassing van een opgave,&#13;
- mogelijk doelen partijen hierop waar&#13;
zij spreken over 'referentiehoeveelheid' - in&#13;
voormeld stelsel geen plaats is.&#13;
De plaats van het Registratiebesluit in het&#13;
stelsel van de Wet&#13;
Volgens de considerans van het Registratiebesluit&#13;
geeft dit Besluit - in overeenstemming&#13;
met het stelsel van de wettelijke regeling zoals&#13;
dat hiervoor is weergegeven - voorschriften&#13;
ter registratie van de produktie aan dierlijke&#13;
meststoffen in verband met de in (de artikelen&#13;
14 e.v. van) de Meststoffenwet opgenomen&#13;
regelen ter voorkoming van een onverantwoorde&#13;
uitbreiding daarvan. Het hiervoor&#13;
overwogene leidt tot de conclusie dat de opgave,&#13;
waarop het bepaalde bij artikel 2 van&#13;
het Besluit ziet, en de bij artikel 9 van het Besluit&#13;
aan verweerder toegekende bevoegdheid&#13;
tot aanpassing van die opgave uitsluitend&#13;
strekken tot doeleinden van administratieve&#13;
controle, als hiervoor bedoeld. Voor deze conclusie&#13;
vindt het College, behalve in de naamgeving&#13;
van het besluit, steun in de nota van&#13;
toelichting, die - voor zover hier van belang -&#13;
als volgt luidt:&#13;
'De gekozen systematiek waarbij de mestproducenten&#13;
zelf de gegevens vergaren, vaststellen&#13;
en verstrekken sluit het nauwst aan bij&#13;
de overige verplichtingen die ingevolge de&#13;
Meststoffenwet zullen gelden, zoals die tot&#13;
het bijhouden van een mestboekhouding&#13;
(mestgebruik- en afvoergegevens) en die tot&#13;
betaling (op aangifte) van een overschotheffing&#13;
ingevolge artikel 13 van de wet.' en&#13;
'Aangezien de mestproducenten zelf de&#13;
onderhavige registratiegegevens berekenen en&#13;
insturen is een voor beroep vatbare beslissing&#13;
of vaststelling door de overheid niet aan de&#13;
orde. De werklast van het College van Beroep&#13;
voor het bedrijfsleven, dat ingevolge artikel&#13;
20 van de wet als beroepsinstantie is aangewezen,&#13;
zal derhalve door het onderhavige besluit&#13;
niet vergroot worden.'&#13;
Conclusies met betrekking tot het bestreden&#13;
besluit&#13;
Het College is gelet op de inhoud van het Registratiebesluit&#13;
en de toelichting daarop, alsmede&#13;
de plaats, die dit Besluit in het stelsel&#13;
van de Wet inneemt tot het oordeel gekomen&#13;
dat de loutere aanpassing van de opgave, als&#13;
bedoeld in artikel 9 van meerbedoeld Besluit,&#13;
slechts strekt tot feitelijke doeleinden van administratieve&#13;
controle en niet is gericht op&#13;
enig rechtsgevolg. De hieruit te trekken conclusie&#13;
moet derhalve zijn dat het bestreden besluit,&#13;
in zoverre, niet als beschikking in de zin&#13;
van artikel 4, vierde lid, van de Wet administratieve&#13;
rechtspraak bedrijfsorganisatie, juncto&#13;
artikel 20 van de Wet, kan worden&#13;
aangemerkt, zodat verzoeker in zijn beroep,&#13;
voor zover het is gericht tegen dit onderdeel&#13;
van dat besluit, niet kan worden ontvangen.&#13;
Uit het hiervoor omtrent het stelsel van de&#13;
Wet overwogene volgt voorts dat verweerder&#13;
ten onrechte heeft gemeend dat het bepaalde&#13;
bij artikel 9 van het Registratiebesluit hem de&#13;
bevoegdheid verleent een beslissing te nemen&#13;
terzake van de omvang van de hoeveelheid&#13;
dierlijke meststoffen, die op een bedrijf mag&#13;
worden geproduceerd.&#13;
Overigens is evenmin gebleken van enig&#13;
bij of bevoegdelijk krachtens de Wet gegeven&#13;
voorschrift, dat verweerder zodanige - van de&#13;
bevoegdheid om ambtshalve de omvang van&#13;
het mestoverschot vast te stellen, te onderscheiden&#13;
- bevoegdheid geeft. Het bepaalde&#13;
bij artikel 19 van de Wet leidt niet tot een ander&#13;
oordeel. Uit de bij de eerste nota van wijziging&#13;
gegeven toelichting bij dit artikel blijkt&#13;
immers dat dit van aanvullende aard is en dat&#13;
met de term 'nadere' wordt aangegeven dat&#13;
het onderwerp van regeling niet buiten de&#13;
sfeer van de in het voorstel - en derhalve&#13;
thans in de Wet - geregelde materie kan gaan.&#13;
Tekst en strekking van deze bepaling dwingen&#13;
er dan ook toe te oordelen dat de wetgever aldus&#13;
niet heeft beoogd de mogelijkheid te openen&#13;
om bij algemene maatregel van bestuur&#13;
een bevoegdheid te introduceren, waarvoor in&#13;
de Wet zelf geen grondslag valt aan te wijzen.&#13;
Voor zover het bestreden besluit een beslissing&#13;
bevat omtrent de - om met partijen te&#13;
spreken - aan verzoeker toekomende referentiehoeveelheid,&#13;
moet derhalve worden geoordeeld&#13;
dat verweerder die beslissing onbevoegdelijk&#13;
heeft genomen.&#13;
Dat neemt evenwel niet weg dat de uitoefening&#13;
van de door verweerder gepretendeerde&#13;
bevoegdheid heeft geleid tot een&#13;
schrifelijk besluit - kennelijk beogend de toepasselijkheid&#13;
van het bepaalde in artikel 14,&#13;
vijfde lid, van de Wet te betreffen - gericht op&#13;
enig rechtsgevolg, terwijl van een rechtshandeling&#13;
naar burgerlijk recht of een besluit van&#13;
algemene strekking geen sprake is, zodat die&#13;
beslissing moet worden aangemerkt, als een&#13;
beschikking, als bedoeld in artikel 4, vierde&#13;
lid, van de Wet administratieve rechtspraak&#13;
bedrij f sorgani satie.&#13;
De slotsom ter zake van dit onderdeel van&#13;
het bestreden besluit moet derhalve zijn dat de&#13;
daarin op dit punt vervatte beschikking met&#13;
toepassing van het bepaalde in artikel 5, aanhef&#13;
en onder a, van de Wet administratieve&#13;
rechtspraak bedrijfsorganisatie dient te worden&#13;
vernietigd. Beslist wordt als volgt.&#13;
De beslissing&#13;
Het College:&#13;
1. vernietigt het bestreden besluit voor zover&#13;
de Minister van Landbouw, Natuurbeheer en&#13;
Visserij daarin de door hem als referentiehoeveelheid&#13;
betitelde hoeveelheid dierlijke mest,&#13;
uitgedrukt in kilogrammen fosfaat, ten aanzien&#13;
van verzoeker gewijzigd heeft vastgesteld;&#13;
2. verklaart verzoeker voor het overige in zijn&#13;
beroep niet-ontvankelijlc,&#13;
3. bepaalt dat verweerder het door verzoeker&#13;
gestorte griffierecht ad fl. 150,00 (zegge: één&#13;
honderd vijftig gulden) aan hem vergoedt.</content><legacyfootnotes/><footnotes><footnote/></footnotes><auteurs/><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/5330</htmlpath></article>
</articles></edition>
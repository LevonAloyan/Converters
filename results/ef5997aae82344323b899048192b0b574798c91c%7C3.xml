<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2015</searchword><id>12432</id><udhid>UDH:TvAR/12432</udhid><titel>Rechtspraak (TvAR 2015/5812)</titel><searchwords><searchword>TvAR 9/2015</searchword><searchword>TvAR 2015/5812</searchword><searchword>UDH:TvAR/12432</searchword></searchwords><attachments><attachment><name>17581.pdf</name><extention>pdf</extention><url>https://denhollander.info/download/17581/ci</url></attachment></attachments><inleiding>&lt;p&gt;BELASTINGEN&lt;/p&gt;&#13;
&lt;p&gt;5812&lt;/p&gt;&#13;
&lt;p&gt;Hoge Raad, 10 juli 2015, ECLI:NL:HR:2015:1780&lt;br /&gt;(Landbouwvrijstelling)&lt;br /&gt;(J.A.C.A. Overgaauw, D.G. van Vliet, C.B. Bavinck,&lt;br /&gt;P.M.F. van Loon en L.F. van Kalmthout)&lt;br /&gt;[Wet inkomstenbelasting 2001, art. 3.8, 3.12, 3.25]&lt;br /&gt;Fiscale waardering van landbouwgrond&lt;br /&gt;Art. 3.12 Wet IB 2001. Landbouwvrijstelling; totaalwinst;&lt;br /&gt;goed koopmansgebruik; herwaardering van&lt;br /&gt;landbouwgronden waarop de landbouwvrijstelling&lt;br /&gt;van toepassing is; waardering op basis van WEVAB&lt;br /&gt;toegestaan?&lt;br /&gt;Met noot A. Visscher&lt;br /&gt;Arrest&lt;br /&gt;gewezen op het beroep in cassatie van de Staatssecretaris&lt;br /&gt;van Financi&amp;euml;n tegen de uitspraak van het&lt;br /&gt;Gerechtshof Arnhem-Leeuwarden van 13 mei 2014,&lt;br /&gt;nr. 13/01025, op het hoger beroep van [X] te [Z] (hierna:&lt;br /&gt;belanghebbende) tegen een uitspraak van de&lt;br /&gt;Rechtbank Noord-Nederland (nr. AWB LEE 12/1013)&lt;br /&gt;betreffende de aan belanghebbende voor het jaar&lt;br /&gt;2010 opgelegde aanslag in de inkomstenbelasting/&lt;br /&gt;premie volksverzekeringen. De uitspraak van het&lt;br /&gt;Hof is aan dit arrest gehecht.&lt;br /&gt;1 Geding in cassatie&lt;br /&gt;De Staatssecretaris heeft tegen &amp;rsquo;s Hofs uitspraak&lt;br /&gt;beroep in cassatie ingesteld. Het beroepschrift in&lt;br /&gt;cassatie is aan dit arrest gehecht en maakt daarvan&lt;br /&gt;deel uit.&lt;br /&gt;Belanghebbende heeft een verweerschrift ingediend.&lt;br /&gt;Hij heeft tevens voorwaardelijk incidenteel&lt;br /&gt;beroep in cassatie ingesteld.&lt;br /&gt;Het beroepschrift in cassatie en het geschrift waarbij&lt;br /&gt;incidenteel beroep in cassatie is ingesteld, zijn&lt;br /&gt;aan dit arrest gehecht en maken daarvan deel uit.&lt;br /&gt;De Staatssecretaris heeft schriftelijk zijn zienswijze&lt;br /&gt;omtrent het incidentele beroep naar voren&lt;br /&gt;gebracht.&lt;br /&gt;De Staatssecretaris heeft in het principale beroep&lt;br /&gt;een conclusie van repliek ingediend.&lt;br /&gt;Belanghebbende heeft in het principale beroep een&lt;br /&gt;conclusie van dupliek en in het incidentele beroep&lt;br /&gt;een conclusie van repliek ingediend.&lt;br /&gt;een conclusie van dupliek ingediend.&lt;br /&gt;De Advocaat-Generaal R.E.C.M. Niessen heeft op 31&lt;br /&gt;maart 2015 geconcludeerd tot gegrondverklaring&lt;br /&gt;van het beroep in cassatie van de Staatssecretaris&lt;br /&gt;en tot ongegrondverklaring van het incidenteel beroep&lt;br /&gt;in cassatie van belanghebbende.&lt;br /&gt;Belanghebbende heeft schriftelijk op de conclusie&lt;br /&gt;gereageerd.&lt;br /&gt;2. Beoordeling van de in het principale beroep&lt;br /&gt;en de in het voorwaardelijke incidentele beroep&lt;br /&gt;voorgestelde middelen&lt;br /&gt;2.1. In cassatie kan van het volgende worden uitgegaan.&lt;br /&gt;2.1.1. Belanghebbende exploiteert een melkveehouderij&lt;br /&gt;in de vorm van een eenmanszaak. Het boekjaar&lt;br /&gt;van de onderneming loopt van 1 mei tot en met&lt;br /&gt;30 april.&lt;br /&gt;2.1.2. Tot het ondernemingsvermogen van belanghebbende&lt;br /&gt;behoort 43.91.89 ha landbouwgrond&lt;br /&gt;in eigendom (hierna: de landbouwgrond), die als&lt;br /&gt;grasland wordt gebruikt.&lt;br /&gt;2.1.3. De landbouwgrond is in de balans per 30 april&lt;br /&gt;2009 opgenomen voor de verkrijgingsprijs van &amp;euro;&lt;br /&gt;289.293.&lt;br /&gt;2.1.4. Met het oog op een mogelijke afschaffing in&lt;br /&gt;de toekomst van de in artikel 3.12 Wet IB 2001 geregelde&lt;br /&gt;landbouwvrijstelling wenst belanghebbende&lt;br /&gt;met ingang van het boekjaar 1 mei 2009 tot en met&lt;br /&gt;30 april 2010 de landbouwgrond bestendig te waarderen&lt;br /&gt;op de waarde in het economische verkeer&lt;br /&gt;bij voortzetting van de aanwending van de grond&lt;br /&gt;in het kader van een landbouwbedrijf (hierna: de&lt;br /&gt;WEVAB).&lt;br /&gt;2.1.5. Als gevolg van de herwaardering van de landbouwgrond&lt;br /&gt;op de WEVAB was het ondernemingsvermogen&lt;br /&gt;van belanghebbende per 30 april 2010&lt;br /&gt;positief.&lt;br /&gt;2.1.6. In zijn aangifte voor de inkomstenbelasting/&lt;br /&gt;premie volksverzekeringen voor het onderhavige&lt;br /&gt;jaar heeft belanghebbende in verband met de herwaardering&lt;br /&gt;van de landbouwgrond een (vrijgestelde)&lt;br /&gt;boekwinst verantwoord en een toevoeging aan&lt;br /&gt;de oudedagsreserve ten laste van de winst gebracht.&lt;br /&gt;2.2. De Inspecteur heeft zich op het standpunt gesteld&lt;br /&gt;dat het belanghebbende niet is toegestaan de&lt;br /&gt;landbouwgrond voortaan te waarderen op de WEVAB.&lt;br /&gt;Omdat het ondernemingsvermogen van belanghebbende&lt;br /&gt;per 30 april 2010 zonder de herwaardering&lt;br /&gt;van de landbouwgrond negatief is, heeft hij&lt;br /&gt;de dotatie aan de oudedagsreserve gecorrigeerd.&lt;br /&gt;2.3. Het Hof heeft het hiervoor in 2.2 omschreven&lt;br /&gt;standpunt van de Inspecteur verworpen. Het heeft&lt;br /&gt;daartoe in de eerste plaats geoordeeld dat goed&lt;br /&gt;koopmansgebruik (ook) maatgevend is voor het&lt;br /&gt;in aanmerking nemen van onder de landbouwvrijstelling&lt;br /&gt;van artikel 3.12 Wet IB 2001 vallende&lt;br /&gt;voordelen ter zake van waardeveranderingen van&lt;br /&gt;gronden. Het Hof heeft voorts geoordeeld dat goed&lt;br /&gt;koopmansgebruik zich niet verzet tegen het door&lt;br /&gt;belanghebbende gekozen waarderingsstelsel. Het&lt;br /&gt;heeft ten slotte geoordeeld dat in het onderhavige&lt;br /&gt;geval, waarin anticiperend op de mogelijke afschaffing&lt;br /&gt;van de landbouwvrijstelling is gekozen&lt;br /&gt;voor een stelselwijziging, geen sprake is van een&lt;br /&gt;oogmerk van het behalen van incidenteel fiscaal&lt;br /&gt;voordeel.&lt;br /&gt;2.4.1. Het in het principale beroep voorgestelde middel&lt;br /&gt;I bestrijdt de hiervoor in 2.3 weergegeven oordelen&lt;br /&gt;van het Hof dat goed koopmansgebruik zich&lt;br /&gt;niet verzet tegen het door belanghebbende gekozen&lt;br /&gt;waarderingsstelsel en dat geen sprake is van een&lt;br /&gt;oogmerk van het behalen van een incidenteel fiscaal&lt;br /&gt;voordeel. Het in het voorwaardelijke incidentele&lt;br /&gt;beroep voorgestelde middel 1 betoogt dat goed&lt;br /&gt;koopmansgebruik toepassing mist bij het in aanmerking&lt;br /&gt;nemen van voordelen die op grond van&lt;br /&gt;artikel 3.12 Wet IB 2001 niet tot de winst behoren.&lt;br /&gt;2.4.2. Krachtens artikel 3.8 Wet IB 2001 wordt als&lt;br /&gt;winst uit een onderneming aangemerkt het bedrag&lt;br /&gt;van de gezamenlijke voordelen die, onder welke&lt;br /&gt;naam en in welke vorm ook, worden verkregen&lt;br /&gt;uit een onderneming. Ingevolge artikel 3.25 Wet IB&lt;br /&gt;2001 wordt de in een kalenderjaar genoten winst&lt;br /&gt;bepaald volgens goed koopmansgebruik, met inachtneming&lt;br /&gt;van een bestendige gedragslijn die onafhankelijk&lt;br /&gt;is van de vermoedelijke uitkomst.&lt;br /&gt;Waardeveranderingen van tot een ondernemingsvermogen&lt;br /&gt;behorende gronden, ook voor zover deze&lt;br /&gt;op grond van artikel 3.12 Wet IB 2001 niet in de&lt;br /&gt;heffing van inkomstenbelasting worden betrokken,&lt;br /&gt;vormen naar hun aard voordelen die worden&lt;br /&gt;verkregen uit een onderneming. Zij vallen onder&lt;br /&gt;de omschrijving van artikel 3.8 Wet IB 2001 en&lt;br /&gt;zijn derhalve onderworpen aan de regels van goed&lt;br /&gt;koopmansgebruik bedoeld in artikel 3.25 Wet IB&lt;br /&gt;2001.&lt;br /&gt;2.4.3. Een stelsel van jaarlijkse winstberekening&lt;br /&gt;behoort voor de belastingheffing in de regel als&lt;br /&gt;strokend met goed koopmansgebruik te worden&lt;br /&gt;aanvaard, indien dat stelsel is gegrond op hetgeen&lt;br /&gt;de bedrijfseconomie omtrent de juiste wijze van&lt;br /&gt;winstbepaling leert. Deze regel lijdt uitzondering&lt;br /&gt;ingeval het volgen van het bedrijfseconomische&lt;br /&gt;inzicht tot strijd met enig voorschrift van de belastingwetgeving&lt;br /&gt;zou voeren of indien daardoor aan&lt;br /&gt;de algemene opzet of aan een beginsel van de belastingwet&lt;br /&gt;om de toepassing waarvan het gaat, te kort&lt;br /&gt;zou worden gedaan (vgl. HR 8 mei 1957, nr. 12931,&lt;br /&gt;BNB 1957/208).&lt;br /&gt;2.4.4. De landbouwvrijstelling strekt ertoe van&lt;br /&gt;de heffing van inkomstenbelasting vrij te stellen&lt;br /&gt;bepaalde, in artikel 3.12 Wet IB 2001 omschreven&lt;br /&gt;waardeveranderingen van gronden, voor zover&lt;br /&gt;deze waardeveranderingen in werkelijkheid worden&lt;br /&gt;behaald (vgl. HR 17 maart 1965, nr. 15349, ECLI:&lt;br /&gt;NL: HR: 1965: AX7177, BNB 1965/160, en HR 17 oktober&lt;br /&gt;2014, ECLI: NL: HR: 2014: 2977, BNB 2015/23).&lt;br /&gt;De vrijstelling is derhalve gemaximeerd tot de bij&lt;br /&gt;vervreemding of onttrekking gerealiseerde boekwinst.&lt;br /&gt;Hierdoor zal in geval die boekwinst is verminderd&lt;br /&gt;door niet onder de landbouwvrijstelling&lt;br /&gt;vallende waardeverminderingen en/of door verkoopkosten,&lt;br /&gt;de vrijstelling lager kunnen zijn dan&lt;br /&gt;de aan de vrijgestelde periode toe te rekenen vermeerdering&lt;br /&gt;van de WEVAB van de desbetreffende&lt;br /&gt;gronden. Aan het door belanghebbende voorgesta-ne stelsel van waardering van de landbouwgrond&lt;br /&gt;op de WEVAB is inherent dat het kan leiden tot gevolgen&lt;br /&gt;die strijdig zijn met de zo-even weergegeven&lt;br /&gt;strekking van de landbouwvrijstelling. Volgens&lt;br /&gt;het stelsel van waardering op de WEVAB worden&lt;br /&gt;immers de onder de landbouwvrijstelling vallende&lt;br /&gt;waardeveranderingen die bij vervreemding of onttrekking&lt;br /&gt;worden gerealiseerd, voordien al jaarlijks&lt;br /&gt;in aanmerking genomen en tot uitdrukking gebracht&lt;br /&gt;in de fiscale boekwaarde(n) van de gronden.&lt;br /&gt;Daardoor kunnen in een later jaar ontstane waardedalingen&lt;br /&gt;die niet onder de landbouwvrijstelling&lt;br /&gt;vallen en/of gemaakte verkoopkosten, niet meer&lt;br /&gt;worden gesaldeerd met de reeds in aanmerking&lt;br /&gt;genomen vrijgestelde waardeveranderingen. Dit&lt;br /&gt;gevolg maakt dat het stelsel van waardering op de&lt;br /&gt;WEVAB niet strookt met goed koopmansgebruik&lt;br /&gt;omdat het in strijd moet worden geacht met een&lt;br /&gt;uitdrukkelijk voorschrift van de belastingwet, te&lt;br /&gt;weten het bepaalde in artikel 3.12 Wet IB 2001.&lt;br /&gt;2.4.5. Het voorgaande brengt mee dat het in het&lt;br /&gt;principale beroep voorgestelde middel I in zoverre&lt;br /&gt;slaagt en het in het voorwaardelijke incidentele beroep&lt;br /&gt;voorgestelde middel 1 faalt.&lt;br /&gt;Gelet hierop behoeven de in het principale beroep&lt;br /&gt;voorgestelde middelen voor het overige, alsmede&lt;br /&gt;het in het voorwaardelijke incidentele beroep voorgestelde&lt;br /&gt;middel 2, geen behandeling.&lt;br /&gt;Gelet op hetgeen hiervoor is overwogen kan &amp;rsquo;s Hofs&lt;br /&gt;uitspraak niet in stand blijven. De Hoge Raad kan&lt;br /&gt;de zaak afdoen.&lt;br /&gt;3 Proceskosten&lt;br /&gt;De Hoge Raad acht geen termen aanwezig voor een&lt;br /&gt;veroordeling in de proceskosten.&lt;br /&gt;4 Beslissing&lt;br /&gt;De Hoge Raad:&lt;br /&gt;verklaart het beroep in cassatie van de Staatssecretaris&lt;br /&gt;van Financi&amp;euml;n gegrond, verklaart het incidentele&lt;br /&gt;beroep in cassatie van belanghebbende&lt;br /&gt;ongegrond,&lt;br /&gt;vernietigt de uitspraak van het Hof, en&lt;br /&gt;bevestigt de uitspraak van de Rechtbank.&lt;br /&gt;Noot&lt;br /&gt;Art. 3.8 Wet inkomstenbelasting 2001 bepaalt dat&lt;br /&gt;als (fiscale) winst wordt aangemerkt &amp;lsquo;het bedrag&lt;br /&gt;van de gezamenlijke voordelen die, onder welke naam&lt;br /&gt;en in welke vorm ook, worden verkregen uit een onderneming&amp;rsquo;.&lt;br /&gt;Dit betreft de definitie van de zogenoemde&lt;br /&gt;&amp;lsquo;totaalwinst&amp;rsquo;. In art. 3.12 Wet inkomstenbelasting&lt;br /&gt;2001 is een objectieve winstvrijstelling opgenomen&lt;br /&gt;voor voordelen ter zake van waardeveranderingen&lt;br /&gt;van landbouwgrond voor zover die zijn toe te rekenen&lt;br /&gt;aan de waarde in het economisch verkeer bij&lt;br /&gt;agrarische bestemming (WEVAB), de zogenoemde&lt;br /&gt;&amp;lsquo;landbouwvrijstelling&amp;rsquo;. Art. 3.25 Wet inkomstenbelasting&lt;br /&gt;2001 regelt de toedeling van de totaalwinst&lt;br /&gt;aan de boekjaren van de onderneming en bepaalt&lt;br /&gt;dat deze toerekening plaatsvindt volgens de regels&lt;br /&gt;van goed koopmansgebruik.&lt;br /&gt;In deze zaak is aan de orde de vraag of het is toegestaan&lt;br /&gt;om bij de fiscale jaarwinstbepaling voor&lt;br /&gt;landbouwcultuurgronden een waarderingsstelsel&lt;br /&gt;te voeren waarbij de grond niet op kostprijs, maar&lt;br /&gt;op de waarde in het economische verkeer bij agrarische&lt;br /&gt;bestemming (WEVAB) wordt gewaardeerd. De&lt;br /&gt;veranderingen van de WEVAB die in een boekjaar&lt;br /&gt;hebben plaatsgevonden, worden dan direct fiscaal&lt;br /&gt;&amp;lsquo;genoten&amp;rsquo; waarbij doorgaans op dit voordeel vervolgens&lt;br /&gt;de landbouwvrijstelling van toepassing is.&lt;br /&gt;Aldus is de agrarisch ondernemer voor wat betreft&lt;br /&gt;de waardeveranderingen van zijn grond fiscaal&lt;br /&gt;voortdurend &amp;lsquo;bij&amp;rsquo;, zodat in geval van eventuele toekomstige&lt;br /&gt;afschaffing van de landbouwvrijstelling&lt;br /&gt;de toepassing van de vrijstelling op waardeveranderingen&lt;br /&gt;die tot dat moment hebben plaatsgevonden,&lt;br /&gt;gewaarborgd is.&lt;br /&gt;De voorvraag die als eerste opkomt is of goed koopmansgebruik&lt;br /&gt;bij de beoordeling van het verdedigde&lt;br /&gt;waarderingsstelsel &amp;uuml;berhaupt wel een rol speelt nu&lt;br /&gt;de veranderingen van de WEVAB op grond van de&lt;br /&gt;landbouwvrijstelling niet tot de fiscale winst behoren.&lt;br /&gt;Met andere woorden: maakt het wel wat uit&lt;br /&gt;hoe je landbouwgrond waardeert als de mutaties&lt;br /&gt;van die waarde toch zijn vrijgesteld?&lt;br /&gt;De Hoge Raad oordeelt van wel: de juiste volgorde is&lt;br /&gt;dat eerst de jaarwinst wordt bepaald, volgens goed&lt;br /&gt;koopmansgebruik, en dat daarna pas wordt gekeken&lt;br /&gt;of binnen die gerealiseerde jaarwinst voordelen&lt;br /&gt;besloten liggen die onder de landbouwvrijstelling&lt;br /&gt;vallen.&lt;br /&gt;Vervolgens komt de kernvraag aan de orde: is de&lt;br /&gt;waardering van landbouwgronden op de WEVAB&lt;br /&gt;in overeenstemming met goed koopmansgebruik.&lt;br /&gt;De Hoge Raad beantwoordt deze vraag ontkennend.&lt;br /&gt;Als het verdedigde waarderingsstelsel zou&lt;br /&gt;worden aanvaard, zou inbreuk worden gemaakt op&lt;br /&gt;enkele wezenlijke spelregels binnen de landbouwvrijstelling&lt;br /&gt;die de Hoge Raad in eerdere arresten&lt;br /&gt;zelf heeft geformuleerd. Die spelregels zijn, kort&lt;br /&gt;gezegd, dat het bedrag van de landbouwvrijstelling&lt;br /&gt;nooit groter kan zijn dan het bedrag van de gerealiseerde&lt;br /&gt;boekwinst en dat verkoopkosten naar&lt;br /&gt;evenredigheid dienen te worden toegerekend aan&lt;br /&gt;het vrijgestelde en het niet-vrijgestelde gedeelte van&lt;br /&gt;de boekwinst.&lt;br /&gt;In de praktijk zal behoefte blijven bestaan om landbouwgrond&lt;br /&gt;op de fiscale balans te waarderen op&lt;br /&gt;de actuele waarde in plaats van op de historische&lt;br /&gt;kostprijs. Dat kan in veel gevallen door incidentele&lt;br /&gt;herwaardering te forceren, hetgeen in de praktijk&lt;br /&gt;al veel gebeurt.&lt;br /&gt;A. Visscher&lt;/p&gt;</inleiding><content/><legacyfootnotes/><footnotes><footnote/></footnotes><auteurs/><published>2015-09-06 21:30:36</published><modified>2015-09-06 21:30:36</modified><editiondate>2015-09-06</editiondate><htmlpath>https://denhollander.info/artikel/12432</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7180</id><udhid>UDH:TvAR/7180</udhid><titel>'Maria Alida Geertruida Gemmink-Sol / Adrianus Wilhelmus van den Heuvel' (TvAR 1990/4380)</titel><searchwords><searchword>TvAR 8/9/1990</searchword><searchword>TvAR 1990/4380</searchword><searchword>UDH:TvAR/7180</searchword></searchwords><attachments><attachment><name>1990_nr 89_Rechtspraak_4380.pdf</name><extention>pdf</extention><url>https://denhollander.info/download/6774/ci</url></attachment></attachments><inleiding>Pachtwet, art. 1, 11&#13;
Nu appellante voor de onverdeelde helft in&#13;
het land (als eigenares) is gerechtigd en van&#13;
de andere onverdeelde helft vruchtgebruikster&#13;
is, was zij bevoegd tot verpachting.&#13;
Omstandigheden waaronder appellante&#13;
deels niet en deels wel is geslaagd in het bewijs&#13;
dat zij percelen land niet in volledig&#13;
agrarisch gebruik aan geïntimeerde heeft&#13;
afgestaan. Het is denkbaar dat appellante&#13;
de bedoeling had alleen de grasopbrengsten&#13;
van de percelen, die langs haar huisperceel&#13;
waren gelegen, te verkopen. Met die bedoeling&#13;
van een met grondzaken onervaren gerechtigde&#13;
had geïntimeerde als landbouwer&#13;
rekening moeten houden toen appellante&#13;
bezwaar maakte tegen beweiding. Volgt&#13;
schriftelijke vastlegging van een pachtovereenkomst&#13;
ten aanzien van enkele aaneengesloten&#13;
percelen van die waarop de vordering&#13;
tot schriftelijke vastlegging betrekking&#13;
heeft.</inleiding><content>Pachtkamer Gerechtshof Arnhem, arrest&#13;
van 2 april 1990&#13;
(Mr. Maris, mr. Spoor, mr. Kok, mr. De&#13;
Weichs de Wenne en De Wolf)&#13;
In de zaak van:&#13;
Maria Alida Geertruida Gemmink-Sol, wonende&#13;
te Zuidwolde, appellante, procureur:&#13;
Mr. K. van der Meulen;&#13;
tegen&#13;
Adrianus Wilhelmus van den Heuvel, wonende&#13;
te Zuidwolde, geïntimeerde, procureur:&#13;
Mr. J.M.J. Huver.&#13;
Het gerechtshof te Arnhem, pachtkamer;&#13;
Gezien de stukken van het geding in beide&#13;
instanties waaronder door de pachtkamer&#13;
van het kantongerecht te Meppel op 23 juni&#13;
1988, 22 december 1988 en 29 juni&#13;
1989 tussen geïntimeerde als eiser en appellante&#13;
als gedaagde gewezen vonnissen, die&#13;
in fotocopie aan dit arrest zijn gehecht.&#13;
Overweegt:&#13;
Appellante is bij exploit van 28 juli 1989&#13;
van voormelde vonnissen in hoger beroep&#13;
gekomen met dagvaarding van geïntimeerde&#13;
voor dit hof.&#13;
Bij memorie van grieven heeft appellante&#13;
onder aanvoering van zes grieven geconcludeerd&#13;
dat het hof de vonnissen waarvan beroep&#13;
zal vernietigen en, opnieuw rechtdoende,&#13;
geïntimeerde alsnog in zijn in prima ingestelde&#13;
vorderingen niet-ontvankelijk zal&#13;
verklaren althans hem die vorderingen zal&#13;
ontzeggen als ongegrond en onbewezen,&#13;
subsidiair, de vordering van geïntimeerde&#13;
slechts zal toewijzen voor een beperkte oppervlakte&#13;
te weten het op het kaartje aangeduide&#13;
gedeelte met de nummers 1 en 2&#13;
groot ongeveer 0.60 ha, alles zowel primair&#13;
als subsidiair met veroordeling van geïntimeerde&#13;
in de kosten van beide instanties.&#13;
Geïntimeerde heeft bij memorie van antwoord&#13;
de aangevoerde grieven bestreden en&#13;
geconcludeerd dat het hof appellante in&#13;
haar beroep niet-ontvankelijk zal verklaren&#13;
althans haar dit zal ontzeggen en de bestreden&#13;
vonnissen zal bekrachtigen - eventueel&#13;
na wijziging en/of aanvulling van de&#13;
rechtsgronden - met haar veroordeling in&#13;
de proceskosten.&#13;
Voorts heeft appellante bij akte nog enkele&#13;
stukken in het geding gebracht.&#13;
Partijen hebben de zaak doen bepleiten,&#13;
appellante door mr. J.P. de Man, advocaat&#13;
te Rosmalen, en geïntimeerde door mr.&#13;
J.G. Besling, advocate te Assen. Tenslotte&#13;
hebben partijen de stukken doen overleggen&#13;
voor het wijzen van arrest.&#13;
De grieven&#13;
De door appellante aangevoerde grieven&#13;
luiden als volgt:&#13;
I. (Tegen het eindvonnis van 29 juni&#13;
1989). Ten onrechte overweegt de pachtkamer&#13;
van het kantongerecht, dat de onbevoegdheid&#13;
van appellante tot verpachting&#13;
aan de geldige totstandkoming van een&#13;
pachtovereenkomst niet in de weg kan&#13;
staan;&#13;
II. (Tegen de drie gemelde vonnissen).&#13;
Ten onrechte is de pachtkamer van het kantongerecht eraan voorbij gegaan, dat&#13;
geïntimeerde misbruik heeft gemaakt van&#13;
omstandigheden door appellante te overtroeven&#13;
en het land stukje bij beetje te occuperen&#13;
tegen haar uitdrukkelijke wil in.&#13;
Gezien de labiele geestesgesteldheid van appellante&#13;
was zij niet in staat om haar wil te&#13;
bepalen en daarvan heeft geïntimeerde misbruik&#13;
gemaakt. Uit het geheel van de procedure&#13;
is dit duidelijk geworden en de&#13;
pachtkamer van het kantongerecht heeft&#13;
zulks ten onrechte niet onderkend;&#13;
III. (Tegen het eindvonnis d.d. 29 juni&#13;
1989). Ten onrechte heeft de pachtkamer&#13;
van het kantongerecht in casu het bestaan&#13;
van een pachtovereenkomst aangenomen&#13;
en heeft zij de stelling van appellante ver&#13;
worpen, dat hiet slechts sprake is van ver&#13;
koop van gras;&#13;
IV. (Tegen het eindvonnis d.d. 29 juni&#13;
1989). Ten onrechte gaat de pachtkamer&#13;
van het kantongerecht ervan uit, dat er&#13;
sprake is van wilsovereenstemming inhoudende,&#13;
dat appellante de grond aan geïntimeerde&#13;
in gebruik zou hebben gegeven. De&#13;
pachtkamer van het kantongerecht gaat&#13;
voorbij aan de veelvuldige protesten, die&#13;
appellante jegens geïntimeerde heeft geuit&#13;
betreffende de gang van zaken;&#13;
V. Subsidiair:&#13;
Ten onrechte overweegt de pachtkamer&#13;
van het kantongerecht, dat indien er sprake&#13;
is van pacht onder deze pachtovereenkomst&#13;
ook vallen de op het bijgaande kaartje als 3&#13;
en 4 genummerde perceelsgedeelten, te weten&#13;
de steel van de L-vorm en de schapen wei;&#13;
VI. Subsidiair:&#13;
Ten onrechte overweegt de pachtkamer&#13;
van het kantongerecht, dat onder de volgens&#13;
haar aanwezige pachtovereenkomst&#13;
ook valt het ven gelegen in het perceel, op&#13;
het kaartje aangeduid, en ten onrechte&#13;
heeft de pachtkamer van het kantongerecht&#13;
dan nagelaten om voor recht te verklaren,&#13;
dat er een pad moet zijn naar dit ven toe,&#13;
dat niet onder de pachtovereenkomst valt.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan&#13;
wel niet of onvoldoende weersproken staat&#13;
ten processe het navolgende vast:&#13;
- Op 9 juli 1984 is de echtgenoot van&#13;
appellante, J. Gemmink, overleden;&#13;
- Erfgenamen zijn twee kinderen uit het&#13;
eerste huwelijk van de overledene terwijl&#13;
appellante vruchtgebruikster is van de ge&#13;
hele nalatenschap, een en ander volgens&#13;
een op 27 mei 1975 opgemaakt testament;&#13;
- Tot de huwelijksgoederengemeenschap,&#13;
waarin appellante voor de helft is&#13;
gerechtigd, behoorde onder meer land en&#13;
een ven, kadastraal bekend gemeente Zuidwolde,&#13;
sectie H, nr. 2049 ged., groot ongeveer&#13;
1.75 ha, een en ander zoals aangeduid&#13;
in een zich bij de stukken bevindende situatieschets&#13;
met de percelen 1, 2, 3 (land met&#13;
bomen en ven) en 4 (schapenwei). In dit onroerend&#13;
goed is appellante derhalve voor de&#13;
onverdeelde helft gerechtigd en van de andere&#13;
onverdeelde helft is zij vruchtgebruik&#13;
ster;&#13;
- Geïntimeerde gebruikt dit land met&#13;
ven ten behoeve van zijn landbouwbedrijf&#13;
ter grootte van 23 ha, een boerderij met&#13;
ruim 80 stuks rundvee (melkquotum 84 000&#13;
kg) en 600 mestvarkens.&#13;
De beoordeling van het geschil in hoger beroep&#13;
1. Nu bij gelegenheid van de pleidooien in&#13;
hoger beroep aan de hand van een verklaring&#13;
van erfrecht is gebleken, dat appellante&#13;
voor de onverdeelde helft in het land is&#13;
gerechtigd en van de andere onverdeelde&#13;
helft vruchtgebruikster is, was zij in ieder&#13;
geval bevoegd tot verpachting van dit land&#13;
aan geïntimeerde over te gaan. De grief I&#13;
is ongegrond.&#13;
2. Met de grieven III en IV wordt bestreden&#13;
dat er een pachtovereenkomst, zoals&#13;
door geïntimeerde gesteld, tussen appellante&#13;
als verpachtster en geïntimeerde als&#13;
pachter is gesloten met betrekking tot het&#13;
land in geschil, de percelen 1, 2, 3 en 4 van&#13;
de situatieschets. Met de grief V wordt&#13;
(subsidiair) bestreden dat een tussen partij&#13;
en gesloten pachtovereenkomst ook betrekking&#13;
heeft op de percelen 3 en 4 van de situatieschets.&#13;
3. Appellante heeft geen grieven gericht&#13;
tegen de aan haar in het vonnis van 22 december&#13;
1988 gegeven bewijsopdracht.&#13;
Daarbij werd zij in de gelegenheid gesteld&#13;
feiten (protesten) te bewijzen waaruit zou&#13;
kunnen volgen dat zij het land in geschil of&#13;
een gedeelte daarvan niet in agrarisch gebruik&#13;
aan geïntimeerde heeft afgestaan (zie ook rechtsoverweging 5 van het eindvonnis&#13;
van 29 juni 1989).&#13;
4. Naar het oordeel van het hof is appellantte&#13;
niet geslaagd in het bewijs van feiten&#13;
dat zij de percelen 1 en 2 (tot aan het ven)&#13;
niet in agrarisch gebruik aan geïntimeerde&#13;
heeft afgestaan. Volgens appellante, als getuige&#13;
in eerste aanleg gehoord, is zij — na&#13;
dat geïntimeerde de beide percelen volgens&#13;
afspraak in juli 1984 had opgeknapt en in&#13;
gezaaid - met geïntimeerde in het voor&#13;
jaar van 1985 overeengekomen dat hij&#13;
draad om die percelen mocht zetten en dat&#13;
hij er pinken in mocht doen.&#13;
Het bij overeenkomst afstaan van land&#13;
voor beweiding betreft een rechtshandeling&#13;
waarbij land in gebruik wordt verstrekt ter&#13;
uitoefening van de landbouw.&#13;
5. Volgens appellantes getuigeverklaring&#13;
heeft geïntimeerde haar in 1986 voorgesteld&#13;
een groter stuk land af te palen (de percelen&#13;
3 en 4). Dit voorstel heeft zij afgewezen&#13;
omdat zij er geen vee in wilde hebben.&#13;
Geïntimeerde heeft de percelen toch afgerasterd&#13;
met gebruikmaking onder meer van&#13;
aan appellante toebehorende palen. Na dis&#13;
cussie heeft zij ermee ingestemd dat geïntimeerde&#13;
die palen gebruikte. Toen geïntimeerde&#13;
vee in het land liet lopen, heeft zij&#13;
daartegen geprotesteerd. Volgens appellantes&#13;
getuigeverklaring heeft zij slechts de&#13;
grasopbrengst aan geïntimeerde verkocht.&#13;
Geïntimeerde, eveneens in eerste aanleg&#13;
als getuige gehoord, geeft een andere lezing.&#13;
Volgens geïntimeerde heeft appellante&#13;
hem in 1985 ook de percelen 3 en 4 in gebruik&#13;
gegeven waarbij zij hem de afrasteringspalen&#13;
heeft aangeboden.&#13;
6. Partijen staan ten aanzien van het&#13;
overeengekomene met betrekking tot de&#13;
percelen 3 en 4 lijnrecht tegenover elkaar.&#13;
Het gaat om afspraken waarbij verder nie&#13;
mand aanwezig is geweest. Ieder van bei&#13;
den kan in beginsel gelijk hebben. Het gaat&#13;
er in dit geding om of appellante voldoende&#13;
bewijs heeft bijgebracht waaruit volgt dat,&#13;
anders dan de pachtkamer van het kanton&#13;
gerecht heeft verondersteld, in ieder geval&#13;
niet is bewezen dat een tussen partijen met&#13;
betrekking tot de percelen 1 en 2 bestaande&#13;
pachtovereenkomst is uitgebreid met de&#13;
percelen 3 en 4.&#13;
Naar het oordeel van het hof is appellante&#13;
in dat bewijs geslaagd. Haar getuigeverklaring&#13;
dat zij het volledig gebruik niet aan&#13;
geïntimeerde wilde afstaan, wordt ook bevestigd&#13;
door de getuigeverklaring van de&#13;
echtgenote van geïntimeerde, G. Mulder,&#13;
dat appellante haar mogelijk in het voorjaar&#13;
van 1987 heeft aangezegd dat de&#13;
beesten van geïntimeerde van het land af&#13;
moesten. Een dergelijke wens van appellante&#13;
heeft zij toen ook van geïntimeerde&#13;
zelf vernomen, die zei dat er gemaaid&#13;
moest worden. Geïntimeerde heeft zelf als&#13;
getuige verklaard dat appellante tegen een&#13;
van zijn kinderen, oud 15 jaar, heeft gezegd&#13;
dat geïntimeerde geen beesten in het&#13;
land moest doen.&#13;
Dat geïntimeerde, zoals tussen partijen&#13;
vaststaat, palen van appellante gebruikte&#13;
voor de afrastering van de percelen 3 en 4&#13;
wijst ook niet op een eigen exploitatie daarvan.&#13;
Het hof constateert dat de percelen 3 en&#13;
4 langs het toenmalige huisperceel van appellante&#13;
waren gelegen. Van agrarisch gebruik&#13;
daarvan zou zij meer hinder ondervinden&#13;
dan bij een agrarisch gebruik van de&#13;
percelen 1 en 2.&#13;
Al met al heeft appellante naar het oordeel&#13;
van het hof voldoende bewijs bijgebracht&#13;
dat zij niet de wil heeft gehad om&#13;
ook de percelen 3 en 4 in volledig agrarisch&#13;
gebruik bij wijze van verpachting aan geïntimeerde&#13;
af te staan. Dat appellante dat&#13;
niet wilde heeft zij aan geïntimeerde kenbaar&#13;
gemaakt. Het is denkbaar dat appellante&#13;
de bedoeling had alleen de grasopbrengsten&#13;
van die percelen te verkopen.&#13;
Met die bedoeling van een met grondzaken&#13;
onervaren gerechtigde had geïntimeerde als&#13;
landbouwer rekening moeten houden toen&#13;
zij bezwaar maakte tegen beweiding.&#13;
7. Aan dit bewijs doet niet af dat appellante&#13;
in ieder geval eenmaal een via de&#13;
Postbank door geïntimeerde ten titel van&#13;
'landpacht 1986' betaald bedrag ad ƒ 1000,-&#13;
in dat jaar zonder protest heeft behouden.&#13;
Er bestond immers ook een pachtverhouding&#13;
(met betrekking tot de percelen 1 en 2)&#13;
tussen partijen. Daarin past de getuigeverklaring&#13;
van appellante dat zij heeft overwogen&#13;
het geld terug te sturen 'omdat mijn&#13;
buurman ook beesten toeliet in dat meerdere&#13;
stuk'. Hetzelfde geldt voor wat betreft&#13;
het feit dat appellante in haar brief van 13&#13;
november 1987 aan geïntimeerde te kennen geeft dat met ingang van 1 december 1987&#13;
de grond niet meer wordt 'verhuurd'. Dat&#13;
geïntimeerde het land is gaan bemesten, betekent&#13;
nog niet, gelet op haar protesten,&#13;
dat zij met een volledig gebruik daarvan&#13;
heeft ingestemd.&#13;
8. Geïntimeerde heeft in hoger beroep&#13;
terzake geen nader bewijs bijgebracht. Zijn&#13;
niet nader gespecificeerde, in hoger beroep&#13;
in algemene bewoordingen gedane bewijsaanbod,&#13;
wordt in dit verband als te vaag&#13;
gepasseerd.&#13;
9. Nu de grief II, waarmee appellante&#13;
een beroep op misbruik van omstandigheden&#13;
doet, kennelijk betrekking heeft op het&#13;
gebruik dat geïntimeerde van de percelen 3&#13;
en 4 is gaan maken ('het land stukje bij&#13;
beetje te occuperen') behoeft die grief geen&#13;
bespreking meer omdat het hof al om andere&#13;
redenen als bovenvermeld een uitbrei&#13;
ding van de pachtovereenkomst tot die per&#13;
celen verwerpt.&#13;
10. Blijkens het bovenstaande acht het&#13;
hof bewezen dat appellante in het voorjaar&#13;
van 1985 de percelen 1 en 2 aan geïntimeerde&#13;
in agrarisch gebruik heeft afgestaan.&#13;
Voor dat gebruik heeft in 1985 geen betaling&#13;
plaatsgevonden omdat - zoals tussen partijen&#13;
vaststaat - als tegenprestatie gold de&#13;
door geïntimeerde op die percelen verrichte&#13;
werkzaamheden (opknappen en inzaaien).&#13;
In 1986 heeft appellante ƒ 1000,- ontvangen&#13;
voor het gebruik dat geïntimeerde van&#13;
de percelen 1, 2, 3 en 4 maakte. De percelen&#13;
1 en 2 (tot aan het ven) zijn in totaal groot&#13;
ongeveer 85 are, ongeveer de helft van de&#13;
totale grootte van de percelen 1, 2, 3 en 4.&#13;
Het door geïntimeerde in 1986 en in 1987&#13;
betaalde bedrag ad ƒ 1000,- heeft derhalve&#13;
naar moet worden aangenomen voor ongeveer&#13;
ƒ 500,- betrekking op het agrarisch gebruik&#13;
van de percelen 1 en 2. Dienovereenkomstig&#13;
zal het hof een mondelinge pachtovereenkomst&#13;
met betrekking tot die percelen&#13;
schriftelijk vastleggen. De pachtovereenkomst&#13;
is in het voorjaar 1985 aangegaan&#13;
en is derhalve naar in redelijkheid moet&#13;
worden aangenomen met betrekking tot dit&#13;
grasland op 15 april 1985 ingegaan.&#13;
Slotsom&#13;
11. De grief I is ongegrond. De grief II behoeft&#13;
geen inhoudelijke bespreking. De&#13;
grief III en IV zijn ten dele gegrond. De&#13;
grief V (subsidiair) is gegrond. De grief VI&#13;
is in zoverre gegrond dat het tot perceel 3&#13;
behorende ven niet is verpacht en behoeft&#13;
overigens geen bespreking. De vonnissen&#13;
van 23 juni 1988 en 22 december 1988 kunnen&#13;
in stand blijven, het eindvonnis van 29&#13;
juni 1989 dient te worden vernietigd behoudens&#13;
ten aanzien van de proceskosten. Nu&#13;
partijen over en weer in het ongelijk zijn&#13;
gesteld, zullen zij in beide instanties ieder&#13;
de eigen kosten hebben te dragen.&#13;
Rechtdoende in hoger beroep:&#13;
Bekrachtigd de vonnissen van 23 juni 1988&#13;
en 22 december 1988, waarvan beroep.&#13;
Vernietigt het eindvonnis van de pachtkamer&#13;
van het kantongerecht te Meppel&#13;
d.d. 29 juni 1989, waarvan beroep, behoudens&#13;
voor wat betreft de proceskosten en in&#13;
zoverre opnieuw rechtdoende:&#13;
Legt schriftelijk vast een pachtovereenkomst&#13;
tussen appellante als verpachtster en&#13;
geïntimeerde als pachter met betrekking tot&#13;
de op de aan dit arrest gehechte situatieschets&#13;
aangeduide gedeeltes 1 en 2, in totaal&#13;
groot ongeveer 85 are grasland, van het&#13;
perceel, kadastraal bekend gemeente Zuidwolde,&#13;
sectie H, nr. 2049, aangegaan voor&#13;
de wettelijke duur van zes jaar, ingaande&#13;
15 april 1985, tegen een pachtprijs, in 1985&#13;
bestaande uit de door geïntimeerde op die&#13;
percelen verrichte achterstallige onderhoudswerkzaamheden,&#13;
en met ingang van&#13;
1986 ten bedrage van ƒ 500,- per jaar, een&#13;
en ander onverminderd het bepaalde in artikel&#13;
9, eerste lid, van de Pachtwet, en de&#13;
mogelijke toepassing van artikel 9, tweede&#13;
lid van die wet.&#13;
Wijst af het meer of anders gevorderde.&#13;
Compenseert de tussen partijen in hoger&#13;
beroep gevallen proceskosten aldus dat iedere&#13;
partij haar eigen kosten draagt.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. De&#13;
Weichs de Wenne en De Wolf</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7180</htmlpath></article>
</articles></edition>
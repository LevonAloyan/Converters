<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2002</searchword><id>4675</id><udhid>UDH:TvAR/4675</udhid><titel>Van der Giessen-Tuinstra c.s. / Brügemann (TvAR 2002/5115)</titel><searchwords><searchword>TvAR 7/8/2002</searchword><searchword>TvAR 2002/5115</searchword><searchword>UDH:TvAR/4675</searchword></searchwords><attachments><attachment><name>2002_nr 78_Rechtspraak_5115.pdf</name><extention>pdf</extention><url>https://denhollander.info/download/4620/ci</url></attachment></attachments><inleiding>[Pachtwet art. 25, 49]&#13;
&#13;
Aanwijzing van (onder meer) het gepachte&#13;
als landgoed in de zin van de Natuurschoonwet&#13;
betekent nog niet, dat van de pachter&#13;
kan worden gevergd dat hij zijn bestaande&#13;
bedrijfsvoering – voor zover deze op grond&#13;
van de pachtovereenkomst is toegestaan of&#13;
later alsnog is goedbevonden – aan dit&#13;
gegeven aanpast zonder dat daarover wilsovereenstemming&#13;
bestaat. Bovendien niet&#13;
aangegeven, in welk opzicht de aanwijzing&#13;
als landgoed in de zin van de Natuurschoonwet&#13;
door de bedrijfsvoering van de pachter&#13;
daadwerkelijk gevaar loopt.&#13;
Voor zover pachter zonder toestemming van&#13;
voormalige verpachtster vóór 1993 gebouwen&#13;
heeft geplaatst is verpachtster daarmee&#13;
accoord gegaan of mocht de pachter daarvan&#13;
althans uitgaan. Diverse andere klachten&#13;
ongegrond of onvoldoende zwaarwegend&#13;
geoordeeld. Dat pachter geen belang bij&#13;
indeplaatsstelling zou hebben niet aannemelijk&#13;
gemaakt. Verpachters kunnen zich&#13;
in dit geval niet beroepen op gedeelte van&#13;
de met de voorgestelde pachter gemaakte&#13;
afspraken in het kader van een overeenkomst&#13;
die niet is uitgevoerd.</inleiding><content>ARREST VAN 29 FEBRUARI 2000 IN DE&#13;
ZAAK VAN:&#13;
1. Jacqueline Agnes van der Giessen-Tuinstra,&#13;
wonende te Ede,&#13;
2. Bastiaan Taeke Willem Tuinstra, wonende&#13;
te Eerbeek,&#13;
3. Hendrik Anne Tuinstra, wonende te Epe,&#13;
4. Jan Wybrand Tuinstra, wonende te Alajuela,&#13;
Costa Rica,&#13;
appellanten,&#13;
procureur: mr J.M. Bosnak,&#13;
tegen&#13;
Jacobus Johannes Maria Brügemann,&#13;
wonende te Huis ter Heide, gemeente Zeist,&#13;
geïntimeerde,&#13;
procureur: mr F.P. Lomans.&#13;
1 Het geding in eerste aanleg&#13;
De pachtkamer van het kantongerecht te&#13;
Utrecht heeft op 26 oktober 1998, 28 januari&#13;
1999 en 22 april 1999 tussen geïntimeerde als&#13;
eiser en appellanten als gedaagden vonnissen&#13;
gewezen. Het vonnis van 22 april 1999 is in&#13;
kopie aan dit arrest gehecht. Voor de procesgang,&#13;
de beslissingen en de motivering van de&#13;
beslissing in eerste aanleg wordt daarnaar verwezen.&#13;
2 Het geding in hoger beroep&#13;
2.1 Bij exploot van 18 mei 1999 zijn appellanten&#13;
– verder ook te noemen de verpachters –&#13;
in hoger beroep gekomen van het vonnis van&#13;
22 april 1999 met dagvaarding van geïntimeerde&#13;
– verder ook te noemen de pachter – voor&#13;
dit hof.&#13;
2.2 Bij memorie van grieven hebben de verpachters&#13;
een productie overgelegd en tegen&#13;
het vonnis vier grieven aangevoerd en toegelicht&#13;
met conclusie dat het hof het vonnis zal&#13;
vernietigen en, opnieuw rechtdoende, de vordering&#13;
van de pachter tot indeplaatsstelling&#13;
van zijn zoon R. Brügemann alsnog zal afwijzen&#13;
met veroordeling van de pachter in de&#13;
kosten van beide instanties.&#13;
2.3 De pachter heeft bij memorie van antwoord&#13;
verweer gevoerd en geconcludeerd dat&#13;
het hof de verpachters in hun appèl niet-ontvankelijk&#13;
zal verklaren dan wel het vonnis zal&#13;
bekrachtigen, zonodig onder wijziging of aanvulling&#13;
van gronden, met veroordeling van de&#13;
verpachters in de kosten van deze procedure.&#13;
2.4 Vervolgens hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte heeft de pachtkamer van het&#13;
kantongerecht nagelaten te beslissen naar billijkheid&#13;
met inachtneming van de overige&#13;
bepalingen van art. 49 Pw.&#13;
II Ten onrechte heeft de pachtkamer van het&#13;
kantongerecht overwogen dat verpachtster&#13;
haar bezwaren tegen het gebruik van de veestal&#13;
voor de stalling van koeien, waartoe eiser&#13;
reeds enige jaren tevoren was overgegaan,&#13;
kennelijk heeft laten vallen nu zij in haar brief&#13;
van 28 april 1993 geen bezwaren ter zake&#13;
meer heeft geopperd en haar aanvankelijk bij&#13;
brief van 18 maart 1998 ter zake gemaakte&#13;
bezwaren toen niet heeft herhaald.&#13;
III Ten onrechte heeft de pachtkamer van het&#13;
kantongerecht overwogen dat bij gelegenheid&#13;
van de descente niet gebleken zou zijn dat&#13;
pachter en/of zijn zoon R. Brügemann aan de&#13;
schuur genoemd in het pachtcontract een&#13;
andere bestemming heeft/hebben gegeven dan&#13;
genoemd in het pachtcontract (en dat) zich in&#13;
de schuur uitsluitend landbouwmaterialen&#13;
bevonden en geen vee is ondergebracht.&#13;
IV Ten onrechte heeft de pachtkamer van het&#13;
kantongerecht overwogen dat tijdens de descente&#13;
niet gebleken zou zijn dat eiser een of&#13;
meer beukenlanen in gebruik heeft genomen&#13;
voor beweiding en dat de wijze waarop de&#13;
onderhavige toegang tot het in drie delen uiteenvallende&#13;
gepachte terrein toegankelijk is&#13;
gemaakt door eiser, de meest efficiënte en&#13;
minst belastende oplossing is, en (dat) de&#13;
bezwaren die gedaagden hebben geuit tegen&#13;
de wijze waarop eiser de drie perceeltjes&#13;
onderling met elkaar heeft verbonden dan ook&#13;
niet terecht zijn.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds niet dan wel onvoldoende&#13;
gemotiveerd weersproken het navolgende&#13;
vast.&#13;
4.2 Bij schriftelijke overeenkomst van 26 mei&#13;
1987 heeft D.C. Tuinstra-baronesse Sloet van&#13;
Oldruitenborgh met ingang van 1 november&#13;
1987 voor de duur van zes jaren aan geïntimeerde&#13;
verpacht een perceel grasland, kadastraal&#13;
bekend gemeente Zeist, sectie C, nr. 714&#13;
(ged.) en 726 (ged.), in totaal groot 2.70 ha. De&#13;
pachtovereenkomst is op 10 juni 1987 goedgekeurd&#13;
door de grondkamer van de provincie&#13;
Utrecht.&#13;
4.3 Appellanten hebben het perceel in 1996&#13;
verkregen en zijn sindsdien verpachters.&#13;
5 Beoordeling van het geschil in&#13;
hoger beroep&#13;
5.1 De pachtkamer van het kantongerecht&#13;
heeft in haar uitvoerbaar bij voorraad verklaarde&#13;
vonnis van 22 april 1999 R. Brügemann,&#13;
de zoon van de pachter, met ingang van&#13;
1 mei 1999 in de plaats van de pachter gesteld.&#13;
Daarbij is – nadat het gepachte door de pachtkamer&#13;
was bezichtigd – overwogen dat van de&#13;
door de verpachters gestelde tekortkomingen&#13;
van de pachter niet is gebleken en dat evenmin&#13;
is gebleken dat de zoon onvoldoende waarborgen&#13;
voor een behoorlijke bedrijfsvoering&#13;
biedt. De grieven betreffen vooral de beoordeling&#13;
van de diverse gestelde tekortkomingen&#13;
van de pachter. De pachter heeft gemotiveerd&#13;
verweer gevoerd.&#13;
5.2 Bij dit hof is onder rekestnummer P&#13;
642/99 een verlengingsprocedure tussen verpachters&#13;
en R. Brügemann aanhangig. Die&#13;
procedure betreft goeddeels dezelfde mogelijke&#13;
tekortkomingen van de pachter die in de&#13;
onderhavige procedure aan de orde zijn&#13;
gesteld. Die verlengingsprocedure hangt dus&#13;
ten nauwste samen met de onderhavige procedure.&#13;
5.3 Het hof acht het wenselijk in de onderhavige&#13;
zaak nadere inlichtingen van partijen&#13;
en van de voorgestelde pachter te verkrijgen,&#13;
zulks zowel omtrent de door de verpachters&#13;
gestelde tekortkomingen als omtrent de kwalificaties&#13;
van de voorgestelde pachter. Het zal&#13;
daartoe een comparitie gelasten, welke tevens&#13;
zal dienst doen als mondelinge behandeling&#13;
van de verlengingszaak.&#13;
5.4. Iedere verdere beslissing wordt aangehouden.&#13;
6 De beslissing&#13;
Het hof, rechtdoende in hoger beroep,&#13;
bepaalt dat partijen vergezeld door hun advocaten,&#13;
op een nader vast te stellen dag en tijdstip&#13;
(een maandagochtend) voor de pachtkamer&#13;
van dit hof zullen verschijnen in één&#13;
van de zalen van het Paleis van Justitie, Wal-&#13;
burgstraat 2-4 te Arnhem, voor het verstrekken&#13;
van nadere inlichtingen als onder 5.3 vermeld;&#13;
bepaalt dat de voorgestelde pachter R. Brügemann&#13;
dan in persoon aanwezig zal zijn;&#13;
bepaalt dat de verhinderdagen van partijen,&#13;
van hun advocaten en van de voorgestelde&#13;
pachter in de maanden april, mei en juni 2000&#13;
zullen worden opgegeven ter rolle, waarna&#13;
dag en uur van de comparitie zullen worden&#13;
vastgesteld en in beginsel geen uitstel in verband&#13;
met verhinderdagen zal worden verleend;&#13;
verwijst de zaak naar de rolzitting van&#13;
21 maart 2000 voor het opgeven van verhinderdata&#13;
als voormeld, ambtshalve peremptoir;&#13;
houdt iedere verdere beslissing aan.&#13;
ARREST VAN 13 JUNI 2000&#13;
1 Voortzetting van het geding in&#13;
hoger beroep&#13;
1.1 Naar aanleiding van het tussenarrest van dit&#13;
hof van 29 februari 2000 heeft op 8 mei 2000&#13;
een comparitie van partijen plaatsgevonden.&#13;
Gelijktijdig heeft de mondelinge behandeling&#13;
van de bij dit hof onder rekestnummer P 42/99&#13;
aanhangige verlengingsprocedure plaatsgevonden.&#13;
Van het verhalende is proces-verbaal&#13;
opgemaakt. Dit bevindt zich bij de stukken.&#13;
1.2 Vervolgens hebben partijen wederom de&#13;
stukken aan het hof overgelegd voor het wijzen&#13;
van arrest.&#13;
3 Voortzetting van de beoordeling&#13;
van het geschil in hoger beroep&#13;
3.1 Ter gelegenheid van de comparitie zijn&#13;
door de voorgestelde pachter inlichtingen&#13;
verstrekt omtrent zijn opleiding en ervaring.&#13;
Daarbij is niet gebleken, dat onvoldoende&#13;
opleiding en/of ervaring aan indeplaatsstelling&#13;
van R. Brügemann in de onderhavige pachtovereenkomst&#13;
in de weg staan. De verpachters&#13;
hebben het tegendeel ook niet betoogd.&#13;
3.2 De bezwaren van de verpachters hebben&#13;
betrekking op de wijze waarop de voorgestelde&#13;
pachter mede leiding heeft gegeven aan het&#13;
bedrijf in de afgelopen jaren, daarbij in aanmerking&#13;
genomen het feit dat het gepachte&#13;
deel uitmaakt van een landgoed in de zin van&#13;
de Natuurschoonwet. Het hof zal de verschillende&#13;
bezwaren hieronder beoordelen.&#13;
3.3 Bij de beoordeling van de bezwaren stelt&#13;
het hof het volgende voorop. De aanwijzing&#13;
van (onder meer) het gepachte als landgoed in&#13;
de zin van de Natuurschoonwet betekent nog&#13;
niet, dat van de pachter kan worden gevergd&#13;
dat hij zijn bestaande bedrijfsvoering – voor&#13;
zover deze op grond van de pachtovereenkomst&#13;
is toegestaan of later alsnog is goedbevonden&#13;
– aan dit gegeven aanpast zonder&#13;
dat daarover wilsovereenstemming bestaat.&#13;
De aanwijzing als landgoed in 1996 kan dus&#13;
de reeds door de pachter verworven rechten&#13;
niet aantasten. Hier komt bij, dat de verpachters&#13;
noch in de schriftelijke stukken, noch bij&#13;
de mondelinge behandeling – hoewel daarnaar&#13;
gevraagd – hebben aangegeven, in welk&#13;
opzicht de aanwijzing als landgoed in de zin&#13;
van de Natuurschoonwet door de bedrijfsvoering&#13;
van de pachter daadwerkelijk gevaar&#13;
loopt. Van enige aanmaning o.i.d. is niet&#13;
gebleken. Uit het over en weer gestelde lijkt&#13;
zelfs te volgen, dat de huidige bedrijfsvoering&#13;
van de pachter in essentie dezelfde is als die&#13;
ten tijde van de aanwijzing. Indien die bedrijfsvoering&#13;
toen niet aan de aanwijzing als&#13;
NSW-landgoed in de weg heeft gestaan, valt&#13;
niet in te zien waarom thans problemen in&#13;
verband met het handhaven van die aanwijzing&#13;
te verwachten zouden zijn. Een en ander&#13;
betekent, dat aan de aanwijzing van het&#13;
gepachte als deel van een NSW-landgoed als&#13;
zodanig in dit geschil geen bijzondere betekenis&#13;
kan worden toegekend.&#13;
3.4 De voorgestelde pachter heeft ter comparitie&#13;
verklaard, dat vóór 1990 de veestal naast&#13;
de schuur alsmede de open loods zijn gebouwd&#13;
en de silo is neergezet. Dit stemt overeen&#13;
met het door de pachter ingenomen processuele&#13;
standpunt (repliek, nr. 2, ondersteund&#13;
door twee schriftelijke verklaringen). De verpachters&#13;
hebben in deze procedure weliswaar&#13;
gesuggereerd dat de veestal na 1993 zou zijn&#13;
gezet (conclusie van antwoord, nr. 6), maar zij&#13;
hebben niet gesteld waarop zij dit baseren,&#13;
terwijl de als eerste genoemde medeverpachtster&#13;
ter gelegenheid van de comparitie heeft&#13;
verklaard dat de gebouwen waren neergezet&#13;
voordat zij de onderhavige gronden verkreeg,&#13;
zodat zij niet kan zeggen of de door de voorgestelde&#13;
pachter genoemde tijdstippen van&#13;
bouw kloppen. Gelet op een en ander acht het&#13;
hof de stelling van de pachter, dat de genoemde&#13;
gebouwen alle vóór 1990 zijn geplaatst,&#13;
door de verpachters onvoldoende weersproken.&#13;
Bovendien hebben de verpachters geen&#13;
bewijs aangeboden, laat staan op dit punt toegespitst&#13;
bewijs.&#13;
3.5 De pachter heeft als producties 3 en 4 bij&#13;
conclusie van repliek correspondentie met de&#13;
vorige verpachtster overgelegd. Voor zover&#13;
hier van belang wordt in de brief van 18 maart&#13;
1993, naar aanleiding van een bezoek van die&#13;
verpachtster in Huis ter Heide, erover geklaagd&#13;
dat (a) een bouwwerk buiten het&#13;
gepachte was geplaatst, (b) een getimmerte was&#13;
neergezet, en (c) – impliciet – het pad tussen&#13;
de weilanden niet vrij was. Verzocht wordt,&#13;
“dit gebouwde” (waarmee kennelijk wordt&#13;
bedoeld: het getimmerte) te verwijderen en&#13;
het pad tussen de weilanden vrij te maken en&#13;
vrij te houden. In de brief van 28 april 1993&#13;
worden op 22 april 1993 gemaakte afspraken&#13;
neergelegd: de pachter zal vóór 1 november&#13;
1993 de opslag (kennelijk: het “bouwwerk”&#13;
genoemd in de eerdere brief) en de houtgritbak&#13;
verplaatsen naar het gepachte en zal&#13;
“iedere afwijking ten opzichte van de huidige&#13;
situatie” met de verpachtster of de toekomstige&#13;
eigenaren overleggen. Het hof leidt uit&#13;
deze brieven af, dat de verpachtster zich heeft&#13;
neergelegd bij de in begin 1993 aangetroffen&#13;
situatie behoudens voor zover in de brief van&#13;
28 april 1993 een afspraak in andere zin is&#13;
weergegeven. Het zou immers voor de hand&#13;
liggen dat ook bijvoorbeeld een eventueel&#13;
gemaakte afspraak over verwijdering van het&#13;
“getimmerte” in die brief zou zijn vastgelegd,&#13;
terwijl uit de brief kan worden afgeleid dat met&#13;
de “huidige situatie” – kennelijk die van 28&#13;
april 1993 – genoegen is genomen. Dit vindt&#13;
steun in het feit, dat niet is gebleken van enige&#13;
klacht nadien van de voormalige verpachtster.&#13;
Niet is gesteld dat zij na 1993 in het geheel niet&#13;
meer in de omgeving van het gepachte is&#13;
geweest, terwijl de gebouwen duidelijk waarneembaar&#13;
zijn. Ook haar grief van 14 januari&#13;
1997 aan de voorgestelde pachter wijst er&#13;
geenszins op dat er nog klachten zijn geweest.&#13;
3.6 Op grond van hetgeen hiervoor is overwogen&#13;
houdt het hof het ervoor dat, voor&#13;
zover door de pachter zonder toestemming&#13;
van de voormalige verpachtster vóór 1993&#13;
gebouwen zijn gezet, die verpachtster daarmee&#13;
achteraf accoord is gegaan of, indien zij&#13;
dat niet heeft betoogd, de pachter daarvan&#13;
mocht uitgaan.&#13;
3.7 Wat betreft de mestplaat staat in ieder&#13;
geval vast dat deze met toestemming van de&#13;
voormalige verpachtster is geplaatst (brief van&#13;
28 april 1993). Blijkens de overgelegde foto’s&#13;
is deze slechts voorzien van een overkapping&#13;
en niet “ommuurd met loods daarboven”,&#13;
zoals de verpachters in hun conclusie van antwoord,&#13;
blz. 4, hebben gesteld. Het hof ziet&#13;
geen enkel aanknopingspunt voor de veronderstelling,&#13;
dat déze opslag niet zou voldoen&#13;
aan hetgeen in de brief van 28 april 1993 is&#13;
verlangd.&#13;
3.8 Wat betreft de grote schuur is bij de descente&#13;
weliswaar geconstateerd dat daarin een&#13;
kalverhok is geplaatst, maar zowel de pachter&#13;
(bij die descente) als de voorgestelde pachter&#13;
(bij de comparitie voor dit hof) heeft verklaard&#13;
dat dit hok slechts wordt gebruikt voor&#13;
schapen die medische verzorging behoeven.&#13;
Bij de descente is voorts gebleken dat de grote&#13;
schuur “kennelijk voornamelijk als opslagruimte”&#13;
wordt gebruikt. Al met al ziet het hof&#13;
geen enkel aanknopingspunt voor de veronderstelling,&#13;
dat deze schuur als veestalling&#13;
wordt gebruikt.&#13;
3.9 Blijkens het proces-verbaal van descente&#13;
wordt in de door de pachter tegen de grote&#13;
schuur aangebouwde schuur wèl enig vee&#13;
gehouden. Gelet op hetgeen onder 3.4 en 3.5&#13;
is overwogen, acht het hof het stallen van enig&#13;
vee in deze kennelijk als veestalling ingerichte&#13;
schuur niet in strijd met enige verplichting uit&#13;
de pachtovereenkomst. Niet is overigens gebleken&#13;
van het stallen van vee op grote schaal.&#13;
3.10 Vast staat wel, dat de pachter en/of de&#13;
voorgestelde pachter zonder toestemming van&#13;
de verpachters een kippenhok tegen de oude&#13;
schuur hebben/heeft geplaatst. De uit de&#13;
overgelegde foto’s gebleken geringe omvang&#13;
van dit bouwsel en het feit dat het inmiddels&#13;
is afgebroken brengen het hof tot het oordeel,&#13;
dat hier geen sprake is van een omstandigheid&#13;
die meebrengt dat de voorgestelde pachter&#13;
onvoldoende waarborgen voor een behoorlijke&#13;
bedrijfsvoering biedt of die naar billijkheid&#13;
aan indeplaatsstelling in de weg zou moeten&#13;
staan.&#13;
3.11 De verpachters hebben nog betoogd dat&#13;
op het gepachte een illegaal veehouderijbedrijf&#13;
wordt geëxploiteerd zonder bouw- en/of&#13;
milieuvergunning. Indien deze vergunningen&#13;
al zijn vereist – van enige aanzegging daaromtrent&#13;
is niet gebleken, terwijl de pachter heeft&#13;
gesteld dat ambtenaren zijn bedrijf hebben&#13;
bezocht –, dan nog betekent het niet aanvragen&#13;
daarvan niet dat de voorgestelde pachter&#13;
onvoldoende waarborgen voor een behoorlijke&#13;
bedrijfsvoering biedt of dat naar billijkheid&#13;
geen indeplaatsstelling zou moeten plaatsvinden.&#13;
Voor de in aanmerking te nemen belangen&#13;
van de verpachters is vooral van belang&#13;
hetgeen hiervóór is overwogen en niet zozeer&#13;
de vraag of de pachter geen bouw- en/of&#13;
milieuvergunningen heeft aangevraagd. Het&#13;
hof wijst in dit verband nog op de brief van de&#13;
vorige verpachtster van 28 april 1993, waarin&#13;
wordt geschreven dat het de verantwoordelijkheid&#13;
van de pachter is dat een eventueel&#13;
vereiste vergunning voor de mestopslag wordt&#13;
verkregen. De vorige verpachtster heeft daarmee&#13;
zelf te kennen gegeven dat de kwestie&#13;
haar niet aanging.&#13;
3.12 De pachtkamer van het kantongerecht&#13;
heeft overwogen dat ter descente niet is gebleken&#13;
dat de pachter een of meer beukenlanen&#13;
in gebruik heeft genomen voor beweiding.&#13;
Uit hetgeen de advocaat van de verpachters&#13;
ter comparitie voor dit hof heeft aangevoerd&#13;
– bij een bezoek aan het pachtobject bleken&#13;
beukenlanen te zijn afgegraasd en werden&#13;
koeienvlaaien aangetroffen – kan niet worden&#13;
afgeleid dat hier sprake zou zijn van meer dan&#13;
een incident. Bovendien hebben zowel de&#13;
pachter (ter descente) als de voorgestelde pachter&#13;
(ter comparitie voor het hof) ontkend dat&#13;
de beukenlanen voor beweiding zijn gebruikt&#13;
en hebben de verpachters geen bewijs aangeboden.&#13;
3.13 Wat betreft de door de pachter aangebrachte&#13;
voorziening voor het verplaatsen van&#13;
diens vee tussen het tweede en derde perceel&#13;
weiland overweegt het hof, dat noch de overgelegde&#13;
foto’s, noch de bevindingen van de&#13;
pachtkamer van het kantongerecht ter descente&#13;
steun geven aan de stelling van de verpachters,&#13;
dat er onvoldoende pad voor voetgangers&#13;
wordt vrijgehouden. Evenmin hebben de verpachters&#13;
voldoende onderbouwd de juistheid&#13;
betwist van de constatering van de pachtkamer&#13;
van het kantongerecht, dat de wijze waarop&#13;
de toegang tot het in drie delen uiteenvallende&#13;
terrein toegankelijk is gemaakt de meest&#13;
efficiënte en minst belastende oplossing is.&#13;
Het hof houdt daarbij rekening met het feit,&#13;
dat het gepachte weiland uit drie losse stukken&#13;
bestaat en dat er énigerlei mogelijkheid&#13;
moet bestaan om het vee tussen die stukken te&#13;
verplaatsen.&#13;
3.14 Al met al is niet gebleken dat de voorgestelde&#13;
pachter zich heeft gedragen op een&#13;
wijze die de conclusie rechtvaardigt, dat hij&#13;
onvoldoende waarborgen voor een behoorlijke&#13;
bedrijfsvoering biedt. Evenmin kan dit&#13;
gedrag meebrengen dat hij voor de verpachters&#13;
niet naar billijkheid als nieuwe pachter&#13;
aanvaardbaar zou zijn. De grieven II, III en&#13;
IV zijn dan ook tevergeefs opgeworpen.&#13;
3.15 Dat de voorgestelde pachter “geen enkel&#13;
belang, laat staan financieel belang” zou hebben&#13;
bij indeplaatsstelling is door de verpachters&#13;
weliswaar gesteld, maar op geen enkele&#13;
wijze aannemelijk gemaakt. Het enkele feit&#13;
dat de pachter – vooralsnog – ook kan&#13;
beschikken over andere grond voor het weiden&#13;
van zijn handelsvee brengt nog niet mee,&#13;
dat de onderhavige grond voor diens bedrijf&#13;
van geen enkele betekenis is. De aanwezigheid&#13;
van bijvoorbeeld opslagmogelijkheden voor&#13;
werktuigen in de schuur – welke mogelijkheden&#13;
kennelijk op de andere grond ontbreken –&#13;
vormt bovendien nog een bijzonder aspect&#13;
van déze grond. Het hof acht voldoende aannemelijk&#13;
dat de onderhavige grond voor de&#13;
pachter van in ieder geval énige betekenis is,&#13;
zodat hij belang heeft bij indeplaatsstelling.&#13;
Voor het overige verwijst het hof naar de&#13;
gelijktijdig met dit arrest gewezen beschikking&#13;
in de verlengingszaak (P 642/99). Het ter&#13;
comparitie verwoorde belang van de verpachters&#13;
dat zij de natuur- en landschappelijke&#13;
waarden van hun landgoed wensen te versterken&#13;
is – voor zover dit losstaat van de aanvaardbaarheid&#13;
van R. Brügemann als nieuwe&#13;
pachter – een belang dat niet in de onderhavige&#13;
procedure, maar in de verlengingskwestie&#13;
dient te worden meegewogen.&#13;
3.18 De als productie 1 bij conclusie van antwoord&#13;
overgelegde “voorlopige huurovereenkomst”&#13;
van 4 januari 1993 speelt naar het oor-&#13;
deel van het hof voor de vraag of R. Brügemann&#13;
in de plaats van zijn vader moet worden&#13;
gesteld geen rol. Die overeenkomst gaat&#13;
immers van vrijwillige indeplaatsstelling uit,&#13;
terwijl de verpachters zich in de onderhavige&#13;
procedure tegen indeplaatsstelling verzetten.&#13;
Dan kunnen de verpachters niet in redelijkheid&#13;
eventuele andere in dat stuk gemaakte&#13;
afspraken tegen R. Brügemann inroepen,&#13;
daargelaten of die afspraken aldus dienen te&#13;
worden uitgelegd, dat zij de verpachters in de&#13;
omstandigheden die thans aan de orde zijn&#13;
zouden kunnen baten. Voorts betekent het&#13;
eventuele feit, dat R. Brügemann bereid is&#13;
geweest op enig moment de pacht te beëindigen,&#13;
nog niet dat hij geen enkel belang bij het&#13;
gepachte zou hebben.&#13;
3.19 Op grond van al het boven overwogene&#13;
is het hof van oordeel dat, ook met inachtneming&#13;
van hetgeen de verpachters in de toelichting&#13;
op hun eerste grief hebben aangevoerd,&#13;
de billijkheid meebrengt dat de vordering&#13;
tot indeplaatsstelling dient te worden&#13;
toegewezen. Dit betekent, dat ook grief I&#13;
faalt.&#13;
3.20 De slotsom luidt, dat het vonnis waarvan&#13;
beroep zal worden bekrachtigd met veroordeling&#13;
van de verpachters in de kosten van het&#13;
hoger beroep.&#13;
4 De beslissing&#13;
Het hof, rechtdoende in hoger beroep,&#13;
bekrachtigt het tussen partijen gewezen vonnis&#13;
van de pachtkamer van het kantongerecht&#13;
te Utrecht van 22 april 1999, waarvan beroep;&#13;
veroordeelt de verpachters in de kosten van&#13;
het hoger beroep, aan de zijde van de pachter&#13;
tot op heden begroot op ƒ 475,– wegens verschotten&#13;
en op ƒ 3.400,– wegens salaris.</content><legacyfootnotes/><footnotes><footnote/></footnotes><auteurs/><published>2002-07-01 00:00:00</published><modified>2000-06-06 00:00:00</modified><editiondate>2002-07-01</editiondate><htmlpath>https://denhollander.info/artikel/4675</htmlpath></article>
</articles></edition>
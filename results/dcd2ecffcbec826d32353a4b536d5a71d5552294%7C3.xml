<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2006</searchword><id>4037</id><udhid>UDH:TvAR/4037</udhid><titel>Zuijdeweg-Gerritse v.o.f. / K. Greeve BV (TvAR 2006/5336)</titel><searchwords><searchword>TvAR 5/2006</searchword><searchword>TvAR 2006/5336</searchword><searchword>UDH:TvAR/4037</searchword></searchwords><attachments><attachment><name>2006_nr 5_Rechtspraak_5336.pdf</name><extention>pdf</extention><url>https://denhollander.info/download/3996/ci</url></attachment></attachments><inleiding>[Pachtwet art. 26, 55, 57P]&#13;
&#13;
Verpachtster vordert ontbinding van de&#13;
pachtovereenkomst, ontruiming en achterstallige&#13;
pacht. Pachters doen een beroep op&#13;
opschorting. In reconventie vorderen&#13;
pachters renovatie van het gepachte.&#13;
Het beroep op opschorting is gebaseerd op&#13;
het niet nakomen door verpachtster van haar&#13;
verplichting het gepachte in goede staat aan&#13;
pachters ter beschikking te stellen en op het&#13;
niet voldoen van de op verpachtster rustende&#13;
onderhoudsverplichting ex artikel 26P.&#13;
Het hof vat de verklaring van pachters dat&#13;
zij in goede staat van onderhoud hebben&#13;
aanvaard op als een vaststellingsovereenkomst.&#13;
De pachtovereenkomst bevat het&#13;
beding dat alle onderhoud en reparaties&#13;
(met nadere omschrijving) voor rekening&#13;
van pachters komt. Artikel 57 maakt afwijking&#13;
van de onderhoudsverplichting van verpachtster&#13;
op grond van artikel 26P mogelijk.&#13;
Derhalve geen opschortingsrecht. Ontbinding&#13;
op basis van artikel 55, lid 2 P bekrachtigd.</inleiding><content>ARREST IN DE ZAKEN MET DE IN DE&#13;
AANHEF GENOEMDE ROLNUMMERS&#13;
VAN:&#13;
1 De vennootschap onder firma V.O.F. Zuijdeweg-&#13;
Gerritse,&#13;
2 Anton Marinus Zuijdeweg,&#13;
3 Pieter Jan Gerritse, allen gevestigd, dan wel&#13;
wonende te Hoeven (gemeente Halderberge),&#13;
appellanten,&#13;
procureur: mr. P.C. Plochg,&#13;
tegen&#13;
de besloten vennootschap met beperkte aansprakelijkheid&#13;
Kassenbouw- en Sloopbedrijf&#13;
Kees Greeve BV, gevestigd te Bergschenhoek,&#13;
geïntimeerde,&#13;
procureur: mr. N.L.J.M. Rijssenbeek.&#13;
1 Het geding in eerste aanleg&#13;
Voor de procedures in eerste aanleg wordt&#13;
verwezen naar de inhoud van de vonnissen&#13;
van 3 september 2003 en 7 januari 2004, die de&#13;
pachtkamer van de rechtbank Breda, sector&#13;
kanton, locatie Bergen op Zoom, tussen appellanten&#13;
(hierna ook te noemen: pachters) als&#13;
gedaagden in conventie en eisers in reconventie&#13;
enerzijds en geïntimeerde (hierna ook te&#13;
noemen: verpachtster) als eiseres in conventie,&#13;
tevens verweerster in reconventie anderzijds&#13;
heeft gewezen. Van die vonnissen is een fotokopie&#13;
aan dit arrest gehecht.&#13;
2 De gedingen in hoger beroep&#13;
2.1 Pachters hebben bij exploot van 1 oktober&#13;
2003 en bij exploot van 29 januari 2004 aangezegd&#13;
van het vonnis van 3 september 2003,&#13;
respectievelijk het vonnis van 7 januari 2004&#13;
in hoger beroep te komen, met dagvaarding&#13;
van verpachtster voor dit hof. Zij hebben om&#13;
een gevoegde behandeling verzocht.&#13;
2.2 Bij memories van grieven hebben pachters&#13;
zeven gelijkluidende grieven tegen de respectieve&#13;
bestreden vonnissen aangevoerd en toegelicht,&#13;
hebben zij bewijs van hun stellingen&#13;
aangeboden en hebben zij geconcludeerd dat&#13;
het hof de vonnissen van 3 september 2003 en&#13;
7 januari 2004 zal vernietigen en verpachtster&#13;
alsnog niet-ontvankelijk zal verklaren in haar&#13;
vorderingen in eerste aanleg, althans deze alsnog&#13;
zal afwijzen, alsmede dat het hof verpachtster&#13;
zal veroordelen tot renovatie van de&#13;
tot het verpachte behorende warenhuizen en&#13;
woonhuis, overeenkomstig de aanwijzingen&#13;
in de door pachters overgelegde rapportages,&#13;
subsidiair pachters zal machtigen bedoelde&#13;
renovatie zelf te doen verrichten, met bevoegdverklaring&#13;
van pachters de kosten daarvan&#13;
te verrekenen met de te betalen pacht, en&#13;
met veroordeling van verpachtster in de kosten&#13;
van de procedure in beide instanties.&#13;
2.3 Bij gelijkluidende memories van antwoord&#13;
in beide zaken heeft verpachtster de grieven&#13;
bestreden en heeft zij geconcludeerd dat het&#13;
hof de vonnissen van 3 september 2003 en&#13;
7 januari 2004 zal bekrachtigen, met veroordeling&#13;
van pachters in de kosten van het hoger&#13;
beroep. Verpachtster heeft zich niet tegen een&#13;
gevoegde behandeling verzet.&#13;
2.4 Vervolgens hebben beide partijen in de&#13;
zaak met rolnummer 2004/140 en alleen pachters&#13;
in de zaak met rolnummer 2003/1024 de&#13;
stukken voor het wijzen van arrest aan het hof&#13;
overgelegd.&#13;
3 De grieven&#13;
Pachters hebben als grieven aangevoerd:&#13;
– dat de pachtkamer in eerste aanleg ten onrechte&#13;
heeft overwogen: dat pachters geen acties hebben&#13;
ondernomen die aangemerkt kunnen worden&#13;
als stuitinghandelingen, op grond waarvan&#13;
de vordering met betrekking tot het achterstallig&#13;
onderhoud zou zijn verjaard (grief I); dat pachters&#13;
gebonden zijn aan de in de overeenkomst&#13;
opgenomen bepaling dat zij het gepachte in&#13;
goede staat van onderhoud hebben aanvaard en&#13;
dat op hen de plicht tot het verrichten van alle&#13;
onderhoud rust (grief II), dat pachters niet&#13;
bevoegd zouden zijn geweest tot verrekening&#13;
van hun vordering met de te betalen pacht (grief&#13;
III), dat pachters gehouden waren tot het in&#13;
gebreke stellen van verpachtster (grief IV);&#13;
– dat de pachtkamer de door verpachtster&#13;
overgelegde berekening ten onrechte als juist&#13;
heeft aanvaard (grief V);&#13;
– dat de pachtkamer de pachtovereenkomst&#13;
ten onrechte heeft ontbonden (grief VI), en&#13;
– dat de pachtkamer ten onrechte de vorderingen&#13;
in conventie heeft toegewezen en die in&#13;
reconventie heeft afgewezen (grief VII).&#13;
Blijkens de toelichting op grief VII wensen&#13;
pachters het geschil in volle omvang aan het&#13;
hof voor te leggen.&#13;
4 De vaststaande feiten&#13;
4.1 De pachtkamer heeft in het vonnis van&#13;
3 september 2003 onder nummer 3.1 feiten&#13;
vastgesteld. Aangezien daartegen geen grieven&#13;
zijn gericht of bezwaren zijn geuit, zal ook&#13;
het hof van die feiten uitgaan.&#13;
4.2 Aan die feitenvaststelling voegt het hof&#13;
toe, dat het gerechtshof te ’s-Gravenhage bij&#13;
arrest van 14 november 2003 het vonnis van&#13;
de arrondissementsrechtbank te Rotterdam&#13;
van 20 september 2001 en het daaraan voorafgaande&#13;
tussenvonnis van 22 juni 2000 heeft&#13;
bekrachtigd.&#13;
5 De motivering van de beslissing in&#13;
hoger beroep&#13;
5.1 Ingaande 1 januari 1997 is tussen verpachtster&#13;
en pachters een pachtovereenkomst&#13;
aangegaan met betrekking tot tuinland en zich&#13;
daarop bevindende glasopstanden, bedrijfsopstallen&#13;
en installaties, alsmede twee woonhuizen&#13;
met toe- en aanbehoren, ondergrond en&#13;
bijbehorende grond, alles zich bevindende te&#13;
Hoeven (gemeente Halderberge). Bij vonnis&#13;
van de pachtkamer te Zevenbergen van 9 november&#13;
2000 is de pachtovereenkomst vastgelegd,&#13;
onder voorwaarde dat – kort gezegd –&#13;
de rechter zou oordelen dat geen koopoptie&#13;
tussen partijen is overeengekomen. De Grondkamer&#13;
Zuid heeft de pachtovereenkomst&#13;
goedgekeurd, met wijziging van een aantal&#13;
artikelen daarvan, en de Centrale Grondkamer&#13;
heeft deze goedkeuring, met wijziging&#13;
van de termijn waarvoor de pachtovereenkomst&#13;
geldt, bevestigd.&#13;
5.2 Verpachtster heeft bij de pachtkamer de&#13;
ontbinding van de pachtovereenkomst gevorderd&#13;
alsmede de ontruiming van het verpachte&#13;
en voldoening van de achterstallige pachtpenningen&#13;
(met nevenvorderingen). Daartegen&#13;
hebben pachters verweer gevoerd. Zij hebben&#13;
in reconventie de veroordeling van verpachtster&#13;
gevorderd tot renovatie van de gepachte&#13;
warenhuizen en woonhuizen (met nevenvorderingen).&#13;
Bij het (deel)vonnis van 3 september&#13;
2003 heeft de pachtkamer in conventie de&#13;
vordering van de verpachtster tot betaling van&#13;
de achterstallige pachtpenningen, volgens de&#13;
berekening van verpachtster, toegewezen, dat&#13;
vonnis in zoverre uitvoerbaar bij voorraad&#13;
verklaard en alle overige beslissingen in conventie,&#13;
alsmede de beslissing in reconventie,&#13;
aangehouden. Bij het vonnis van 7 januari 2004&#13;
heeft de pachtkamer in conventie de pachtovereenkomst&#13;
ontbonden, de ontruiming van&#13;
het gepachte gelast en de nevenvorderingen&#13;
toegewezen en in reconventie de vordering tot&#13;
renovatie van het gepachte afgewezen. Het&#13;
hoger beroep richt zich tegen de beslissingen&#13;
in conventie en in reconventie.&#13;
5.3 Het hof zal eerst grief V bespreken.&#13;
De grief richt zich tegen de berekening door&#13;
de pachtkamer van de in conventie toegewezen&#13;
achterstallige pachtsom c.a. De pachtkamer&#13;
heeft, uitgaande van de door verpachtster als&#13;
productie 4 bij haar inleidende dagvaarding&#13;
overgelegde berekening, in rechtsoverweging&#13;
3.3 een verantwoording gegeven van de samenstelling&#13;
van het door haar toegewezen bedrag.&#13;
Het hof neemt die berekening over en merkt&#13;
daarbij op dat pachters, terwijl dat gelet op&#13;
het grievenstelsel op hun weg lag, niet hebben&#13;
aangegeven in welk opzicht de berekening in&#13;
die rechtsoverweging 3.3 onjuist is. In het&#13;
bijzonder zijn geen bewijzen overgelegd van&#13;
andere betalingen, dan die door verpachtster&#13;
in bedoelde productie 4 zijn verwerkt. Pachters&#13;
hebben weliswaar verwezen naar een&#13;
berekening van Administratie- en Belastingsadviesburo&#13;
C. Alblas en Zn. (verder: Alblas),&#13;
maar die is blijkens de aanhef opgemaakt om&#13;
de tegenvordering van pachters te onderbouwen.&#13;
Een gemotiveerde betwisting van de&#13;
achterstallige pachtsommen is in de berekening&#13;
van Alblas niet te lezen. Opgemerkt&#13;
wordt voorts dat pachters erkennen (punt 22&#13;
c.v.d./c.v.r.) dat in de berekening van Alblas is&#13;
afgezien van het opnemen van de (van rechtswege&#13;
toegestane) verhogingen van de pacht.&#13;
Grief V kan bij gebreke van een deugdelijke&#13;
onderbouwing niet slagen.&#13;
5.4 Pachters hebben in deze procedure een&#13;
uitdrukkelijk beroep op hun opschortingsrecht&#13;
gedaan. Daartoe stellen zij dat verpachtster&#13;
het gepachte hun niet in de overeengekomen&#13;
goede staat ter beschikking heeft gesteld&#13;
en dat verpachtster verzuimd heeft onderhoud&#13;
aan het gepachte te verrichten. Zij hebben&#13;
in deze procedure verwezen naar technische&#13;
rapporten van Looije Agro Technics B.V.&#13;
van 24 juli 2002 en BouwTechnologie van&#13;
13 december 2002, die betrekking hebben op&#13;
de kassen c.a. respectievelijk de woningen.&#13;
Daaruit blijkt volgens pachters dat er al gebreken&#13;
waren vóór het aangaan van de pachtovereenkomst&#13;
(punt 21 c.v.d./c.v.r.).&#13;
5.5 Voor een geslaagd beroep op het opschortingsrecht&#13;
zal moeten vaststaan dat verpachtster&#13;
is tekortgeschoten in haar verplichting het&#13;
gepachte bij aanvang van de pacht (1 januari&#13;
1997) in de in artikel 3 van de pachtovereenkomst&#13;
vermelde goede staat aan pachters ter&#13;
beschikking te stellen, dan wel gedurende de&#13;
looptijd van de pachtovereenkomst haar&#13;
onderhoudsverplichting jegens pachters niet is&#13;
nagekomen.&#13;
5.6 Het hof vat de verklaring van pachters, dat&#13;
zij het “gehuurde” in de in artikel 3 van de&#13;
pachtovereenkomst beschreven goede staat van&#13;
onderhoud hebben aanvaard als een beding&#13;
dat strekt ter voorkoming van een geschil op&#13;
dit punt en dus als een vaststellingsovereenkomst.&#13;
Voor zover in de stellingen van pachters&#13;
een beroep op vernietigbaarheid wegens&#13;
dwaling, bedrog of misbruik van omstandigheden&#13;
moet worden gelezen, gaat dat beroep&#13;
niet op, omdat het onvoldoende is gemotiveerd&#13;
met voldoende concrete feiten en omstandigheden.&#13;
Met betrekking tot een beroep&#13;
op dwaling voegt het hof daaraan toe, dat&#13;
pachters onvoldoende concreet zijn geweest&#13;
over wat zij ten tijde van het aangaan van de&#13;
pachtovereenkomst omtrent de onderhoudstoestand&#13;
als zeker en onbetwist beschouwden&#13;
en mochten beschouwen. Op grond van het&#13;
vorenstaande komt pachters geen opschortingsrecht&#13;
toe in verband met de toestand&#13;
waarin het gepachte verkeerde toen het hun&#13;
ter beschikking is gesteld.&#13;
5.7 Pachters hebben voorts gesteld tot opschorting&#13;
gerechtigd te zijn omdat verpachtster&#13;
gedurende de looptijd van de pachtovereenkomst&#13;
is tekortgeschoten in haar onderhoudsverplichting.&#13;
Op goede gronden heeft&#13;
verpachtster betwist dat zij tot het onderhoud&#13;
gehouden was. Ingevolge artikel 10 van de&#13;
pachtovereenkomst komen alle onderhoud en&#13;
reparaties (met nadere omschrijving) voor&#13;
rekening van pachters. Dat betreft ook de&#13;
installaties. Een groot gedeelte van de door&#13;
Alblas opgevoerde posten valt onder de noemer&#13;
van het door pachters te verrichten&#13;
onderhoud, zodat dat zonder meer niet voor&#13;
rekening van verpachtster komt. Het hof wijst&#13;
erop dat afspraken met betrekking tot het&#13;
onderhoud die afwijken van het bepaalde in&#13;
artikel 26 Pachtwet krachtens artikel 57&#13;
Pachtwet zijn toegestaan.&#13;
5.8 Aldus hebben pachters onvoldoende&#13;
onderbouwd gesteld, dat zij een opeisbare&#13;
vordering op verpachtster hebben. Dat houdt&#13;
in dat hen geen beroep op opschorting toekomt.&#13;
De grieven, voor zover deze zich richten&#13;
tegen de toewijzing door de pachtkamer&#13;
van de achterstallige pacht c.a. kunnen daarom&#13;
niet slagen.&#13;
Voorts oordeelt het hof dat het tekortschieten&#13;
in de pachtbetaling de kern van pachters verplichtingen&#13;
betreft, dat de ontbinding van de&#13;
pachtovereenkomst rechtvaardigt. De tekortkoming&#13;
is niet van geringe betekenis en onvoldoende&#13;
is gesteld, dat zij van een bijzondere&#13;
aard als bedoeld in artikel 6:265 Burgerlijk&#13;
Wetboek is. Grief VI slaagt dus evenmin. In&#13;
bedoeld tekortschieten is op basis van artikel&#13;
55 lid 2 Pachtwet een imperatieve grond voor&#13;
ontbinding van de pachtovereenkomst gelegen.&#13;
5.9 Met betrekking tot de reconventie overweegt&#13;
het hof, dat het beroep van verpachtster&#13;
op verjaring geen bespreking behoeft, omdat&#13;
de vordering in reconventie reeds afstuit op&#13;
hetgeen onder 5.6 en 5.7 is overwogen.&#13;
5.10 Nu reeds op grond van de voorgaande&#13;
overwegingen de bestreden vonnissen dienen&#13;
te worden bevestigd, kan behandeling van de&#13;
nog niet afzonderlijk besproken grieven achterwege&#13;
blijven. Als de in hoger beroep in&#13;
beide zaken in het ongelijk gestelde partij zullen&#13;
pachters in de kosten daarvan worden veroordeeld.&#13;
De beslissing&#13;
Het hof, rechtdoende in hoger beroep:&#13;
In de zaak met rolnummer 2003/1024:&#13;
Bekrachtigt het vonnis van de pachtkamer van&#13;
de rechtbank Breda, sector Kanton, locatie&#13;
Bergen op Zoom van 3 september 2003;&#13;
Veroordeelt pachters in de kosten van het&#13;
hoger beroep, tot aan deze uitspraak begroot&#13;
op € 2.269,– voor salaris van de procureur en&#13;
op € 205,– voor griffierecht.&#13;
In de zaak met rolnummer 2004/140:&#13;
Bekrachtigt het vonnis van de pachtkamer van&#13;
de rechtbank Breda, sector Kanton, locatie&#13;
Bergen op Zoom van 7 januari 2004;&#13;
Veroordeelt pachters in de kosten van het&#13;
hoger beroep, tot aan deze uitspraak begroot&#13;
op € 771,– voor salaris van de procureur en&#13;
op € 241,– voor griffierecht.</content><legacyfootnotes/><footnotes><footnote/></footnotes><auteurs/><published>2006-05-01 00:00:00</published><modified>2006-05-01 00:00:00</modified><editiondate>2006-05-01</editiondate><htmlpath>https://denhollander.info/artikel/4037</htmlpath></article>
</articles></edition>
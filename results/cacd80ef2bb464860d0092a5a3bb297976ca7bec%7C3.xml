<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7259</id><udhid>UDH:TvAR/7259</udhid><titel>Risico’s in de keten: aansprakelijkheid en verzekering</titel><searchwords><searchword>TvAR 6/2008</searchword><searchword>UDH:TvAR/7259</searchword></searchwords><attachments><attachment><name>TvAR-6-2008 Art2.pdf</name><extention>pdf</extention><url>https://denhollander.info/download/6834/ci</url></attachment></attachments><inleiding>1. Inleiding&#13;
Zoals mede opgemerkt door Freriks (2006), kunnen zogenaamde&#13;
‘olievlekschades’ in productieketens leiden tot problemen&#13;
rond aansprakelijkheid en schadevergoeding.Wie is&#13;
precies de schadeveroorzakende producent en wat is precies&#13;
de omvang van de schade? Olievlekschades treden bijvoorbeeld&#13;
op als een verontreiniging zich voordoet aan het begin&#13;
van een keten en verontreinigde producten zich vervolgens&#13;
verspreiden door de hele keten heen (cumulatie). Recente&#13;
calamiteiten rond verontreinigd diervoeder, bijvoorbeeld&#13;
met MPA in 2002 en dioxine in 2004, zijn hier schoolvoorbeelden&#13;
van.&#13;
De calamiteiten in de diervoedersector hebben tot gevolg&#13;
gehad dat ketenpartijen, met name verwerkende bedrijven&#13;
aan het einde van de keten, eisen stellen aan de minimale&#13;
hoogte van de dekking van de aansprakelijkheidsverzekeringen&#13;
van partijen aan het begin van de keten, de diervoederproducenten.&#13;
Een hogere verzekeringsdekking ‘aan het&#13;
begin van de keten’ biedt immers meer zekerheid op schadevergoeding&#13;
voor schadelijdende partijen verderop in de&#13;
keten. Medio 2007 ontstond er echter een impasse in deze&#13;
discussie omdat het voor een groot deel van de diervoederproducenten&#13;
niet haalbaar bleek om hun verzekeringsdekking&#13;
fors te verhogen; risico’s met kans op cumulatie en&#13;
problemen rond informatie-asymmetrie zijn in het algemeen&#13;
niet eenvoudig verzekerbaar.1 Bovendien werd de&#13;
noodzaak tot verhoging van de verzekeringsdekking door&#13;
diervoederproducenten sterk in twijfel getrokken, onder&#13;
meer door reeds ingevoerde preventiemaatregelen. Ook rees&#13;
twijfel over de redelijkheid van het ‘terugsluizen’ van alle ketenschade&#13;
naar het begin van de keten, daar de uiteindelijke&#13;
schade ook beïnvloed wordt door afwegingen van onder&#13;
meer inmenging, export en zogenaamde vierkantsverwaarding&#13;
aan het einde van de keten.&#13;
Kwantitatieve handvaten voor ketenpartijen enerzijds en&#13;
aansprakelijkheidsverzekeraars anderzijds voor het afleiden&#13;
van de omvang van ‘adequate verzekeringsdekkingen’ voor&#13;
diervoederproducenten zijn nauwelijks voorhanden. Ketenschades&#13;
van voorgaande calamiteiten zijn niet of niet transparant&#13;
gepubliceerd en risico-analyses rond verontreinigd&#13;
diervoeder beperken zich tot de eerste twee schakels van de&#13;
veehouderijketen: diervoederproducenten en veehouders&#13;
(Van Asseldonk et al., 2006). Dit artikel beoogt meer inzicht&#13;
te geven in de schade-omvang veroorzaakt door verontreinigd&#13;
diervoeder, met name de schade in de verwerkende&#13;
industrie. Hierbij kwantificeren we zowel directe&#13;
schade als indirecte schade. Hoewel indirecte schade niet&#13;
door aansprakelijkheidsverzekeraars wordt gedekt, speelt&#13;
deze schadecomponent vaak een belangrijke - en verstorende&#13;
- rol in schadediscussies tussen ketenpartijen. Het onderzoek&#13;
omvat scenario-analyses rond verontreinigd mengvoer,&#13;
waarbij uitgangspunten gebaseerd zijn op Van Asseldonk&#13;
et al. (2006). Mengvoer omvat 70% van de diervoederomzet&#13;
in Nederland. De in ogenschouw genomen verwerkende&#13;
industrie betreft zuivelverwerking en varkens- en&#13;
pluimveeslachterijen.</inleiding><content>2. Veehouderijketens in Nederland&#13;
Voordat we ingaan op de definitie en uitwerking van de scenario’s&#13;
is het van belang goed inzicht te hebben in de structuur&#13;
en werkwijze van veehouderijketens in Nederland.&#13;
Waarom kan verontreinigd diervoeder leiden tot een zogenaamde&#13;
olievlekschade? Een belangrijke factor is dat de&#13;
meeste ingrediënten voor mengvoer worden verwerkt in een&#13;
groot aantal verschillende diervoeders, waardoor potentieel&#13;
een groot aantal veehouderijen betrokken kan raken bij een&#13;
calamiteit. Maar er spelen ook andere factoren verderop in&#13;
de keten. Bijvoorbeeld met betrekking tot het vermengen&#13;
van producten van verschillende bedrijven. Tabel 1 laat zien&#13;
dat de zuivel een relatief groot aantal melkveebedrijven kent&#13;
(22.301). Deze bedrijven leveren aan een relatief klein aantal&#13;
verwerkende bedrijven (15 bedrijven, 50 locaties), waar&#13;
de melk bijeen komt in grote verzamelsilo’s. Hierdoor kan&#13;
verontreinigde melk van een enkel melkveebedrijf leiden tot&#13;
een grote hoeveelheid ‘besmette melk’. Naast vermenging&#13;
van homogene producten zoals melk, vindt in de verwerkende&#13;
industrie ook vermenging van niet-homogene producten&#13;
plaats. Figuur 1 schetst een aantal voorbeelden voor&#13;
producten uit varkens- en rundveeketens. Een andere potentiële&#13;
cumulatiefactor is export, mede omdat ‘buitenlandse&#13;
markten’ vaak anders reageren op een calamiteit dan&#13;
de nationale markt. Met een zelfvoorzieningsgraad van&#13;
227%, is export relatief belangrijk in de varkenssector.&#13;
3. Verontreinigd diervoeder: definitie van schade en&#13;
terugblik op calamiteiten&#13;
In discussies omtrent schade worden directe en indirecte&#13;
schade vaak niet helder onderscheiden. Vanuit de optiek Tabel 1: Productie- en structuurkenmerken van zuivel-, varkensvlees- en pluimveevleesketens in Nederland.1&#13;
Zuivel Varkensvlees Pluimveevlees&#13;
Aantal veehouderijen 22.301 7.963 674&#13;
Aantal dieren per bedrijf 61 688 58.394&#13;
Productie per jaar 7.417 kg melk/koe 91 kg/vleesvarken2 2,1 kg/vleeskuiken2&#13;
3,05 vleesv./plaats 7 vleesk./plaats&#13;
Levering aan verwerkende industrie3 1 keer per 3 dgn 1 keer per 2 wkn 1 keer per 7 wkn&#13;
Aantal verwerkende bedrijven4 15 9 15&#13;
Aantal verwerkingslocaties4 50 16 17&#13;
Productie per jaar (1000 ton) 11.600 1.283 884&#13;
Omzet per jaar (mln euro) 5.100 1.784 701&#13;
Gem. omzet per locatie (mln euro/jaar) 279.452 305.395 112.973&#13;
Zelfvoorzieningsgraad Verse zuivel: 84% Varkensvlees: 227% Pluimveevlees: 161%&#13;
Kaas: 208%&#13;
Gecondenseerd: 231%&#13;
Melkpoeder: 40%&#13;
1. Bron: Bunte et al. (2003); Kwantitatieve Informatie Veehouderij (2007); Land- en Tuinbouwcijfers (2007); Productschap Zuivel (2007).&#13;
2. Kg geslacht gewicht.&#13;
3. Bedrijfsspecifieke afleverpatronen hangen onder meer af van de bedrijfsomvang.&#13;
4. Voor zuivel, varkensvlees en pluimveevlees zijn dit respectievelijk zuivelverwerkingsbedrijven, varkensslachterijen en pluimveeslachterijen. van een aansprakelijkheidsverzekering, waar directe schade&#13;
meestal wel maar indirecte schade meestal niet is gedekt, is&#13;
dit onderscheid wel belangrijk. We onderscheiden directe&#13;
en indirecte schade zoals weergegeven in Tabel 2. Directe&#13;
schade heeft betrekking op (producten vermengd met) verontreinigd&#13;
product; indirecte schade betreft niet-verontreinigd&#13;
product. Directe schadecomponenten zijn onder meer&#13;
het traceren, terughalen en vernietigen van verontreinigd&#13;
inclusief vermengd product, en zogenaamde zaakschade.2&#13;
Indirecte schade omvat onder andere de schade van retourvrachten&#13;
en omvangrijke productrecalls voor herstel van&#13;
consumentenvertrouwen. Er komen meer indirecte schadecomponenten&#13;
voor bij verwerkende bedrijven in vergelijking&#13;
met de primaire sector. Directe schade rond te vernietigen producten wordt mede&#13;
bepaald door de waarde van het product. Calculaties op&#13;
basis van productiekosten over ketens heen geven hiervoor&#13;
een indicatie. Figuur 2 geeft de procentuele verdeling van&#13;
deze zogenaamde kostprijs over de keten weer per kg eindproduct,&#13;
respectievelijk verse melk, vers varkensvlees en hele&#13;
kip. De keten omvat hierbij de veehouderij, de verwerking&#13;
en (met uitzondering van kip) de retail. Uit de figuur blijkt&#13;
dat voor melk en varkensvlees de verhouding in kostprijs&#13;
tussen veehouderij, verwerking en retail neerkomt op ongeveer&#13;
45:35:20. In de verwerking van varkensvlees zijn de&#13;
kosten voor pakstations en ontbeenderijen hoger dan voor&#13;
slachterijen.&#13;
Terugkijkend naar gerapporteerde schades van diervoedercalamiteiten&#13;
in de afgelopen 10 jaar (onderste deel van&#13;
Tabel 3), valt op dat schadegegevens schaars zijn en dat&#13;
geen onderscheid gemaakt wordt tussen directe en indirecte&#13;
schade. Aan de andere kant zijn technische parameters van&#13;
diervoedercalamiteiten zoals het aantal dagen dat een calamiteit&#13;
duurt en het aantal betrokken veehouderijen uitgebreid&#13;
beschreven. Zo was mengvoer bijvoorbeeld betrokken&#13;
bij 5 van de 6 calamiteiten en varieerde het aantal veehouderijen&#13;
dat beleverd werd met verontreinigd diervoeder van&#13;
0 (botfragmenten, 2004) tot 1.821 (dioxine, 1999). Op de&#13;
2004-botfragmentencalamiteit en 2006-dioxine-calamiteit&#13;
na, kwamen in alle gevallen verontreinigde veehouderijproducten&#13;
in de verwerkende industrie terecht.&#13;
4. Scenario’s en expert-evaluatie&#13;
Belangrijke factoren die de uiteindelijke omvang van schade&#13;
en claims in de keten bepalen zijn onder meer het aantal&#13;
met verontreinigd diervoeder beleverde veehouderijen, het&#13;
aantal verontreinigde en vermengde batches in de verwerkende&#13;
industrie en de impact voor niet-verontreinigde producten.&#13;
Parameters van de eerste schakel (diervoederbranche)&#13;
bepalen de gevolgen voor de tweede schakel (veehouderij),&#13;
enzovoort.&#13;
Als uitgangspunt van de scenario’s voor de verwerkende industrie&#13;
zijn in Tabel 4 (bovenste deel) de parameters uit het&#13;
onderzoek van Van Asseldonk et al. (2006) samengevat: het&#13;
aantal dagen waarin verontreinigd diervoeder wordt geproduceerd, het aantal hiermee beleverde veehouderijen en de&#13;
betrokken sectoren. In het meest waarschijnlijke scenario is&#13;
de verwachting dat de productie van verontreinigd diervoeder&#13;
plaatsvindt gedurende 7 dagen en dat hiermee 659 veehouderijen&#13;
beleverd worden, waarbij alle sectoren, i.e.&#13;
rundvee, varkens en pluimvee, een gelijke kans van betrokkenheid&#13;
hebben. In het pessimistische scenario is de verwachting&#13;
dat het aantal dagen waarin verontreinigd diervoeder&#13;
geproduceerd wordt oploopt tot 30 en het aantal betrokken&#13;
veehouderijen tot 2.210.3 Bij vergelijking van deze&#13;
parameters met de werkelijke data uit Tabel 3, ligt voor het&#13;
meest waarschijnlijke scenario het aantal betrokken bedrijven&#13;
(659) in de beschreven range, maar ligt het aantal&#13;
dagen lager. Het aantal dagen verschilt veelal door verschil&#13;
in definities. Zo omschrijft het aantal dagen van de dioxine-&#13;
2006 calamiteit de periode tot en met het weer vrijgeven&#13;
van alle betrokken veehouderijen. Daarnaast hebben experts&#13;
in het onderzoek van Van Asseldonk et al. (2006) uitdrukkelijk&#13;
de verwachte impact van ingevoerde en aangescherpte&#13;
preventiemaatregelen meegewogen.&#13;
De precieze specificatie van scenario’s en gevoeligheidsanalyses&#13;
voor de verwerkende industrie zijn vermeld in het onderste&#13;
deel van Tabel 4. Het aantal bedrijven per sector is&#13;
bepaald aan de hand van de procentuele verdeling van bedrijfstypen&#13;
per sector. Aangenomen is dat betrokken veehouderijen&#13;
verspreid over Nederland voorkomen en dat het&#13;
aantal dagen waarin verontreinigd diervoeder geproduceerd&#13;
wordt gelijk is aan het aantal dagen waarin dieren en dierlijke&#13;
producten van deze bedrijven worden geleverd aan de&#13;
verwerkende industrie. Voor het inschatten van de schade&#13;
per scenario en gevoeligheidsanalyse zijn experts geraadpleegd.&#13;
Experts (n=8) vertegenwoordigen 4 bedrijven uit de&#13;
zuivelverwerking en varkens- en pluimveeslachtsector met&#13;
een marktaandeel variërend van 20% tot 80%. Interviews&#13;
zijn gehouden in drie rondes (najaar 2007): twee individuele&#13;
rondes en een plenaire ronde. In deze periode deden&#13;
zich geen diervoedercalamiteiten voor. In de plenaire ronde&#13;
zijn experts per sector gekomen tot één inschatting per sector.&#13;
Figuur 3 beschrijft de opeenvolgende stappen, van input&#13;
(zie ook Tabel 4) tot expertevaluatie en output. Voor het inschatten&#13;
van de omvang van de directe schade per diervoedercalamiteit&#13;
zijn twee methoden gevolgd. Voor beide methoden&#13;
is aangenomen dat alle vermengde producten als&#13;
verontreinigd worden aangemerkt. Op de eerste plaats is de&#13;
directe schade berekend door het aantal ingeschatte betrokken&#13;
verwerkingslocaties te vermenigvuldigen met de gemiddelde dagomzet per verwerkingslocatie (Tabel 1). In deze&#13;
zogenaamde ‘omzetbenadering’ is aangenomen dat (i) alleen&#13;
de dagen waarin verontreinigd product verwerkt wordt&#13;
tot schade leiden; maar (ii) hele dagomzetten volledig verloren&#13;
gaan. De tweede benadering voor directe schade, de zogenaamde&#13;
‘detailbenadering’ is nauwkeuriger van aard&#13;
doordat rekening is gehouden met onder meer het aantal&#13;
betrokken batches, de verschillende productwaardes en de&#13;
hoeveelheid reeds geconsumeerd product. Echter, door het&#13;
vertrouwelijke karakter van de onderliggende data zijn deze directe schades slechts gerapporteerd als zogenaamde indexen,&#13;
waarbij telkens het meest waarschijnlijke scenario op&#13;
100 is gesteld.&#13;
Voor het inschatten van de indirecte schade is voor twee&#13;
scenario’s, i.e. het meest waarschijnlijke en het pessimistische&#13;
scenario, door experts aangegeven welke van de indirecte&#13;
schadecomponenten uit Tabel 2 als belangrijk wordt&#13;
gezien en wat de verwachte omvang is. Deze omvang is ingeschat&#13;
als percentage ten opzichte van de verwachte directe&#13;
schade in het betreffende scenario.&#13;
5. Directe en indirecte schade in de verwerkende&#13;
sector&#13;
Aantal betrokken locaties&#13;
Het aantal betrokken verwerkingslocaties is een ‘tussenstap’&#13;
om te komen tot het inschatten van de directe schade. Voor&#13;
‘bedrijf 2’ en ‘bedrijf 3’ blijkt dat het nauwelijks uitmaakt&#13;
wat de precieze omvang van een calamiteit is; het aantal betrokken&#13;
verwerkingslocaties is steeds ongeveer gelijk (Tabel&#13;
5). Alleen voor ‘bedrijf 1’ zijn duidelijk verschillen te zien,&#13;
variërend van 2 betrokken locaties in het optimistische scenario&#13;
tot 15 betrokken verwerkingslocaties in het pessimistische&#13;
scenario.&#13;
Bij vergelijking van de gevoeligheidsanalyses blijkt dat een&#13;
reductie van het aantal met verontreinigd diervoeder beleverde&#13;
veehouderijen (‘minder bedrijven’) een groter effect&#13;
heeft op het aantal betrokken verwerkingslocaties dan het&#13;
korter duren van een crisis (‘minder dagen’). Als daarentegen&#13;
de omvang van de calamiteit toeneemt (‘meer bedrijven’&#13;
of ‘meer dagen’) is het aantal betrokken locaties in&#13;
beide gevallen naar verwachting gelijk.&#13;
Directe schade&#13;
In de ‘omzetbenadering’ is de directe schade berekend voor&#13;
zowel het 20% als het 80% percentielpunt van het aantal&#13;
betrokken verwerkingslocaties. In het meest waarschijnlijke&#13;
scenario komt de directe schade voor de verwerkende industrie&#13;
hiermee op respectievelijk Euro 20 miljoen en Euro&#13;
29 miljoen per crisis (Tabel 6). De schade in het pessimistische&#13;
scenario loopt op tot respectievelijk Euro 84 miljoen&#13;
en Euro 230 miljoen. De schade is het grootst voor varkensslachterijen,&#13;
hetgeen in deze benadering rechtstreeks&#13;
terug te voeren is op de hoge gemiddelde dagomzet per varkensslachterij,&#13;
ruim Euro 300.000 per dag (Tabel 1).&#13;
In de ‘detailbenadering’, weergegeven in indexwaarden ten&#13;
opzichte van het meest waarschijnlijke scenario, is het verwachte&#13;
verschil per crisis tussen het meest waarschijnlijke&#13;
en pessimistische scenario minder groot, i.e. 100:259. In&#13;
het pessimistische scenario neemt de schade relatief het&#13;
meest toe in de zuivelverwerking. Uit de gevoeligheidsanalyses&#13;
blijkt een groot effect van het aantal dagen waarin verontreinigd&#13;
product verwerkt wordt. Zowel voor ‘minder&#13;
dagen’ als ‘meer dagen’ is het effect op de schade ten opzichte&#13;
van het meest waarschijnlijke scenario fors groter dan&#13;
voor ‘minder bedrijven’ en ‘meer bedrijven’. Schade loopt&#13;
hiermee dus niet ‘in de pas’ met het aantal betrokken verwerkingslocaties.&#13;
Zoals reeds in paragraaf 2 beschreven vindt tijdens de verwerking&#13;
op grote schaal vermenging van productstromen&#13;
plaats. Uit de berekeningen komt naar voren dat in het&#13;
meest waarschijnlijke scenario 94% van de directe schade&#13;
toe te schrijven is aan vermengde stromen. Het verwachte&#13;
percentage ‘reeds geconsumeerd product’ varieert van 2%&#13;
(optimistisch scenario) tot 66% (pessimistisch scenario).&#13;
Indirecte schade&#13;
Voor wat betreft de indirecte schade laat Tabel 7 zien dat er&#13;
grote variatie bestaat, zowel op het gebied van de soort&#13;
schades die naar verwachting optreden als de omvang&#13;
ervan. ‘Bedrijf 1’ verwacht dat voor niet-verontreinigd product&#13;
problemen alleen ontstaan door retourvrachten, terwijl&#13;
de andere bedrijven ook schade verwachten door verminderde&#13;
vraag en kosten gerelateerd aan het terugwinnen van&#13;
(export) markten. ‘Bedrijf 1’ en ‘bedrijf 3’ verwachten dat&#13;
de omvang van de indirecte schade in het meest waarschijnlijke&#13;
scenario respectievelijk 26% en 5% is ten opzichte van&#13;
hun directe schade. ‘Bedrijf 2’ schat echter in dat de indirecte&#13;
schade bijna drie keer zo hoog is als de directe schade.&#13;
Ook in het pessimistische scenario schatten ‘bedrijf 1’ en&#13;
‘bedrijf 3’ de indirecte schade lager in dan ‘bedrijf 2’. Gewogen&#13;
naar marktaandeel is het percentage indirecte schade&#13;
ten opzichte van de directe schade 34% in het meest waarschijnlijke&#13;
scenario en 105% in een meer pessimistische situatie.&#13;
6. Schade en verzekering&#13;
Cumulatiegevaar en beperkte transparantie omtrent ketenschades&#13;
door diervoedercalamiteiten leiden tot problemen bij de verzekering van de productaansprakelijkheid van de&#13;
diervoederindustrie. Berekeningen in dit artikel geven inzicht&#13;
in de mogelijke omvang van de schade in de verwerkende&#13;
industrie, in het bijzonder de zuivelverwerking en de&#13;
varkens- en pluimveeslachtsector.&#13;
1. De directe schade in de verwerkende industrie is naar&#13;
verwachting hoger dan in de veehouderij. In het meest&#13;
waarschijnlijke scenario bedraagt de schade voor de veehouderij&#13;
en de verwerkende industrie naar verwachting&#13;
respectievelijk Euro 5 miljoen (Van Asseldonk et al.,&#13;
2006) en Euro 20 miljoen tot Euro 29 miljoen. De verhouding&#13;
van directe schade in de keten is hiermee niet&#13;
rechtstreeks te koppelen aan de kostprijsverhoudingen&#13;
in de keten.&#13;
2. Belangrijke factoren die de directe schade voor de verwerkende&#13;
industrie bepalen zijn het aantal dagen&#13;
waarin verontreinigd product verwerkt wordt en de&#13;
hoeveelheid vermengd product. Bij het toenemen van&#13;
het aantal dagen van 1 naar 7 en 30 dagen, neemt de&#13;
schade per crisis toe in een verhouding van 12:100:233.&#13;
(Het toenemen van het aantal betrokken bedrijven leidt&#13;
tot veel minder grote verschillen.) Voor wat betreft het&#13;
belang van vermengd product blijkt dat, onder de aanname&#13;
dat vermengd product altijd als verontreinigd wordt aangemerkt, minimaal 85% van de schade in de&#13;
verwerkende industrie hier aan toe te schrijven is.&#13;
3. In de verwerkende industrie zijn de verschillen tussen&#13;
de verschillende scenario’s het grootst voor de zuivelverwerking.&#13;
Zo leidt een toename van het aantal betrokken&#13;
melkveebedrijven van 199 bedrijven in het meest waarschijnlijke&#13;
scenario naar 688 bedrijven tot een toename&#13;
in de directe schade met een verhouding van 100:167.&#13;
Als ook het aantal ‘verwerkingsdagen’ toeneemt (pessimistisch&#13;
scenario) is de schadeverhouding ten opzichte&#13;
van het meest waarschijnlijke scenario 100:358. In de&#13;
slachtsector is het verschil tussen het meest waarschijnlijke&#13;
scenario en het pessimistische scenario 100:202&#13;
(varkensslachterij) en 100:219 (pluimveeslachterij).&#13;
4. Alle verwerkende bedrijven verwachten dat schade&#13;
wordt geleden over niet-verontreinigd product (indirecte&#13;
schade), in ieder geval als gevolg van retourvrachten.&#13;
De verwachtte verhouding tussen directe en indirecte&#13;
schade varieert sterk per bedrijf.&#13;
5. De berekende ‘ketenschade’ (tussen Euro 25 miljoen en&#13;
Euro 34 miljoen in het meest waarschijnlijke scenario)&#13;
kan als indicatie dienen voor de hoogte van het verzekerd&#13;
bedrag voor diervoederbedrijven. Hierbij dient wel&#13;
in ogenschouw genomen te worden dat (i) de verwachte&#13;
schade in een meer pessimistisch scenario 2 tot 3 keer&#13;
hoger kan uitvallen; (ii) schade voor verdere verwerkers&#13;
van varkens- en pluimveevlees en schade voor ketenpartijen&#13;
als retail en consument niet is meegenomen; (iii)&#13;
berekende schade mogelijk niet 100% van de markt&#13;
weerspiegelt; en (iv) geen rekening gehouden is met juridische&#13;
aspecten die van invloed kunnen zijn op de&#13;
hoogte van uiteindelijke claims en uit te keren schadevergoedingen.&#13;
De resultaten van het onderzoek leiden ook tot suggesties&#13;
voor verder onderzoek rond schade en verzekerbaarheid van&#13;
diervoedercalamiteiten:&#13;
– Incentives voor snel melden. Tijd blijkt een belangrijke&#13;
schadebepalende factor te zijn. Snel melden van een&#13;
eventuele verontreiniging kan de schade fors beperken.&#13;
Verzekeraars kunnen hier mogelijk op inspelen door de&#13;
schadevergoeding mede afhankelijk te maken van het&#13;
aantal reeds met verontreinigd diervoeder beleverde&#13;
veehouders. Vergelijkbare incentives worden gebruikt in&#13;
schadevergoedingssystemen voor uitbraken van besmettelijke&#13;
dierziekten.&#13;
– ‘Paraplu-dekking’ voor extreme schade. Bij het vaststellen&#13;
van risicopremies beoordelen verzekeraars niet alleen&#13;
de meest waarschijnlijke schade maar ook de&#13;
schade in meer extreme situaties (‘maximum estimated&#13;
loss’). Aangezien het niet waarschijnlijk is dat elk individueel&#13;
diervoederbedrijf in Nederland een ‘pessimistisch&#13;
scenario’ zal veroorzaken, zou een ‘extreme schadetoeslag’&#13;
voor elk bedrijf tot onnodig hoge premiekosten&#13;
leiden. Gezamenlijke ‘paraplu-dekkingen’ voor de extreme&#13;
schade van een groep van diervoederbedrijven&#13;
zou hiervoor een oplossing kunnen zijn. Diervoederbedrijven&#13;
verenigd onder TrusQ hebben een dergelijke&#13;
dekking voor Euro 75 miljoen per crisis reeds vanaf 1&#13;
januari 2006.&#13;
– Schadeverzerzekeringen voor schade door voedselveiligheid.&#13;
Het verhalen van schade via het aansprakelijk stellen&#13;
van de schadeveroorzakende partij blijkt bij diervoedercalamiteiten&#13;
vaak een langdurig en complex proces&#13;
waarbij de uiteindelijke hoogte van de schadevergoeding&#13;
door allerlei factoren lager kan uitvallen dan verwacht.&#13;
Rechtstreekse schadeverzekeringen per schakel&#13;
in de keten zouden hiervoor een oplossing kunnen zijn.&#13;
Verzekeraars verhalen dan op hun beurt de uitgekeerde&#13;
schadevergoedingen bij de aansprakelijke partij (subrogatie).&#13;
– Definitie van risicoprofielen. Verzekerden worden in&#13;
het algemeen geclassificeerd op basis van hun risicoprofiel.&#13;
Een dergelijke classificatie voorkomt dat een verzekeringspool&#13;
bestaat uit alleen ‘hoog-risico-bedrijven’&#13;
terwijl de premie gebaseerd is op het gemiddelde risico.&#13;
In geval van productaansprakelijkheidsverzekeringen&#13;
voor diervoederbedrijven wordt risicoclassificatie nog&#13;
maar beperkt toegepast, onder meer door het ontbreken&#13;
van objectieve criteria. Mogelijke criteria zouden kunnen&#13;
zijn het type geproduceerd diervoeder (mengvoer,&#13;
vochtrijk) en het wel of niet hebben van gescheiden&#13;
productielijnen ter voorkoming van kruiscontaminatie&#13;
tussen bijvoorbeeld gemedicineerd en niet-gemedicineerd&#13;
voer. Implementatie hiervan vergt kwantitatieve&#13;
onderbouwing van de relatie tussen dergelijke criteria&#13;
en het risico van diervoedercalamiteiten.&#13;
Literatuur&#13;
Bunte, F.H.J., Kuiper, W.E., van Galen, M.A. en Goddijn, S.T., 2003.&#13;
Macht en prijsvorming in agro-ketens. Rapport 5.03.01, LEI, Den&#13;
Haag.&#13;
Freriks, A.A., 2006. Ketensystemen in de agro-foodsector; juridische&#13;
vormgeving van afspraken binnen de keten en de relatie tot de publieke&#13;
taken van de overheid. Agrarisch Recht 66 (4), 158-187.&#13;
Hoste, R., Bondt, N. En Ingenbleek, P., 2004.Visie op de varkenskolom.&#13;
LEI, rapport 207, Den Haag.&#13;
Kwantitatieve Informatie Veehouderij, 2007. Wageningen UR.&#13;
Land- en Tuinbouwcijfers, 2007.&#13;
http://www.lei.dlo.nl/publicaties/PDF/2007/LEB/LEB_H04.pdf.&#13;
Meuwissen, M.P.M., Valeeva, N.I., Velthuis, G.J. en Huirne, R.B.M.,&#13;
2006. The insurability of product recall in food supply chains. In:&#13;
Ondersteijn, C.J.M., Wijnands, J.H.M., Huirne, R.B.M. en Van&#13;
Kooten, O. (eds), Quantifying the agri-food supply chain, Springer&#13;
Science and Business Media, the Netherlands, pp. 145-157.&#13;
Productschap Diervoeder, 2007.&#13;
http://www.pdv.nl/english/kwaliteit/page682.php.&#13;
Productschap Zuivel, 2007.&#13;
http://www.prodzuivel.nl/pz/productschap/publicaties/sjo/sjo06/SJO&#13;
_2006_H3_zuivelindustrie.pdf.&#13;
Tweede Kamer, 2002. Evaluatie van de MPA-crisis. Tweede Kamer, Den&#13;
Haag.&#13;
Van Asseldonk, M.A.P.M., Meuwissen, M.P.M. en Huirne, R.B.M., 2006.&#13;
The production of compound feed in the Netherlands: an analysis of&#13;
contamination risks. Institute for Risk Management in Agriculture,&#13;
Wageningen UR.&#13;
Van Horne, P.L.M. en Bondt, N., 2006. Kostprijsontwikkeling kuikenvlees&#13;
2004-2010; basisjaar 2004. LEI, rapport 2.06.02, Den Haag.</content><legacyfootnotes>1. Asymmetrische informatie houdt in dat in een economische transactie&#13;
de ene partij meer informatie heeft dan de andere partij.&#13;
2. De schadecomponenten ‘terughalen en vernietigen’ en ‘tracking en&#13;
tracing’ (Tabel 2) komen grotendeels overeen met de in aansprakelijkheidsverzekeringen&#13;
gehanteerde ‘bereddingskosten’ - hoewel er kleine&#13;
interpretatieverschillen kunnen zijn bijvoorbeeld over de locatie van&#13;
vernietiging. Het begrip ‘zaakschade’ staat voor geleden verlies of gederfde&#13;
opbrengst als gevolg van beschadiging, vernietiging of het verloren&#13;
gaan van een zaak. Zaakschade is altijd gekoppeld aan (producten&#13;
vermengd met) verontreinigd product.&#13;
3. De door Van Asseldonk et al. (2006) berekende schadebedragen zijn&#13;
Euro 5 miljoen in het meest waarschijnlijke scenario en Euro 0,2 miljoen&#13;
en Euro 18 miljoen in respectievelijk het optimistische en pessimistische&#13;
scenario. Deze schade omvat voor de diervoederindustrie de&#13;
bereddingskosten, en voor de veehouderij kosten rond af te maken&#13;
vee, teruglopende groei, niet opgehaalde melk en bedrijfsschade.&#13;
</legacyfootnotes><footnotes><footnote/></footnotes><auteurs>Miranda P.M. Meuwissen&#13;
Alex A. van Andel&#13;
Marcel A.P.M. van Asseldonk&#13;
en Ruud B.M. Huirne</auteurs><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7259</htmlpath></article>
</articles></edition>
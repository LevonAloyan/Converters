<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1994</searchword><id>5192</id><udhid>UDH:TvAR/5192</udhid><titel>Flapper / Ettema (TvAR 1994/4692)</titel><searchwords><searchword>TvAR 4/1994</searchword><searchword>TvAR 1994/4692</searchword><searchword>UDH:TvAR/5192</searchword></searchwords><attachments><attachment><name>1994_nr 4_Rechtspraak_4692.pdf</name><extention>pdf</extention><url>https://denhollander.info/download/5127/ci</url></attachment></attachments><inleiding>Pachtwet, art. 49-5, 57&#13;
&#13;
Weiland, gelijktijdig met koop in 1981, door koper aan verkoper terugverpacht. Daarbij overeengekomen: 'Pachter heeft het recht na afloop van de pachttermijn ... de pachtrechten over te dragen aan één van zijn kinderen.' Pachter vraagt indeplaatsstelling van een zoon.&#13;
Hof: Art. 49-5 Pw beschermt mede de belangen van verpachter bij een indeplaatsstelling. Het overeengekomene en de redelijkheid en billijkheid sluiten een beroep door verpachter op art. 49-5 Pw niet uit. Verpachter kan geen afstand doen van zijn rechten uit art. 49-5 Pw. Het hof toetst dus, of de voorgestelde zoon niet voldoende waarborgen biedt voor een behoorlijke bedrijfsvoering: In dit geval voldoende waarborgen aanwezig geacht.</inleiding><content>Arrest in de zaak van:&#13;
Fokke Flapper, wonende te Koudum, appel-lant, procureur: mr. P.C. Plochg,&#13;
tegen&#13;
Dominicus Jan Ettema, wonende te Lemmer, geïntimeerde, procureur: mr. J.M.J. Huver.&#13;
Het geding in eerste aanleg&#13;
De pachtkamer van het kantongerecht te Sneek heeft op 10 juni 1992 tussen partijen een vonnis uitgesproken, dat in fotocopie aan dit arrest is gehecht en naar de inhoud waar-van wordt verwezen.&#13;
Het geding in hoger beroep&#13;
Appellant - verder ook te noemen Flapper -is bij exploit van 6 juli 1992 met gelijktijdige dagvaarding van geïntimeerde - verder ook te noemen Ettema - voor dit hof, in hoger be-roep gekomen van genoemd vonnis, waarbij -kort weergegeven - de vordering van Flapper tot indeplaatsstelling van zijn zoon Age Fok-ke Flapper - verder ook te noemen Age - als pachter in de na te noemen pachtovereen-komst is afgewezen, met verwijzing van elk der partijen in haar eigen kosten.&#13;
Bij memorie van grieven, tevens houdende akte aanvulling van eis, zijn door Flapper de onderomschreven grieven aangevoerd en toe-gelicht met conclusie het vonnis waarvan be-roep te vernietigen en opnieuw rechtdoende:&#13;
1. primair:&#13;
Ettema te veroordelen tot nakoming van de tussen hem en Flapper gesloten overeenkomst tot indeplaatsstelling en daartoe binnen acht dagen na betekening van het arrest van de Pachtkamer een overeenkomst tot wijziging van de tussen partijen gesloten pachtovereen-komst te ondertekenen, op straffe van een dwangsom van f 500,- voor iedere dag dat Et-tema nalatig blijft aan de veroordeling te vol-doen, alsmede te bepalen dat de uitspraak van de Pachtkamer op de voet van het bepaalde in artikel 3:300 lid 2 van het Burgerlijk Wetboek&#13;
in de plaats van de overeenkomst tot wijzi-ging van de pachtovereenkomst zal treden.&#13;
2. subsidiair:&#13;
de zoon van Flapper, Age Fokke, geboren op 9 februari 1969, als pachter op de voet van het bepaalde in artikel 49 Pachtwet in de plaats te stellen van Flapper.&#13;
3. Ettema te veroordelen in de kosten van de procedure in eerste aanleg en in hoger be roep.&#13;
Bij memorie van antwoord heeft Ettema ter-zake verweer gevoerd met conclusie:&#13;
a. dat de Pachtkamer (zo nodig onder ver betering en/of aanvulling van de gronden) het vonnis waarvan beroep bevestigt en de vorde ringen van Flapper afwijst;&#13;
b. dat de Pachtkamer Flapper veroordeelt in de kosten van de procedure in eerste aanleg en hoger beroep.&#13;
Ter zitting van het hof van 19 juli 1993 heb-ben partijen hun standpunten doen bepleiten, Flapper door mr. drs. P.A. de Hoog, advocaat te Amsterdam en Ettema door mr. M.G. Gai-kema, advocaat te Leeuwarden, beiden onder overlegging van pleitnotities. Vervolgens heb-ben partijen ter zitting de stukken overgelegd voor het wijzen van arrest.&#13;
Na de zitting heeft Flapper op verzoek van het hof nog de jaarstukken 1989/1990, 1990/1991 en 1991/1992 van zijn bedrijf aan het hof overgelegd.&#13;
De grieven&#13;
Flapper heeft de volgende grieven tegen het&#13;
vonnis waarvan beroep aangevoerd:&#13;
Grief I:&#13;
Ten onrechte heeft de pachtkamer in eerste aanleg de vordering van Flapper niet reeds op grond van de tussen partijen gesloten over-eenkomst toegewezen.&#13;
Grief II:&#13;
Ten onrechte overweegt de pachtkamer in eerste aanleg, dat de voorgestelde pachter on-voldoende waarborgen biedt voor een behoor-lijke bedrijfsvoering.&#13;
Grief III:&#13;
Ten onrechte heeft de pachtkamer in eerste aanleg nagelaten te overwegen, dat Ettema op grond van de tussen partijen gesloten over-eenkomst afstand heeft gedaan van zijn recht inhoudelijk verweer te voeren tegen de gevor-derde indeplaatsstelling, althans zijn rechten terzake heeft verwerkt.&#13;
Grief IV:&#13;
Ten onrechte heeft de pachtkamer in eerste aanleg de vorderingen van Flapper afgewezen en de kosten van de procedure gecompen-seerd.&#13;
De vaststaande feiten&#13;
Nu geen grieven zijn aangevoerd tegen de vaststelling van feiten door de pachtkamer van het kantongerecht in het vonnis waarvan beroep, zal ook het hof in hoger beroep van die feiten uitgaan.&#13;
Aldus kan ook in hoger beroep van de vol-gende, als erkend of niet (voldoende) betwist, vaststaande feiten worden uitgegaan:&#13;
Flapper heeft krachtens schriftelijk vastge-legde pachtovereenkomst, gedateerd januari 1981, welke op 8 januari 1981 door de Grondkamer voor Friesland is goedgekeurd, van Ettema een aantal percelen weiland, gele-gen te Koudum aan de Bovenburen, kadas-traal bekend gemeente Koudum, Sectie A, nummers 924, 926, 931, 932, 933 (ged.), 935, 2733 (ged.), 2734 en 4419, totaal groot 18.88.16 ha, in pacht.&#13;
Deze pachtovereenkomst is gesloten in sa-menhang met de gelijktijdige verkoop van het gepachte door Flapper aan Ettema.&#13;
Behalve het gepachte exploiteert Flapper in zijn bedrijf ca 3 ha land, dat hij in eigen-dom heeft, met daarop bedrijfsgebouwen, en ca 5 ha land, dat hij van derden pacht, alles grasland.&#13;
Het veebeslag van Flapper bestaat uit on-geveer 20 meststieren, 6 pinken en 150 scha-pen en lammeren. Flapper heeft met zijn bedrijf samenhangende melkquotum van ca. 90.000 kg, verhuurd, ook voor het seizoen 1993/1994.&#13;
De voorgestelde pachter Age, zoon van Flapper, is geboren op 9 februari 1969. Hij is in het bezit van het diploma Middelbare Landbouwschool te Sneek.&#13;
Daarnaast is in hoger beroep op grond van niet weersproken verklaringen van Flapper en Age ter zitting van het hof nog komen vast te staan:&#13;
Age heeft op 16 juli 1993 het diploma Ho-gere Agrarische School behaald.&#13;
Age heeft praktische ervaring in de vee-houderij opgedaan onder meer in een stage van 12 weken bij veehouder Stokman te Koudum, in een stage van 3 maanden bij een veehouderij met ca. 140 melkkoeien in Flori-da (U.S.A.), en in het ouderlijk bedrijf.&#13;
Beoordeling van het hoger beroep&#13;
1. De grieven leggen het geschil tussen partij en in volle omvang in hoger beroep aan het hof voor.&#13;
Grief I&#13;
2. Zoals vaststaat, heeft in 1981 Flapper de bovenbedoelde hem toen in eigendom toebe horende percelen aan Ettema verkocht en heeft Ettema deze percelen gelijktijdig weer aan Flapper terugverpacht, en dient zulks te worden beschouwd als één gelijktijdige trans- aktie, welke ten aanzien van het terugverpach- ten is vastgelegd in de bovengenoemde pachtovereenkomst.&#13;
3. In het kader van die transaktie zijn par tijen overeengekomen, zoals (enigszins ge brekkig) is neergelegd in art. 11 van de pachtovereenkomst:&#13;
'De pachter heeft het recht om na afloop van de pachttermijn of eerder op zijn verzoek om deze pachtrechten over te dragen aan één van zijn kinderen.'&#13;
4. Grief I stelt de tussen partijen omstreden vraag aan de orde, of het aldus overeengeko- mene rechtsgeldig tussen partijen kon worden overeengekomen, gezien het in de art. 49 (in het bijzonder lid 5) en art. 57 Pachtwet be paalde.&#13;
5. In art. 57 Pachtwet wordt bepaald dat van het in art. 49 Pachtwet bepaalde niet bij overeenkomst kan worden afgeweken.&#13;
Dat geldt ook lid 5 van dat artikel.&#13;
6. In dit verband is door Flapper aan de orde gesteld of art. 49 Pachtwet ook een con tractsbepaling ongeldig maakt, voorzover daarin (uitsluitend) een toezegging van de verpachter moet worden gelezen tot het te zij ner tijd aangaan van een wijzigingsovereen komst met betrekking tot de persoon van de pachter - zoals Flapper dat in de bepaling van art. 11 van de pachtovereenkomst leest -.&#13;
Deze vraag behoeft hier echter geen beant-woording, omdat dat in dit geval de vraag niet is. Veeleer is van belang of het in art. 11 over-eengekomene een beroep door de verpachter op art. 49 lid 5 Pachtwet opzij zet.&#13;
7. Bovendien leest het hof in art. 11 van de pachtovereenkomst niet een bedoeling van Et tema tot het in het algemeen afstand doen van enig beroep op onvoldoende waarborgen voor een behoorlijke bedrijfsvoering ten aanzien van wie ook van zijn (zeven) kinderen die Flapper in zijn plaats als pachter gesteld zou willen zien, zodat de bovenbedoelde interpretatie door Flapper van art. 11 van de pacht-overeenkomst niet juist geacht moet worden.&#13;
8. Ook voor zover Flapper (mede) zou hebben beoogd te stellen dat het Ettema in de omstandigheden van dit geval op grond van de redelijkheid en billijkheid niet zou zijn toe gestaan een beroep op de ongeldigheid van deze contractsbepaling jegens Age in te roe pen, verwerpt het hof dat.&#13;
Van lid 5 van art. 49 Pachtwet kan niet worden gezegd dat het daarin bepaalde uit-sluitend de belangen van de pachter be-schermt, maar moet worden aangenomen dat de daarin neergelegde verplichting voor de pachtrechter mede is opgenomen ter bescher-ming van de belangen, die voor de verpachter zijn betrokken bij een indeplaatsstelling.&#13;
9. Dientengevolge heeft Ettema recht op en belang bij het inroepen van de toets van art. 49 lid 5 Pachtwet in verband met eventuele indeplaatsstelling van Age als pachter, onaf hankelijk van het in art 11 van de pachtover eenkomst bepaalde. Grief I is dus vergeefs voorgesteld.&#13;
10. Het bovenstaande houdt tevens in dat door Ettema als verpachter geen afstand van zijn rechten uit art. 49 lid 5 Pachtwet kan zijn gedaan en grief III dus ook geen doel treft.&#13;
Grief II&#13;
11. In deze grief wordt aan de orde gesteld, of Age als voorgestelde pachter niet voldoende waarborgen biedt voor een behoorlijke be-&#13;
12. Het hof stelt hierbij voorop dat, zoals ook niet is betwist, Age beschikt over een uit stekende theoretische opleiding in de veehou derij.&#13;
13. Age heeft het hof medegedeeld dat hij zich voorstelt het bedrijf van zijn vader voort te zetten als veehouderij met ongeveer 20 melkkoeien, bijbehorend jongvee, een hon derdtal schapen en ca 30 vleesstieren, en daar toe (naast eigen exploitatie van het aanwezige melkquotum van ca 90.000 kg) nog 30.000 kg melkquotum bij te kopen.&#13;
Daarbij zullen de bedrijfsgebouwen en de machines van het bedrijf van Flapper te zijner beschikking zijn, en is Flapper tevens bereid hem ca f 150 000,- tot financiering van de te verrichten aankopen tegen een lage rente ter beschikking te stellen.&#13;
14. Het hof is, op grond van de stukken en hetgeen ter zitting van het hof naar voren is gekomen, van oordeel dat bij het door Age aan het hof overgelegde bedrijfsplan in ver-&#13;
schillende opzichten vraagtekens moeten wor-den gezet, en blijk geeft van een optimistische kijk op de daaruit te verwachten financiële re-sultaten.&#13;
15. Anderzijds kan naar het oordeel van het hof niet worden gezegd, dat de bedrijfs plannen van Age aan een behoorlijke bedrijfs voering van het gepachte in de weg staan.&#13;
16. Bij de beoordeling daarvan acht het hof van belang dat het hier gaat om percelen los grasland, gebruikt voor de veehouderij, en dat de belangen van de verpachter, gemoeid met de bedrijfsvoering door de (voorgestelde) pachter, met name betreffen het voldoen door de pachter aan diens verplichtingen tot tijdige betaling van de verschuldigde pachtprijs en tot behoorlijk onderhoud en verzorging van het gepachte land.&#13;
17. Mede gezien zijn goede theoretische agrarische opleiding, zijn praktische ervaring en de financiële ruggesteun van zijn vader, moet worden aangenomen dat Age in staat zal zijn zijn bedrijfsplannen waar nodig bij te stellen, en daarmee te bereiken dat het bedrijf zodanig winstgevend zal blijven, dat ook het gepachte land behoorlijk wordt geëxploiteerd.&#13;
18. Al met al is het hof van oordeel dat Age als voorgestelde pachter voldoende waar borgen biedt voor het nakomen van zijn bo venbedoelde verplichtingen jegens de verpachter en voor een behoorlijke bedrijfs voering op het gepachte.&#13;
19. Het bovenstaande brengt met zich mee dat de ^tieven II en IV s^rond zijn, dat het vonnis waarvan beroep niet in stand kan blij ven en dat de indeplaatsstelling van Age als nog moet worden toegewezen.&#13;
20. Ettema moet als de uiteindelijk in het ongelijk gestelde partij worden veroordeeld in de kosten van het geding in beide instanties.&#13;
Beslissing&#13;
Het hof, rechtdoende in hoger beroep: Vernietigt het vonnis waarvan beroep;&#13;
Opnieuw rechtdoende:&#13;
Stelt Age Fokker Flapper alsnog in de plaats van Flapper als pachter in de bovenge-noemde pachtovereenkomst met Ettema.&#13;
Veroordeelt Ettema in de kosten van het geding in beide instanties, welke aan de zijde van Flapper tot heden worden begroot op in eerste instantie f 750,- en in hoger beroep op f4500,-.</content><legacyfootnotes/><footnotes><footnote/></footnotes><auteurs/><published>1994-04-01 00:00:00</published><modified>1993-07-12 00:00:00</modified><editiondate>1994-04-01</editiondate><htmlpath>https://denhollander.info/artikel/5192</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1995</searchword><id>5024</id><udhid>UDH:TvAR/5024</udhid><titel>Schilder / V.O.F. Koopman (TvAR 1995/4776)</titel><searchwords><searchword>TvAR 10/1995</searchword><searchword>TvAR 1995/4776</searchword><searchword>UDH:TvAR/5024</searchword></searchwords><attachments><attachment><name>1995_nr 10_Rechtspraak_4776.pdf</name><extention>pdf</extention><url>https://denhollander.info/download/4964/ci</url></attachment></attachments><inleiding>Pachtwet, art. 38, 41, 146, Meststoffenwet, art. 14, &#13;
Wet verplaatsing mestproduktie, art. 7&#13;
&#13;
Verpachtster heeft in haar gemengd landbouwbedrijf&#13;
een exploitatievorm waarbij verhuur&#13;
van land onder andere voor bollenteelt&#13;
een zeer belangrijke factor is. In geval van de&#13;
beoogde exploitatievorm met verhuur van het&#13;
land in geschil, zal met betrekking tot dit land&#13;
het verhuurelement - waarbij derden het land&#13;
in geschil telkens gedurende een jaar exploiteren&#13;
- sterk overheersen en wel in die mate&#13;
dat van een eigen landbouwkundig gebruik&#13;
niet meer kan worden gesproken. In geval van&#13;
beëindiging van de pachtovereenkomst zal&#13;
pachter bijna 10% van zijn grasland verliezen.&#13;
Bovendien zal hij dan zijn mestproduktie&#13;
moeten verminderen hetgeen betekent dat hij&#13;
zijn veebestand zal moeten inkrimpen. Zijn&#13;
bedrijf zou dan aanzienlijk minder winstgevend&#13;
zijn en nauwelijks voldoende emplooi&#13;
bieden voor pachter en zijn zoon, met wie hij&#13;
een maatschap heeft. Het inkomen van de beide&#13;
maten zou op niet aanvaardbare wijze dalen.&#13;
Het bedrijf van verpachtster heeft&#13;
voldoende winstpotentie. Het belang van&#13;
pachter in deze geeft de doorslag. Een ontbinding&#13;
van de pachtovereenkomst kan in de verzoekschriftprocedure&#13;
buiten eigenlijk&#13;
rechtsgeding niet aan de orde komen. Volgt&#13;
verlenging van de pachtovereenkomst met zes&#13;
jaar.</inleiding><content>Beschikking in de zaak van:&#13;
Jacobus Maria Martinus Schilder, wonende&#13;
te Spierdijk, appellant, incidenteel geïntimeerde,&#13;
procureur: mr. P.C. Plochg,&#13;
tegen&#13;
de vennootschap onder firma Gebr. Koopman,&#13;
gevestigd te Spierdijk, geïntimeerde, incidenteel&#13;
appellant, procureur: mr. P.M.&#13;
Wilmink.&#13;
Het geding in eerste aanleg&#13;
De pachtkamer van het kantongerecht te&#13;
Hoorn heeft op 2 mei 1994 een tussenbeschikking&#13;
en op 3 augustus 1994 een eindbeschikking&#13;
tussen partijen gegeven. Bij die&#13;
eindbeschikking is het verzoek van appellant&#13;
- hierna ook te noemen: Schilder - tot verlenging&#13;
van een tussen hem als pachter en geïntimeerde&#13;
- verder ook te noemen: de V.O.F. -&#13;
als verpachtster bestaande en behoudens verlenging&#13;
op 31 december 1994 eindigende&#13;
pachtovereenkomst met betrekking tot een&#13;
perceel grasland te Spierdijk, kadastraal bekend&#13;
gemeente Wester-Koggenland, sectie L,&#13;
nr. 353, groot 2.40.90 ha, afgewezen.&#13;
De beide beschikkingen van de pachtkamer&#13;
van het kantongerecht te Hoorn zijn in afschrift&#13;
aan de beschikking van het hof&#13;
gehecht.&#13;
Het geding in hoger beroep&#13;
Schilder is bij op 2 september 1994 ter griffie&#13;
van het hof ingekomen beroepschrift van&#13;
voormelde beschikkingen in hoger beroep gekomen&#13;
met verzoek dat het hof die beschikkingen&#13;
zal vernietigen en, opnieuw&#13;
beschikkende, de onderhavige pachtovereenkomst&#13;
zal verlengen met de wettelijke termijn&#13;
van zes jaar of met een zodanige termijn als&#13;
het hof naar goede justitie oordelend juist&#13;
acht, kosten rechtens.&#13;
De V.O.F, heeft bij op 8 november 1994&#13;
ter griffie van het hof ingekomen verweerschrift,&#13;
verweer gevoerd en heeft harerzijds&#13;
onder aanvoering van één grief, tegen de&#13;
eindbeschikking van 3 augustus 1994 incidenteel&#13;
beroep ingesteld, met verzoek dat het hof&#13;
de tussenbeschikking en eindbeschikking zal&#13;
bevestigen, met uitzondering voor wat betreft&#13;
het gestelde onder 3 van de eindbeschikking,&#13;
en dat het hof in zoverre opnieuw zal beschikken,&#13;
met veroordeling van Schilder in de kosten&#13;
van het hoger beroep.&#13;
Nadien heeft Schilder het incidenteel appel&#13;
nog bij verweerschrift bestreden.&#13;
Partijen - De V.O.F, bij monde van haar&#13;
mede-vennoot J.J.M. Koopman - alsmede de&#13;
zoon van pachter, Andreas Schilder, hebben&#13;
ter zitting van het hof bij gelegenheid van de&#13;
mondelinge behandeling inlichtingen verstrekt&#13;
waarna de raadslieden de wederzijdse&#13;
standpunten nader hebben toegelicht aan de&#13;
hand van pleitnotities.&#13;
De grieven&#13;
De door Schilder in het principaal appel tegen&#13;
de beschikkingen waarvan beroep aangevoerde&#13;
grieven luiden als volgt:&#13;
Ten aanzien van de tussenbeschikking:&#13;
I. - Ten onrechte heeft de pachtkamer van&#13;
het kantongerecht te Hoorn overwogen: 'De&#13;
Pachtkamer zal derhalve een afweging dienen&#13;
te maken welk belang van overwegende bete&#13;
kenis is.&#13;
Ten einde tot een zo zuiver mogelijke oordeelvorming&#13;
te komen acht de Pachtkamer het&#13;
wenselijk te kunnen beschikken over officiële&#13;
gegevens met betrekking tot de arbeidsongeschiktheid&#13;
van Schilder.'&#13;
Ten aanzien van de eindbeschikking:&#13;
II. - Ten onrechte heeft de pachtkamer van&#13;
het kantongerecht overwogen, dat uit niets&#13;
blijkt dat alsnog door Schilder een verzoek zal&#13;
worden gedaan tot het doen aanmerken van&#13;
zijn zoon, Andreas Schilder, als mede-pach&#13;
ter.&#13;
III. - Ten onrechte heeft de pachtkamer&#13;
van het kantongerecht bij haar beslissing een&#13;
onevenredig groot belang gehecht aan het as-&#13;
pect van de gedeeltelijke arbeidsongeschikt-&#13;
heid van Schilder.&#13;
IV. - Ten onrechte heeft de pachtkamer&#13;
van het kantongerecht geoordeeld, dat niet&#13;
aannemelijk is geworden dat door het verlies&#13;
van het gepachte de grondslag van het maat&#13;
schappelijk bestaan van Schilder ernstig zal&#13;
worden aangetast.&#13;
V. - Ten onrechte is de pachtkamer van&#13;
het kantongerecht niet toegekomen aan een&#13;
belangenafweging c.q. een beslissing naar bil-&#13;
lijkheid zoals bedoeld in artikel 41, lid 2, van&#13;
de Pachtwet.&#13;
De grief van de V.O.F, in het incidenteel&#13;
appel luidt als volgt:&#13;
- Ten onrechte heeft de pachtkamer van&#13;
het kantongerecht in haar eindbeschikking onder&#13;
3 overwogen dat niet aannemelijk is geworden&#13;
dat het verpachte groot 2.40.90 ha,&#13;
voor de bedrijfsvoering van de V.O.F., gelet&#13;
op de omvang van haar bedrijf, van overwegende&#13;
betekenis is.&#13;
De mondelinge behandeling&#13;
Ter zitting van het hof is niet of onvoldoende&#13;
weersproken zakelijk verklaard:&#13;
Door Schilder zelf (pachter):&#13;
Ik ben 54 jaar oud, ben gehuwd en heb vier&#13;
meerderjarige kinderen, waaronder mijn oudste&#13;
zoon Andreas, met wie ik met ingang van&#13;
1 januari 1991 een maatschap ben aangegaan.&#13;
Wij exploiteren een melkveehouderijbedrijf te&#13;
Spierdijk op ruim 26 1/2 ha (inclusief erf en&#13;
gebouwen), waarvan ruim 21 ha eigendom is&#13;
en 5 1/2 ha, inclusief het land in geschil,&#13;
pachtland. Wij beschikken over een Zuid-&#13;
Hollandse voer-ligboxen-loopstal met een capaciteit&#13;
voor 55 stuks vee en voorts over&#13;
onder andere een jongveestal met hooiopslag.&#13;
Het veebestand bestaat nu uit 56 melk- en&#13;
kalfkoeien, 23 kalfvaarzen, 2 stamboekstieren,&#13;
18 kuiskalveren, 26 schapen, 2 rammen&#13;
en twee paarden. Het land in geschil ligt op&#13;
ongeveer 1 1/2 kilometer afstand van de gebouwen.&#13;
Wij hebben een eigen melkquotum&#13;
van 222 721 kilogram en leasen daarbij&#13;
45 000 kilogram a 38 cent per kilogram. Wij&#13;
hebben dit jaar een grondgebonden mestproduktierest&#13;
van 3188 kilogram fosfaat, door het&#13;
Bureau Heffingen berekend voor 25 1/2 ha&#13;
landbouwgrond. Het bedrijf is de afgelopen&#13;
jaren steeds winstgevend geweest. De winst in&#13;
1994 wordt geschat op rond f 92 000. De win-&#13;
sten in 1993 en 1992 waren (beduidend) lager.&#13;
De winstverdeling tussen mijzelf en Andreas&#13;
wordt gemaakt op basis van&#13;
respectievelijk 65% en 35%. Na inhouding&#13;
van f 250 wegens teveel ontvangen uitkering,&#13;
krijg ik nu feitelijk een uitkering wegens een&#13;
gedeeltelijke arbeidsongeschiktheid van netto&#13;
f 903 per maand. Bij brief van 17 oktober&#13;
1991 heb ik aan de V.O.F, bericht dat ik een&#13;
maatschap met mijn zoon ben aangegaan en&#13;
dat de maatschap de pachtprijs betaalt.&#13;
Door Andreas Schilder:&#13;
Ik ben 27 jaar oud, ben gehuwd en woon&#13;
zelfstandig in Zandwerven. Ik werk volledig&#13;
in het landbouwbedrijf van de maatschap. Ik&#13;
heb geen ander beroep;&#13;
Door J.J.M. Koopman namens de V.O.F.:&#13;
- Ik ben 42 jaar oud, ben gehuwd en heb&#13;
drie minderjarige zoons. Een andere vennoot&#13;
is eveneens gehuwd en heeft twee jonge kinderen.&#13;
De derde vennoot is ongehuwd. Geen&#13;
der broers heeft een andere baan naast het&#13;
werk in het landbouwbedrijf van de V.O.F.&#13;
Het gaat om een gemengd bedrijf te Spierdijk&#13;
- een melkveehouderij en akkerbouwbedrijf -&#13;
op ongeveer 86 1/2 ha, waarvan ongeveer&#13;
46 1/2 ha bouwland is en de rest grasland.&#13;
Wij hebben nu ongeveer 158 melkkoeien&#13;
waarvoor drie ligboxenstallen beschikbaar&#13;
zijn met een capaciteit van 400 stuks. Het&#13;
melkquotum bedraagt 1 164 810 kilogram. De&#13;
mestreferentiehoeveelheid bedraagt 10 757&#13;
kilogram. Op het bouwland verbouwen wij&#13;
mais en suikerbieten. Ongeveer 30 ha bouwland&#13;
exploiteren wij bij wijze van vruchtwisseling&#13;
als volgt. Dit gedeelte wordt gedurende&#13;
een jaar verhuurd voor tuinbouw en vervolgens&#13;
gedurende twee jaren voor verschillende&#13;
produkten in eigen produktie genomen. Daarna&#13;
volgt weer een jaar verhuur enzovoort enzovoort.&#13;
Het land in geschil ligt op korte&#13;
afstand van ons bedrijf. De bodem bestaat uit&#13;
humusrijk veen op klei. Dit land wordt nu gebruikt&#13;
als grasland en is niet zo geschikt voor&#13;
vruchtwisseling. Als het land pachtvrij wordt&#13;
en wij een huurder kunnen vinden, willen wij&#13;
toch proberen ook deze grond mee te nemen&#13;
in de vermelde exploitatie met vruchtwisseling.&#13;
Als het land in geschil pachtvrij komt,&#13;
maken wij geen aanspraak op met dat land samenhangend&#13;
melkquotum noch op een geldelijke&#13;
vergoeding daarvoor.&#13;
Het bedrijf is zeker winstgevend. De jaarstukken&#13;
voor 1991, 1992 en 1993 zullen wij&#13;
nazenden.&#13;
Beoordeling van het principaal en het incidenteel&#13;
hoger beroep&#13;
1. Naar het oordeel van het hof is het begrijpelijk&#13;
dat de pachtkamer van het kantongerecht&#13;
bij de tussenbeschikking van 2 mei 1994&#13;
heeft geoordeeld dat zij het wenselijk achtte te&#13;
kunnen beschikken over officiële gegevens&#13;
met betrekking tot de arbeidsongeschiktheid&#13;
van Schilder ten einde de belangen van partijen&#13;
zo goed mogelijk te kunnen afwegen. Die&#13;
arbeidsongeschiktheid is immers een aspect&#13;
bij de beantwoording van de vraag in hoeverre&#13;
Schilder op de exploitatie van het land in&#13;
geschil is aangewezen. De door de pachtkamer&#13;
van het kantongerecht verlangde gegevens&#13;
waren ten tijde van de tussenbeschikking&#13;
nog niet verstrekt.&#13;
De grief I in het principaal appel is dan&#13;
ook ongegrond.&#13;
2. Door de grieven III, IV en V in het prin-&#13;
cipaal appel en de grief in het incidenteel be-&#13;
roep, wordt in volle omvang aan het hof het&#13;
geschilpunt voorgelegd of de onderhavige&#13;
pachtovereenkomst vatbaar is voor verlenging&#13;
gelet op de wederzijdse belangen van partijen&#13;
als verpachtster en pachter. Het hof vindt aan&#13;
leiding dit geschilpunt zelfstandig opnieuw te&#13;
onderzoeken en daarover te beslissen.&#13;
3. Blijkens de door de V.O.F, alsnog toe&#13;
gezonden jaarstukken voor de boekjaren 1992&#13;
en 1993 heeft deze in 1993 een landhuur ten&#13;
bedrage van f 109 342 ontvangen terwijl de&#13;
opbrengst van akkerbouwprodukten - suiker&#13;
bieten - niet meer dan f 14 950 bedroeg. In&#13;
1992 ging het om f 86 159 tegenover&#13;
f 10 837. Dit betekent dat - ook als de gras-&#13;
en maisopbrengsten ten behoeve van het ei&#13;
gen melkveehouderijbedrijf in aanmerking&#13;
worden genomen - bij de door de V.O.F, ge&#13;
kozen exploitatievorm met verhuur van land&#13;
o.a. voor bollenteelt, het belang van die ver&#13;
huur een zeer belangrijke factor is. Gelet hier&#13;
op en op de wens van de V.O.F, ook het land&#13;
in geschil op die wijze te gaan exploiteren,&#13;
zoals J.J.M. Koopman ter zitting van het hof&#13;
heeft verklaard, kan niet gezegd worden dat&#13;
voldoende aannemelijk is dat dit land door de&#13;
V.O.F, persoonlijk voor de landbouw in ge-&#13;
bruik zal worden genomen. In geval van de&#13;
beoogde exploitatievorm met verhuur van het&#13;
land in geschil, zal immers met betrekking tot&#13;
dit land het verhuurelement - waarbij derden&#13;
het land in geschil telkens gedurende een jaar&#13;
exploiteren - sterk overheersen en wel in die&#13;
mate dat van een eigen landbouwkundig ge-&#13;
bruik niet meer kan worden gesproken.&#13;
Dit betekent dat het geval van artikel 41,&#13;
lid 1, van de Pachtwet zich niet voordoet en&#13;
dat op de voet van artikel 38 van de Pachtwet&#13;
op het verzoek om pachtverlenging naar billijkheid&#13;
moet worden beslist, waarbij de belangen&#13;
van partijen zullen moeten worden&#13;
afgewogen.&#13;
4. Tegenover het door de V.O.F, beoogde&#13;
belang bij beëindiging van de pachtovereenkomst&#13;
- de vergroting van de al bestaande&#13;
winstgevendheid zo mogelijk vooral door&#13;
middel van tijdelijke verhuur van het land in&#13;
geschil - staat dat Schilder in dat geval bijna&#13;
10% van zijn grasland verliest. Bovendien zal&#13;
hij, gelet op artikel 14 van de Meststoffenwet&#13;
jo art. 7 van de Wet verplaatsing mestproduktie,&#13;
zijn mestproduktie met 2.40.90 x 125 kilogram&#13;
fosfaat = 301 kilogram fosfaat moeten&#13;
verminderen. Dit betekent dat hij zijn veebestand&#13;
zal moeten inkrimpen met een zevental&#13;
melk- of kalfkoeien dan wel met een zeventiental&#13;
kalfvaarzen. Gelet op de structuur van&#13;
het bedrijf, zoals deze ook uit de jaarstukken&#13;
blijkt, moet worden aangenomen dat bij verlies&#13;
van het grasland en bij inkrimping van het&#13;
veebestand als vermeld, de jaarwinsten dan&#13;
met bijna 15% zullen dalen. Het bedrijf van&#13;
Schilder zou dan aanzienlijk minder winstgevend&#13;
zijn en nauwelijks voldoende emplooi&#13;
bieden voor vader en zoon. Het inkomen van&#13;
de beide maten zou op niet aanvaardbare wijze&#13;
dalen. De geringe maandelijkse arbeidsongeschiktheidsuitkering&#13;
van eerstgenoemde is&#13;
in dit verband slechts van ondergeschikte,&#13;
aanvullende betekenis.&#13;
Anderzijds heeft het bedrijf van de V.O.F.&#13;
- mede gelet op de inkomsten uit verhuur van&#13;
land - blijkens de jaarstukken voldoende&#13;
winstpotentie. Een en ander afwegende, geeft&#13;
het belang van Schilder in deze de doorslag.&#13;
Zijn belang bij verlenging van de pachtovereenkomst&#13;
is groter dan het belang van de&#13;
V.O.F, bij beëindiging daarvan. In dit verband&#13;
zij nog opgemerkt dat een ontbinding van de&#13;
pachtovereenkomst, zoals door de V.O.F,&#13;
voorgestaan, op grond van het feit dat Schilder&#13;
het gebruik en genot van het pachtland in&#13;
geschil in de maatschap zonder toestemming&#13;
van de V.O.F, heeft ingebracht, in deze verzoekschriftprocedure&#13;
buiten eigenlijk rechtsgeding&#13;
niet aan de orde kan komen, nog&#13;
daargelaten dat Schilder het aangaan van de&#13;
maatschap met zijn zoon bij brief van 17 oktober&#13;
1991 aan de V.O.F, heeft gemeld met dé&#13;
kanttekening dat de maatschap de pachtprijs&#13;
betaalt.&#13;
Slotsom&#13;
5. De grieven III, IV en V in het principaal&#13;
appel, zoals toegelicht, treffen doel. De grief&#13;
II behoeft geen bespreking. De grief in het incidenteel&#13;
beroep is ongegrond. De grief I in&#13;
het principaal appel, gericht tegen de tussenbeschikking,&#13;
is eveneens ongegrond. De&#13;
pachtovereenkomst zal met de wettelijke termijn&#13;
moeten worden verlengd. Schilder heeft&#13;
geen grief gericht tegen de kostenbeslissing in&#13;
eerste aanleg. De V.O.F, zal de kosten van het&#13;
principaal appel en van het incidenteel beroep&#13;
hebben te dragen als de daarin (grotendeels)&#13;
in het ongelijk gestelde partij.&#13;
Het hof, beschikkende in het principaal en incidenteel&#13;
hoger beroep&#13;
bevestigt de beschikking van de pachtkamer&#13;
van het kantongerecht te Hoorn d.d. 2 mei&#13;
1994, waarvan beroep;&#13;
vernietigt de door die pachtkamer gegeven&#13;
beschikking van 3 augustus 1994 behalve&#13;
voor wat betreft de kostenbeslissing, en alleen&#13;
in zoverre opnieuw beschikkende,&#13;
verlengt de onderhavige pachtovereenkomst&#13;
met een termijn van zes jaar, behoudens&#13;
verlenging eindigende op 31 december&#13;
2000;&#13;
veroordeelt de V.O.F, in de kosten van het&#13;
hoger beroep, in het principaal appel aan de&#13;
zijde van Schilder begroot op f 420 aan verschotten&#13;
en op f 2800 aan procureurssalaris,&#13;
en in het incidenteel beroep aan de zijde van&#13;
Schilder begroot op f 700.&#13;
</content><legacyfootnotes/><footnotes><footnote/></footnotes><auteurs/><published>1995-10-01 00:00:00</published><modified>1994-12-27 00:00:00</modified><editiondate>1995-10-01</editiondate><htmlpath>https://denhollander.info/artikel/5024</htmlpath></article>
</articles></edition>
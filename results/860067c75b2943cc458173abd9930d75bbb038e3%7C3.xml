<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1995</searchword><id>5149</id><udhid>UDH:TvAR/5149</udhid><titel>reclamante tegen het plan van toedeling in de ruilverkaveling 'De Oude Jokse' (TvAR 1995/4786)</titel><searchwords><searchword>TvAR 12/1995</searchword><searchword>TvAR 1995/4786</searchword><searchword>UDH:TvAR/5149</searchword></searchwords><attachments><attachment><name>1995_nr 12_Rechtspraak_4786.pdf</name><extention>pdf</extention><url>https://denhollander.info/download/5087/ci</url></attachment></attachments><inleiding>Landinrichtingswet, art. 170, 200&#13;
&#13;
Reckunante op het moment van indienen van het bezwaar niet te beschouwen als rechthebbende, dan wel rechtverkrijgende in de zin van artikel 170 leden 2 en 3 Landinrichtingswet (Lw). Reckunante heeft de percelen enige maanden na de terinzagelegging van het plan van toedeling gekocht. Daarvoor had zij de percelen van Rijkswaterstaat in gebruik gekregen. Rijkswaterstaat was huurder van de percelen. De rechtbank is van oordeel dat een dergelijk gebruiksrecht in het stelsel van de Landinrichtingswet onvoldoende grond is om als belanghebbende te kunnen worden aan gemerkt in de zin van artikel 200 Lw. Beperkte uitleg van het begrip belanghebbende. Reclamante niet ontvankelijk.</inleiding><content>B., reclamante tegen het plan van toedeling in de ruilverkaveling 'De Oude Jokse'; (enz.)&#13;
Het bezwaar&#13;
1. Het Plan van Toedeling voorziet in toede ling aan belanghebbende K.G. Terpstra van de percelen 027.001, 027.002 en 027.039, ge legen aan de Tsjaerderdyk onder Wirdum, ter wijl Terpstra heeft ingebracht de percelen 056.033, 056.034, 056.053 en 056.054 gele gen aan de Leppedyk, welke volgens het Plan van Toedeling zullen worden toegedeeld aan belanghebbende H.G. van der Meer. Ballast Nedam heeft laatstgenoemde percelen op 29 september 1993 van Terpstra gekocht en ver zet zich tegen voornoemde toedeling.&#13;
Het standpunt van Ballast Nedam&#13;
2. Ballast Nedam stelt zich op het standpunt dat zij binnen de daarvoor gestelde wettelijke termijn een bezwaar heeft ingediend tegen het Plan van Toedeling, hoewel zij toen nog geen eigenaar van de litigieuze percelen was. Zij heeft dat bezwaarschrift ingediend als toe komstig eigenaar van die percelen en is enige tijd nadien ook daadwerkelijk eigenaar van die percelen geworden. Ballast Nedam is de rechtsopvolger van Terpstra, die als rechtheb bende ten aanzien van deze percelen staat ver meld in de Lijst van rechthebbenden. Nu haar positie als (toekomstig) eigenaar door het Plan van Toedeling wordt geraakt is zij als belanghebbende in de zin van art. 170 lid 2 Lw. (Landinrichtingswet) te beschouwen en dient zij daarom in haar bezwaar ontvankelijk te worden verklaard.&#13;
3. Weliswaar heeft de aankoop door Bal-last Nedam van deze percelen na de peildatum - 1 oktober 1992 - plaatsgevonden, maar de wet kent het begrip 'peildatum' niet; in de praktijk worden transacties na de peildatum door de Landinrichtingscommissie weliswaar niet meer meegenomen, maar daarop kan een uitzondering worden gemaakt in bijzondere gevallen, waarvan in deze zaak ook sprake is. De grond was destijds eigendom van Terpstra, die haar weer aan Rijkswaterstaat had ver-huurd. Rijkswaterstaat heeft de grond weer in&#13;
gebruik gegeven aan Ballast Nedam om als baggerdepot te worden gebruikt in verband met de werkzaamheden aan het aquaduct bij Grou. De overeenkomst tussen Ballast Nedam en Rijkswaterstaat eindigde per 1 mei 1993, aangezien Terpstra de huur niet meer wilde verlengen. Om die reden was Ballast Nedam genoopt om de als gronddepot gebruikte per-celen zelf te kopen. Ballast Nedam heeft daar-om uitsluitend belang bij toedeling van deze percelen.&#13;
4. Ballast Nedam dient ook nog de komen-de jaren de beschikking te houden over dit de-pot, terwijl het onmogelijk is om de gronden op korte termijn weer in agrarische staat op te leveren. Alleen door toedeling van het depot verkrijgt Ballast Nedam weer een perceel met dezelfde waarde, hetgeen in overeenstemming met art. 139 Lw. is en met een gelijke hoeda-nigheid, hetgeen wordt vereist door art. 148 Lw. Voorts staat in punt 2.1 van de richtlijnen voor de toedeling Oude Jokse dat gronden in een slechte cultuurtoestand, zoals zeer one-gaal gelegen gronden, niet bij de ruiling wor-den betrokken. Tenslotte merkt Ballast Nedam op dat Van der Meer niets aan de toe-deling van deze percelen zal hebben, aange-zien Ballast Nedam niet jegens hem of de Landinrichtingscommissie verplicht is om het depot te verwijderen en de grond weer in agrarische staat op te leveren.&#13;
Het standpunt van de Landinrichtingscommis-sie&#13;
5. De Landinrichtingscommissie is in de eer-ste plaats van oordeel dat Ballast Nedam niet ontvankelijk moet worden verklaard in haar bezwaar, nu zij niet als belanghebbende is te beschouwen in de zin van de artikelen 170 en 200 Lw. De betrokken percelen zijn niet door Ballast Nedam ingebracht, maar door Terp-stra, die aanvankelijk wel een bezwaar tegen het Plan van Toedeling heeft ingediend, maar dat later weer heeft ingetrokken. Als belang-hebbenden kunnen alleen worden aangemerkt de rechthebbenden of hun rechtverkrijgenden, terwijl Ballast Nedam ten tijde van de tervi-sielegging van het Plan van Toedeling geen van beide hoedanigheden bezat.&#13;
5.1. Een ruimere opvatting van het begrip 'belanghebbende' in de zin van art. 170 leden 2 en 3 Lw., zoals door Ballast Nedam bepleit, zou naar het oordeel van de Landinrichtings-commissie de kring van belanghebbenden op ontoelaatbare wijze verruimen, zulks terwijl uit de rechtspraak van de Hoge Raad blijkt dat dit begrip juist beperkt moet worden opgevat.&#13;
6. Voorts betoogt de Landinrichtingscom missie dat het bezwaar ook ongegrond is, aan gezien zij bij het Plan van Toedeling moet uitgaan van de belangen van degenen die op de peildatum rechthebbenden waren, te weten Terpstra en Van der Meer. In de praktijk wordt zoveel mogelijk de hand gehouden aan de peildatum, omdat het niet doenlijk is om in het Plan van Toedeling rekening te houden met alle wijzigingen nadien. De rechtspraak heeft deze wijze van hanteren van de peilda- tum ook aanvaard. Het in deze zaak voorko- mende geval valt niet onder de eveneens in de rechtspraak aanvaarde uitzonderingen hierop.&#13;
7. Van der Meer wenst de toedeling in het Plan van Toedeling te handhaven, aangezien hij bij toedeling van de litigieuze percelen aan Terpstra en daarmee aan Ballast Nedam er sterk op achteruit zou gaan.&#13;
Het belang van Ballast Nedam om het de-pot nog te kunnen aanhouden is in strijd met haar contractuele verplichting om de grond gereed voor agrarisch gebruik op te leveren. Daarbij komt dat de opslag van specie in strijd is met het vigerende bestemmingsplan en bovendien ook zonder toestemming van de Landinrichtingscommissie heeft plaatsgevon-den. Het feit dat Ballast Nedam meer dan de agrarische waarde voor deze percelen zou hebben betaald kan hier verder geen rol spe-len.&#13;
Het standpunt van de Centrale Landinrich-tingscommissie&#13;
8. Op de in de pleitnota weergegeven gronden concludeert de Centrale Landinrichtingscom missie tot afwijzing van het bezwaar.&#13;
Het standpunt van belanghebbende Van der Meer&#13;
9. Van der Meer is van mening dat de toede- ling, zoals voorzien in het Plan van Toede- ling, dient te worden gevolgd en verzet zich bijgevolg tegen de door Ballast Nedam ge wenste toedeling.&#13;
Beoordeling van het geschil&#13;
De ontvankelijkheid&#13;
10. Ten processe staat vast dat Ballast Ne-dam binnen 14 dagen na de tervisielegging van het Plan van Toedeling een bezwaar daar-tegen heeft ingediend, terwijl zij op dat mo-ment niet kon worden beschouwd als rechthebbende, dan wel rechtverkrijgende in&#13;
de zin van art. 170 leden 2 en 3 Lw. Immers, op dat moment was belanghebbende Terpstra nog de eigenaar van de betrokken percelen. Eerst enige maanden later heeft Ballast Ne-dam deze percelen van Terpstra gekocht. Terpstra heeft ook een bezwaar tegen het Plan van Toedeling ingediend, maar dat later weer ingetrokken.&#13;
11. De vraag doet zich thans voor of Bal last Nedam desalniettemin kan worden be- schouwd als belanghebbende in de zin van art. 200 Lw., nu zij de betrokken percelen van Rijkswaterstaat in gebruik had gekregen, wel ke instantie op haar beurt de percelen van Terpstra huurde. De rechtbank is van oordeel dat deze vraag ontkennend moet worden be- antwoord, aangezien een dergelijk gebruiks- recht in het stelsel van de Landinrichtingswet onvoldoende grond is om als belanghebbende te kunnen worden aangemerkt in de zin van art. 200 Lw. De enkele omstandigheid dat Ballast Nedam ten tijde van het indienen van haar bezwaar wellicht al van plan was om de litigieuze percelen van Terpstra te kopen kan naar het oordeel van de rechtbank niet aan deze conclusie afdoen.&#13;
11.1. In een dergelijk geval is het aan de persoon die op grond van een bestaand zake-lijk recht terzake van de bewuste percelen als rechthebbende kan worden beschouwd, dan wel aan de pachter of huurder om een be-zwaar tegen het Plan van Toedeling in te die-nen met het oog op de belangen van de gebruiker van de betrokken percelen. Op deze wijze wordt naar het oordeel van de rechtbank het meest recht gedaan aan het stelsel van de Landinrichtingswet, dat erop is gebaseerd dat toedelingsrechten dienen te zijn gebaseerd op inbreng, hetgeen meebrengt dat aan het begrip 'belanghebbende' een beperkte uitleg moet worden gegeven, waarmee niet verenigbaar is dat ook personen met slechts een gebruiks-recht tot de kring der belanghebbenden wor-den gerekend.&#13;
12. Op grond van het voorgaande zal de rechtbank Ballast Nedam in haar bezwaar niet-ontvankelijk verklaren.&#13;
13. De proceskosten zullen worden gecom- penseerd.&#13;
Beslissing&#13;
De rechtbank verklaart Ballast Nedam niet-ontvankelijk in haar bezwaar; (enz.)</content><legacyfootnotes/><footnotes><footnote/></footnotes><auteurs/><published>1995-12-01 00:00:00</published><modified>1994-05-10 00:00:00</modified><editiondate>1995-12-01</editiondate><htmlpath>https://denhollander.info/artikel/5149</htmlpath></article>
</articles></edition>
<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2005</searchword><id>4310</id><udhid>UDH:TvAR/4310</udhid><titel>Wetgeving en literatuur</titel><searchwords><searchword>TvAR 9/2005</searchword><searchword>UDH:TvAR/4310</searchword></searchwords><attachments><attachment><name>2005_nr 9_Wetgeving _Bezemer.pdf</name><extention>pdf</extention><url>https://denhollander.info/download/4268/ci</url></attachment></attachments><inleiding>Beheer landelijk gebied&#13;
&#13;
Natuurbeschermingswet 1998&#13;
Het is de bedoeling dat de Natuurbeschermingswet&#13;
1998 1 oktober 2005 in werking&#13;
treedt. Op dat moment zal er duidelijkheid&#13;
moeten zijn over de volgende zaken, zo&#13;
schrijft de minister in een brief aan de Tweede&#13;
Kamer op 8 juni 2005 (TK 2004-2005, 29 800&#13;
XIV, nr. 94):&#13;
– het beleidskader voor de formulering van&#13;
de instandhoudingsdoelstellingen en een&#13;
eerste uitwerking van de doelen op landelijk&#13;
en op gebiedsniveau;&#13;
– de kaders voor de aanwijzingsbesluiten en&#13;
de beheersplannen;&#13;
– de taakverdeling tussen Rijk en provincie&#13;
m.b.t. vergunningverlening (AMvB art. 16&#13;
en 19d), inclusief afspraken over de bijbehorende&#13;
financiële middelen; en&#13;
– een nadere interpretatie van de regelgeving,&#13;
in de vorm van aanvullende handreikingen&#13;
Natuurbeschermingswet.&#13;
De minister gaat in zijn brief in op het stappenplan&#13;
voor de komende maanden om deze&#13;
punten helder te krijgen vóór 1 oktober a.s.&#13;
Verder wordt ingegaan op de bescherming&#13;
van Natura 2000-gebieden die nog niet formeel&#13;
zijn aangewezen (vallen onder de rechtstreekse&#13;
werking van de Habitatrichtlijn), het&#13;
arrest van het Hof van Justitie van 14 april jl.&#13;
waarbij Nederland in gebreke in gesteld voor&#13;
het niet nakomen van de implementatieverplichtingen&#13;
m.b.t. de Vogel- en Habitatrichtlijn&#13;
(met de inwerkingtreding van de gewijzigde&#13;
Natuurbeschermingswet 1998 zal wel zijn&#13;
voldaan aan de implementatieverplichtingen),&#13;
en de Nederlandse implementatiepraktijk vergeleken&#13;
met andere lidstaten (momenteel wordt&#13;
een vergelijkend onderzoek gedaan).&#13;
Wijziging van de Natuurbeschermingswet 1998&#13;
in verband met intrekking Wet deelneming&#13;
Grevelingen&#13;
Op 29 juni 2005 is een wetsvoorstel tot Wijziging&#13;
van de Natuurbeschermingswet 1998 in&#13;
verband met intrekking van de Wet deelneming&#13;
Grevelingen bij de Tweede Kamer aanhangig&#13;
gemaakt (TK 2004-2005, 30 177, nrs.&#13;
1-3, wetsvoorstel, memorie van toelichting).&#13;
De Wet deelneming Grevelingen strekte tot&#13;
deelneming van het Rijk aan een gemeenschappelijke&#13;
regeling met twee provincies en&#13;
tien gemeenten, waarbij een rechtspersoonlijkheid&#13;
bezittend lichaam, het Natuur- en&#13;
Recreatieschap De Grevelingen, werd opgericht.&#13;
De gemeenschappelijke regeling had tot&#13;
doel de verantwoordelijkheid van het Rijk&#13;
voor de inrichting en het beheer van het buitendijkse&#13;
gebied in het Grevelingenbekken te&#13;
delen met de betrokken provincies en gemeenten.&#13;
De inrichting van De Grevelingen is nu&#13;
klaar en de beheersfase is ingetreden. Dit&#13;
beheer kan op adequate wijze door de provinciale&#13;
en gemeentelijke overheden worden uitgevoerd.&#13;
De deelname van het Rijk aan de&#13;
gemeenschappelijke regeling is daarom niet&#13;
meer relevant en zal worden beëindigd. Ingevolge&#13;
artikel 2 van de Wet deelneming Grevelingen&#13;
moet de uittreding van het Rijk bij wet&#13;
worden geregeld. Dit wetsvoorstel tot wijziging&#13;
van de Natuurbeschermingswet 1998&#13;
strekt daartoe.&#13;
&#13;
Natura 2000 Contourennotitie&#13;
Op 7 juli 2005 heeft de minister de ‘Natura&#13;
2000 Contourennotitie’ naar de Tweede&#13;
Kamer gestuurd (TK 2004-2005, 29 800 XIV,&#13;
nr. 104). De notitie beschrijft de kaders voor&#13;
de Natura 2000-doelen, de aanwijzingsbesluiten&#13;
en de beheersplannen voor de Natura&#13;
2000-gebieden. Verder worden de belangrijkste&#13;
processtappen aangegeven. In de contourennotitie&#13;
wordt zichtbaar gemaakt ‘wat moet’,&#13;
maar ook waar beleidsruimte aanwezig is voor&#13;
nadere afwegingen.&#13;
&#13;
Minder verwerving, meer beheer&#13;
Het kabinet heeft vastgesteld dat realisatie van&#13;
de nog aan te leggen nieuwe natuurgebieden&#13;
in de EHS voor een groter deel zal gebeuren&#13;
met particulier en agrarisch natuurbeheer,&#13;
waarbij geen grondaankoop plaatsvindt. Voor&#13;
deze omslag van minder verwerving naar&#13;
meer beheer is een taakstelling voor particulier&#13;
en agrarisch natuurbeheer vastgesteld. In&#13;
dit beleidskader zijn de afspraken vastgelegd&#13;
tussen rijk en provincies over de realisatie van&#13;
de omslag. Het beleidskader is op 14 juni&#13;
2005 aan de Tweede Kamer aangeboden (TK&#13;
2004-2005, 29 800 XIV, nr. 97). Van de restanttaakstelling&#13;
verwerving nieuwe natuur op&#13;
1 januari 2004 zal 40% worden gerealiseerd&#13;
door middel van particulier en agrarisch&#13;
natuurbeheer.&#13;
&#13;
Parlementaria&#13;
– Begroting LNV 2005, TK 2004-2005,&#13;
29 800 XIV, nr. 93 (brief minister bij de aanbieding&#13;
van het Werkprogramma van de&#13;
Commissie bedreigde uitheemse dier- en&#13;
plantensoorten en de brief aan de voorzitter&#13;
van de commissie, 7 juni 2005); nr. 95 (brief&#13;
minister over bestrijding van illegale ivoorhandel&#13;
en een nulquotum op EU-niveau voor&#13;
in het wild gevangen vogels, 13 juni 2005);&#13;
nr. 100 (brief minister over de evaluatie van de&#13;
situatie m.b.t. edelherten, runderen en paarden&#13;
in de Oostvaardersplassen in de afgelopen&#13;
winter, 23 juni 2005); nr. 101 (brief minister&#13;
over kamervragen m.b.t. het voornemen om&#13;
medewerkers van de vakgroep Natuurbescherming&#13;
van de AID uit hun functie te&#13;
zetten, 14 juni 2005); nr. 102 (lijst van vragen&#13;
en antwoorden over het ontwerpbesluit&#13;
vergunningen Natuurbeschermingswet 1998&#13;
(29 800 XIV, nr. 91), 12 juli 2005)&#13;
– Uitvoering Flora- en Faunawet, TK 2004-&#13;
2005, 29 446, nr. 29 (brief minister bij het rapport&#13;
‘Onderzoekprogramma Weidevogels en&#13;
Predatie’ met daarin de voorlopige resultaten&#13;
van het predatieonderzoek, 8 juni 2005);&#13;
nr. 30 (brief minister met uitleg over de discrepantie&#13;
tussen de kamerbrief van 25 april jl.&#13;
en het persbericht van het Faunafonds van&#13;
3 juni jl. betreffende het eigen risico bij tegemoetkomingen&#13;
en over bundeling bij meerdere&#13;
schadegevallen, 9 juni 2005); nr. 31 (brief&#13;
minister ter aanbieding van het jaarverslag&#13;
2004 en de jaarrekening 2004 van het Faunafonds,&#13;
1 juli 2005)&#13;
– Wijziging van de Flora- en faunawet in&#13;
verband met de verruiming van de mogelijkheden&#13;
tot beheer en schadebestrijding van&#13;
beschermde inheemse diersoorten, TK 2004-&#13;
2005, 29 448, nr. 8 (tweede nota van wijziging:&#13;
schrappen bepalingen met wijziging Destructiewet&#13;
en daarmee samenhangende wijziging&#13;
van de Wet op de economische delicten omdat&#13;
deze al in het wetsvoorstel tot wijziging van&#13;
de Meststoffenwet (invoering gebruiksnormen;&#13;
29 930) zijn opgenomen, 24 juni 2005)&#13;
– Aanhangsel Hand. TK 2004-2005, nr. 1847,&#13;
Vragen van het lid Vos (GroenLinks) aan de&#13;
minister van LNV over het maaien van terreinen&#13;
met gruttonesten: in de pakketten nestbescherming&#13;
in het Programma Beheer zijn&#13;
geen voorwaarden opgenomen voor het succesvol&#13;
opgroeien van jonge weidevogels, waardoor&#13;
de boeren te vroeg gaan maaien (ingezonden:&#13;
19 mei 2005; antwoord: 13 juni 2005)&#13;
– Aanhangsel Hand. TK 2004-2005, nr. 1850,&#13;
Vragen van het lid Van Velzen (SP) aan de&#13;
minister van LNV over berichten dat de Vereniging&#13;
Wildbeheer Veluwe de wilde zwijnen&#13;
in de bossen van Staatsbosbeheer bijvoert,&#13;
kennelijk in strijd met de Flora- en faunawet,&#13;
maar met ontheffing van de provincie Gelderland&#13;
(ingezonden: 31 mei 2005; antwoord:&#13;
13 juni 2005)&#13;
– Aanhangsel Hand. TK 2004-2005, nr. 1968,&#13;
Vragen van het lid Van Velzen (SP) aan de&#13;
minister van LNV over het voornemen medewerkers&#13;
van de vakgroep Natuurbescherming&#13;
van de AID uit hun functie te zetten (ingezonden:&#13;
9 juni 2005; antwoord: 15 juni 2005)&#13;
– Aanhangsel Hand. TK 2004-2005, nr. 1975,&#13;
Vragen van het lid Van Velzen (SP) aan de&#13;
minister van LNV over het toestaan van drukjacht&#13;
op wilde zwijnen (ingezonden: 13 juni&#13;
2005; antwoord: 21 juni 2005)&#13;
– Aanhangsel Hand. TK 2004-2005, nr. 1982,&#13;
Vragen van het lid Ormel (CDA) aan de&#13;
minister van LNV over het verstrekken van&#13;
gegevens m.b.t. diersterfte in de Oostvaardersplassen&#13;
(ingezonden: 20 juni 2005; antwoord:&#13;
27 juni 2005)&#13;
&#13;
Wet- en regelgeving&#13;
– Wijziging Regeling draagvlak natuur, Stcrt.&#13;
15 juli 2005, nr. 135 (aantal wijzigingen om de&#13;
toepassing van de regeling te vereenvoudigen&#13;
en het bereik ervan te vergroten)&#13;
&#13;
Literatuur&#13;
– E.T. de Jong, ‘Natuurbeschermingswet&#13;
1998 treedt eindelijk integraal in werking’,&#13;
LTB juni/juli 2005, nr. 6/7, p. 14-16 (bespreking&#13;
van de Natuurbeschermingswet 1998 op&#13;
hoofdlijnen)&#13;
&#13;
Jurisprudentie&#13;
– ABRvS 12 januari 2005 (Subsidieregeling&#13;
natuurbeheer 2000; subsidieplafond; weigering;&#13;
kennelijk onredelijk; heroverweging in&#13;
bezwaar.), AB 23 juli 2005, nr. 239 (m.nt.&#13;
N. Verheij)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2005-09-01 00:00:00</published><modified>2005-09-01 00:00:00</modified><editiondate>2005-09-01</editiondate><htmlpath>https://denhollander.info/artikel/4310</htmlpath></article>
</articles></edition>
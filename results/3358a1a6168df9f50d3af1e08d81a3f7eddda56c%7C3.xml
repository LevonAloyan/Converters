<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1996</searchword><id>4980</id><udhid>UDH:TvAR/4980</udhid><titel>Marggraff / Schraven (TvAR 1996/4846)</titel><searchwords><searchword>TvAR 12/1996</searchword><searchword>TvAR 1996/4846</searchword><searchword>UDH:TvAR/4980</searchword></searchwords><attachments><attachment><name>1996_nr 12_Rechtspraak_4846.pdf</name><extention>pdf</extention><url>https://denhollander.info/download/4920/ci</url></attachment></attachments><inleiding>Pachtwet, art. 1,11 en 49; Rv, art. 52&#13;
&#13;
Het land in geschil is voor verreweg het grootste gedeelte al ruim tien jaren niet omheind en wordt gebruikt als maïsland en voor de winning van kuilgras. De rest wordt gebruikt als weiland voor beweiding van eigen vee. Een gedeelte grenst aan de eigendomsgrond en de gebouwen van het bedrijf van S. De inscharingsovereenkomsten tussen partijen met M als inschaarder geven niet weer hetgeen werkelijk tussen partijen is overeengekomen. Zo is het niet aannemelijk dat M toezicht op het vee van S heeft laten houden, dat vee heeft verzorgd en heeft laten overscharen. S betaalt jaarlijks een wisselend bedrag voor het gebruik van het land aan M. S laat het land na het weideseizoen jaarlijks niet ten behoeve van M liggen. De overeenkomst voldoet aan de wettelijke omschrijving van pacht. Nu het land in geschil grotendeels al zo lang niet is omheind, wordt het bewijsaanbod van M dat in feite wel sprake is van inscharing als niet serieus gemeend gepasseerd.&#13;
Volgt bekrachtiging van het vonnis houdende schriftelijke vastlegging en indeplaatsstelling van de zoon van S. Ook de ingangsdatum van de indeplaatsstelling (3 juli 1993) wordt bekrachtigd nu het vonnis waarvan beroep uitvoerbaar bij voorraad is verklaard.</inleiding><content>Arrest in de zaak van:&#13;
Mr. Wilhelm Frederik Ewald Marggrajf, wo-nende te Vught, appellant, procureur: mr. F.J. van den Bosch,&#13;
tegen&#13;
Johannes Petrus Schraven, wonende te Lith, geïntimeerde, procureur: mr. K. van der Meulen.&#13;
Het geding in eerste aanleg&#13;
Verwezen wordt hier naar hetgeen daarom-trent is overwogen in het tussenarrest van het hof van 18 april 1994.&#13;
Het geding in hoger beroep&#13;
Verwezen wordt hier allereerst naar het tussen-arrest van het hof van 18 april 1994.&#13;
Naar aanleiding van dat arrest heeft een comparitie van partijen plaatsgevonden. Par-tijen hebben verklaard zoals in het proces-ver-baal van die comparitie is vastgelegd.&#13;
Beide partijen hebben een memorie na comparitie van partijen genomen.&#13;
Daarna heeft Schraven zich bij akte nog uitgelaten over producties van mr. Marggraff.&#13;
Daama zijn de stukken aan het hof overge-legd voor het wijzen van arrest.&#13;
De vaststaande feiten&#13;
Ook in hoger beroep kan worden uitgegaan van de in de eerste rechtsoverweging van het vonnis waarvan beroep vastgestelde feiten nu tegen die rechtsoverweging geen grieven zijn gericht. Het gaat hier om de volgende feiten:&#13;
- Mr. Marggraff is eigenaar van een per ceel bouw/weiland, kadastraal bekend ge meente Lith, sectie G, no. 52, groot 11.06.00 ha, van een perceel weiland, kadastraal be kend gemeente Lith, sectie G, no. 162, groot 02.91.00 ha, en van een perceel weiland, ka dastraal bekend gemeente Lithoyen, sectie A, no. 89, groot 00.58.30 ha.&#13;
- Schraven heeft deze gronden sedert 1973 tegen betaling van een jaarlijkse geldsom aan mr. Marggraff ter uitoefening van de land bouw in gebruik.&#13;
- Schraven heeft op respectievelijk 24 april 1989, 30 mei 1990 en 25 april 1991 een 'overeenkomst inzake inscharing van vee' ge tekend, van welke overeenkomsten zich een fotocopie bij de stukken bevindt.&#13;
Beoordeling van het geschil in hoger beroep 1. Bij gelegenheid van de comparitie van par-tijen voor dit hof heeft Schraven - (nader-hand) onweersproken - verklaard dat van het land in geschil, in totaal groot 14.55.30 ha, verreweg het grootste gedeelte, het perceel genaamd 'Papenhoef', groot ruim 11 ha, al sedert 10 a 12 jaren niet is omheind. Schraven gebruikt het perceel 'Papenhoef' als grasland voor de winning van kuilgras en als maïsland (4.60 ha).&#13;
Op het andere land in geschil heeft altijd alleen eigen weidevee van Schraven gelopen.&#13;
Hij heeft het land bemest en mr. Marggraff liet het heinen van het weiland aan Schraven over. Schraven voert een veehouderijbedrijf samen met zijn zoon L.P.J.M. Schraven. Van het land in geschil grenst 2.91 ha aan de ei-gendomsgrond en de gebouwen van dit be-drijf. Het is niet aannemelijk dat mr. Marggraff in deze situatie toezicht op het vee van Schraven heeft laten houden, dat vee heeft verzorgd en heeft laten overscharen, verplichtingen die volgens de vermelde in-scharingscontracten op mr. Marggraff rusten.&#13;
Om vermelde redenen acht het hof aanne-melijk dat de overgelegde inscharingsover-eenkomsten, gedateerd 24 april 1989, 30 mei 1990 en 25 april 1991 en (mede) ondertekend door Schraven, inhoudende dat mr. Marggraff in zijn hoedanigheid van directeur van Marro-bel B.V. te Vught, als inschaarder respectie-velijk 70, 72 en 74 volle weidescharen van Schraven tegen een overigens niet-vermelde vergoeding per inscharing - volgens mr. Marggraff op het land in geschil - aanneemt, niet weergeeft hetgeen werkelijk tussen partij-en werd overeengekomen.&#13;
Mr. Marggraff heeft nog wel bij memorie na comparitie van partijen een aan hem ge-richte rekening, gedateerd 24 mei 1991, van zijn loonwerkbedrijf Gebr. Verlouw B.V. te Ammerzoden, in het geding gebracht, bij wel-ke rekening er op perceel, sectie G no. 52, ka-velverbeteringswerken tot een bedrag ad f 7204,82 in rekening werden gebracht. Schraven heeft aangevoerd dat deze werk-zaamheden zijn verricht op 3 1/2 ha grond, die aangrenzend aan het perceel 'Papenhoef' is gelegen en aan mr. Marggraff in eigendom toebehoort en bij deze in gebruik is. Wat hier van zij, indien deze werkzaamheden op het perceel in geschil G 52 ('Papenhoef') zijn verricht, dan nog is dat gebeurd op al ruim 10 jaar lang niet omheind land. De werkzaamhe-den van het loonbedrijf Gebr. Verlouw B.V. kunnen dus ook geen aanwijzing vormen voor de stelling dat het land in geschil door mr. Marggraff is onderhouden en ten titel van in-scharing aan Schraven in gebruik is afgestaan.&#13;
2. Onweersproken staat ten processe vast dat Schraven voor het gebruik van het land ie-der jaar aan mr. Marggraff contant een bedrag betaalde, dat van jaar tot jaar verschilde en dat door partijen ieder jaar opnieuw werd vastge-steld. Dit bedrag beliep in 1990 (afgerond) f 850 per ha en in 1991 f 870 per ha. Zoals Schraven bij gelegenheid van de comparitie (naderhand) onweersproken heeft verklaard,&#13;
werd de voortzetting van het gebruik van het land in geschil jaarlijks niet opnieuw aan de orde gesteld.&#13;
3. Bij gelegenheid van de comparitie van partijen heeft mr. Marggraff nog wel uiteen gezet wat hij op het land in geschil verrichtte c.q. liet verrichten, te weten het bloten van het land, het aanleveren van hout voor het heinen en het slaan van putten en pompen voor het drinkwater van het vee. In de onderhavige procedure, waarin vele conclusies zijn gewis seld, heeft mr. Marggraff deze verrichtingen op geen enkele wijze - bijvoorbeeld aan de hand van nota's of werkbonnen - feitelijk ge adstrueerd.&#13;
Wel staat vast dat Schraven het weiland in geschil gedurende tenminste 20 jaar heeft be-weid met eigen vee en dat hij op het perceel Papenhoef al ruim tien jaren lang kuilgras wint en maïs verbouwt en al het land bemest of laat bemesten en dat hij voor het gebruik van het land een jaarlijks door partijen af te spreken vergoeding contant aan mr. Marggraff betaalt. Niet is gebleken dat Schra-ven het land in geschil ieder jaar na het (wei-de)seizoen ten behoeve van mr. Marggraff laat liggen.&#13;
4. Volgens artikel 1, lid 1 aanhef en sub d, van de Pachtwet, wordt, voorzover hier van belang, onder een pachtovereenkomst ver staan, elke overeenkomst, in welke vorm en onder welke benaming ook aangegaan, waar bij de ene partij zich verbindt aan de andere partij tegen voldoening van een tegenprestatie los land in gebruik te verstrekken ter uitoefe ning van de landbouw. Op grond van het bo- venoverwogene is voldoende komen vast te staan dat de rechtsverhouding tussen partijen beantwoordt aan deze wettelijke omschrij ving.&#13;
5. In aanmerking genomen dat het over grote deel van het land in geschil, te weten het perceel Papenhoef, groot ruim 11 ha, al meer dan 10 a 12 jaar lang niet is omheind, passeert het hof een aanbod van mr. Marggraff te be wijzen dat in feite wel sprake is van 'inscha ring' van vee van Schraven op het land in geschil als niet serieus gemeend. Het alge meen bewijsaanbod van mr. Marggraff wordt evenzo gepasseerd omdat dit in feite alleen betrekking heeft op zijn verweer dat partijen elk jaar opnieuw inscharing gedurende het weideseizoen zijn overeengekomen. De grie ven II en IV zijn ongegrond. De grief VI, waarin, blijkens de toelichting op de grief, ten onrechte wordt verondersteld dat partijen&#13;
voor het laatst voor het jaar 1988 een over-eenkomst als bovenbedoeld hebben gesloten, treft geen doel. De grief V is alleen in zoverre gegrond dat de pachtkamer van het kantonge-recht niet heeft aangegeven met ingang van welk tijdstip de pachtovereenkomst is inge-gaan. Het hof stelt dat tijdstip alsnog op de voor grasland gebruikelijke ingangsdatum te weten 15 april (1973).&#13;
Slotsom&#13;
6. Op grond van het bovenstaande moet het vonnis, waarvan beroep, dat op juiste gronden is gewezen en waarbij ook de op 3 juli 1992 ingegane indeplaatsstelling uitvoer-baar bij voorraad is verklaard, worden be-krachtigd met dien verstande dat de pachtprijs voor het jaar 1991 wordt vastgesteld op (afge-rond) f 870 per ha (zie akte in eerste aanleg d.d. 29 april 1993) en dat de ingangsdatum van de pachtovereenkomst wordt gesteld op 15 april 1973. Mr. Marggraff dient de kosten van het hoger beroep als de daarin in het on-gelijk gestelde partij te dragen.&#13;
Beslissing&#13;
Het hof, rechtdoende in hoger beroep:&#13;
bekrachtigt het op 3 juli 1992 door de pachtkamer van het kantongerecht te 's-Her-togenbosch gewezen vonnis voorzover aan dit hoger beroep onderworpen, met dien verstan-de dat de pachtprijs voor het jaar 1991 f 870 per ha heeft bedragen en dat de ingangsdatum van de pachtovereenkomst wordt gesteld op 15 april 1973;&#13;
veroordeelt appellant in de kosten van het hoger beroep, aan de zijde van geïntimeerde tot heden begroot op f 4500.&#13;
</content><legacyfootnotes/><footnotes><footnote/></footnotes><auteurs/><published>1996-01-09 00:00:00</published><modified>1996-01-09 00:00:00</modified><editiondate>1996-01-09</editiondate><htmlpath>https://denhollander.info/artikel/4980</htmlpath></article>
</articles></edition>
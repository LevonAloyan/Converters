<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2021</searchword><id>16929</id><udhid>UDH:TvAR/16929</udhid><titel>Beheer landelijk gebied - Rechtbank Gelderland, 13 augustus 2021,  ECLI:NL:RBGEL:2021:4450  (Faunabeheerplan) (TvAR 2021/8070)</titel><searchwords><searchword>TvAR 10/2021</searchword><searchword>TvAR 2021/8070</searchword><searchword>UDH:TvAR/16929</searchword></searchwords><attachments><attachment><name>21890.pdf</name><extention>pdf</extention><url>https://denhollander.info/download/21890/ci</url></attachment></attachments><inleiding/><content>&lt;p class="rechters"&gt;(mr. G.A. van der Straaten, voorzitter, mr. D.J. Post en mr. S.E.M. Lichtenberg)&lt;/p&gt;&lt;p class="annotator"&gt;Met noot A.J.H. Rutten&lt;/p&gt;&lt;h3&gt;Goedkeuring faunabeheerplan.&lt;/h3&gt;&lt;p&gt;[Wet natuurbescherming, art. 3.1, art. 3.3, art. 3.10, art. 3.12, art. 3.15; Beluit natuurbescherming, art. 3.1, art. 3.66, art. 3.67; Algemene wet bestuursrecht, art. 6:19]&lt;/p&gt;&lt;p&gt;Het college van gedeputeerde staten van Gelderland moet bij de goedkeuring van het faunabeheerplan beoordelen of aan de vrijstellingsvoorwaarden uit de Wnb is voldaan. Een van de voorwaarden om op grond van artikel 3.15 van de Wet natuurbescherming van de in artikel 3:1, eerste lid, en in artikel 3:10, eerste lid, bedoelde soorten vrijstelling te verlenen van het verbod om deze opzettelijk te doden, is dat deze soorten schade veroorzaken. Verder moet onder meer zijn voldaan aan de voorwaarden dat er geen andere bevredigende oplossing is, de afwijking gerechtvaardigd is op grond van één van de in de betrokken bepalingen genoemde belangen en geen sprake is van een verslechtering van de staat van instandhouding.&lt;/p&gt;&lt;p&gt;Aan de hand van deze voorwaarden dient verweerder te toetsen of aan de landelijke en provinciale vrijstelling uitvoering kan worden gegeven in het werkgebied van de Faunabeheereenheid, dat, met uitzondering van Kroondomein Het Loo, de gehele provincie Gelderland omvat.&lt;/p&gt;&lt;h3&gt;uitspraak van de meervoudige kamer van&lt;/h3&gt;&lt;p&gt;in de zaak tussen&lt;/p&gt;&lt;p&gt;[eieres] , te [woonplaats] , eiseres&lt;/p&gt;&lt;p&gt;(gemachtigde: mr. B.N. Kloostra),&lt;/p&gt;&lt;p&gt;en&lt;/p&gt;&lt;p&gt;het college van gedeputeerde staten van de provincie Gelderland&amp;nbsp;te Arnhem, verweerder.&lt;/p&gt;&lt;p&gt;Als derde-partij heeft aan het geding deelgenomen:&amp;nbsp;[derde-partij], te [woonplaats] .&lt;/p&gt;&lt;h3&gt;Procesverloop&lt;/h3&gt;&lt;p&gt;Bij besluit van 28 februari 2017 heeft verweerder het “Faunabeheerplan&amp;nbsp;jacht&amp;nbsp;en uitvoering vrijstelling 2017-2023” (hierna: het faunabeheerplan), dat is opgesteld door de derde-partij, [derde-partij] (hierna: [derde-partij] ), goedgekeurd voor een looptijd van 6 jaar, gerekend vanaf 25 januari 2017.&lt;/p&gt;&lt;p&gt;Eiseres heeft tegen dit besluit beroep ingesteld, dat door de rechtbank onder nummer 17/1743 in behandeling is genomen.&lt;/p&gt;&lt;p&gt;De rechtbank heeft zich bij uitspraak van 15 maart 2018 in zaken nrs. 17/1743 en 17/1786 onbevoegd verklaard van het beroep kennis te nemen&lt;span class="underlined"&gt;1&lt;/span&gt;.&lt;/p&gt;&lt;p&gt;Bij uitspraak van 20 maart 2019 in zaak 201803622/1/A3&lt;span class="underlined"&gt;2&lt;/span&gt;&amp;nbsp;heeft de Afdeling bestuursrechtspraak van de Raad van State (hierna: de Afdeling) de tegen deze uitspraak ingediende hogere beroepen van eiseres en verweerder gegrond verklaard, de uitspraak van de rechtbank vernietigd en de zaak naar de rechtbank terugverwezen. De rechtbank heeft het beroep onder nummer 19/1863 weer in behandeling genomen.&lt;/p&gt;&lt;p&gt;Bij besluit van 19 december 2019 heeft verweerder, onder toepassing van afdeling 3.4. van de Algemene wet bestuursrecht (Awb), de door [derde-partij] geactualiseerde versie van het faunabeheerplan goedgekeurd.&lt;/p&gt;&lt;p&gt;Bij brief van 27 januari 2020 heeft eiseres aanvullende gronden tegen dit besluit ingediend.&lt;/p&gt;&lt;p&gt;Verweerder heeft op 26 mei 2021 een verweerschrift ingediend.&lt;/p&gt;&lt;p&gt;Het onderzoek ter zitting heeft tezamen met de beroepen van Vereniging Vogelwerkgroep Zutphen (19/1864 en 20/475) plaatsgevonden op 29 juni 2021. Eiseres is vertegenwoordigd door [eieres] en haar gemachtigde. Verweerder heeft zich laten vertegenwoordigen door B. van de Water, T. Achterkamp en G. de Vries. [derde-partij] is vertegenwoordigd door [derde-partij] en [derde-partij] .&lt;/p&gt;&lt;h3&gt;Overwegingen&lt;/h3&gt;&lt;p&gt;1. In de bijlage bij deze uitspraak staan de wetsartikelen die op deze zaak van toepassing zijn.&lt;/p&gt;&lt;p&gt;Het beroep tegen het besluit van verweerder van 28 februari 2017.&lt;/p&gt;&lt;p&gt;2.1. Bij besluit van 19 december 2019 heeft verweerder, ingevolge artikel 3.12, zevende lid, van de Wet natuurbescherming (hierna: Wnb), het geactualiseerde faunabeheerplan goedgekeurd. De rechtbank is van oordeel dat het op zitting nader toegelichte standpunt van eiseres en verweerder dat daarmee een besluit als bedoeld in artikel 6:19 van de Awb is genomen, kan worden onderschreven. Het gaat namelijk om de goedkeuring van een geactualiseerd faunabeheerplan over dezelfde periode voor de resterende looptijd en er is voldoende samenhang met het besluit van 28 februari 2017, omdat het in wezen om hetzelfde faunabeheerplan gaat. De aanpassingen zien met name op het wijzigen van de lijst met provinciale vrijstellingen. Provinciale Staten van Gelderland hebben besloten de roek en de spreeuw van de vrijstellingslijst te schrappen, waardoor alleen nog de brandgans en de woelrat op de vrijstellingslijst staan.&lt;/p&gt;&lt;p&gt;2.2. Op grond van artikel 6:19, eerste lid, van de Awb heeft het beroep van eiseres tegen het besluit van verweerder van 28 februari 2017 van rechtswege mede betrekking op het besluit van verweerder van 19 december 2019.&lt;/p&gt;&lt;p&gt;2.3. Naar het oordeel van de rechtbank heeft eiseres geen belang meer bij een beoordeling van haar beroep tegen het besluit van 28 februari 2017. Eiseres heeft ter zitting gesteld dat zij belang heeft bij een inhoudelijke beoordeling vanwege haar verzoek om vergoeding van de proceskosten. De vraag of een proceskostenveroordeling moet worden uitgesproken vormt echter, naar vaste rechtspraak, op zichzelf onvoldoende procesbelang om tot inhoudelijke beoordeling van het beroep over te gaan.&lt;/p&gt;&lt;p&gt;Dit betekent dat het beroep van eiseres tegen het besluit van verweerder van 28 februari 2017 wegens het ontbreken van procesbelang niet-ontvankelijk is. Op de vraag of aan eiseres een proceskostenvergoeding moet worden toegekend wordt hierna nog ingegaan.&lt;/p&gt;&lt;p&gt;Het beroep tegen het besluit van verweerder van 19 december 2019&amp;nbsp;(verder: het bestreden besluit).&lt;/p&gt;&lt;p&gt;3.1. De Wnb is gericht op het beschermen en ontwikkelen van de natuur en het behouden en herstellen van de biologische diversiteit, op het doelmatig beheren, gebruiken en ontwikkelen van de natuur ter vervulling van maatschappelijke functies, en op het verzekeren van een samenhangend beleid gericht op het behoud en beheer van waardevolle landschappen, vanwege hun bijdrage aan de biologische diversiteit en hun cultuurhistorische betekenis, mede ter vervulling van maatschappelijke functies. Daarvoor geeft de Wnb verschillende instrumenten. Zo schept artikel 3.12, eerste lid, de bevoegdheid voor faunabeheereenheden om voor hun werkgebied een faunabeheerplan vast te stellen waarin het duurzaam beheer van populaties van in het wild levende dieren, de bestrijding van schadeveroorzakende dieren door grondgebruikers en de uitoefening van de&amp;nbsp;jacht&amp;nbsp;nader kunnen worden uitgewerkt. Een faunabeheerplan is ook nodig om het gebruik van een door de minister van Landbouw, Natuur en Voedselkwaliteit (verder: de minister) verleende landelijke vrijstelling en door provinciale staten verleende provinciale vrijstelling voor het doden van soorten nader uit te werken.&lt;/p&gt;&lt;p&gt;Als een faunabeheerplan is vastgesteld, moet het, ingevolge het zevende lid van dit artikel, eerst nog door het college van gedeputeerde staten worden goedgekeurd voordat het kan worden uitgevoerd.&lt;/p&gt;&lt;p&gt;De vrijstelling om soorten te mogen doden is een uitzondering op het in de Wnb geformuleerde uitgangspunt dat het verboden is soorten te doden. Ingevolge artikel 3.15, eerste en tweede lid, van de Wnb gelden er landelijke vrijstellingen ten behoeve van schadebestrijding voor de in artikel 3.1 van het Besluit natuurbescherming (hierna: Bnb) aangewezen vogels en diersoorten. In de Regeling natuurbescherming (hierna: Rnb) worden ten aanzien van de in het Bnb aangewezen soorten de vrijstellingen nader ingevuld en worden voorschriften en beperkingen gesteld. Ingevolge artikel 3.15, derde en vierde lid, van de Wnb kunnen provinciale staten onder voorwaarden ook vogels en diersoorten aanwijzen in een provinciale verordening. Voor deze vogels en diersoorten mogen zij ook vrijstellingen opnemen ten behoeve van de schadebestrijding.&lt;/p&gt;&lt;p&gt;Het gebruik van een vrijstelling moet ingevolge artikel 3.12, eerste lid, van de Wnb gebeuren volgens een faunabeheerplan. Deze eis is ook opgenomen in artikel 3.2 van de Rnb, dat geldt voor het gebruikmaken van landelijke vrijstellingen. Dit betekent dat de landelijke en provinciale vrijstellingen van het verbod om te doden pas na goedkeuring van het faunabeheerplan ook daadwerkelijk effect hebben.&lt;/p&gt;&lt;p&gt;3.2. De minister heeft in het kader van schadebestrijding van het verbod om te doden als bedoeld in artikel 3:1, eerste lid, van de Wnb vrijstelling verleend voor de Canadese gans, de houtduif, de kauw en de zwarte kraai, en van het verbod om te doden als bedoeld in artikel 3:10, eerste lid, van de Wnb vrijstelling verleend voor de vos en het konijn. Provinciale staten van Gelderland hebben in de Omgevingsverordening Gelderland (verder: de Omgevingsverordening) in het kader van schadebestrijding van het verbod om te doden als bedoeld in artikel 3:10, eerste lid, van de Wnb vrijstelling verleend voor de woelrat.&lt;/p&gt;&lt;p&gt;3.3. Eiseres heeft als meest verstrekkende grond tegen het bestreden besluit aangevoerd dat verweerder het faunabeheerplan ten onrechte heeft goedgekeurd, omdat daarin onvoldoende is onderbouwd of en onder welke voorwaarden afschot van nationaal vrijgestelde dieren mag worden uitgevoerd. De noodzaak wordt ten onrechte voor geen van de soorten onderbouwd. Waar en hoeveel schade de vrijgestelde soorten veroorzaken en of en waar schadebestrijding nodig zou zijn, volgt ten onrechte niet uit het faunabeheerplan. De noodzaak en het ontbreken van alternatieven zijn niet aangetoond. De goedkeuring van het faunabeheerplan vormt echter het sluitstuk van de toestemming die nodig is om beschermde soorten te mogen doden. Op het moment van het nemen van het bestreden besluit had daarom duidelijk moeten zijn dat aan de voorwaarden voor doden wordt voldaan in de provincie en waarom ter bescherming van welk belang wordt gedood.&lt;/p&gt;&lt;p&gt;Verder heeft eiseres aangevoerd dat het faunabeheerplan ten onrechte niet onderbouwt of en zo ja waar welke schade optreedt door de soorten waarvoor een vrijstelling geldt op grond van de Omgevingsverordening en ook is niet getoetst of er alternatieve oplossingen zijn.&lt;/p&gt;&lt;p&gt;Eiseres stelt zich verder op het standpunt dat de nationaal vrijgestelde soorten noch landelijk noch in de provincie Gelderland schade veroorzaken en/of dat er alternatieven zijn om schade te voorkomen en dat ditzelfde ook geldt voor de woelrat, die provinciaal is vrijgesteld van het verbod om opzettelijk te worden gedood.&lt;/p&gt;&lt;p&gt;3.4. Verweerder heeft zich ten aanzien deze beroepsgrond op het standpunt gesteld dat in het kader van de goedkeuring van het faunabeheerplan de juistheid/rechtmatigheid van de landelijke en provinciale vrijstellingen, dat wil zeggen of deze voldoen aan de voorwaarden gesteld in de Wnb respectievelijk de Omgevingsverordening, niet aan de orde kan komen. Deze door de minister respectievelijk provinciale staten van Gelderland vastgestelde vrijstellingen zijn een gegeven. Volstaan kan worden met een toets of wordt voldaan aan artikel 3.78 van de Omgevingsverordening. Omdat het faunabeheerplan voldoet aan het bepaalde in dit artikel, is het terecht goedgekeurd, aldus verweerder.&lt;/p&gt;&lt;p&gt;De beoordeling door de rechtbank.&lt;/p&gt;&lt;p&gt;4.1. In de Wnb zijn voor verschillende soorten dieren verboden opgenomen om deze opzettelijk te doden en is voorzien in de bevoegdheid voor de minister respectievelijk provinciale staten om vrijstelling van dit verbod te verlenen, onder meer in het kader van schadebestrijding. Van deze bevoegdheden is gebruik gemaakt, zoals hierboven onder 3.2 beschreven. Deze vrijstellingen leiden ertoe dat de onder 3.2 genoemde soorten in het kader van schadebestrijding opzettelijk mogen worden gedood.&lt;/p&gt;&lt;p&gt;Met de goedkeuring van het vastgestelde faunabeheerplan kunnen de vrijstellingen worden uitgevoerd.&lt;/p&gt;&lt;p&gt;4.2. De Afdeling bestuursrechtspraak van de Raad van State heeft op 7 april 2021&lt;span class="bold"&gt;3&lt;/span&gt;&amp;nbsp;uitspraak gedaan over de vraag wat het college van gedeputeerde staten moet en mag beoordelen bij de beantwoording van de vraag of een faunabeheerplan kan worden goedgekeurd. In die zaak ging het om de uitvoering van een provinciale vrijstelling voor het opzettelijk doden van smienten. De Afdeling heeft in die uitspraak overwogen dat gewaarborgd dient te worden dat de vraag of de vrijstelling van het verbod om te doden en de wijze waarop daar uitvoering aan wordt gegeven aan de voorwaarden van de Wnb voldoen, aan de rechter kan worden voorgelegd. Als de eisen (voorwaarden) die aan de uitvoering van de vrijstelling in een faunabeheerplan zijn gesteld in de verordening overeenkomen met de eisen die aan de verlening van een vrijstelling ingevolge artikel 3.3, vierde lid, van de Wnb worden gesteld, moet alleen worden getoetst of het faunabeheerplan en de goedkeuring daarvan aan de eisen uit de verordening voldoen. Als de eisen (voorwaarden) die aan de uitvoering van de vrijstelling in een faunabeheerplan zijn gesteld in de provinciale verordening niet overeenkomen met de eisen die in de Wnb aan de verlening van die vrijstelling worden gesteld, zal bij de beoordeling van de goedkeuring van een faunabeheerplan aan de hand van de Wnb moeten worden getoetst of aan de door provinciale staten verleende vrijstelling uitvoering kan worden gegeven. Daarbij is de door provinciale staten gegeven onderbouwing van de eisen voor het mogen verlenen van vrijstelling van belang en ook de eventuele nadere uitwerking daarvan in het faunabeheerplan en het goedkeuringsbesluit.&lt;/p&gt;&lt;p&gt;4.3. De rechtbank is, anders dan verweerder en [derde-partij] , van oordeel dat deze uitspraak niet alleen geldt in het geval van provinciaal vrijgestelde soorten, maar ook van toepassing is bij landelijk vrijgestelde soorten. De uitspraak van de Afdeling is weliswaar gedaan in een zaak waarin een provinciale vrijstelling was verleend maar de uitspraak bevat geen aanknopingspunten om te veronderstellen dat deze lijn niet geldt bij landelijke vrijstellingen. Ook in deze gevallen is de vrijstelling om soorten te mogen doden een uitzondering op het uitgangspunt dat het verboden is soorten te doden en mag een vrijstelling alleen onder bepaalde voorwaarden worden verleend. Ook in deze gevallen moet de vraag of de vrijstelling en de wijze waarop daar uitvoering aan wordt gegeven aan die voorwaarden voldoen, aan de rechter kunnen worden voorgelegd.&lt;/p&gt;&lt;p&gt;4.4 Dit betekent dat verweerder bij de goedkeuring van het faunabeheerplan moet beoordelen of aan de vrijstellingsvoorwaarden uit de Wnb is voldaan. Een van de voorwaarden om op grond van artikel 3.15 van de Wnb van de in artikel 3:1, eerste lid, en in artikel 3:10, eerste lid, bedoelde soorten vrijstelling te verlenen van het verbod om deze opzettelijk te doden, is dat deze soorten schade veroorzaken. Verder moet onder meer zijn voldaan aan de voorwaarden dat er geen andere bevredigende oplossing is, de afwijking gerechtvaardigd is op grond van één van de in de betrokken bepalingen genoemde belangen en geen sprake is van een verslechtering van de staat van instandhouding.&lt;/p&gt;&lt;p&gt;Aan de hand van deze voorwaarden dient verweerder te toetsen of aan de landelijke en provinciale vrijstelling uitvoering kan worden gegeven in het werkgebied van [derde-partij] , dat, met uitzondering van [naam], de gehele provincie Gelderland omvat.&lt;/p&gt;&lt;p&gt;4.5. De rechtbank stelt vast dat in het bestreden besluit niet is beoordeeld dat de in 3.2 van deze uitspraak genoemde soorten in het gehele land, dan wel specifiek in de provincie&lt;/p&gt;&lt;p&gt;Gelderland schade veroorzaken, wat de omvang van deze schade is en dat deze schade niet op andere wijze dan het doden van de soorten kan worden voorkomen. Ook de Omgevingsverordening, het faunabeheerplan of het verweerschrift bevatten zo’n onderbouwing niet.&lt;/p&gt;&lt;p&gt;4.6. Dit betekent dat het bestreden besluit op dit punt ontoereikend is gemotiveerd.&lt;/p&gt;&lt;p&gt;Op de zitting is door verweerder dan wel Faunabeheereenheid wat betreft schade door de woelrat gewezen op een rapport van Alterra, maar de rechtbank acht die enkele verwijzing op de zitting onvoldoende om aan te nemen dat het bestreden besluit daarmee voldoende is gemotiveerd.&lt;/p&gt;&lt;p&gt;4.7. Het beroep is gegrond en het bestreden besluit moet worden vernietigd. Verweerder zal worden opgedragen een nieuw besluit te nemen conform de lijn van de Afdeling in de uitspraak van 7 april 2021. Verweerder zal daarbij in ieder geval dat wat is overwogen onder 4.3 en 4.4 van deze uitspraak in acht dienen te nemen.&lt;/p&gt;&lt;p&gt;4.8. Gelet op feit dat verweerder ook voor de landelijk vrijgestelde soorten zal moeten motiveren dat aan de vrijstellingsvoorwaarden wordt voldaan, ziet de rechtbank geen aanleiding om hier de bestuurlijke lus toe te passen.&lt;/p&gt;&lt;p&gt;Proceskosten en griffierecht.&lt;/p&gt;&lt;p&gt;5. Omdat de rechtbank het beroep gegrond verklaart, bepaalt de rechtbank dat verweerder aan eiseres het door haar betaalde griffierecht vergoedt.&lt;/p&gt;&lt;p&gt;6. De rechtbank veroordeelt verweerder in de door eiseres gemaakte proceskosten. Deze kosten stelt de rechtbank op grond van het Besluit proceskosten bestuursrecht voor de door een derde beroepsmatig verleende rechtsbijstand vast op € 1.870 (1 punt voor het verschijnen op de zitting van 1 februari 2018, 0,5 punt voor de aanvulling van de gronden van het beroep van rechtswege en 1 punt voor het verschijnen ter zitting van 29 juni 2021, met een waarde per punt van € 748 en een wegingsfactor 1).&lt;/p&gt;&lt;h3&gt;Beslissing&lt;/h3&gt;&lt;p&gt;De rechtbank:&lt;/p&gt;&lt;p&gt;-verklaart het beroep tegen het besluit van verweerder van 28 februari 2017 niet-ontvankelijk&lt;/p&gt;&lt;p&gt;-verklaart het beroep tegen het besluit van verweerder van 19 december 2019 gegrond;&lt;/p&gt;&lt;p&gt;-vernietigt het bestreden besluit;&lt;/p&gt;&lt;p&gt;-draagt verweerder op binnen acht weken na de dag van verzending van deze uitspraak een nieuw besluit te nemen met inachtneming van deze uitspraak;&lt;/p&gt;&lt;p&gt;-bepaalt dat verweerder het door eiseres betaalde griffierecht groot € 333 aan haar vergoedt;&lt;/p&gt;&lt;p&gt;-veroordeelt verweerder in de proceskosten van eiseres ten bedrage van € 1.870.&lt;/p&gt;&lt;p&gt;&lt;span class="bold"&gt;Bijlage.&lt;/span&gt; Niet opgenomen&lt;/p&gt;&lt;h3&gt;Noot&lt;/h3&gt;&lt;p&gt;In de hierboven opgenomen uitspraak heeft de rechtbank Gelderland geoordeeld over het besluit van gedeputeerde staten van Gelderland om het “Faunabeheerplan jacht en uitvoering vrijstelling 2017-2023” (hierna: ‘het faunabeheerplan’) goed te keuren. De rechtbank heeft het goedkeuringsbesluit vanwege een motiveringsgebrek vernietigd en heeft geoordeeld dat gedeputeerde staten bij de goedkeuring van het faunabeheerplan moeten beoordelen of aan de vrijstellingsvoorwaarden uit de Wnb is voldaan. Een van de voorwaarden om op grond van artikel 3.15 van de Wnb van de in artikel 3:1, eerste lid, en in artikel 3:10, eerste lid, bedoelde soorten vrijstelling te verlenen van het verbod om deze opzettelijk te doden, is dat deze soorten schade veroorzaken. Verder moet onder meer zijn voldaan aan de voorwaarden dat er geen andere bevredigende oplossing is, de afwijking gerechtvaardigd is op grond van één van de in de betrokken bepalingen genoemde belangen en geen sprake is van een verslechtering van de staat van instandhouding. Volgens de rechtbank dient die beoordeling door de provincie ook voor de landelijk vrijgestelde soorten te geschieden; en die beoordeling ontbrak.&lt;/p&gt;&lt;p&gt;In de Wet natuurbescherming wordt onderscheid gemaakt tussen jacht, beheer en schadebestrijding. Schadebestrijding en beheer vinden op grond van art 3.12 lid 1 Wnb plaats op basis van een goedgekeurd faunabeheerplan. In de brief van 20 mei 2016 schrijft de Staatssecretaris van Economische Zaken (pagina 4): &lt;span class="italic"&gt;“In het onverhoopte geval dat een faunabeheereenheid geen faunabeheerplan zou vaststellen, is het niet mogelijk om populaties te beheren, schade veroorzakende dieren te bestrijden en de jacht uit te oefenen overeenkomstig het faunabeheerplan. Voor het populatiebeheer zou dit betekenen dat Gedeputeerde Staten aan faunabeheereenheden, wildbeheereenheden, personen of andere samenwerkingsverbanden, opdracht kan verlenen om handelingen te verrichten om de omvang van de stand van een populatie te beperken. Artikel 3.18 voorziet in de bevoegdheid daartoe. Voor de uitoefening van de jacht door de jachthouder blijven in deze situatie de overige voorgestelde regels van toepassing. De jachthouder dient op zijn jachtveld een redelijke wildstand te handhaven of te bereiken (artikel 3.20 derde lid). Grondgebruikers dienen bij de uitoefening van schadebestrijding overeenkomstig de wettelijke eisen en de vrijstellingsvoorwaarden voor schadebestrijding te handelen (artikel 3.15 vijfde en zesde lid). In de Ontwerpregeling Natuurbescherming die ik op 13 mei jl. aan beide Kamers der Staten Generaal heb gezonden, is als voorwaarde opgenomen dat gehandeld wordt overeenkomstig het goedgekeurde faunabeheerplan. Bij het ontbreken daarvan kan worden teruggevallen op de voornoemde opdracht (artikel 3.18 van de Wet).”&lt;/span&gt; . Door de uitspraak van de Rechtbank Gelderland was er geen goedgekeurd faunabeheerplan meer: en aangezien schadebestrijding en beheer enkel kunnen plaatsvinden op basis van een goedgekeurd faunabeheerplan (artikel 3.12 lid 1 Wnb) kon er in Gelderland geen beheer of schadebestrijding plaatsvinden totdat er weer een goedgekeurd faunabeheerplan zou zijn of een aanwijzing op grond van artikel 3.18 Wnb zou hebben plaatsgevonden. &lt;/p&gt;&lt;p&gt;De rechtbank volgt in deze uitspraak de letter van de Wet natuurbescherming. Handelingen waarvoor vrijstelling is verleend (provinciaal én nationaal) moeten voldoen aan de artikelen 3.2 tot en met 3.4 van de Regeling natuurbescherming (Rnb). Art 3.1 lid vijf Rnb luidt: “&lt;span class="italic"&gt;De vrijstellingen (...) gelden uitsluitend, indien wordt voldaan aan de in de artikelen 3.2 tot en met 3.4 gestelde voorschriften en beperkingen&lt;/span&gt;”.&lt;/p&gt;&lt;p&gt;Artikel 3.2 legt een link met het faunabeheerplan. En in artikel 3.32 Rnb staan de materiële eisen die aan een faunabeheerplan worden gesteld. &lt;/p&gt;&lt;p&gt;Wordt de letterlijke tekst gevolgd, hetgeen de rechter kennelijk heeft gedaan, dan zouden de daar genoemde criteria voor het faunabeheerplan (o.a. de onderbouwing noodzaak voor het doden van dieren in het kader van schadebestrijding of beheer) ook voor de landelijke vrijstelling gelden. Dus naar de letter uitgelegd, klopt de uitspraak van de rechtbank Gelderland. &lt;/p&gt;&lt;p&gt;Maar is het ook de bedoeling van de wetgever dat een landelijke vrijstelling ook nog eens provinciaal getoetst zou moeten worden? Op grond van de art. 3.15, 3.16, 3.17 en 3.18 in samenhang met de art. 3.3, 3.8 en 3.10 van de Wnb is het bevoegd gezag namelijk verplicht bij het verlenen van een vrijstelling te toetsen of er een andere bevredigende oplossing buiten het doden om bestaat. Bij de landelijke vrijstelling moet deze toetsing dus al hebben plaatsgevonden en is een provinciale toetsing op dit onderdeel overbodig (Tweede Kamer, vergaderjaar 2015-2016, 33 348, nr. 190, p 11.) Ook uit de wetsgeschiedenis blijkt dat het geenszins de bedoeling van de wetgever is geweest dat de landelijke vrijstelling provinciaal getoetst zou worden in een faunabeheerplan. Uit de Nota van Toelichting bij de Rnb waarin wordt ingegaan op de systematiek blijkt dat de wetgever het oude systeem (artikel 1 van de Regeling beheer en schadebestrijding dieren) wilde continueren en dat betekent geen provinciale toetsing (Staatscourant 2016 nr. 55791, p. 76 en 78). In de memorie van toelichting bij de Wnb schrijft de minister: “&lt;span class="italic"&gt;Op grond van de flora- en faunawet is over het algemeen de minister van economische zaken landbouw en innovatie bevoegd gezag voor het verlenen van ontheffingen en vrijstellingen in het kader van schadebestrijding en vrijstelling; gedeputeerde staten zijn enkel bevoegd voor de verlening van ontheffingen en vrijstellingen in het kader van schadebestrijding voor soorten die niet landelijk maar in delen van het land schade verrichten en in het kader van populatiebeheer.”&lt;/span&gt; (Tweede Kamer, vergaderjaar 2011-2012, 33 348, nr. 3, p. 152).&lt;/p&gt;&lt;p&gt;Op vragen van de Partij voor de Dieren-fractie heeft de staatssecretaris van Dam geantwoord: Landelijke vrijstelling &lt;/p&gt;&lt;p&gt;In artikel 3.1 van het Ontwerpbesluit worden vijf soorten aangewezen die zogezegd in het hele land schade veroorzaken. Afschot van deze dieren mag daardoor gedurende het gehele jaar overal in Nederland plaatsvinden. Deze landelijke lijst houdt geen rekening met de uiteenlopende omstandigheden in de verschillende leefgebieden in Nederland. De leden van de Partij voor de Dieren fractie willen benadrukken dat dieren nooit altijd en overal schade veroorzaken. Kan de Staatssecretaris dat bevestigen? Artikel 3.1 met daarin de landelijke vrijstellingslijst dient te worden geschrapt zodat maatwerk mogelijk wordt. Is de Staatssecretaris daartoe bereid? Zo nee, waarom niet? &lt;/p&gt;&lt;p&gt;Antwoord Staatssecretaris: &lt;/p&gt;&lt;p&gt;De soorten die op de landelijke vrijstellingslijst (artikel 3.1 van het Ontwerpbesluit) staan kunnen in het hele land schade veroorzaken. Voorheen waren de betrokken diersoorten ook als zodanig aangewezen in het “Besluit Beheer en Schadebestrijding Dieren” op grond van de toenmalige Flora- en Faunawet. Vastgesteld is dat deze diersoorten nog steeds voldoen aan de criteria om in aanmerking te komen voor aanwijzing en dat geen aanleiding bestaat voor uitbreiding van de aanwijzing tot andere diersoorten, zodat de voorheen, in het “Besluit Beheer en Schadebestrijding Dieren” opgenomen lijst ongewijzigd kan worden overgenomen (IB pagina 32). &lt;/p&gt;&lt;p&gt;Naar de geest van de Wet klopt de uitspraak van de rechtbank mijns inziens dus niet. De door de rechter gegeven uitleg mag naar de letter van de wet kloppen, de uitspraak is in strijd met de in de Kamer geuite bedoeling van de wetgever. Inmiddels hebben gedeputeerde staten van Gelderland een nieuw goedkeuringsbesluit genomen waarin invulling wordt gegeven aan de door de rechtbank gestelde eisen, zodat beheer en schadebestrijding weer mogelijk zijn en de landelijk vrijgestelde soorten weer gedood kunnen worden. Ook is hoger beroep ingesteld. Het nieuwe besluit maakt van rechtswege onderdeel uit van de procedure. (6:19 Awb)&lt;/p&gt;&lt;p&gt;A.J.H.Rutten&lt;/p&gt;</content><legacyfootnotes/><footnotes><footnote/></footnotes><auteurs>A.J.H. Rutten</auteurs><published>2021-11-02 11:43:40</published><modified>2021-11-02 12:24:57</modified><editiondate>2021-11-02</editiondate><htmlpath>https://denhollander.info/artikel/16929</htmlpath></article>
</articles></edition>
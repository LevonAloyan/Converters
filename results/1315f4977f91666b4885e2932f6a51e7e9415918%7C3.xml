<edition><articles><article><jaar>1986</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1986</searchword><id>6366</id><udhid>UDH:TvAR/6366</udhid><titel>De invloed van Houwing op de wetgeving</titel><searchwords><searchword>TvAR 7/1986</searchword><searchword>UDH:TvAR/6366</searchword></searchwords><attachments><attachment><name>1986_nr 7_Artikel_Rombach.pdf</name><extention>pdf</extention><url>https://denhollander.info/download/6148/ci</url></attachment></attachments><inleiding>1. Hoe bepaalt men de invloed op de wetgeving van iemand als Houwing, die noch als&#13;
ambtenaar noch als parlementariër en evenmin als enige voorbereidende ontwerper&#13;
zoals Meijers bij de wetgeving betrokken is geweest, doch wel of deel heeft uitgemaakt&#13;
van commissies ter voorbereiding van wetgeving of alleen, maar onder supervisie van&#13;
anderen, een ontwerp heeft gemaakt?&#13;
Afgezien van dit commissiewerk en die supervisie, waarover straks nader, zou men&#13;
de gehele parlementaire geschiedenis moeten nagaan over de tijd waarin de betrokkene&#13;
naam had als juridisch auteur, bij Houwing dus van 1939, het jaar waarin hij cum&#13;
laude promoveerde, tot heden, of eigenlijk totdat hij is vergeten in de -laten we&#13;
hopen nog verre - toekomst.&#13;
Zelfs een vlijtig speurder als ik besefte de onmogelijkheid dit in de paar mij toegemeten&#13;
maanden te volbrengen. Aangewezen leek daarom beperking tot de parlementaire&#13;
geschiedenis van het hoofdgebied van Houwings publicaties, het eigenlijke vermogensrecht&#13;
van het NBW, de Boeken 2, 3, 5, 6 en 7, en de hierin verwerkte of nog te&#13;
verwerken recente wijzigingswetten.&#13;
Aanpak van dit probleem op een wijze die past bij deze verkluwerde tijd (Houwing,&#13;
WPNR 5071, blz. 128), namelijk door raadpleging van de Parac-databank op de naam&#13;
Houwing, levert niet meer op dan één vermelding van het hierna onder 2 te noemen&#13;
commissierapport. Zo gedwongen zelf de delen van de Parlementaire Geschiedenis van&#13;
het NBW na te snuffelen op de naam Houwing, vindt men bij nalopen van de noten -&#13;
de duizenden bladzijden tekst waren mij te machtig - niet veel meer dan: 'Zie H.R. ...&#13;
m.o. Houwing', of - al iets meer zeggend - 'Zie Houwing ...'of 'Vgl. Houwing ...'&#13;
(bijvoorbeeld P.G. Boek, 3, 98, 324; boek 6, 145, 147, 159, 223, 252, 264, 488, 613,&#13;
630, 752/3, 819, 960, 1025), of op zijn best: 'Evenzo Houwing ...' (bijvoorbeeld P.G.&#13;
Boek 6, 20, 310, 487; groene boek 7, toel. 872). Maar wat hebben we hieraan, als in&#13;
het NBW zijn bijbehorende hoofdkritiek niet is gevolgd (zie het slot der volgende&#13;
alinea) en, waar dit anders is, nu niemand kan uitmaken in welke mate de ontwerper&#13;
zich dan heeft laten leiden door Houwing en in welke mate door de Hoge Raad of de&#13;
soms in één adem met Houwing genoemde andere auteurs? Nalezen van de zo&#13;
gevonden arresten met zijn noten, om deze te toetsen aan het NBW, heeft dus geen zin&#13;
(en nog minder, te pogen betekenis voor zijn invloed toe te kennen aan het feit, dat bij&#13;
slechts de helft der door hem geannoteerde arresten die noot wordt genoemd).&#13;
Nee, dan hebben we meer houvast aan uitspraken als 'Anders Houwing ...' (bijvoorbeeld&#13;
P.G. Boek 6, 87, 304; groene boek 7, toel. 921), want dan weten we tenminste&#13;
dat hij geen, wellicht zelfs een afschrikwekkende invloed op de ontwerper&#13;
heeft gehad! Zo is het in zijn preadvies inzake overdracht van toekomstige rechten uit&#13;
1940 voor de kandidaat-notarissen, hoofdstuk 3, gemaakte onderscheid dat (voorwaardelijke) levering en eigendom van toekomstig onroerend goed wel, van&#13;
toekomstig roerend goed niet mogelijk is, niet gevolgd in art. 3.2.5 (P.G. Boek 3,&#13;
185); ook is zijn leer, dat bij gewekte schijn van bevoegdheid slechts het zogenaamde&#13;
negatieve contractsbelang moet worden vergoed (WPNR 3868/72) verworpen in art.&#13;
3.3.9 (P.G. Boek 3, 282/83), en evenmin is tot wet geworden hetgeen hij inzake&#13;
overmacht en niet-nakoming van verbintenissen voorstond in WPNR 4316/24,&#13;
4739/40 en 4795/97 (vergelijk P.G. Boek 6, 258, 260, 265, 274, 484, 486). Maar naar&#13;
wetenschap van deze aard waren we niet bepaald op zoek.&#13;
Een andere, minder op de databank geïnspireerde, weg moet dus worden ingeslagen.&#13;
Dan lijkt mij de enige uitvoerbare mogelijkheid, na te gaan of Houwings belangrijkste&#13;
andere publicaties, gerubriceerd naar de indeling van het NBW, hierop&#13;
invloed lijken te hebben gehad; het rechtstheoretische en het algemeen gehouden&#13;
werk zoals het proefschrift en de beide diesredes komen hiervoor niet in aanmerking.&#13;
Wel moet dan uit de parlementaire geschiedenis blijken, dat het in het bijzonder&#13;
zijn gedachten zijn geweest waardoor men zich heeft laten leiden.&#13;
Een dergelijk, uiteraard globaal gehouden, onderzoek levert de volgende, meer of&#13;
minder positieve, resultaten op.&#13;
</inleiding><content>2. Boek 2. Hier is alleen invloed aan te wijzen op de regeling van de omzetting van&#13;
de ene rechtspersoon in de andere in art. 2.1.10 e en ƒ (thans Boek 2, art. 19 en 20),&#13;
die mede blijken te zijn beïnvloed door hetgeen Houwing hierover schreef met betrekking&#13;
tot het nieuwe stichtingsrecht in Ars Notariatus deel VI, Ter eerste kennismaking,&#13;
Zes voordrachten over de eerste vier boeken van het NBW, p. 143 e.v.&#13;
(P.G. Boek 2, 643).&#13;
Boek 3. Na hetgeen al is vermeld valt hier allereerst te noemen Houwings preadvies&#13;
uit 1952 voor de notarissen over het afscheiden en individualiseren van vermogensbestanddelen&#13;
ten behoeve van bepaalde crediteuren of groepen van crediteuren.&#13;
De hier speciaal in paragraaf 4 verdedigde eis van objectieve bezitswil volgt&#13;
art. 3.5.4 (P.G. Boek 3, 430); maar Houwing zelf zou zich hier slechts hebben willen&#13;
noemen de hekkesluiter in de rij van hen die hem hierin waren voorgegaan.&#13;
De invloed die het doorwrochte rapport van 18 februari 1974 van de Commissie&#13;
bevoorrechting van vorderingen, van welke op 9 juli 1968 ingestelde commissie&#13;
Houwing voorzitter was, op titel 10, verhaalsrecht op goederen, heeft gehad blijkt&#13;
groot te zijn geweest (vergelijk P.G. Boek 3, 80, 845-880; Boek 6, 582, 593). Hoe&#13;
groot echter de persoonlijke invloed van Houwing op dit rapport is geweest kan men&#13;
wel vermoeden, maar kan alleen met zekerheid blijken uit haar archiefstukken, die&#13;
ik niet heb geraadpleegd.&#13;
Boek 5. Houwing besprak in WPNR 4496 de preadviezen van Plantenga en Treurniet&#13;
voor de kandidaat-notarissen uit 1957 over erfpacht en er fpachts voorwaarden,&#13;
en deze bespreking blijkt titel 7, Erfpacht, te hebben beïnvloed (P.G. Boek 5, 295/7&#13;
en 312/3).&#13;
Boek 6. Afgezien van het op dit punt al aangestipte noem ik Houwings preadvies&#13;
uit 1968 voor de kandidaat-notarissen over Rechts verwerking. Dit leidde niet tot een&#13;
afzonderlijk wetsartikel over deze materie. Maar dit stemt overeen met zijn standpunt,&#13;
dat de rechtsverwerking een bijzonder geval is van de algemene (objectieve)  goede trouw, de redelijkheid en billijkheid van art. 6.1.1.2 en 6.5.3.1 (vergelijk&#13;
WPNR 5021 bijlage, p. O en P).&#13;
Boek 7. De hier van belang zijnde titels 4, huur, en 5, pacht, vergen een zo uitvoerige&#13;
behandeling, dat aan elk een apart onderdeel moet worden gewijd.&#13;
3. Boek 7, titel 4, de huur, is wel door Houwing ontworpen, maar de coördinator&#13;
van dit groene boek F.J. de Jong schrijft in zijn aanbiedingsbrief van november&#13;
1972, dat is uitgegaan van voorlopige tekstontwerpen die Meijers al had opgesteld,&#13;
voorts dat de concepten voor verschillende titels op zijn verzoek door een of meer&#13;
anderen kritisch zijn gelezen, en ten slotte dat bij de definitieve vaststelling zijn stem&#13;
bij meningsverschil de doorslag heeft gegeven.&#13;
De toelichting is van een brede stijl, die typerend is voor Houwing, en zal denkelijk&#13;
vrijwel geheel van zijn hand zijn. Maar voor de wettekst, zelfs waar deze lijkt&#13;
te zijn ontleend aan de pachtwet, geldt dat pas als we weten welke teksten Houwing&#13;
ter bewerking heeft ontvangen en welke hij bij de coördinator heeft ingeleverd,&#13;
vaststaat wat hiervan zijn werk is geweest. En pas nadat deze titel tot wet is geworden&#13;
kan exact worden bepaald welke invloed hij hierop heeft gehad. Eerder hierover&#13;
een zelfs maar voorlopig oordeel geven ware voorbarig; daarna pas kan archiefonderzoek&#13;
hier zekerheid verschaffen.&#13;
Tot titel 4 behoren aan recente wetgeving ontleende afdelingen betreffende huur&#13;
en verhuur van woonruimte en van bedrijfsruimte.&#13;
In de MvT bij de wijzigingswet inzake woonruimte (kamerstukken 10 451) schrijft&#13;
minister Polak op blz. 4, dat de bewerker van de titel huur van Boek 7 van het NBW&#13;
- Mr Ph.A.N. Houwing - bij de voorbereiding van het onderhavige ontwerp betrokken&#13;
is geweest. Naar de resultaten van die betrokkenheid kunnen we echter,&#13;
zelfs bij bepalingen die lijken op die van de Pachtwet, slechts gissen zolang niemand&#13;
het deksel van de betreffende archiefpot heeft gelicht, iets waaraan ik niet ben toegekomen.&#13;
De BW-artikelen betreffende de huur van bedrijfsruimte (kamerstukken 8875) berusten&#13;
op het op 15 juli 1963 uitgebrachte rapport hierover van een op 24 maart 1958&#13;
ingestelde commissie onder voorzitterschap van Houwing. Ofschoon zowel het tot&#13;
die commissie behorende lid van de Tweede Kamer Portheine als minister Polak bij&#13;
de openbare behandeling spraken over de lex-Houwing (Hand. II 1970/1, 73 en 82)&#13;
en Houwings vaderschap van bepalingen die doen denken aan die van de pachtwet&#13;
vrij zeker lijkt, moet ik tot vervelens toe herhalen, dat preciese gegevens hierover&#13;
wachten op het archiefonderzoek dat ik aan anderen heb moeten overlaten.&#13;
4. Boek 7, titel 5, de pacht. Hield ik het voorgaande uiterst beknopt, aan de lezers&#13;
van dit blad ben ik verplicht hierover uitvoeriger te zijn.&#13;
Deze titel is ontworpen door De Haan, die zich hierbij heeft gehouden aan de opzet,&#13;
recente wetgeving te eerbiedigen en deze uitsluitend te wijzigen tot aanpassing&#13;
aan het NBW en tot herstel van aperte fouten. Zulke fouten waren wat betreft de&#13;
Pachtwet van 1958 natuurlijk al lang gesignaleerd in onder meer de handboeken van&#13;
Van Andel, De Haan en Houwing. Van een speciale invloed van dat van Houwing&#13;
kan hier moeilijk worden gesproken. Alleen noemt De Haan waar hij het lek in pachters voorkeursrecht bij openbare verkoop dicht met name Houwings kritiek op&#13;
dit lek (groene boek 7, toel. 974). Verder kan natuurlijk een prioriteitsonderzoek&#13;
hier nog wel iets naders aan het licht brengen, maar ik verwacht hier weinig van en&#13;
deed het niet.&#13;
Invloed van Houwing op de wijzigingen van de Pachtwet zijn moeilijk te bewijzen.&#13;
Wel is denkelijk de nieuwe algemene motiveringsregel van art. 104, lid 1, mede&#13;
gegrond op zijn kritiek op de oorspronkelijke beperkte motiveerplicht. Te menen&#13;
dat zijn afwijzing van de bij de WAG aangenomen wijziging van de toetsing van&#13;
artikel 5 Pw (P. 1981, 427 e.v.), hoe gegrond ook, iets te maken zou hebben met&#13;
het uitblijven van de invoering van die gewijzigde toetsing ware het toppunt van politieke&#13;
onnozelheid.&#13;
Van meer belang dan het voorgaande om de invloed van Houwing op de Pachtwet&#13;
op te sporen lijkt mij terug te gaan naar het werkstuk waaraan deze wet in belangrijke&#13;
mate is ontleend, het op 21 februari 1950 verschenen rapport van de op 26 februari&#13;
1947 ingestelde commissie Van den Bergh, waarvan ook Houwing deel uitmaakte&#13;
(vergelijk P. 1947, 74 e.v., en 1950, 130 e.v.). Dank zij de medewerking van de archiefafdeling&#13;
van het Ministerie van Justitie kon ik in Arnhem het op dit ministerie&#13;
berustende archief van de commissie Van den Bergh raadplegen, en daaraan is het&#13;
volgende ontleend (ter zijde: dit bevat voldoende stof voor een contemporainhistorisch&#13;
en rechtspolitiek proefschrift; en denkelijk geldt hetzelfde voor de archieven&#13;
van de andere genoemde regeringscommissies).&#13;
Nadat de commissie Van den Bergh zich in twee subcommissies had verdeeld en&#13;
de ene over de belangrijkste hoofdzakelijk juridische pachtproblemen en de andere&#13;
over de meer sociaal-economische pachtproblemen had gepreadviseerd, waarna de&#13;
plenaire commissie hierover had beslist, kon de tot redactiecommissie verkleinde&#13;
juridische commissie onder voorzitterschap van Houwing de nieuwe pachtwettekst&#13;
gaan ontwerpen.&#13;
Al in de tweede plenaire vergadering, op 26 juni 1947, is besloten overeenkomstig&#13;
de adviezen van de juridische subcommissie het Pachtbesluit (en niet de Pachtwet&#13;
1937) tot uitgangspunt te nemen, en de grondkamer en pachtrechter tot één lichaam&#13;
te maken. Aanvankelijk heeft men in deze laatste aangelegenheid en het hierop aansluitende&#13;
pachtprocesrecht (waarvan ik hier alleen vermeld, dat voor die gecombineerde&#13;
instelling en dat procesrecht meer dan één ontwerp-statuut is gemaakt, waaronder&#13;
in oktober 1947 één door Houwing, waarvan het genoemde commissierapport&#13;
een aantal reminiscenties bevat) veel tijd gestoken, en na de vaststelling van het materiële&#13;
recht gebeurde dit opnieuw. Dit bleek achteraf verloren tijd te zijn, omdat&#13;
de regering die samensmelting afwees en deze geen wet is geworden. Pas op 20 oktober&#13;
1948 begon de redactiecommissie het materieelrechtelijke gedeelte van het&#13;
Pachtbesluit artikel voor artikel te behandelen. De resultaten van deze behandeling&#13;
heeft Houwing in april 1949 samengevat in een op 4 mei 1949 gedateerd ontwerp&#13;
van 52 artikelen. Hierin veranderde hij echter de volgorde van het Pb in die welke&#13;
wet is geworden, hetgeen (zie bijvoorbeeld al P. 1946, 180; 1947, 203; Pachtwet nr.&#13;
22) een grote verbetering was, een mening waarin hij denkelijk niet alleen staat, vgl.&#13;
C.H.F. Polak, NJB 1956, 182; De Haan, Pachtrecht 19, 181; Rodrigues Lopes,&#13;
Pacht, nr. 1.7. De systematiek van het materiële deel van de wet danken we dus aan hem. Dit geldt ook voor enkele hierbij door hem nieuw ontworpen bepalingen, zoals het&#13;
huidige art. 5, lid 1 sub b, en 57 (zijn art. II, later XLVII). Andere hebben de wet&#13;
niet gehaald, waarvan ik noem ter verduidelijking van het onderstaande het tweede&#13;
lid van art. XXXII (art. 4 Pb = art. 34 Pw): 'Bij eigendomsovergang van een gedeelte&#13;
onder bijzondere titel verdeelt de Grondkamer op verzoek van de meest gerede partij de&#13;
pachtpraestatie over de verpachters. Deze verdeling geldt ook ten aanzien van de&#13;
pachter.' Voorts curiositeitshalve art. III: 'Ieder van meer verpachters of pachters is&#13;
bevoegd tot het doen van op deze wet steunende verzoeken en vorderingen in eerste en&#13;
in tweede instantie, ook al kan daarop slechts ten aanzien van allen tezamen beslist&#13;
worden.' Terecht verwees de redactiecommissie dit artikel naar het procesrecht. Maar&#13;
het eind van het lied was dat de plenaire vergadering op 20 januari 1950 op voorstel&#13;
van Van den Bergh besloot van een regeling af te zien, omdat bij pacht en huur een&#13;
wettelijke regeling altijd heeft ontbroken, en het een zeer gecompliceerde materie&#13;
betreft welke bovendien voor het materiële recht gevolgen heeft. Welke kenner van de&#13;
pachtprocespraktijk is het hiermee eens?&#13;
Houwing heeft ook in een later stadium bepalingen ontworpen, zoals de voorlopers&#13;
van de pachtwetartikelen 43, 55, 66, 67 en 68 (de laatste drie beïnvloed door zijn&#13;
Verboden overeenkomsten in WPNR 4067/9). Zijn auteurschap heeft latere kritiek als&#13;
commentator terecht nooit verhinderd.&#13;
In samenhang met de genoemde 52 materieelrechtelijke artikelen stelde Houwing in&#13;
april 1949 aan de hand van de artikelen van het Pb, na de jurisprudentie hierop nog&#13;
eens nauwkeurig te hebben nagegaan, een lijst van 69 vraagpunten op, die de&#13;
redactiecommissie in haar vergaderingen van 20 april 1949 en daarna heeft behandeld.&#13;
Omdat deze vraagpunten, hoewel zij tot maar enkele wetsbepalingen hebben geleid,&#13;
iedereen met enig gevoel voor (pacht)recht zullen overtuigen van zowel zijn zorg voor&#13;
een goede nieuwe pachtwet als - voor zover nog nodig - zijn grootheid als jurist,&#13;
volgen deze vraagpunten hier ter zijner ere tot besluit letterlijk.&#13;
5. Algemeen&#13;
1. Is een regeling omtrent al of niet deelbaarheid van de pacht nodig of althans een&#13;
regeling, wie, als er meer pachters of verpachters zijn, de verschillende in de wet toe&#13;
gekende bevoegdheden (wijziging, verlenging, ontbinding enz.) kunnen uitoefenen?&#13;
2. Gaat men er mede accoord, dat in het procesrecht wordt geregeld, wie op verzoeken&#13;
en vorderingen door de Grondkamer moeten worden gehoord en wie recht van&#13;
appèl hebben?&#13;
3. Moet worden geregeld, wanneer er sprake is van een nieuwe overeenkomst, wan&#13;
neer van een wijziging van een overeenkomst, speciaal ook met het oog op de duur?&#13;
4. Moet voor oude overeenkomsten worden bepaald, wat verpachting van jaar tot&#13;
jaar inhoudt?&#13;
5a. Zijn overeenkomsten onder ontbindende voorwaarden toe te staan, speciaal in&#13;
verband met de bepalingen omtrent de duur?&#13;
b. En overeenkomsten onder opschortende voorwaarde?&#13;
c. Als voorwaardelijke overeenkomsten zijn toegelaten, te bepalen, dat in overeen&#13;
komsten, aangegaan onder voorwaarde van goedkeuring, de voorwaarde voor niet&#13;
geschreven gehouden wordt? d. Moet het sub c. gestelde niet gelden voor alle bedingen aangegaan onder voorwaarde&#13;
van goedkeuring, wijzigingsovereenkomsten, korte duur, pachtprijs-niet-ingeld?&#13;
6. In hoeverre kan de Grondkamer aan een goedkeuring e.d. voorwaarden verbinden?&#13;
Volgens het concept-art. 26 kan de Grondkamer in het daar genoemde geval een&#13;
voorwaarde stellen of een last opleggen; kan zij dit, a contrario geredeneerd, in andere&#13;
gevallen niet?&#13;
Zeer speciaal ten aanzien van art. 10 korte duur en art. 38 periodieke herziening,&#13;
hieronder bij die artikelen.&#13;
7a. Voor taxaties is een regeling nodig; komt deze in het procesrecht? b. In welke&#13;
gevallen moet de Rijksconsulent gehoord worden? In mijn concept heb ik hem&#13;
weggelaten. Eventueel een definitie in art. 1.&#13;
8a. Kan men zich er mede verenigen, dat een art. bepaalt, dat alle bepalingen dwingend&#13;
recht zijn voorzover het tegendeel niet blijkt? Zie reeds mijn concept art. II&#13;
cfm de Wet op de N.V.&#13;
b. Welke bepalingen zijn dwingend recht? Bewijslast art. 22? Beroep op Grond&#13;
kamer?&#13;
c. Algemene bepaling omtrent overschrijding van termijnen?&#13;
Artikel 1&#13;
9a. Onderscheid tussen inscharing en pacht vastleggen?&#13;
b. Is een definitie van 'Onze Ministers' wel nodig? In de meeste artikelen gaat het&#13;
enkel om de Minister van Landbouw.&#13;
10. Moet onder pachtovereenkomst niet enkel worden verstaan het verstrekken van&#13;
land ter uitoefening van het landbouwbedrijf? Daardoor vallen, wat ook gevraagd&#13;
wordt, de volkstuintjes buiten de wet en de enkel voor eigen gebruik bestemde per&#13;
ceeltjes.&#13;
11. Is hoeve slechts het gebouw, dat dient voor de uitoefening van het landbouwbedrijf&#13;
en tevens daarvoor is ingericht?&#13;
Artikel 3&#13;
12. Waarom moet afwijking hier uitdrukkelijk zijn overeengekomen?&#13;
Artikel 4&#13;
13. Geldt de verdeling van de pachtpraestatie enkel tussen de verpachters onderling&#13;
of ook jegens de pachter? Zie in mijn concept art. XXXII in laatstgenoemde zin.&#13;
Artikel 5&#13;
14. Moet niet ten aanzien van iedere volgens art. 1230 B.W. mogelijke beperking van&#13;
de bevoegdheid om te verhuren de verklaring van art. 5. verkregen kunnen worden?&#13;
75. Wat geldt als de verklaring van art. 5 geweigerd wordt, nadat de overeenkomst&#13;
reeds is aangegaan?&#13;
16. Wat geldt, als een overeenkomst reeds is aangegaan of goedgekeurd zonder dat&#13;
de verklaring van art. 5 verkregen is? Zie ook onder art. 10. Artikel 6&#13;
17. Heeft een besluit van de Grondkamer tot verlaging van de grens van 25 are te&#13;
rugwerkende kracht?&#13;
18. Kan de Grondkamer de grens van 25 are ook voor sommige artikelen verlagen?&#13;
19. Waarom zijn de bepalingen omtrent meerdere overeenkomsten tussen dezelfde&#13;
partijen vervallen?&#13;
Artikel 7&#13;
20. Is een openbare verpachting een schriftelijke overeenkomst?&#13;
21. Is een bij brieven bevestigde overeenkomst schriftelijk vastgelegd?&#13;
Artikel 8&#13;
22. Moet bij verkoop van de oude of de nieuwe eigenaar schriftelijke vastlegging&#13;
worden gevraagd? Tegenstrijdige beslissingen van de Centrale Grondkamer?&#13;
23. Moet de Grondkamer niet een afschrift van de vastgelegde overeenkomst aan&#13;
partijen zenden? Er is op aangedrongen, te bepalen, dat toezending aan de pachter&#13;
persoonlijk en niet aan een notaris e.d. namens partijen zal geschieden.&#13;
23a. Wie toetst bij schriftelijke vastlegging in appèl?&#13;
24. Moeten bij schriftelijke vastlegging niet tevens de sinds het aangaan overeengekomen&#13;
wijzigingen worden vastgelegd?&#13;
Moet daarbij bepaald worden, dat niet vastgelegde wijzigingen tussen partijen niet&#13;
meer gelden?&#13;
25. Gelden alle bepalingen - behalve die omtrent de duur - ook voor mondelinge&#13;
pachtovereenkomsten? Remissie, periodieke wijziging enz. enz.?&#13;
Artikel 9&#13;
26. Wat geldt, als de voorwaarden niet worden nagekomen?&#13;
27. Moet niet enigerlei norm voor het toestaan van openbare verpachtingen worden&#13;
gesteld?&#13;
Artikel 10&#13;
28. Wat is een bepaalde tijd? Overeenkomst voor het leven van partijen?&#13;
Hoe moet het dan met verlenging en vorderingen, die zekere tijd vóór het einde van de&#13;
overeenkomst aanhangig moeten worden gemaakt?&#13;
29. Kan korte duur ook bij de toetsing gevraagd worden? Is het niet nuttig te bepalen,&#13;
dat een verzoek om vastlegging of goedkeuring een verzoek om goedkeuring van&#13;
de overeengekomen korte duur inhoudt?&#13;
30. Moet uitdrukkelijk bepaald worden, dat de Grondkamer alleen een tussen partijen&#13;
overeengekomen korte duur kan goedkeuren?&#13;
31. Kunnen aan de goedkeuring voorwaarden verbonden worden? Bijvoorbeeld dat&#13;
bij niet vervulling de wettelijke duur zal gelden? Of dat de overeenkomst c.q. zal&#13;
worden verlengd? Of dat de pachter c.q. voorkeur zal hebben?&#13;
32. Kan korte duur alleen voor bepaalde tijd worden toegestaan? Of ook tot wederopzeggens&#13;
e.d.?&#13;
33. Is de overeenkomst van korte duur per se onverlengbaar? 34. Moet bepaald worden, dat korte duur alleen geweigerd mag worden, omdat de&#13;
aangevoerde omstandigheden die niet wettigen?&#13;
De Grondkamers doen het geregeld anders.&#13;
35. Welke duur geldt, zolang geen goedkeuring verkregen is?&#13;
36. Is een overeenkomst, aangegaan onder voorwaarde van goedkeuring korte duur&#13;
geldig? Te bedenken, dat goedkeuring ook vooraf gevraagd zou kunnen worden.&#13;
37. Moet onderpacht grond zijn voor korte duur?&#13;
38. Wat geldt, als toestemming tot korte duur wordt geweigerd en de verpachter&#13;
niet tot verpachting voor langere duur bevoegd is? Zo de vruchtgebruiker!, de hypothecaire&#13;
debiteur, de beheerder van E-133.&#13;
39. Van verschillende zijden wordt gevraagd hoge leeftijd als grond voor korte duur&#13;
te erkennen. Zie bijvoorbeeld brief Broederschap Notarissen.&#13;
Artikel 11 en 12&#13;
40. Zijn de normen voor de beoordeling van een afwijking van een prijs in geld&#13;
nodig?&#13;
41. Goedkeuring ook achteraf? Moet voor dat geval niet aan de Grondkamer uitdrukkelijk&#13;
de bevoegdheid worden gegeven, bij weigering zelf de pachtprijs vast te&#13;
stellen?&#13;
Bepalen, dat verzoek om vastlegging of toetsing een verzoek ex art. 11 en 12 impliceert?&#13;
Artikel 15&#13;
42. Waarom moet ook de tussen partijen overeengekomen vermeerdering of ver&#13;
mindering pas ingaan op het ogenblik van indiening? Zie anders mijn concept.&#13;
Artikel 20&#13;
43. Bij nader inzien meen ik, dat we de bevoegdheid van de pachter om machtiging&#13;
te vragen, reparaties op kosten van de verpachter uit te voeren, moeten handhaven&#13;
naast art. 1277 B.W., zulks om er dwingend recht van te kunnen maken (hierop is&#13;
van verschillende zijden aangedrongen) en om de regeling van de pacht zoveel moge&#13;
lijk in de Pachtwet zelf op te nemen.&#13;
44. Alsdan machtiging m.i. alléén vooraf.&#13;
Artikel 21&#13;
45. Waarom enkel herbouwplicht van door brand, storm of overstroming te niet gegane&#13;
opstallen? Zie mijn concept.&#13;
46. Ook ontheffing bij schuld van verpachter? Zie mijn concept.&#13;
47. Waarom afwijking, enkel bij toetsing toestaan; m.i. is hier juist de mogelijkheid&#13;
van toestemming vóór het aangaan nodig. Zie mijn concept.&#13;
48. 'Nadeel, waartegen verpachter zich had kunnen verzekeren' is m.i. veel te ruim.&#13;
Artikel 26&#13;
49. Omvat verbeteren ook scheuren en ontginnen van het land? Er is wel eens anders&#13;
beslist. Artikel 28&#13;
50. Ook pachter tegenover andere gebruiker? Hoeft m.i. niet. Tussen oude en nieuwe&#13;
pachter bestaat geen contractuele band. Tussen pachter en eigenaar wel.&#13;
Artikel 31&#13;
51. Moet art. 31 alleen gelden bij bestemming voor andere dan landbouwdoeleinden?&#13;
Artikel 34&#13;
52. Art. 34 2e lid is overbodig naast art. 37 en verwarring stichtend; bij blijvend&#13;
geheel onmogelijk worden van het genot eindigt de pacht. Op alle andere gevallen,&#13;
tijdelijk geheel gemis of blijvend gedeeltelijk gemis is art. 37 toepasselijk.&#13;
Artikel 37&#13;
53. Zie 52.&#13;
54. Omstandigheden, waarvan de pachter de gevolgen redelijkerwijs had kunnen&#13;
voorkomen: valt hier ook de verzekerbare schade onder, zodat hier indirect de pachter&#13;
een zekere verzekeringsdwang wordt opgelegd?&#13;
Artikel 38&#13;
55. Moet herziening van de pachtpraestatie niet vóór de aanvang van de nieuwe&#13;
pachtperiode gevraagd worden?&#13;
56. Waarom is de bepaling nodig 'haar beslissing is voor beide partijen bindend'?&#13;
57. Als partijen wijziging overeenkomen zie ik geen aanleiding dwingend te bepalen,&#13;
wanneer deze in zal gaan.&#13;
58. Moet hier de mogelijkheid van bepaling door een derde worden opengelaten?&#13;
59. Bij herziening van de pachtpraestatie ook herziening van de overige inhoud der&#13;
overeenkomst? De Pachtwet sprak van wijziging van de pachtvoorwaarden. Wat is&#13;
in dit verband precies de verhouding tussen art. 38 en art. 26 (bestemming enz. ver&#13;
anderen)?&#13;
Artikel 41 e.v.&#13;
60. De tot nu toe vastgestelde toetsingsnormen (art. 43a) zijn m.i. niet voldoende;&#13;
zij betreffen enkel de prijs en de verkaveling e.d., niet de overige inhoud van de&#13;
overeenkomst; ik stel voor, ook de strijd met de algemene belangen weer op te nemen&#13;
en de buitensporige verplichtingen.&#13;
61. Moet in het geheel geen rekening gehouden worden met de lasten enz. van de&#13;
verpachter? Van verschillende zijden is er op aangedrongen, het wel te doen. Als we&#13;
een formule konden vinden om hieraan tegemoet te komen, zou, geloof ik, veel&#13;
weerstand tegen de wet worden weggenomen.&#13;
62. Moet de toetsing ook de bedingen in strijd met de wet omvatten? Zo ja, heeft&#13;
dan eventuele goedkeuring invloed op de geldigheid van zulke bedingen?&#13;
63. Welke prijscriteria gelden, als het gepachte in verschillende provincies ligt?&#13;
64. Moet geen enkel toetsingscriterium worden gesteld voor beëindigingsovereenkomsten? 65. Moet de Grondkamer bevoegd zijn, wijzigings- en beëindigingsovereenkomsten&#13;
te wijzigen? Hoe ver moet die bevoegdheid gaan? M.i. moet de Grondkamer niet&#13;
de overige inhoud der bestaande overeenkomst kunnen wijzigen. Maar dan zal zij&#13;
aan de wijziging ook m.i. niet veel kunnen wijzigen. Ik stel voor, dat de Grond&#13;
kamer wijzigings- of beëindigingsovereenkomsten enkel goedkeuren of vernietigen&#13;
kan en dat zij ook niet de gevolgen van zulk een vernietiging moet kunnen regelen.&#13;
66. Hoe ver moet t.a.v. nieuwe overeenkomsten het wijzigingsrecht van de Grond&#13;
kamer gaan? Als men pachtruil invoert, moet men m.i. bij art. 43c uitdrukkelijk bepalen,&#13;
dat de Grondkamer de omvang van het gepachte niet mag veranderen.&#13;
67. In het oorspronkelijke concept van het secretariaat was in artikel 4 van artikel&#13;
41 aan de Grondkamer de bevoegdheid gegeven in bijzondere gevallen af te wijken.&#13;
Waarom is dit vervallen?&#13;
68. Van verschillende zijden is er op aangedrongen voor te schrijven, dat de Grond&#13;
kamer afschrift van het pachtcontract aan beide partijen zendt en wel aan de pachter&#13;
persoonlijk, niet aan zijn gemachtigde, die veelal mede gemachtigde van verpachter&#13;
is en het exemplaar onder zich houdt. Hetzelfde geldt bij schriftelijke vastlegging.&#13;
Algemeen&#13;
69. Moet in de redactie onderscheid gemaakt worden tussen verzoeken en vorderingen?</content><legacyfootnotes/><footnotes><footnote/></footnotes><auteurs>Mr J. Rombach</auteurs><published>1986-07-01 00:00:00</published><modified>1986-07-01 00:00:00</modified><editiondate>1986-07-01</editiondate><htmlpath>https://denhollander.info/artikel/6366</htmlpath></article>
</articles></edition>
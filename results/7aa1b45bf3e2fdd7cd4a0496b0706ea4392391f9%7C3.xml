<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2002</searchword><id>4646</id><udhid>UDH:TvAR/4646</udhid><titel>Bredius / Van Ginkel (TvAR 2002/5110)</titel><searchwords><searchword>TvAR 6/2002</searchword><searchword>TvAR 2002/5110</searchword><searchword>UDH:TvAR/4646</searchword></searchwords><attachments><attachment><name>2002_nr 6_Rechtspraak_5110.pdf</name><extention>pdf</extention><url>https://denhollander.info/download/4591/ci</url></attachment></attachments><inleiding>[Pachtwet art. 38, 38a, 39, 45]&#13;
&#13;
Het standpunt van de pachters, dat de&#13;
verplichte afwijzingsgrond van art. 38a, lid 1,&#13;
Pw onverbindend is, althans buiten toepassing&#13;
moet blijven wegens strijd met het&#13;
Europese Verdrag tot bescherming van de&#13;
Rechten van de Mens en de Fundamentele&#13;
Vrijheden, het Eerste Protocol daarbij, het&#13;
Internationaal Verdrag inzake Burgerrechten&#13;
en Politieke Rechten en de Grondwet wordt&#13;
op diverse argumenten verworpen. Het hof&#13;
is van oordeel dat voor het leeftijdscriterium&#13;
een objectieve grond kan worden aangewezen,&#13;
welke grond in ieder geval in zoverre&#13;
redelijk kan worden geacht, dat het artikel&#13;
geen ontoelaatbaar onderscheid maakt. Het&#13;
verlengingsverzoek moet ten aanzien van&#13;
de inmiddels 65-jarige medepachter worden&#13;
afgewezen. Van vervreemding van bij het&#13;
gepachte behorend melkquotum is niet&#13;
gebleken. Wat betreft de andere medepachter,&#13;
die op afstand woont, bestaat&#13;
onzekerheid omtrent diens geuite voornemen&#13;
de melkveehouderij op het gepachte&#13;
weer ter hand te nemen. De verpachter&#13;
heeft in de toelichting op zijn vierde grief&#13;
verlenging met een periode van twee jaren&#13;
bepleit en het stond hem in de omstandigheden&#13;
van dit geval niet vrij, bij de mondelinge&#13;
behandeling terug te komen op dit&#13;
onvoorwaardelijk ingenomen standpunt.&#13;
Volgt verlenging met twee jaren. De&#13;
gevraagde uitsluiting van verdere verlengbaarheid&#13;
is hier niet aan de orde.</inleiding><content>BESCHIKKING IN DE ZAAK VAN:&#13;
1. Bredius-stichting, gevestigd te Woerden,&#13;
2. Johannes Jabocus Bredius, wonende te&#13;
Aerdenhout,&#13;
appellanten in principaal beroep,&#13;
geïntimeerden in incidenteel beroep,&#13;
procureur: mr J.M. Bosnak,&#13;
tegen&#13;
1. Hendrik Joost van Ginkel, wonende te&#13;
Muiden,&#13;
2. Robert van Ginkel, wonende te Eerbeek,&#13;
gemeente Brummen,&#13;
geïntimeerden in principaal beroep,&#13;
appellanten in incidenteel beroep,&#13;
procureur: mr P.C. Plochg.&#13;
1 Het geding in eerste aanleg&#13;
De pachtkamer van het kantongerecht te Hilversum&#13;
heeft op 11 november 1999 tussen&#13;
partijen een beschikking gegeven, waarbij de&#13;
bestaande pachtovereenkomst tussen H.J. van&#13;
Ginkel en Bredius is verlengd met een periode&#13;
van drie jaren, de bestaande pachtovereenkomst&#13;
tussen R. van Ginkel en Bredius is verlengd&#13;
met zes jaren en Bredius is verwezen in&#13;
de kosten van het geding aan de zijde van Van&#13;
Ginkel gevallen.&#13;
2 Het geding in hoger beroep&#13;
2.1 Bij op 15 december 1993 ter griffie van het&#13;
hof ingekomen beroepschrift zijn appellanten&#13;
in principaal beroep onder aanvoering van&#13;
grieven en aanbieding van bewijs in hoger&#13;
beroep gekomen van genoemde beschikking&#13;
met verzoek die beschikking te vernietigen en,&#13;
opnieuw beschikkende:&#13;
a. het verzoek tot verlenging van de bestaande&#13;
pachtovereenkomst tussen J.J. Bredius en de&#13;
vader af te wijzen;&#13;
b. het verzoek tot verlenging van de bestaande&#13;
pachtovereenkomst tussen J.J. Bredius en de&#13;
zoon in te willigen, met dien verstande dat de&#13;
termijn van de verlenging wordt bepaald op&#13;
twee jaren althans op een zodanige termijn als&#13;
het hof in goede justitie zal vermenen te behoren;&#13;
c. vader en zoon hoofdelijk, des dat de een&#13;
betalende de ander zal zijn bevrijd, te veroordelen&#13;
in de kosten van dit beroep.&#13;
2.2 Bij op 19 januari 2000 ter griffie van het&#13;
hof ingekomen verweerschrift hebben H.J. en&#13;
R. van Ginkel (verder te noemen de pachters)&#13;
verweer gevoerd, tegen de beschikking incidenteel&#13;
beroep ingesteld en bewijs aangeboden&#13;
met verzoek dat het hof:&#13;
a. principaal appellanten niet-ontvankelijk zal&#13;
verklaren in hun beroep tegen de beschikking&#13;
waarvan beroep, althans hun beroep zal verwerpen;&#13;
b. genoemde beschikking zal vernietigen voor&#13;
zover daarin de pachtovereenkomst ten aanzien&#13;
van H.J. van Ginkel niet dan wel niet met&#13;
de wettelijke duur is verlengd en de pachtovereenkomst&#13;
ten aanzien van hem alsnog zal&#13;
verlengen met de wettelijke duur;&#13;
c. principaal appellanten/incidenteel geïntimeerden&#13;
zal veroordelen in de kosten van de&#13;
procedure in eerste aanleg en die van beide&#13;
hoger beroepen.&#13;
2.3 Op 13 maart 2000 heeft de mondelinge&#13;
behandeling plaatsgevonden. Verschenen zijn&#13;
namens mr J.J. Bredius dhr. C.R. Bredius, vergezeld&#13;
van mr E.A. Minderhoud, advocaat te&#13;
Amsterdam alsmede beide pachters in persoon,&#13;
vergezeld door mr drs. P.A. de Hoog,&#13;
advocaat te Amsterdam. Partijen hebben aan&#13;
het hof inlichtingen verstrekt, waarna de&#13;
advocaten de wederzijdse standpunten hebben&#13;
toegelicht, mr Minderhoud mede aan de&#13;
hand van pleitnotities. Van de zijde van de&#13;
pachters is toegezegd nadere gegevens in het&#13;
geding te brengen.&#13;
2.4 Bij brief van 30 maart 2000 zijn door prof.&#13;
mr G.M.F. Snijders, die heeft aangegeven in&#13;
de plaats van mr De Hoog als advocaat voor&#13;
de pachters te zijn gekomen, namens de pachters&#13;
diverse stukken nagezonden. Mr Minderhoud&#13;
heeft bij brief van 10 april 2000 namens&#13;
Bredius op deze stukken gereageerd.&#13;
3 De vaststaande feiten&#13;
3.1 Tussen partijen staat op grond van hetgeen&#13;
enerzijds is gesteld en anderzijds niet (voldoende)&#13;
is betwist alsmede op grond van de&#13;
niet betwiste inhoud van de overgelegde stukken&#13;
het navolgende vast.&#13;
3.2 Bij pachtovereenkomst van 11 maart 1964&#13;
heeft C.J.G. Bredius aan H.J. van Ginkel verpacht&#13;
enige percelen land met een gezamenlijke&#13;
grootte van 11.20.79 ha. Bij overeenkomst&#13;
van 1 november 1966 tussen C.J.G. Bredius,&#13;
A. van Ginkel en H.J. van Ginkel is H.J. van&#13;
Ginkel in de plaats gesteld van A. van Ginkel&#13;
als pachter in een eveneens op 11 maart 1964&#13;
gesloten pachtovereenkomst ter zake van&#13;
enige andere percelen land, groot 6.46.25 ha.&#13;
Het object van de gezamenlijke pachtovereenkomsten&#13;
is sedertdien verkleind; de pacht&#13;
heeft thans betrekking op de percelen kadastraal&#13;
bekend gemeente Muiden, sectie E, nrs.&#13;
1089, 900, 888 enz. met een totale grootte van&#13;
circa 14.62.47 ha. De overeengekomen pachtduur&#13;
van zes jaren is in beide pachtovereenkomsten&#13;
ingegaan op 1 mei 1964.&#13;
3.3 Bedoelde overeenkomsten zijn beide op&#13;
21 april 1964 door de grondkamer voor&#13;
Noord-Holland goedgekeurd.&#13;
3.4 Op 23 december 1987 heeft de stichting&#13;
Bredius de eigendom van de onder 3.2, voorlaatste&#13;
zin, bedoelde percelen verworven.&#13;
Sedertdien is J.J. Bredius vruchtgebruiker van&#13;
die percelen.&#13;
3.5 Sedert 5 november 1991 is R. van Ginkel&#13;
medepachter in de onderhavige pachtovereenkomst(&#13;
en).&#13;
3.6 H.J. van Ginkel heeft op 9 februari 2000&#13;
de leeftijd van 65 jaren bereikt.&#13;
3.7 Principaal appellanten hebben bij aangetekend&#13;
schrijven van 27 april 1999 aan beide&#13;
pachters kennis gegeven de pacht na 30 april&#13;
2000 niet meer te willen verlengen.&#13;
4 De mondelinge behandeling&#13;
Ter zitting is door partijen het navolgende&#13;
verklaard:&#13;
Door H.J. van Ginkel:&#13;
Ik ben 65 jaar oud, ben gehuwd en heb drie&#13;
kinderen. Mijn bedrijf – een melkveehouderij –&#13;
omvat thans 29.80 ha grasland. Ruim 15 ha&#13;
daarvan is mijn eigendom. De gepachte grond&#13;
ligt direct aan mijn huiskavel. De bedrijfsge-&#13;
bouwen omvatten een machineberging (30 x&#13;
20 m), een ligboxenstal met 70 plaatsen, een&#13;
jongveestal en enkele paardenboxen. In verband&#13;
met mijn ziekte en de afwezigheid van&#13;
Rob ten gevolge van het wegvallen van de&#13;
vader van zijn partner heb ik voorzieningen&#13;
getroffen: de melkkoeien zijn weggedaan, een&#13;
gedeelte van het melkquotum is verkocht en&#13;
het resterende melkquotum van 126.600 kg&#13;
– iets meer dan hetgeen samenhangt met de&#13;
gepachte grond – is verleast, deels aan mijn&#13;
schoonzoon en deels aan een andere boer. Ik&#13;
heb thans enige jongvee en zoogkoeien lopen&#13;
(25 stuks alsmede 30 van mijn dochter) alsmede&#13;
circa 70 schapen. Mijn eigen grond is verpacht&#13;
aan mijn dochter, die een eigen bedrijf&#13;
heeft. De melkveehouderij op mijn bedrijf&#13;
kan echter op korte termijn weer in gang worden&#13;
gezet; dat hangt vooral af van de kinderen.&#13;
Ik heb gevorderd dat ook mijn dochter&#13;
medepachter wordt. Hoewel ik 65 jaar oud&#13;
ben, wil ik nog doorgaan. Mijn gezondheid is&#13;
inmiddels weer goed. Ik zie mezelf niet meer&#13;
een koppel koeien melken, maar wil wel meedraaien&#13;
in het bedrijf. Ik heb er nog plezier in.&#13;
Op termijn gaat het bedrijf echter naar mijn&#13;
kinderen. Ik heb geen maatschap met mijn&#13;
zoon Rob. Hij staat op de loonlijst. Er is geen&#13;
winstdeling: hij ontvangt loon. Ons bedrijf&#13;
ligt direct naast de A1 en er bestaan plannen&#13;
tot uitbreiding die mijn bedrijf – ook de huiskavel&#13;
– raken. Er is echter nog niets definitiefs&#13;
bekend en het is dan ook onduidelijk wanneer&#13;
een en ander zijn beslag zal krijgen.&#13;
Door R. van Ginkel:&#13;
Ik ben 34 jaar oud en woon in verband met de&#13;
privé-omstandigheden van mijn partner thans&#13;
in Eerbeek, op circa 80 km afstand van de&#13;
pachtgrond. Het is de bedoeling dat ik begin&#13;
volgend jaar weer terug naar Muiden ga. Ik&#13;
wil dan weer op de boerderij gaan wonen en&#13;
het bedrijf als melkveehouderij voortzetten.&#13;
Mijn partner wil dan een baan in het Gooi&#13;
zoeken. Momenteel kom ik 2 à 3 dagen in de&#13;
week op het bedrijf te Muiden.&#13;
Door C.R. Bredius:&#13;
Het is nog niet bekend wat met de onderhavige&#13;
grond zal worden gedaan indien deze vrij&#13;
van pacht komt. We hebben nog een ander&#13;
stuk grond in de directe omgeving. Wij hebben&#13;
geen bezwaar tegen verlenging met Rob&#13;
als zodanig, maar de overgelegde informatie is&#13;
zeer summier en roept twijfel op of hij het&#13;
bedrijf levensvatbaar kan exploiteren. Dit geeft&#13;
ons aanleiding een verlenging met minder dan&#13;
één jaar te bepleiten.&#13;
5 Beoordeling van het geschil in&#13;
hoger beroep&#13;
5.1 De pachtkamer van het kantongerecht&#13;
heeft terecht en op goede gronden geoordeeld&#13;
dat alleen J.J. Bredius en niet tevens de stichting&#13;
Bredius als verpachter van de grond in&#13;
geschil heeft te gelden. Appellanten in principaal&#13;
beroep hebben ook geen grief tegen dit&#13;
oordeel gericht. Gelet hierop zal het hof de&#13;
stichting Bredius in haar hoger beroep nietontvankelijk&#13;
verklaren. J.J. Bredius wordt&#13;
voor het vervolg als “Bredius” of “de verpachter”&#13;
aangeduid.&#13;
5.2 Uit hetgeen onder 3.2 en 3.3 (mede aan de&#13;
hand van de nagezonden stukken) is vastgesteld,&#13;
volgt dat sprake is van twee tussen partijen&#13;
lopende pachtovereenkomsten, welke&#13;
gelijktijdig zijn aangegaan en op hetzelfde&#13;
tijdstip eindigen. Van een wijzigingsovereenkomst&#13;
met de strekking dat vanaf enig&#13;
moment sprake is van één pachtovereenkomst&#13;
is niet gebleken. Beide partijen gaan er echter&#13;
in deze procedure van uit dat tussen hen één&#13;
overeenkomst geldt, betrekking hebbend op&#13;
het gehele door Bredius aan de pachters verpachte&#13;
object van 14.62.47 ha. Ook in de wijzigingsovereenkomst,&#13;
waarbij Robert van&#13;
Ginkel als medepachter is aangemerkt, wordt&#13;
melding gemaakt van één pachtovereenkomst.&#13;
Het hof zal daarvan uitgaan met de toevoeging,&#13;
dat al hetgeen wordt overwogen ter zake&#13;
van de tussen partijen bestaande pachtovereenkomst&#13;
voor zover nodig dient te worden&#13;
begrepen als betrekking hebbend op beide in&#13;
overweging 3.2 en 3.3 bedoelde overeenkomsten.&#13;
5.3 Het incidenteel beroep strekt ten betoge&#13;
dat de verplichte afwijzingsgrond van art. 38a,&#13;
lid 1, van de Pachtwet onverbindend is,&#13;
althans buiten toepassing moet blijven wegens&#13;
strijd met in de productie bij het beroepschrift&#13;
vermelde artikelen van het Europese Verdrag&#13;
tot bescherming van de Rechten van de Mens&#13;
en de Fundamentele Vrijheden, het Eerste&#13;
Protocol daarbij, het Internationale Verdrag&#13;
inzake Burgerrechten en Politieke Rechten en&#13;
de Grondwet. De meeste van deze artikelen&#13;
hebben eenzelfde strekking, zijnde – kort&#13;
weergegeven – dat discriminatie op welke&#13;
grond ook niet is toegestaan.&#13;
5.4 Het hof overweegt omtrent het beroep&#13;
van Van Ginkel op ongelijke behandeling als&#13;
volgt. Voorop wordt gesteld dat juist de leeftijdsgrens&#13;
van 65 jaren een grens is, welke&#13;
mede berust op de gedachten welke ten&#13;
grondslag hebben gelegen aan het vaststellen&#13;
van de pensioengerechtigde leeftijd (het in de&#13;
gemiddelde situatie afnemen van krachten en&#13;
creativiteit, het bevorderen van instroom van&#13;
jongeren, het geven van een niet arbeidsgebonden&#13;
inkomen na een bepaalde gemiddelde&#13;
arbeidsduur e.d.). Voor zover in algemene zin&#13;
ter discussie staat of deze ook op andere&#13;
plaatsen gestelde vaste leeftijdsgrens tegen de&#13;
achtergrond van de door de pachters genoemde&#13;
regelingen geoorloofd is, is het hof van&#13;
oordeel dat dit vraagstuk in een meer algemeen&#13;
kader dient te worden beoordeeld. Het&#13;
hof wijst daarbij op het feit, dat men er&#13;
bewust van heeft afgezien in de Algemene wet&#13;
gelijke behandeling te bepalen dat het maken&#13;
van een onderscheid naar leeftijd niet is toegestaan&#13;
met als argumentatie, dat dit vraagstuk&#13;
in een breed kader zou moeten worden bezien&#13;
(wetsontwerp 22 015, nr. 3, blz. 5, nr. 5,&#13;
blz. 16 en 17/18, nr. 10, blz. 7, nr. 212c, blz. 6).&#13;
In dit verband verdient nog opmerking, dat&#13;
art. 14 EVRM, art. 26 IVBPR en art. 1 Gw&#13;
alle een opsomming geven van enkele voor de&#13;
hand liggende gronden van discriminatie&#13;
zonder dat daarin “leeftijd” is opgenomen,&#13;
hoewel het zeer voor de hand ligt – en ook&#13;
veelvuldig voorkomt – dat juist op déze grond&#13;
onderscheid wordt gemaakt.&#13;
Meer in het bijzonder wat betreft de in ar. 38a&#13;
van de Pachtwet gegeven “leeftijdsgrens”&#13;
geldt dat deze is ingevoegd bij een wetswijziging&#13;
uit een nog niet te ver verleden, die zonder&#13;
wezenlijke discussie op dit punt is tot&#13;
stand gekomen, terwijl niet is gebleken dat die&#13;
“leeftijdsgrens” thans in het parlement of in&#13;
landbouwkringen ter discussie staat. Nergens&#13;
uit blijkt, dat deze grens niet (meer) in overeenstemming&#13;
zou zijn met de gangbare rechtsopvatting.&#13;
Daarenboven overweegt het hof dat de in de&#13;
Pachtwet gestelde “leeftijdsgrens” steeds aan&#13;
de orde komt in de situatie waarin de duur&#13;
van een overeenkomst ten einde loopt en zich&#13;
de vraag aandient of de contractuele verhouding&#13;
desondanks – en tegen de zin van de verpachter&#13;
– moet worden verlengd. De systematiek&#13;
van de wet is aldus, dat steeds toetsing&#13;
plaatsvindt indien de verpachter de overeenkomst&#13;
niet verder wil verlengen en dat geen&#13;
contractueel recht op verlenging bestaat. De&#13;
wettelijke regeling betreffende de leeftijdsgrens&#13;
houdt slechts in dat op een niet rechtstreeks&#13;
uit de pachtovereenkomst als zodanig&#13;
voortvloeiende bescherming van de pachter&#13;
niet langer een beroep kan worden gedaan.&#13;
Het is denkbaar dat de wetgever in een dergelijke&#13;
situatie een onderscheid mag maken dat&#13;
elders niet geoorloofd zou zijn.&#13;
5.5 Hoewel al hetgeen hierboven is overwogen&#13;
niet wegneemt dat ook in het onderhavige&#13;
geval dient te worden getoetst of sprake is van&#13;
een ontoelaatbaar onderscheid, is het hof op&#13;
de boven gegeven gronden van oordeel dat&#13;
bij de toetsing van het leeftijdscriterium in&#13;
art. 38a Pw een zekere terughoudendheid in&#13;
acht dient te worden genomen.&#13;
5.6 Een uitzondering als de onderhavige kan&#13;
gerechtvaardigd zijn indien daarvoor redelijke&#13;
en objectieve gronden kunnen worden aangewezen.&#13;
Bij het geven van de leeftijdsgrens in&#13;
art. 38a Pw heeft vooral een rol gespeeld, dat&#13;
men de doorstroming van grond naar jonge&#13;
landbouwers heeft willen bevorderen, terwijl&#13;
de sociale voorzieningen meebrengen dat de&#13;
65-jarige pachter bij verlies van het gepachte&#13;
niet wordt aangetast in de grondslag van het&#13;
maatschappelijk bestaan (wetsontwerp 17 218,&#13;
Memorie van Toelichting, nr. 1, blz. 8). De&#13;
verpachter moet de vrijheid hebben in zo’n&#13;
geval de pacht te beëindigen (Memorie van&#13;
Antwoord II, nr. 5, blz. 9 en 12), waarmee&#13;
echter bovenal het algemeen landbouwbelang&#13;
is gediend (Memorie van Antwoord II, nr. 5,&#13;
blz. 13). Hoewel aan deze motivering wellicht&#13;
het een en ander valt af te dingen, is het hof&#13;
niet van oordeel dat een aldus toegelichte leeftijdsgrens&#13;
van 65 jaren in een situatie als de&#13;
onderhavige een redelijke en objectieve grond&#13;
ontbeert. Dit wordt niet anders indien juist&#13;
zou zijn – als de pachters zonder nadere onderbouwing&#13;
betogen – dat pachter en opvolger&#13;
veelvuldig tegen hun zin een te vroege&#13;
bedrijfsopvolging wordt opgedrongen. Indien&#13;
wordt uitgegaan van een te dienen algemeen&#13;
belang waarmee ook de verpachters gebaat&#13;
kunnen zijn, heeft de wetgever dergelijke&#13;
bezwaren bij pachters als daaraan ondergeschikt&#13;
kunnen beschouwen. Bovendien wijst&#13;
het hof erop, dat de wetgever in het tweede lid&#13;
van art. 38a voor bepaalde situaties aan de&#13;
belangen van de pachter is tegemoet gekomen.&#13;
Voor zover na de wetswijziging is gebleken&#13;
dat verpachters de pachtvrij komende grond&#13;
verkopen in plaats van wederom verpachten&#13;
wordt in zoverre wellicht niet het door de&#13;
wetgever beoogde doel gediend, maar dit&#13;
effect is door de wetgever vooraf onder ogen&#13;
gezien (Memorie van Antwoord II, nr. 5,&#13;
blz. 14).&#13;
5.7 De pachters hebben aangevoerd dat de&#13;
situatie van de oudere pachter in zoverre verschilt&#13;
van die van de oudere werknemer of&#13;
commissaris – waar de grens van 65 jaren&#13;
(nog) wèl wordt aanvaard –, dat in de laatste&#13;
gevallen de te verrichten prestatie een persoonlijke&#13;
is welke nauw samenhangt met&#13;
iemands capaciteiten, terwijl dit voor pacht&#13;
wezenlijk anders zou liggen omdat de pachter&#13;
slechts is verplicht tot het betalen van de&#13;
pachtprijs en het verrichten van voldoende&#13;
onderhoud aan het gepachte. Het in gebreke&#13;
blijven met het nakomen van die verplichtingen&#13;
zou volgens de pachters middels ontbinding&#13;
van de pachtovereenkomst en niet-verlenging&#13;
op grond van art. 39 Pw kunnen worden&#13;
ondervangen. Naar het oordeel van het&#13;
hof is het onderscheid tussen beide categorieën&#13;
aanzienlijk minder scherp dan de pachters&#13;
suggereren. Ook bij niet nakomen van&#13;
verplichtingen door een werknemer of commissaris&#13;
staan de wederpartij immers middelen&#13;
ten dienste die een algemene leeftijdsgrens&#13;
alleen dáárvoor niet noodzakelijk maken.&#13;
Daarentegen zijn ook bij een leeftijdsgrens&#13;
voor werknemers en commissarissen relevant&#13;
de argumenten die ter motivering van de&#13;
“leeftijdsgrens” bij de pacht hebben gediend,&#13;
zoals het belang van doorstroming van jongeren&#13;
en op het verzachtend effect van de sociale&#13;
voorzieningen voor diegenen, die de pensioengerechtigde&#13;
leeftijd hebben bereikt.&#13;
5.8 De pachters hebben nog een beroep&#13;
gedaan op art. 1 van het Eerste Protocol bij&#13;
het EVRM inzake de ontneming van eigendom&#13;
en het arrest HR 30 november 1994, NJ&#13;
1995, 668. Bij de gedachte dat in de onderhavige&#13;
situatie een parallellie met de ontneming&#13;
van eigendom aanwijsbaar zou zijn wordt&#13;
echter miskend, dat hier niet van het ontnemen&#13;
van een met eigendom vergelijkbaar&#13;
recht kan worden gesproken. Het hof verwijst&#13;
naar hetgeen boven onder 5.4, voorlaatste&#13;
twee zinnen, is overwogen. Het betreft hier&#13;
een geheel andere situatie dan die welke in het&#13;
genoemde arrest van de Hoge Raad aan de&#13;
orde was en het hof is van oordeel, dat de&#13;
door art. 1 van het Eerste Protocol bij het&#13;
EVRM geboden bescherming dit geval niet&#13;
bestrijkt.&#13;
5.9 De pachters betogen nog dat de door de&#13;
wetgever nagestreefde doelen ook kunnen&#13;
worden bereikt met handhaving van de rechtspraak&#13;
van vóór 1984. Wat hiervan zij, uit het&#13;
bovenstaande vloeit voort dat het de wetgever&#13;
vrijstond mede ter bevordering van de rechtszekerheid&#13;
een meer algemeen geldend objectief&#13;
criterium in te voeren. Bovendien stond&#13;
de door de pachters genoemde rechtspraak&#13;
van dit hof vóór de wetswijziging van 1984 in&#13;
het teken van de aanvaardbaarheid van de&#13;
concrete oudere pachter – gelet op diens functioneren&#13;
– voor de verpachter en niet zozeer&#13;
in het teken van het vrijmaken van grond voor&#13;
jongere landbouwers. Het hof benadrukt&#13;
daarbij andermaal, dat bij de beoordeling van&#13;
ook het in o.a. art. 38a Pw gegeven criterium&#13;
een zekere terughoudendheid van de rechter&#13;
op zijn plaats is in een situatie, waarin de algemene&#13;
discussie over de leeftijdsgrens van 65&#13;
jaar (nog) niet heeft geleid tot het standpunt,&#13;
dat die grens niet mag worden gesteld.&#13;
5.10 Op grond van al hetgeen boven is overwogen&#13;
is het hof van oordeel dat voor het in&#13;
art. 38a, lid 1, van de Pachtwet gegeven leeftijdscriterium&#13;
een objectieve grond kan worden&#13;
aangewezen, welke grond in ieder geval in&#13;
zoverre redelijk kan worden geacht, dat het&#13;
artikel geen ontoelaatbaar onderscheid maakt.&#13;
Dit betekent, dat het hof het artikel niet buiten&#13;
toepassing zal laten. De grief in incidenteel&#13;
beroep faalt.&#13;
5.11 De grieven I, II en III in principaal&#13;
beroep zijn gegrond. Uit de stellingen van&#13;
partijen en uit de stukken blijkt afdoende, dat&#13;
niet de indeplaatsstelling van Alida Maria van&#13;
Ginkel is gevorderd, doch haar aanwijzing als&#13;
medepachter. Aangezien de pachters in die&#13;
procedure niet hun eis hebben gewijzigd, was&#13;
er geen grond voor de pachtkamer van het&#13;
kantongerecht – indien zij dit zou hebben&#13;
beoogd – om die eis ten behoeve van de verlengingsprocedure&#13;
te beschouwen als een eis&#13;
tot indeplaatsstelling, zoals door de pachters&#13;
wordt bepleit. Nu het tweede lid van art. 38a&#13;
van de Pachtwet de daar geboden mogelijkheid&#13;
van verlenging uitdrukkelijk koppelt aan&#13;
het hebben gedaan van “een vordering tot&#13;
indeplaatsstelling als bedoeld in artikel 49,&#13;
eerste lid”, heeft de pachtkamer van het kantongerecht&#13;
de pachtovereenkomst met H.J.&#13;
van Ginkel ten onrechte op grond van het&#13;
bepaalde in art. 38a, lid 2, van de Pachtwet&#13;
met drie jaren verlengd.&#13;
5.12 Voor zover uit de brief van Bredius van&#13;
10 april 2000 moet worden afgeleid dat de&#13;
pachters in de bovenbedoelde procedure voor&#13;
de pachtkamer van het kantongerecht te Hilversum&#13;
hun eis hebben gewijzigd in dier&#13;
voege dat alsnog in enigerlei vorm indeplaatsstelling&#13;
van Alida Maria van Ginkel wordt&#13;
gevorderd, acht het hof dit reeds hierom voor&#13;
de onderhavige procedure niet van betekenis,&#13;
omdat de pachters zich daarop niet hebben&#13;
beroepen.&#13;
5.13 Het bovenoverwogene brengt mee, dat&#13;
het verlengingsverzoek voor zover betrekking&#13;
hebbend op de pacht tussen Bredius en H.J.&#13;
van Ginkel alsnog moet worden afgewezen.&#13;
Uitgangspunt voor het vervolg is derhalve,&#13;
dat alleen R. van Ginkel in aanmerking komt&#13;
om de pachtovereenkomst na afloop van de&#13;
lopende pachttermijn voort te zetten.&#13;
5.14 De verpachters hebben bij de mondelinge&#13;
behandeling gesuggereerd dat de pachters met&#13;
het verpachte samenhangend melkquotum&#13;
hebben vervreemd. De pachters hebben bij&#13;
hun brief van 30 maart 2000 een nauwkeurige&#13;
berekening gevoegd ter onderbouwing van&#13;
hun standpunt dat hiervan geen sprake is.&#13;
Gezien deze berekening is het hof van oordeel,&#13;
dat van vervreemding van met het&#13;
gepachte samenhangend melkquotum niet is&#13;
gebleken. Het hof acht het verleasen van een&#13;
gedeelte van het met het verpachte samenhangende&#13;
melkquotum tot april 2000 – waarvan&#13;
wèl sprake lijkt – niet een omstandigheid die&#13;
op grond van art. 39 Pw of naar billijkheid&#13;
aan verlenging in de weg zou moeten staan.&#13;
5.15 In de toelichting op grief IV in principaal&#13;
beroep uit Bredius twijfels omtrent de stelling&#13;
van de pachters, dat R. van Ginkel op korte&#13;
termijn weer zijn intrek zal nemen op de&#13;
boerderij te Muiden. Bredius stelt dat bij navraag&#13;
is gebleken dat R. van Ginkel momenteel&#13;
zijn centrum van bestaan in Eerbeek heeft&#13;
en acht het in verband met het bedrijf in Muiden&#13;
niet wenselijk, dat R. van Ginkel voor het&#13;
maken van zijn keuze een termijn van zes&#13;
jaren krijgt. Bij de mondelinge behandeling is&#13;
gebleken, dat het melkveebedrijf te Muiden&#13;
thans feitelijk niet wordt uitgeoefend. Het&#13;
melkvee is weggedaan, een aanzienlijk gedeelte&#13;
van de eigen grond is krachtens een reguliere&#13;
pachtovereenkomst voor de wettelijke duur&#13;
van zes jaren verpacht, een fors gedeelte van&#13;
het melkquotum is verkocht en een ander&#13;
gedeelte daarvan is verleast. Weliswaar heeft&#13;
H.J. van Ginkel ter mondelinge behandeling&#13;
verklaard dat de melkveehouderij zonder problemen&#13;
kan worden hervat, maar het hof ziet&#13;
in de bovenbedoelde omstandigheden wel factoren&#13;
die – zo zij met een voornemen tot&#13;
voortzetting al te rijmen zijn – R. van Ginkels&#13;
plannen tot voortzetting van het bedrijf aanzienlijk&#13;
bemoeilijken. Bovendien is gebleken&#13;
dat R. van Ginkel niet formeel samen met zijn&#13;
vader de onderhavige grond exploiteert, doch&#13;
bij deze in loondienst is. Uit de jaarstukken&#13;
blijkt slechts van lage loonkosten. De door&#13;
Van Ginkel daarvoor gegeven verklaring (ziekte&#13;
van R. van Ginkel in de jaren 1995-1998)&#13;
doet er niet aan af, dat uit de overgelegde jaarstukken&#13;
bij R. van Ginkel niet de betrokkenheid&#13;
bij de bedrijfsvoering, die van een medepachter&#13;
zou worden verwacht, kan worden&#13;
afgeleid. Een en ander brengt het hof tot het&#13;
oordeel dat de pachtovereenkomst met R. van&#13;
Ginkel in ieder geval niet met de wettelijke&#13;
duur van zes jaren dient te worden verlengd.&#13;
5.16 In de toelichting op zijn vierde grief heeft&#13;
Bredius een verlenging van de pacht met R.&#13;
van Ginkel met een periode van twee jaren&#13;
bepleit en daartoe ook (primair) verzocht.&#13;
Daarbij is gewezen op het feit dat R. van Ginkel&#13;
zijn centrum van bestaan in Eerbeek heeft,&#13;
dat er veel onzekerheden zijn, dat niet aannemelijk&#13;
is gemaakt dat R. van Ginkel het&#13;
bedrijf daadwerkelijk gebruikt, dat Bredius&#13;
echter R. van Ginkel nog wel het voordeel&#13;
van de twijfel wil geven, dat bij het verpachte&#13;
behorend melkquotum is vervreemd, dat&#13;
vader en zoon (onder meer) daarover geen&#13;
opening van zaken hebben willen geven en&#13;
dat de terughoudende en weigerachtige houding&#13;
van de Van Ginkels de verstandhouding&#13;
met Bredius ernstig heeft vertroebeld, maar&#13;
dat Bredius R. van Ginkel een redelijke tijd&#13;
– doch minder dan zes jaren – de tijd wil&#13;
geven om de verstandhouding te verbeteren.&#13;
Ter gelegenheid van de mondelinge behandeling&#13;
heeft Bredius “de toelichting op grief IV&#13;
in het principaal beroep” aldus aangevuld, dat&#13;
hij in verband met de terughoudende houding&#13;
van de pachters een verlenging voor R. van&#13;
Ginkel bepleit van niet meer dan één jaar,&#13;
althans aanzienlijk minder dan zes jaren met&#13;
bepaling dat geen verdere verlenging van de&#13;
pachtovereenkomst kan worden verzocht. In&#13;
zijn brief van 10 april 2000 heeft hij dit standpunt&#13;
herhaald, zich beroepend op “nadien&#13;
gebleken verontrustende feiten en bijzondere&#13;
omstandigheden”. Het hof is echter van oordeel&#13;
dat geen wezenlijke verandering is gekomen&#13;
in de omstandigheden die Bredius aan&#13;
zijn in het beroepschrift verwoorde standpunt&#13;
ten grondslag heeft gelegd. Wel is op een aantal&#13;
punten inmiddels duidelijkheid verschaft,&#13;
maar het hof acht die punten niet van dien&#13;
aard dat deze in redelijkheid tot een verharding&#13;
van Bredius’ standpunt had moeten leiden&#13;
in dier voege, dat reeds thans zou moeten&#13;
komen vast te staan dat de pacht op korte termijn&#13;
zal eindigen. Bredius heeft ook niet aangegeven&#13;
waarom hij R. van Ginkel thans niet&#13;
meer voorshands het voordeel van de twijfel&#13;
wil geven en hem niet langer een termijn wil&#13;
gunnen om de onderlinge verstandhouding te&#13;
verbeteren. Het hof is dan ook van oordeel&#13;
dat het Bredius onder deze omstandigheden&#13;
niet vrijstaat in dit stadium van de procedure&#13;
terug te komen op zijn in het beroepschrift&#13;
onvoorwaardelijk ingenomen standpunt.&#13;
5.17 Het hof onderschrijft het door Bredius in&#13;
diens beroepschrift ingenomen standpunt, dat&#13;
R. van Ginkel een slechts korte termijn moet&#13;
worden gegund om te doen blijken dat hij de&#13;
grond in geschil daadwerkelijk zelf in exploitatie&#13;
wil houden, daartoe ook voldoende belang&#13;
heeft en bereid is de van hem te vergen openheid&#13;
richting verpachter te betrachten. Het hof&#13;
zal de overeenkomst verlengen met een periode&#13;
van twee jaren. Wat betreft de wens van de verpachter&#13;
tot uitsluiting van verdere verlengbaarheid&#13;
wijst het hof op het onder 5.8 overwogene&#13;
met de toevoeging, dat uit het bepaalde in art.&#13;
45, vijfde lid van de Pachtwet volgt dat deze&#13;
mogelijkheid alleen is gegeven voor de in het&#13;
derde en vierde lid van dat wetsartikel bedoelde&#13;
gevallen, die hier niet aan de orde zijn.&#13;
5.18 Gelet op het eerder overwogene is grief&#13;
IV grotendeels gegrond. Grief V is eveneens&#13;
gegrond. De uitkomst van de procedure geeft&#13;
aanleiding tot compensatie van de proceskosten&#13;
in eerste aanleg in dier voege, dat iedere&#13;
partij haar eigen kosten draagt. Beide partijen&#13;
zijn immers op punten in het (on)gelijk&#13;
gesteld. Het hof zal de bestreden beschikking&#13;
vernietigen met beslissing als hieronder te vermelden.&#13;
Aangezien het principaal beroep&#13;
(grotendeels) gegrond is en het incidenteel&#13;
beroep faalt, zullen de pachters worden veroordeeld&#13;
in de kosten van het hoger beroep.&#13;
Voor het incidenteel beroep zal geen afzonderlijke&#13;
kostenveroordeling worden gegeven,&#13;
aangezien daarin geen afzonderlijk verweerschrift&#13;
is ingediend.&#13;
6 De beslissing&#13;
Het hof, beschikkende in hoger beroep,&#13;
verklaart de stichting Bredius niet-ontvankelijk&#13;
in haar hoger beroep van de beschikking&#13;
van de pachtkamer van het kantongerecht te&#13;
Hilversum van 11 november 1999;&#13;
vernietigt genoemde beschikking en, opnieuw&#13;
beschikkende:&#13;
I wijst het verzoek tot verlenging van de&#13;
onderhavige pachtovereenkomst tussen J.J.&#13;
Bredius en H.J. van Ginkel alsnog af;&#13;
II verlengt de pachtovereenkomst tussen J.J.&#13;
Bredius en R. van van Ginkel met een termijn&#13;
van twee jaren, ingaande 1 mei 2000, met&#13;
bepaling dat R. van Ginkel uiterlijk 30 april&#13;
2001 wederom verlenging van de onderhavige&#13;
pachtovereenkomst kan verzoeken;&#13;
III compenseert de kosten van de procedure&#13;
in eerste aanleg aldus, dat iedere partij haar&#13;
eigen kosten draagt;&#13;
veroordeelt H.J. en R. van Ginkel in de kosten&#13;
van het hoger beroep,&#13;
aan de zijde van Bredius tot op heden begroot&#13;
op ƒ 475,– wegens verschotten en op ƒ 3.400,–&#13;
wegens salaris.</content><legacyfootnotes/><footnotes><footnote/></footnotes><auteurs/><published>2002-06-01 00:00:00</published><modified>2000-02-08 00:00:00</modified><editiondate>2002-06-01</editiondate><htmlpath>https://denhollander.info/artikel/4646</htmlpath></article>
</articles></edition>
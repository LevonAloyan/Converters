<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1997</searchword><id>5791</id><udhid>UDH:TvAR/5791</udhid><titel>Grondprijzen en bodemgesteldheid van los grasland in het Gelders rivierkleigebied</titel><searchwords><searchword>TvAR 5/1997</searchword><searchword>UDH:TvAR/5791</searchword></searchwords><attachments><attachment><name>1997_nr 5_Artikel_Rogaar.pdf</name><extention>pdf</extention><url>https://denhollander.info/download/5722/ci</url></attachment></attachments><inleiding>Samenvatting&#13;
Met het oog op de inwerkingtreding van het nieuwe Pachtnormenbesluit op 31 okto-ber 1995 is nagegaan of het juist is dat de bodemgesteldheid en de externe productie-omstandigheden (waterhuishouding, ontsluiting en verkaveling) niet langer een rol spelen bij de vaststelling van pachtprijzen, maar dat deze uitsluitend worden gebaseerd op de gemiddelde, agrarische grondprijzen in een regio. Daartoe is onderzoek uitge-voerd naar de hoogte van de koopprijzen van onverpacht los grasland in het centrale gedeelte van het Gelders rivierkleigebied voor het tijdvak 1992-1995. Het onderzoek maakt duidelijk dat de bodemgesteldheid en de externe productieomstandigheden in het onderzochte gebied inderdaad geen rol van betekenis hebben gespeeld in de prijs-vorming. In de genoemde periode bleken zowel voor verschillende als voor vergelijk-bare bodemgesteldheid en externe productieomstandigheden de koopprijzen meer dan een factor vier te verschillen.&#13;
1. Inleiding&#13;
Met de wijziging van de systematiek van het Pachtnormenbesluit, ingaande 31 oktober 1995, kwam er een einde aan het systeem van pachtprijsbepaling op grond van bodem-gesteldheid en externe productieomstandigheden. Voortaan wordt voor nieuwe pacht-overeenkomsten de pachtprijs afgeleid uit de vrije verkeerswaarde van gronden in de regio, waarbij voor de vaststelling van de hoogst toelaatbare pachtprijs in beginsel 2% van die waarden wordt gehanteerd.1 Voor bestaande pachtovereenkomsten geldt een overgangsregime.&#13;
Tot 1992 waren de bepalende factoren de bodemgesteldheid en de zogenaamde ex-terne productieomstandigheden. Hieraan ten grondslag lag de gedachte dat de pacht-prijs in een redelijke verhouding moest staan tot het opbrengend vermogen van de grond en dat dit opbrengend vermogen vooral werd bepaald door de bodemgesteld-heid. Daarnaast werden toeslagen en aftrekken toegepast op grond van de externe pro-ductieomstandigheden, te weten waterhuishouding, ontsluiting en verkavelingsom-standigheden. In 1992 is dit beginsel als enig bepalend voor de hoogte van de pachtprijs verlaten en is een aanzet gegeven tot een meer economisch bepaalde grondslag, en wel op basis van het 2%-rendementsprincipe. Met de laatste wijziging van het Pachtnor-menbesluit in 1995 is de bodemkundige grondslag van de pachtprijsbepaling definitief verlaten.&#13;
De wijziging is niet alleen ingegeven door het streven naar rendementsverbetering van verpachtingen. Zij is ook ingegeven door de gedachte dat het nut van grond voor een pachter niet meer uitsluitend voortvloeit uit het telen van gewassen en het saldo daarvan, maar ook uit met die grond samenhangende productierechten, zoals die van melk, mest en bieten. Bovendien zijn ook in agrarische kringen belegging en investering in grond geen onbekende elementen.&#13;
Toch is het niet zo dat in een regio alle gronden dezelfde prijs hebben; bovendien weten agrariërs feilloos aan te geven welke gronden of stukken beter en minder goed zijn te gebruiken als gevolg van vochtvoorziening, piasvorming, bewerkbaarheid, ver-slemping, insporing, veronkruiding enz. De oorzaken zijn veelal van bodemkundige aard. Dat roept de gedachte op dat bij de bepaling van de koopprijzen van grond in het agrarisch grondverkeer in een regio de bodemgesteldheid in elk geval toch wel een rol zal spelen. Als dat zo is, dan is dat van belang voor de bepaling van de pachtprijzen in dat gebied, die voortaan immers van de vrije verkeerswaarde worden afgeleid.&#13;
Om na te gaan of er een dergelijke afhankelijkheid is, is door de eerste auteur een on-derzoek gedaan naar de koopprijzen van los grasland in het agrarisch grondverkeer in het Gelders rivierkleigebied in de periode 1992-1995 en zijn deze prijzen gekoppeld aan de bodemgesteldheid ter plaatse.2 Dit onderzoek en de uitkomsten daarvan worden in het navolgende samengevat. Achtereenvolgens zullen de opzet, de resultaten en de con-clusie uit het onderzoek de revue passeren.</inleiding><content>2. De opzet van het onderzoek&#13;
Voor het onderzoek is gebruik gemaakt van gegevens die door het provinciale Kadas-ter in Arnhem ter beschikking zijn gesteld. Deze zijn gekoppeld aan gegevens van de Topografische kaart van Nederland, met schaal 1 : 25.000, en aan de Bodemkaart van Nederland, met schaal 1 : 50.000. Met behulp van een statistische bewerking zijn daar-uit de conclusies over de samenhang tussen koopprijzen, de bodemgesteldheid en en-kele andere factoren getrokken.&#13;
2.1. De gebieds- en objectkeuze&#13;
Er is gekozen voor het jonge rivierkleigebied. In dit gebied is sprake van een duidelijke differentiatie in komgebieden met matig ontwaterde, zware kleigronden en stroomrug-gen met goed ontwaterde, lichte klei- en zavelgronden, die op een bodemkaart met schaal 1 : 50.000 goed zijn te onderscheiden.&#13;
Het onderzoek is uitgevoerd in het centrale deel van het rivierkleigebied tussen de grote rivieren en ten westen van de rijksweg A50. Dit gebied omvat de Neder-Betuwe (met inbegrip van de Tielerwaard en de Culemborgerwaard), het Land van Maas en Waal en de Bommelerwaard. Het gebied ten oosten van de A50 is niet meegenomen, omdat daar een sterke speculatieve invloed verwacht mag worden van de ontwikkelingsas Arnhem-Nijmegen. Het IJsseldal is eveneens buiten beschouwing gelaten, omdat dit betrekkelijk smal is en er dan een grote kans bestaat dat andere grondsoorten dan ri-vierklei worden meegenomen, die het onderzoek zouden vertroebelen.&#13;
Er is gekozen voor grasland, omdat dit op alle bodemtypen in het rivierkleigebied voorkomt en de aard van het gebruik betrekkelijk eenduidig is.&#13;
2.2. De kadastrale recherche en selectie van gegevens&#13;
Op verzoek heeft het Kadaster in Arnhem de gegevens van alle transacties van land-bouwpercelen in het onderzoekgebied voor de periode januari 1992 tot en met juli 1995 beschikbaar gesteld, in totaal 1991 gegevens.&#13;
Op grond van de gemeentelijke aanduiding zijn deze verder ingedeeld naar de drie deelgebieden Neder-Betuwe, Bommelerwaard en Land van Maas en Waal.&#13;
Vervolgens zijn de transacties geselecteerd die betrekking hebben op los grasland in onverpachte staat, die plaatsvonden in de agrarische sfeer en die niet belast zijn met an-dere waardevermeerderende of -verminderende factoren. Dat betekent dat alle transac-ties waarbij tevens ander onroerend goed is overgegaan alsmede transacties waarbij de kopende partij geen agrariër was buiten beschouwing zijn gelaten. Tevens zijn uitgeslo-ten transacties die betrekking hadden op gedeelten van kadastrale percelen ('deelperce-len'), omdat daarvan de precieze verkoopomstandigheden vaak moeilijk te achterhalen zijn in het openbare register van het Kadaster. Ook zijn - wellicht ten onrechte - trans-acties buiten beschouwing gelaten waarbij de verkoop via een veiling verliep. Verder bleef in sommige gevallen bij raadpleging van de koopakten onduidelijkheid bestaan omtrent de omstandigheid waaronder een transactie heeft plaatsgevonden. Ook deze zijn uitgesloten voor verder onderzoek.&#13;
Bij de berekening van de gemiddelde grondprijzen van de aldus geselecteerde trans-acties bleek vervolgens dat voor twee percelen extreem hoge prijzen werden betaald. Aangezien hier kennelijk ook andere zaken in de prijs zijn begrepen (zonder dat dit overigens duidelijk was uit de koopakte), zijn deze eveneens uitgesloten.&#13;
Hierdoor zijn uiteindelijk 94 transacties overgebleven voor verder onderzoek.&#13;
Ten slotte is met behulp van de opgegeven coördinaten en de topografische kaart met schaal 1 : 25.0003 van ieder perceel de ligging bepaald.&#13;
2.3. Verkavelingsomstandigheden&#13;
Voor het verdere onderzoek zijn de grootte, de ontsluiting en de ligging van de perce-len in een ruilverkaveling bepaald, omdat deze mede van invloed zouden kunnen zijn op het prijsniveau.&#13;
De grootte is eenvoudig af te leiden uit de kadastrale opgave.&#13;
Als maat voor de ontsluiting is op basis van de gegevens van de topografische kaart met schaal 1 : 25.000 de afstand van het midden van het perceel tot aan de verharde weg gemeten. Voor de verwerking van de gegevens zijn de gemeten afstanden verdeeld in vijf klassen, namelijk 0-100 m, 100-200 m,..., en 400-500 m.&#13;
De ligging in een ruilverkaveling is afgeleid uit het kadastrale gegeven of er al dan niet een ruilverkavelingsrente drukte op het verkochte. Uiteraard wordt daardoor de eventuele ligging in een ruilverkaveling die nog niet is afgesloten en waarvoor nog geen rente is verschuldigd, gemist.&#13;
2.4. Bodemeigenschappen&#13;
De plaatsbepaling op de topografische kaart maakte tevens de inpassing van een perceel op de bodemkaart met schaal 1 : 50.0004 mogelijk.&#13;
De kaarteenheden van de bodemkaart verschaffen informatie over de belangrijkste bodemeigenschappen, met name de zwaarte van de bovengrond, de profielopbouw ('profielverloop'), de aanwezigheid van kalk, het organische stofgehalte van de boven-grond, de aanwezigheid van storende lagen zoals zware klei, veen en grof zand in het profiel en over de waterhuishouding.&#13;
Informatie over de waterhuishouding kan verkregen worden uit de op de kaart aan-gegeven grondwatertrappen. Deze zijn een maat voor de gemiddeld hoogste en gemid-deld laagste grondwaterstand die in een reeks van jaren optreedt. Voor bepaling van de ontwateringstoestand is met name de gemiddeld hoogste grondwaterstand (GHG), uit-gedrukt in centimeters beneden maaiveld, maatgevend.&#13;
Met behulp van de zogenaamde 'beoordelingsfactoren' kan op grond van de gevon-den bodemkenmerken tevens iets gezegd worden over de mate van geschiktheid van de betreffende gronden voor de weidebouw.&#13;
Aldus zijn voor ieder van de percelen de bodemgesteldheid ter plaatse en de globale geschiktheid voor de weidebouw vastgesteld. Wanneer een perceel in meer dan één kaarteenheid viel, is de meest voorkomende kaarteenheid aangehouden.&#13;
2.5. Overige omstandigheden&#13;
De geregistreerde koopakten bij het Kadaster bevatten tevens informatie over andere factoren die de hoogte van de koopprijs kunnen beïnvloeden, zoals de aanwezigheid van een referentiehoeveelheid melk en de beroepsgroep van de nieuwe eigenaar.&#13;
2.6. Statistische bewerking van de gegevens&#13;
Met behulp van het statistische pakket SPSS/PC+ zijn de gevonden koopprijzen (uitge-drukt in guldens/m2) bewerkt en op verschillen getoetst bij een onbetrouwbaarheids-drempel van 5% (tweezijdige t-toets, éénweg variantieanalyse en Kruskal-Wallis toets).&#13;
Met behulp van dit pakket is tevens de invloed van de afzonderlijke bodemkenmer-ken, met name de zwaarte van de bovengrond, de profielopbouw, de kalkhoudendheid en de waterhuishouding op de hoogte van de koopprijs onderzocht.&#13;
Verder is op deze wijze gekeken naar de invloed op de prijsvorming van o.a. per-ceelsgrootte, ontsluiting, de ligging in een ruilverkaveling en de aanwezigheid van een referentiehoeveelheid melk. 3.&#13;
Resultaten&#13;
3.1. Gemiddelde prijs&#13;
De gemiddelde koopprijzen (guldens/m2) van onverpacht, los grasland in het Gelders rivierkleigebied per jaar voor de periode 1992 tot en met augustus 1995 zijn weergege-ven in tabel 1. Gemiddeld is ƒ 3,79/m2 betaald. Bij toetsing bleken de verschillen tussen de jaren niet significant te zijn (a &lt; 0.05). Het valt verder op dat de laagste en de hoog-ste prijzen gemiddeld een factor 3 verschillen.&#13;
Een opsplitsing van de koopprijzen in halfjaarlijkse perioden (januari-juli en juli-december) geeft eveneens geen duidelijke verschillen tussen de perioden of tussen ver-gelijkbare perioden in de verschillende jaren.&#13;
Tabel 1 Koopprijzen van onverpacht, los grasland in het centrale deel van het Gelders rivierkleigebied, 1992-1995 (guldens/m2)&#13;
Jaar&#13;
n&#13;
gem.&#13;
laagste&#13;
hoogste&#13;
prijs&#13;
prijs&#13;
prijs&#13;
1992&#13;
30&#13;
3.99&#13;
2.94&#13;
5.02&#13;
0.60&#13;
1993&#13;
24&#13;
3.65&#13;
1.73&#13;
5.08&#13;
0.84&#13;
1994&#13;
23&#13;
3.81&#13;
1.75&#13;
6.99&#13;
1.25&#13;
1995 (1-8)&#13;
17&#13;
3.62&#13;
1.57&#13;
5.00&#13;
1.01&#13;
totaal&#13;
94&#13;
3.79&#13;
1.57&#13;
6.99&#13;
0.90&#13;
3.2. Regionale verschillen&#13;
Bij een opsplitsing naar regio blijkt de gemiddelde koopprijs van los grasland in de on-derzochte periode het hoogst te zijn geweest in de Bommelerwaard en het laagst in het Land van Maas en Waal (tabel 2). De Neder-Betuwe zit ertussenin. Ook nu geldt dat de verschillen niet significant zijn als gevolg van de grote spreiding in koopprijzen (oc &lt; 0.05).&#13;
Als mogelijke oorzaak voor de hogere gemiddelde prijs in de Bommelerwaard is ge-noemd de uitbreiding van kleine bedrijvenparken in de verschillende gemeenten in deze regio en de toename van het aantal champignonkwekerijen.5 Tabel 2 Koopprijzen van onverpacht, los grasland per deelgebied, 1992-1995 (guldens/m2)&#13;
regio&#13;
n&#13;
gem.&#13;
laagste&#13;
hoogste&#13;
G"&#13;
prijs&#13;
prijs&#13;
prijs&#13;
Neder-Betuwe&#13;
54&#13;
3.73&#13;
1.70&#13;
6.99&#13;
0.88&#13;
Maas &amp; Waal&#13;
19&#13;
3.58&#13;
1.57&#13;
4.75&#13;
0.93&#13;
Bommelerwaard&#13;
21&#13;
4.15&#13;
1.73&#13;
6.80&#13;
0.87&#13;
Studiegebied&#13;
94&#13;
3.79&#13;
1.57&#13;
6.99&#13;
0.90&#13;
3.3. Vergelijking met deprijsgemiddelden van de Directie Beheer Landbouwgron-den&#13;
In tabel 3 zijn het gewogen gemiddelde van de koopprijzen in het studiegebied voor de periode januari 1993 t/m juni 1994 en de gemiddelde prijzen voor dezelfde periode zo-als opgegeven door de toenmalige Directie Beheer Landbouwgronden (DBL) weerge-geven.&#13;
Uit vergelijking blijkt dat de prijzen zoals opgegeven door DBL aanzienlijk hoger zijn dan de gemiddelde koopprijs die uit dit onderzoek naar voren komt voor de be-treffende periode. De oorzaak moet worden gezocht in verschillen in de selectie van in aanmerking komende transacties en in de omvang van het gebied dat wordt bestreken. Volgens de opgave6 gaat de selectie van transacties op waardevermeerderende en waar-deverminderende omstandigheden bij DBL minder ver dan in dit onderzoek het geval is geweest.&#13;
Belangrijker is wellicht dat de opgave van DBL het gehele rivierkleigebied beslaat, inclusief de randgebieden die aansluiten bij de Brabantse en Gelderse zandgebieden. Het onderhavige onderzoek is echter beperkt tot het centrale deel van het rivierkleige-bied tussen de grote rivieren, juist om storende randinvloeden zoveel mogelijk te voor-komen. Kennelijk is het zo dat de prijzen in dit centrale deel zonder randgebieden lager zijn dan wanneer het gehele rivierkleigebied wordt bekeken, inclusief de randen.&#13;
Tabel 3 Vergelijking van de koopprijzen van onverpacht, los grasland in het studie-gebied en de opgave van de Dienst Beheer Landbouwgronden (DBL) voor de periode januari 1993-juni 1994 (guldens/m2)&#13;
dit onderzoek DBL&#13;
1/93-6/94 1/93-12/933 7/93-6/94a 1/94-12/94b&#13;
aantal waarnemingen 17 ?&#13;
gemiddelde prijs 3.68 4.40c 4.15C&#13;
?&#13;
3.97C a. Directie Beheer Landbouwgronden, 1994. Ontwikkelingen op de agrarische grond markt van januari 1993 t/m juni 1994.&#13;
b. Commissie Beheer Landbouwgronden, 1995. Ontwikkelingen op de agrarische grondmarkt van juli 1993 t/m december 1994.&#13;
c. De 25% hoogste en de 25% laagste prijzen worden door DBL buiten beschouwing gelaten.&#13;
3.4. De invloed van verpachting&#13;
Zijdelings is tevens gekeken naar de invloed van verpachting op de gemiddelde koop-prijs (tabel 4). Hieruit blijkt dat de waarde in verpachte staat voor het onderzochte ge-bied gemiddeld 53% lager is dan de vrije waarde. Dit komt goed overeen met de opgave van Van den Noort,7 die voor de waardering van onroerend goed in verpachte staat 50 a 60% van de vrije verkeerswaarde aangeeft.&#13;
Tabel 4 Koopprijzen van los grasland in verpachte en onverpachte staat (guldens/m2)&#13;
aantal transacties&#13;
gem. prijs&#13;
verpacht onverpacht&#13;
32&#13;
94&#13;
2.01 3.79&#13;
0.90 0.90&#13;
3.5. De invloed van verkavelingsomstandigheden&#13;
De grootte van de verkochte percelen varieerde van 34 are tot 9 hectare en 4 are. In het studiegebied blijkt de grootte van een perceel nauwelijks invloed te hebben gehad op de hoogte van de koopprijs. De gevonden waarde van de correlatiecoëfficient, R2, be-draagt 0.07% (n = 94).&#13;
De ontsluiting in de zin van de afstand van het midden van het perceel tot aan de ver-harde weg blijkt in de onderzochte periode evenmin een merkbare invloed op de koop-prijzen te hebben gehad (oc &lt; 0.05).&#13;
Voor percelen die ruilverkaveling hebben ondergaan is gemiddeld meer betaald dan wanneer dat niet het geval was, althans voor het studiegebied als geheel (ƒ 3,99/m2 v. ƒ 3,65/m2). Deze uitkomst wordt sterk bepaald door de situatie in het deelgebied Neder-Betuwe, waarin de meeste transacties met ruilverkaveling plaatsvonden. Hier werd gemiddeld ƒ 4,04/m2 betaald voor gronden waarop een ruilverkavelingsrente rustte, tegenover ƒ 3,42/m2 wanneer dat niet het geval was. Voor het deelgebied de Bommelerwaard lijkt het omgekeerde het geval te zijn. Hier is voor gronden die ruil-verkaveling hebben ondergaan juist minder betaald (ƒ 3,94/m2 v. ƒ 4,28/m2). Het gaat hier echter om een relatief klein aantal transacties en het verschil is niet significant (oc &lt; 0.05). 3.6. Aanwezigheid van melkquotum&#13;
Bij elf van de geselecteerde transacties is behalve de grond ook melkquotum verkocht. Hiervan vonden er negen plaats in de Neder-Betuwe en twee in de beide andere gebie-den in de onderzochte periode. Uit de gegevens van tabel 5 blijkt dat in het deelgebied de Neder-Betuwe de grondprijzen voor los grasland met melkquotum gemiddeld lager zijn dan die van land dat zonder melkquotum is overgegaan. Het verschil is echter niet significant (a &lt; 0.05). Voor het studiegebied als geheel was er geen verschil in koop-prijzen van land met en zonder melkquotum.&#13;
Tabel 5 Koopprijzen van onverpacht, los grasland met en zonder melkquotum (guldens/m2)&#13;
met&#13;
melkquotum&#13;
geen&#13;
melkquotum&#13;
regio&#13;
n&#13;
gem. prijs&#13;
n&#13;
gem. prijs&#13;
Neder-Betuwe&#13;
9&#13;
3.46&#13;
45&#13;
3.78&#13;
Maas en Waal&#13;
n.b.&#13;
n.b.&#13;
n.b.&#13;
n.b.&#13;
Bommelerwaard&#13;
n.b.&#13;
n.b.&#13;
n.b.&#13;
n.b.&#13;
Studiegebied&#13;
11&#13;
3.79&#13;
83&#13;
3.79&#13;
3.7. De invloed van de bodemgesteldheid&#13;
De 94 geselecteerde transacties hebben plaatsgevonden op 17 verschillende kaarteenhe-den van de bodemkaart met schaal 1 : 50.000. Om overzicht te verkrijgen zijn de gevon-den kaarteenheden onderverdeeld naar kleigronden en zandgronden, en vervolgens naar kalkhoudendheid en naar zwaarte van de bovengrond. De vier groepen van gron-den die zo ontstaan zijn vervolgens verder onderscheiden op grond van het al of niet voorkomen van een storende tussenlaag, bestaande uit zand, veen of kalkloze, zware klei, en op het voorkomen van een afwijkende ondergrond, eveneens bestaande uit zand, veen of klei (zie Annex), waardoor de volgende indeling ontstaat:&#13;
1. kalkrijke kleigronden met een bovengrond van zavel of klei;&#13;
2. kalkloze kleigronden met een bovengrond van zavel of lichte klei;&#13;
3. kalkloze kleigronden met een bovengrond van zware klei;&#13;
4. kalkloze zandgronden.&#13;
Voor deze indeling is gekozen omdat kalkrijke gronden over het algemeen een betere structuur hebben dan kalkloze gronden, en zavel- en lichte kleigronden over het alge-meen beter doorlatend, beter vochthoudend en gemakkelijker bewerkbaar zijn dan zware kleigronden. Ondiep voorkomend zand leidt gemakkelijk tot droogteschade, ondiep voorkomende zware klei en veen leiden gemakkelijk tot storing van de water-huishouding. De genoemde eigenschappen beïnvloeden op die manier de gebruiksmo-gelijkheden en productiviteit van gronden en zouden daarmee een invloed op de prijs kunnen hebben.&#13;
In tabel 6 zijn de koopprijzen en standaardafwijkingen per gevonden kaarteenheid Tabel 6 Koopprijzen van onverpacht, los grasland per bodemeenheid en standaard-afwijkingen (guldens/m2); voor omschrijving van de onderscheiden bodem-eenheden: zie Annex&#13;
Code&#13;
aantal&#13;
gem.&#13;
laagste&#13;
hoogste&#13;
prijs&#13;
prijs&#13;
prijs&#13;
Kalkrijke&#13;
kleigronden met&#13;
een bovengrond van zavel&#13;
of klei:&#13;
Rd10A&#13;
1&#13;
4.35&#13;
-&#13;
-&#13;
-&#13;
Rd90A&#13;
6&#13;
3.69&#13;
3.24&#13;
3.85&#13;
0.23&#13;
Rn95A&#13;
8&#13;
4.27&#13;
3.24&#13;
6.50&#13;
1.01&#13;
Rn52A&#13;
2&#13;
2.60&#13;
2.00&#13;
3.20&#13;
0.85&#13;
Rn66A&#13;
4&#13;
4.03&#13;
3.26&#13;
5.00&#13;
0.72&#13;
Rn46A&#13;
2&#13;
3.86&#13;
3.70&#13;
4.01&#13;
0.22&#13;
23&#13;
3.94a&#13;
Kalkloze&#13;
kleigronden met&#13;
een bovengrond van zavel&#13;
of lichte klei:&#13;
Rd90C&#13;
2&#13;
2.52&#13;
2.13&#13;
2.91&#13;
0.55&#13;
Rn62Cp&#13;
1&#13;
3.25&#13;
-&#13;
-&#13;
-&#13;
Rn67C&#13;
9&#13;
4.01&#13;
2.85&#13;
5.02&#13;
0.74&#13;
Rn67Cp&#13;
1&#13;
4.75&#13;
-&#13;
-&#13;
-&#13;
Rn94C&#13;
6&#13;
3.90&#13;
2.00&#13;
4.72&#13;
0.98&#13;
19&#13;
3.81a&#13;
Kalkloze&#13;
kleigronden met een bovengrond van zware&#13;
klei:&#13;
Rn44C&#13;
30&#13;
3.72&#13;
1.73&#13;
5.08&#13;
0.87&#13;
Rn47C&#13;
10&#13;
4.08&#13;
3.56&#13;
4.70&#13;
0.37&#13;
Rn44Cv&#13;
4&#13;
3.49&#13;
3.30&#13;
3.74&#13;
0.19&#13;
Rn47Cv&#13;
1&#13;
2.93&#13;
-&#13;
-&#13;
-&#13;
RvO1C&#13;
6&#13;
3.91&#13;
1.70&#13;
6.99&#13;
1.79&#13;
51&#13;
3.78a&#13;
Kalkloze&#13;
zandgronden:&#13;
Zb30&#13;
1&#13;
1.57&#13;
-&#13;
-&#13;
-&#13;
a. Gewogen gemiddelde.&#13;
weergegeven. Hieruit blijkt dat meer dan de helft van de onderzochte transacties heeft plaatsgevonden op de kalkloze, zware kleigronden, al of niet met veen in de onder-grond en die worden gevonden in de zogenaamde komgebieden.&#13;
Zowel de laagste (ƒ 1.70/m2) als de hoogste (ƒ 6.99/m2) prijs is betaald voor kleigron-den in de kaarteenheid van kalkloze, zware kleigronden met ondiep voorkomend veen (eenheid: RvOlC), die aangemerkt moeten worden als natte gronden met flinke beper-kingen van de beweidingsmogelijkheden. Ook voor de overige kaarteenheden geldt dat er grote prijsverschillen worden gevonden tussen de verschillende transacties.&#13;
Toetsing wijst uit dat de gemiddelde prijzen per groep van kleigronden en per kaart-eenheid niet significant verschillen (a &lt; 0.05). Alleen voor de zandgrond is in dit geval duidelijk minder betaald.&#13;
Bodemeigenschappen zoals kalkgehalte, stevigheid van de bovengrond en vochtleve-rend vermogen bleken bij toetsing eveneens geen significante invloed op de hoogte van de koopprijs in het studiegebied te hebben.&#13;
3.8. Invloed van de waterhuishouding&#13;
De ontwateringstoestand en de vochtvoorziening van de gewassen zijn belangrijk voor de bruikbaarheid en de productiviteit van gronden. Over het algemeen kan worden ge-steld dat zavel- en lichte kleigronden zonder storende lagen gunstig zijn voor de ont-watering van gronden en voor de vochtvoorziening van de gewassen. Ondiep voorko-mend zand belemmert veelal de beworteling en daarmee de vochtvoorziening van gewassen. Ondiep voorkomende zware klei belemmert de waterafvoer en is tevens be-perkend voor de vochtvoorziening. Ondiep voorkomend veen kan de vochtvoorzie-ning van gewassen in droge perioden bevorderen, maar belemmert ook de waterafvoer in natte perioden, waardoor grasland drassig wordt en de mogelijkheden van beweiding en berijden worden beperkt.&#13;
De koopprijzen van los grasland in relatie tot de ontwateringstoestand zijn weerge-geven in tabel 7. Het blijkt dat alleen voor de droge gronden (klasse 1) significant min-der is betaald (a &lt; 0.05). Dit wordt in belangrijke mate veroorzaakt door de zeer lage prijs (ƒ 1,57/m2) die is betaald voor de zandgrond (Zb30), die in de data-set is meege-nomen. Overigens zijn er geen significante prijsverschillen die verband houden met de ontwateringstoestand.&#13;
Tabel 7 Koopprijzen van onverpacht, los grasland en ontwateringstoestand in het centrale deel van het Gelders rivierkleigebied (guldens/m2)&#13;
Ontwaterings-&#13;
GHGb&#13;
n&#13;
gem.&#13;
laagste&#13;
hoogste&#13;
a&#13;
toestand3&#13;
prijs&#13;
prijs&#13;
prijs&#13;
1 zeer diep&#13;
&gt; 80 cm&#13;
3&#13;
2.44&#13;
1.57&#13;
3.62&#13;
1.05&#13;
2 vrij diep&#13;
40-80 cm&#13;
23&#13;
3.97&#13;
2.91&#13;
6.50&#13;
0.75&#13;
3 matig diep&#13;
25-40 cm&#13;
48&#13;
3.74&#13;
1.70&#13;
6.99&#13;
0.95&#13;
4 vrij ondiep&#13;
15-25 cm&#13;
20&#13;
3.92&#13;
2.00&#13;
5.08&#13;
0.79&#13;
a. 1 = grondwatertrappen VII, VII*; 2 = grondwatertrappen: II* (ged.), IV, VI; 3 = grond- watertrappen: II* (ged.), III*, V*; 4 = grondwatertrappen II, III, V.&#13;
b. GHG = gemiddeld hoogste grondwaterstand, uitgedrukt in centimeters beneden maaiveld. 4.&#13;
Conclusies&#13;
Samenvattend komt er voor de kleigronden in het centrale deel van het Gelders rivier-kleigebied geen duidelijk verband naar voren tussen de bodemgesteldheid of ontwate-ringstoestand en de koopprijzen van onverpacht los grasland.&#13;
De hoogste en laagste geregistreerde prijzen in het tijdvak 1992-1995 verschillen een factor 4.5 voor het gebied als geheel en maximaal een factor 4.1 wanneer men gronden van vergelijkbare samenstelling en opbouw vergelijkt.&#13;
De externe productieomstandigheden 'ontsluiting' en 'verkaveling' blijken eveneens geen significante invloed op de koopprijzen gehad te hebben, met uitzondering van het element 'ruilverkaveling'. Gronden die liggen in een afgesloten ruilverkaveling, deden in de Neder-Betuwe een hogere prijs dan gronden buiten een ruilverkavelingsgebied. In de Bommelerwaard was de situatie echter juist omgekeerd.&#13;
Uit het onderzoek zijn geen aanwijzingen verkregen welke factoren dan wel bepa-lend zijn voor de gesignaleerde verschillen in koopprijzen. Op grond van de kadastrale gegevens is dat ook niet na te gaan. Kennelijk spelen allerlei persoonlijke beoordelings-factoren en de bedrijfseconomische situatie van de koper hierin een belangrijke rol, zo-als ook is gesteld door Van den Noort8.&#13;
De uitkomst van het onderzoek ondersteunt de stellingname dat in een beperkt ge-bied, zoals hier gekozen, de bodemgesteldheid en de externe productieomstandigheden geen overwegende rol spelen bij de waardebepaling van landbouwgronden en daarvan afgeleide pachtprijzen. Het uitgevoerde onderzoek is echter beperkt tot één gebied en één type landgebruik, zodat er - naar het oordeel van de auteurs - geen algemeen gel-dende conclusie voor de situatie in Nederland aan verbonden mag worden. Om de uit-komst te verifiëren zou het interessant zijn om een dergelijk onderzoek te herhalen in een ander deel van Nederland en voor een ander type landgebruik, bijvoorbeeld bouw-land in het noordelijk zeekleigebied, omdat daar melk en mest een minder grote rol spelen en de bedrijfsuitkomsten naar verwachting veel nauwer samenhangen met het opbrengend vermogen van de grond.&#13;
ANNEX: KORTE BESCHRIJVING VAN DE ONDERZOCHTE EENHEDEN VAN DE BODEMKAART VAN NEDERLAND, SCHAAL 1 : 50.000&#13;
Code Korte beschrijving&#13;
Kalkrijke kleigronden met een bovengrond van zavel of klei:&#13;
RdlOA kalkrijke, goed ontwaterde, lichte zavelgronden zonder storende lagen Rd90A kalkrijke, goed ontwaterde, zware zavel- en lichte kleigronden zonder sto&#13;
rende lagen Rn95A kalkrijke, matig en goed ontwaterde zavel- en lichte kleigronden zonder&#13;
storende lagen&#13;
Rn52A kalkrijke, matig en goed ontwaterde zavelgronden met een tussenlaag of&#13;
ondergrond van zand&#13;
Rn66A kalkrijke, matig en goed ontwaterde zavel- en lichte kleigronden met een&#13;
tussenlaag of ondergrond van zware klei&#13;
Rn46A kalkrijke, matig en goed ontwaterde, zware kleigronden met een tussenlaag&#13;
of ondergrond van zware klei&#13;
Kalkloze kleigronden met een bovengrond van zavel of lichte klei:&#13;
Rd90C kalkloze, goed ontwaterde, zware zavel- en lichte kleigronden zonder storende lagen&#13;
Rn62Cp kalkloze, matig en goed ontwaterde zavel- en lichte kleigronden met Pleis-toceen, grof zand, beginnend tussen 25 en 80 cm diepte&#13;
Rn67C kalkloze, matig en goed ontwaterde zavel- en lichte kleigronden met een ondergrond of tussenlaag van zware klei&#13;
Rn67Cp kalkloze, matig en goed ontwaterde zavel- en lichte kleigronden met een tussenlaag van zware klei en Pleistoceen zand, beginnend tussen 80 en 120 cm diepte&#13;
Rn94C kalkloze, matig ontwaterde, zware zavel- en lichte kleigronden met een ondergrond van zware klei&#13;
Kalkloze kleigronden met een bovengrond van zware klei:&#13;
Rn44C kalkloze, matig ontwaterde, zware kleigronden&#13;
Rn47C kalkloze, matig ontwaterde, zware kleigronden die tussen 40 en 80 cm&#13;
diepte kunnen overgaan in lichte klei of zavel&#13;
Rn44Cv kalkloze, matig ontwaterde, zware kleigronden met veen, beginnend tussen&#13;
80 en 120 cm diepte&#13;
Rn47Cv kalkloze, matig ontwaterde, zware kleigronden die tussen 40 en 80 cm&#13;
diepte kunnen overgaan in lichte klei of zavel en tussen 80 en 120 cm diepte&#13;
rusten op veen&#13;
RvOl C kalkloze, matig tot slecht ontwaterde, zware kleigronden die tussen 40 en 80&#13;
cm diepte overgaan in veen&#13;
Kalkloze zandgronden:&#13;
Zb30 kalkloze, goed ontwaterde, grof-zandige zandgrond</content><legacyfootnotes>1. Pachtnormenbesluit 1995, in: A.H.T. Heisterkamp en D.W. Bruil, Tekstuitgave Pachtwet/Wetgeving agrarisch grondgebruik, Deventer 1996.&#13;
2. F. de Jong, Koopprijzen van weidepercelen en de bodemgesteldheid in het rivierkleigebied. Verslag van een doctoraalstudie, Vakgroep Bodemkunde &amp; Geologie, Landbouwuniversiteit Wageningen 1996.&#13;
3. Topografische kaart van Nederland 1 : 25.000, bladen 38H (1989), 39A (1985), 39B (1985), 39C (1985), 39D (1985), 39E (1985), 39F (1985), 39G (1990), 39H (1991), 44F (1988), 45A (1988), 45B (1988).&#13;
4. Bodemkaart van Nederland 1 : 50.000, bladen 38 Oost (1981), 39 West en Oost (1973), 40 West (1975), 44 Oost (1990), 45 West (1969, 1984).&#13;
5. Mondelinge mededeling taxateur van de gemeente Bommelerwaard.&#13;
6. Directie Beheer Landbouwgronden, 1994 en 1995. Ontwikkelingen op de agrarische grondmarkt van januari 1993 t/m juni 1994 en van januari 1994 t/m december 1994.&#13;
7. P.C. van den Noort, 'Het rendement van verpachten', in: Economische aspecten van het grondgebruik, Vakgroep Algemene en Agrarische Economie, Landbouwuniversiteit Wageningen 1994.&#13;
8. P.C. van den Noort, 'Theoretische achtergrond van taxaties van landbouwgrond', in: PHLO-cursus Theorie en praktijk van taxaties in het landelijk gebied, Stichting PHLO, Wageningen 1995.</legacyfootnotes><footnotes><footnote/></footnotes><auteurs>Ir. F. de Jong &#13;
Ir. H. Rogaar</auteurs><published>1997-05-01 00:00:00</published><modified>1995-05-23 00:00:00</modified><editiondate>1997-05-01</editiondate><htmlpath>https://denhollander.info/artikel/5791</htmlpath></article>
</articles></edition>
<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2010</searchword><id>8909</id><udhid>UDH:TvAR/8909</udhid><titel>Rechtspraak 5616. Afdeling Bestuursrechtspraak Raad van State 16 juni (TvAR 2010/5616)</titel><searchwords><searchword>TvAR 12/2010</searchword><searchword>TvAR 2010/5616</searchword><searchword>UDH:TvAR/8909</searchword></searchwords><attachments><attachment><name>TvAR2010_12_10_5616.pdf</name><extention>pdf</extention><url>https://denhollander.info/download/7878/ci</url></attachment></attachments><inleiding>Beroep tegen een door de gemeenteraad Bergambacht vastgesteld&#13;
bestemmingsplan buitengebied.&#13;
Het feit dat de gemeenteraad alle indieners, behalve appellant&#13;
sub 5, in de gelegenheid heeft gesteld om tijdens een&#13;
hoorzitting hun zienswijze mondeling toe te lichten, leidt er&#13;
in dit geval niet toe het besluit is voorbereid in strijd met de&#13;
te betrachten zorgvuldigheid, nu appellant vóór de vaststelling&#13;
van het bestemmingsplan alsnog in de gelegenheid is&#13;
gesteld zijn zienswijze mondeling toe te lichten in een vergadering&#13;
van de raadscommissie. Het betoog van appellant&#13;
sub 5 dat het besluit in strijd is met artikel 9 van het Besluit&#13;
op de ruimtelijke ordening 1985 gaat evenmin op, nu dit besluit&#13;
op 1 juli 2008 is vervallen. Op het onderhavige bestemmingsplan&#13;
is het met ingang van 1 juli 2008 in werking getreden&#13;
Besluit ruimtelijke ordening van toepassing. Hierin is&#13;
geen bepaling opgenomen die vergelijkbaar is met artikel 9&#13;
van het Besluit op de ruimtelijke ordening 1985.&#13;
Voorts falend beroep tegen o.a.:&#13;
–– het in het bestemmingsplan opgenomen verbod tot&#13;
teelt van ruwbouwgewassen, anders dan gras, op&#13;
de gronden met de bestemming “Agrarisch gebied&#13;
met landschappelijke en natuurwaarde- Aln-“&#13;
–– het in het bestemmingsplan opgenomen aanlegvergunningvereiste&#13;
voor het telen van ruwvoedergewassen,&#13;
anders dan gras, binnen de bestemming&#13;
“Agrarisch gebied met landschappelijke waarde&#13;
-Al-”.&#13;
–– de in het bestemmingsplan opgenomen bepaling&#13;
dat voor agrarische bedrijfswoningen en de daarbij&#13;
behorende gebouwen een maximale inhoudsmaat&#13;
van 650 m3 geldt;&#13;
Geslaagd beroep tegen o.a.:&#13;
–– de in de planregels opgenomen eis dat maximaal&#13;
20 procent van het bedrijfsoppervlak op gronden&#13;
met de bestemming “Agrarisch gebied met landschappelijke&#13;
waarde -Al-” mag worden gebruikt ten&#13;
behoeve van de teelt van ruwvoedergewassen.&#13;
Met noot C.W.M. van Alphen&#13;
</inleiding><content>1. Procesverloop&#13;
Bij besluit van 27 januari 2009 heeft de raad het bestemmingsplan&#13;
“Buitengebied” vastgesteld.&#13;
Tegen dit besluit hebben [appellant sub 1] bij brief, bij de&#13;
Raad van State ingekomen op 11 februari 2009, [appellant&#13;
sub 2] en andere bij brief, bij de Raad van State ingekomen&#13;
op 2 maart 2009, [appellanten sub 3] bij brief, bij&#13;
de Raad van State ingekomen op 13 maart 2009, [appellante&#13;
sub 4] bij brief, bij de Raad van State ingekomen op 13&#13;
maart 2009, [appellant sub 5] bij brief, bij de Raad van State&#13;
ingekomen op 13 maart 2009, en [appellante sub 6] en anderen&#13;
bij brief, bij de Raad van State ingekomen op 13 maart&#13;
2009, beroep ingesteld. [appellant sub 2] en andere hebben&#13;
hun beroep aangevuld bij brief van 2 maart 2009. [appellanten&#13;
sub 3] hebben hun beroep aangevuld bij brief van 9 april&#13;
2009. [appellante sub 6] en anderen hebben hun beroep aangevuld&#13;
bij brief van 10 april 2009.&#13;
De raad heeft een verweerschrift ingediend.&#13;
De Stichting Advisering Bestuursrechtspraak voor Milieu en&#13;
Ruimtelijke Ordening heeft desverzocht een deskundigenbericht&#13;
uitgebracht.&#13;
[appellant sub 1], [appellant sub 2] en andere, [appellanten&#13;
sub 3] en [appellant sub 5], hebben hun zienswijze daarop&#13;
naar voren gebracht.&#13;
[appellant sub 2] en andere en de raad hebben nadere stukken&#13;
ingediend.&#13;
[belanghebbende] heeft desgevraagd een schriftelijke uiteenzetting&#13;
gegeven.&#13;
De Afdeling heeft de zaak ter zitting behandeld op 6 april&#13;
2010, waar [appellant sub 1], [appellanten sub 3], in persoon&#13;
en bijgestaan door mr. H.A.M. Lamers, werkzaam bij DAS&#13;
Rechtsbijstand, [appellant sub 5], en [appellante sub 6] en&#13;
anderen, vertegenwoordigd door mr. J.R. Vermeulen, advocaat&#13;
te Rotterdam, en de raad, vertegenwoordigd door M.A.&#13;
Bruinen, werkzaam bij de gemeente, zijn verschenen. Voorts&#13;
is [belanghebbende] daar gehoord.&#13;
2. Overwegingen&#13;
Het bestemmingsplan&#13;
2.1. Het bestemmingsplan heeft betrekking op het gehele&#13;
grondgebied van de gemeente Bergambacht met uitzondering&#13;
van de kernen Bergambacht, Ammerstol en&#13;
Berkenwoude, het bedrijventerrein en de te ontwikkelen natuurgebieden&#13;
overeenkomstig het Veenweidepact.&#13;
De ontvankelijkheid&#13;
2.2. Het beroep van [appellant sub 5] is onder meer gericht&#13;
tegen het plandeel met de bestemming “Woondoeleinden&#13;
-W-” ter plaatse van de percelen Hogedijk 136, 138 en&#13;
140, het plandeel met de bestemming “Bedrijven -B-” ter&#13;
plaatse van het perceel Provincialeweg 18 en de gebruiksmogelijkheden&#13;
op de percelen met de bestemming “Agrarisch&#13;
gebied met landschappelijke en natuurwaarde -Aln-”.&#13;
Ter zitting is komen vast te staan dat de percelen Hogedijk&#13;
136, 138 en 140 op een afstand van ongeveer 170 meter van&#13;
de gronden en 350 meter van de woning van [appellant sub&#13;
5] liggen. Voorts ligt het perceel Provincialeweg 18 blijkens&#13;
de plankaart op een afstand van ongeveer 290 meter van de&#13;
gronden en 680 meter van de woning van [appellant sub 5].&#13;
Daarnaast liggen de gronden met de bestemming “Agrarisch&#13;
gebied met landschappelijke en natuurwaarde -Aln-” op een&#13;
afstand van ongeveer 1.400 meter van zijn gronden. Mede&#13;
gelet op de aard en omvang van de ruimtelijke ontwikkelingen&#13;
die op de door [appellant sub 5] bestreden plandelen&#13;
mogelijk worden gemaakt, zijn deze afstanden naar het oordeel&#13;
van de Afdeling te groot om een rechtstreeks bij het bestreden&#13;
besluit, voor zover het deze plandelen betreft, betrokken&#13;
belang te kunnen aannemen. Voorts heeft [appellant&#13;
sub 5] geen feiten of omstandigheden aangevoerd in verband&#13;
waarmee zou moeten worden geoordeeld dat ondanks&#13;
deze afstanden een objectief en persoonlijk belang van hem&#13;
rechtstreeks door het besluit, voor zover het betrekking heeft&#13;
op voornoemde plandelen, zou worden geraakt. Een louter&#13;
subjectief gevoel van betrokkenheid bij een besluit, hoe&#13;
sterk dat gevoel ook is, is daarvoor niet voldoende.&#13;
De conclusie is dat [appellant sub 5] geen belanghebbende&#13;
is bij het bestreden besluit - voor zover dat betrekking&#13;
heeft op de plandelen met de bestemming “Woondoeleinden&#13;
-W-” ter plaatse van de percelen Hogedijk 136, 138 en 140,&#13;
het plandeel met de bestemming “Bedrijven -B-” ter plaatse&#13;
van het perceel Provincialeweg 18 en de plandelen met&#13;
de bestemming “Agrarisch gebied met landschappelijke en&#13;
natuurwaarde -Aln-” - als bedoeld in artikel 1:2, eerste lid,&#13;
van de Algemene wet bestuursrecht (hierna: Awb) en dat hij&#13;
daartegen ingevolge artikel 8.2, eerste lid, van de Wet ruimtelijke&#13;
ordening (hierna: Wro), geen beroep kan instellen.&#13;
Het beroep van [appellant sub 5] is, voor zover dat is gericht&#13;
tegen voornoemde plandelen, niet-ontvankelijk.&#13;
Formele aspecten&#13;
2.3. [appellant sub 1], [appellant sub 2] en andere en [appellant&#13;
sub 5] voeren aan dat de reactie van de raad op hun&#13;
zienswijze ondeugdelijk is gemotiveerd.&#13;
2.3.1. Artikel 3:46 van de Awb verzet zich er niet tegen dat&#13;
de raad de zienswijze samengevat weergeeft. Dat niet op ieder&#13;
argument ter ondersteuning van een zienswijze afzonderlijk&#13;
is ingegaan, is op zichzelf geen aanleiding voor het&#13;
oordeel dat het bestreden besluit niet voldoende is gemotiveerd.&#13;
Niet is gebleken dat bepaalde bezwaren of argumenten&#13;
niet in de overwegingen zijn betrokken.&#13;
2.4. [appellant sub 5] stelt voorts dat hij, anders dan andere&#13;
indieners van een zienswijze, niet in de gelegenheid is gesteld&#13;
zijn zienswijze mondeling toe te lichten voor een delegatie&#13;
van de raad.&#13;
2.4.1. De raad stelt dat [appellant sub 5] per abuis niet is uitgenodigd&#13;
voor de hoorzitting. Nu het een onverplichte hoorzitting&#13;
betrof en [appellant sub 5] bovendien voor de vaststelling&#13;
van het bestemmingsplan alsnog in de gelegenheid&#13;
is gesteld in te spreken tijdens een vergadering van de raadscommissie,&#13;
is in zoverre geen sprake van onzorgvuldig handelen,&#13;
aldus de raad.&#13;
2.4.2. De Afdeling overweegt dat er geen wettelijke verplichting&#13;
bestaat de indieners van zienswijzen in de gelegenheid&#13;
te stellen te worden gehoord.&#13;
Nu de raad in eerste instantie alle indieners van zienswijzen,&#13;
behalve [appellant sub 5], in de gelegenheid heeft gesteld&#13;
hun zienswijze mondeling toe te lichten, ook al was hij daartoe&#13;
wettelijk niet verplicht, had aan [appellant sub 5] vanuit&#13;
het oogpunt van zorgvuldigheid eveneens die gelegenheid&#13;
moeten worden geboden. Dit verzuim is echter hersteld door&#13;
[appellant sub 5] voor de vaststelling van het bestemmingsplan&#13;
alsnog in de gelegenheid te stellen zijn zienswijze mondeling&#13;
toe te lichten in een vergadering van de raadscommissie.&#13;
Gelet hierop faalt het betoog van [appellant sub 5] dat&#13;
het besluit in zoverre is voorbereid in strijd met de bij het&#13;
voorbereiden van een besluit te betrachten zorgvuldigheid.&#13;
Voor zover [appellant sub 5] betoogt dat het besluit, gelet op&#13;
het vorenstaande, voorts in strijd met artikel 9 van het Besluit&#13;
op de ruimtelijke ordening 1985 is vastgesteld, overweegt&#13;
de Afdeling als volgt. Dit besluit is op 1 juli 2008 vervallen.&#13;
Op het onderhavige bestemmingsplan is het Besluit&#13;
ruimtelijke ordening, dat op die datum in werking is getreden,&#13;
van toepassing. Hierin is geen bepaling opgenomen die&#13;
vergelijkbaar is met artikel 9 van het Besluit op de ruimtelijke&#13;
ordening 1985. Gelet hierop faalt het betoog.&#13;
Het beroep van [appellant sub 1]&#13;
2.5. [appellant sub 1] stelt dat de griendpercelen op het perceel&#13;
[locatie 1] en ten westen van het perceel [locatie 2] hadden&#13;
moeten worden bestemd als “Landschapselementen -L-”&#13;
nu met de toegekende bestemming de aanwezige natuurwaarden&#13;
onvoldoende worden beschermd.&#13;
2.5.1. De raad stelt dat met de bestemming “Agrarisch gebied&#13;
met landschappelijke waarde -Al-” de landschappelijke&#13;
waarde van de percelen, bestaande uit de openheid, voldoende&#13;
worden beschermd. Alleen de gronden die extra waardevol&#13;
zijn en waarop andere functies niet mogelijk dan wel&#13;
niet gewenst zijn, zijn bestemd als “Landschapselementen&#13;
-L-”, aldus de raad. De griendpercelen op het perceel [locatie&#13;
1] en te westen van het perceel [locatie 2] zijn niet als extra&#13;
waardevol aangemerkt.&#13;
2.5.2. [appellante sub 6], die eigenaar is van het perceel [locatie&#13;
1], heeft ter zitting gesteld dat haar perceel slechts bestaat&#13;
uit een boerenerf met twee boerenschuren.&#13;
2.5.3. Ingevolge artikel 6, lid 1.1., van de planregels zijn de&#13;
op de kaart voor “Agrarisch gebied met landschappelijke&#13;
waarde -Al-” aangewezen gronden bestemd voor:&#13;
a. agrarisch gebruik met inachtneming van het bepaalde onder&#13;
c;&#13;
b. agrarisch aanverwant gebruik zoals het beweiden van dieren,&#13;
al dan niet in het kader van de agrarische bedrijfsvoering&#13;
met inachtneming van het bepaalde onder c;&#13;
c. het behoud van de landschappelijke en cultuurhistorische&#13;
waarde bestaande uit de openheid, het verkavelingspatroon&#13;
c.q. slotenpatroon en graslandvegetaties;&#13;
d. water;&#13;
e. kleinschalige landschapselementen;&#13;
f. extensief recreatief medegebruik;&#13;
met de daarbij behorende voorzieningen, een en ander voor&#13;
zover de doelen zoals genoemd onder e en f zijn afgestemd&#13;
op de doelen zoals genoemd onder a tot en met d.&#13;
Ingevolge artikel 10, lid 1.1., van de planregels zijn de op de&#13;
kaart voor “Landschapselementen -L-” aangewezen gronden&#13;
bestemd voor behoud, versterking en/of ontwikkeling van de&#13;
aan de gronden eigen zijnde natuurwaarde en landschappelijke&#13;
waarde met de daarbij behorende voorzieningen.&#13;
Gelet op hetgeen in de artikelen 6 en 10 van de planregels is&#13;
bepaald omtrent werken en/of werkzaamheden die zijn verboden&#13;
dan wel waarvoor een aanlegvergunning is vereist,&#13;
geldt voor de gronden met de bestemming “Landschapselementen&#13;
-L-” een aanzienlijk verdergaande bescherming dan&#13;
voor de gronden met de bestemming “Agrarisch gebied met&#13;
landschappelijke waarde -Al-”.&#13;
2.5.4. Het perceel [locatie 1] en het perceel ten westen van&#13;
[locatie 2] zijn bestemd als “Agrarisch gebied met landschappelijke&#13;
waarde -Al-”.&#13;
In het deskundigenbericht is vermeld dat het perceel [locatie&#13;
1] in zuidelijke richting wordt begrensd door hoogopgaande&#13;
beplanting en een waterpartij. Het perceel ten westen van&#13;
[locatie 2] is geheel begroeid met hoogopgaande beplanting&#13;
en daaromheen ligt een waterpartij, aldus het deskundigenbericht.&#13;
In het deskundigenbericht is voorts vermeld dat het niet toekennen&#13;
van de bestemming “Landschapselementen -L-” aan&#13;
de griendpercelen in overeenstemming is met de toegepaste&#13;
systematiek om bij de toekenning hiervan aan te sluiten bij&#13;
het voorheen geldende bestemmingsplan. Gelet op het feit&#13;
dat in de plantoelichting is vermeld dat deze bestemming&#13;
betrekking heeft op binnen het plangebied verspreid liggende&#13;
kleinschalige landschapselementen, zoals houtopstanden,&#13;
had deze bestemming volgens het deskundigenbericht echter&#13;
wel passend kunnen zijn voor de bedoelde griendpercelen.&#13;
2.5.5. De Afdeling overweegt dat in hetgeen [appellant sub&#13;
1] heeft aangevoerd geen grond wordt gevonden voor het&#13;
oordeel dat de op de percelen [locatie 1] en het perceel ten&#13;
westen van [locatie 2] aanwezige natuurwaarden met het&#13;
plan onvoldoende worden beschermd. Hierbij betrekt de Afdeling&#13;
dat de raad zich in redelijkheid op het standpunt heeft&#13;
kunnen stellen dat het plan in zoverre niet is vastgesteld in&#13;
strijd met het gelijkheidsbeginsel nu de percelen [locatie&#13;
1] en het perceel naast [locatie 2] - anders dan het perceel&#13;
[locatie 3] waaraan de bestemming “Landschapselementen&#13;
-L-” is toegekend- een agrarische functie hebben en derhalve&#13;
de bestaande beplanting niet als extra waardevol kan&#13;
worden aangemerkt. Dat de aard en inrichting van voornoemde&#13;
percelen gelet op de aanwezigheid van houtopstanden&#13;
volgens het deskundigenbericht niet in relevante mate&#13;
verschillen en dat de bestemming “Landschapselementen&#13;
-L-” volgens de plantoelichting onder meer wordt toegekend&#13;
aan verspreid liggende kleinschalige houtopstanden, doet&#13;
hieraan niet af. De raad heeft naar het oordeel van de Afdeling&#13;
in redelijkheid overeenkomstig de plansystematiek niet&#13;
aan ieder perceel met houtopstanden, maar slechts aan extra&#13;
waardevolle percelen de bestemming “Landschapselementen&#13;
-L-” kunnen toekennen. In dit kader is verder nog van&#13;
belang dat ter zitting is gebleken dat op het perceel [locatie&#13;
1] in het verleden schapen werden gehouden.&#13;
2.6. [appellant sub 1] stelt voorts dat ten onrechte aan het&#13;
perceel [locatie 1] een wijzigingsbevoegdheid ten behoeve&#13;
van de bouw van een woning is toegekend. In dit kader&#13;
voert hij aan dat door de bouw van een woning het uitzicht&#13;
vanaf zijn terras en vanuit het zuidelijke deel van zijn tuin,&#13;
wordt aangetast.&#13;
2.6.1. De raad stelt zich op het standpunt dat de wijzigingsbevoegdheid&#13;
is opgenomen omdat het gemeentebestuur in&#13;
het kader van de provinciale regeling “Ruimte voor Ruimte”&#13;
heeft toegezegd dat op het perceel [locatie 1] een woning&#13;
mag worden gebouwd indien op deze locatie en op andere&#13;
locaties in totaal ten minste 1.000 m2 aan schuren wordt gesloopt.&#13;
2.6.2. De provinciale nota en regeling “Ruimte voor Ruimte”&#13;
zijn in 2003 vastgesteld en de regeling is in 2005 gewijzigd.&#13;
Blijkens de regeling is deze bedoeld om de kwaliteit&#13;
van het landschap in Zuid-Holland te vergroten. Daartoe stimuleert&#13;
de regeling afbraak van de voormalige (agrarische)&#13;
bedrijfsgebouwen en kassen, met in ruil daarvoor de bouw&#13;
van woningen met een veel kleinere bouwmassa.&#13;
2.6.3. Op het perceel [locatie 1] staan twee boerenschuren&#13;
waaraan de aanduiding “solitaire stalruimte” is toegekend.&#13;
Voorts is aan het noordelijke deel van dit perceel de aanduiding&#13;
“grens wijzigingsbevoegdheid VI” toegekend.&#13;
Ingevolge artikel 28, eerste lid, onder i, van de planregels is&#13;
het college van burgemeester en wethouders bevoegd, overeenkomstig&#13;
het bepaalde in artikel 3.6 van de Wro, de bestemming&#13;
van de gronden binnen de aanduiding “grens&#13;
wijzigingsbevoegdheid VI” te wijzigen in de bestemming&#13;
“Woondoeleinden” als bedoeld in artikel 11, onder de voorwaarde&#13;
dat maximaal één woning mag worden gerealiseerd,&#13;
de woning voldoet aan het bepaalde in artikel 11 en de woning&#13;
zodanig wordt gesitueerd dat voldaan wordt aan de Wet&#13;
geluidhinder dan wel aan verleende hogere waarden.&#13;
Ingevolge artikel 11, lid 2.1., onder e en g, van de planregels&#13;
mag de inhoud van de woning ten hoogste 650 m3 bedragen,&#13;
de goothoogte niet meer dan 4 meter en de hoogte niet&#13;
meer dan 10 meter.&#13;
2.6.4. Uit het deskundigenbericht volgt dat het uitzicht van&#13;
[appellant sub 1] vanaf zijn terras door zijn garage en de&#13;
aanwezige schuren wordt belemmerd, zodat niet of nauwelijks&#13;
sprake zal zijn van een aantasting van dit uitzicht door&#13;
de bouw van een woning op het perceel [locatie 1]. [appellant&#13;
sub 1] heeft zijn standpunt dat hij vanaf zijn terras op&#13;
dit moment goed zicht heeft op het perceel [locatie 3] niet&#13;
met stukken onderbouwd, zodat niet aannemelijk is dat sprake&#13;
zal zijn van een meer dan beperkte aantasting van het uitzicht&#13;
vanaf zijn terras. Uit de stukken is voorts gebleken dat&#13;
[appellant sub 1] vanaf het zuidelijke deel van zijn perceel&#13;
weliswaar zicht heeft op de noordwestelijk daarvan gelegen&#13;
gronden waarop wijzigingsbevoegdheid VI betrekking heeft,&#13;
maar dat dat zicht voor een groot deel wordt belemmerd&#13;
door de tussen beide percelen aanwezige hoogopgaande beplanting,&#13;
zodat in zoverre eveneens slechts sprake zal zijn&#13;
van een beperkte aantasting van het uitzicht na de bouw van&#13;
een woning ter plaatse. Gelet hierop heeft de raad aan het&#13;
belang van verbetering van de kwaliteit van het landschap&#13;
door een aanmerkelijke vermindering van de bouwmassa,&#13;
welk belang wordt nagestreefd met de regeling “Ruimte&#13;
voor Ruimte”, in redelijkheid een groter gewicht kunnen&#13;
toekennen dan aan het belang van [appellant sub 1] bij het&#13;
behoud van het volledige uitzicht vanaf zijn terras en vanuit&#13;
het zuidelijke deel van zijn tuin.&#13;
2.7. De conclusie is dat hetgeen [appellant sub 1] heeft aangevoerd&#13;
geen aanleiding geeft voor het oordeel dat de raad&#13;
zich niet in redelijkheid op het standpunt heeft kunnen stellen&#13;
dat de plandelen met de bestemming “Agrarisch gebied&#13;
met landschappelijke waarde -Al-” ter plaatse van het perceel&#13;
[locatie 1] en ter plaatse van het perceel ten westen van&#13;
[locatie 2] en de aanduiding “grens wijzigingsbevoegdheid&#13;
VI” op het perceel [locatie 21] strekken ten behoeve van een&#13;
goede ruimtelijke ordening. In het aangevoerde wordt evenmin&#13;
aanleiding gevonden voor het oordeel dat het bestreden&#13;
besluit in zoverre anderszins is voorbereid of genomen in&#13;
strijd met het recht.&#13;
Het beroep van [appellant sub 1] is ongegrond.&#13;
Het beroep van [appellante sub 4] voor een deel&#13;
2.8. [appellante sub 4] stelt dat aan zijn gronden ten zuiden&#13;
van het perceel [locatie 4] de bestemming “Agrarische bedrijfscentra,&#13;
categorie I” en een bouwvlak hadden moeten&#13;
worden toegekend zodat het zou worden toegestaan zijn bebouwing&#13;
ter plaatse uit te breiden. Het niet toekennen van&#13;
deze bestemming aan zijn gronden is in strijd met het gelijkheidsbeginsel,&#13;
aldus [appellante sub 4].&#13;
2.8.1. De raad stelt zich op het standpunt dat het toestaan&#13;
van meer bebouwing ten zuiden van het perceel [locatie 4]&#13;
zou leiden tot een aantasting van het zeer open stuk van het&#13;
bebouwingslint ter plaatse.&#13;
2.8.2. In het ontwerpbestemmingsplan waren de veestal en&#13;
de mestplaat bestemd als “Agrarische bedrijfscentra, categorie&#13;
I” en was ter plaatse een bouwvlak opgenomen dat&#13;
nog enige uitbreidingsmogelijkheden bood. Voorts was door&#13;
middel van een aanduiding aangegeven dat de bebouwing&#13;
behoorde bij het bedrijf aan de [locatie 4]. Naar aanleiding&#13;
van de door [appellante sub 4] ingediende zienswijze die&#13;
was gericht tegen laatstgenoemde aanduiding is in overeenstemming&#13;
met de plansystematiek de aanduiding “solitaire&#13;
stalruimte” toegekend aan de bebouwing die behoort bij het&#13;
agrarisch bedrijf van [appellante sub 4] dat elders is gelegen.&#13;
Voorts zijn de gronden bestemd als “Agrarisch gebied met&#13;
landschappelijke waarde -Al-”.&#13;
2.8.3. De Afdeling overweegt dat de raad aan het belang van&#13;
het behoud van het zeer open stuk van het bebouwingslint&#13;
ter plaatse in redelijkheid een groter gewicht heeft kunnen&#13;
toekennen dan aan het belang van [appellante sub 4] bij het&#13;
uitbreiden van zijn bebouwing. Hierbij betrekt de Afdeling&#13;
dat het feit dat er reeds een veestal en een mestplaat aanwezig&#13;
zijn, anders dan [appellante sub 4] veronderstelt, niet betekent&#13;
dat uitbreiding van de bebouwing het zeer open stuk&#13;
van het bebouwingslint niet kan aantasten. Voorts faalt het&#13;
standpunt van [appellante sub 4] dat is gehandeld in strijd&#13;
met het gelijkheidsbeginsel. In dit kader is van belang dat&#13;
de raad zich ter zitting op het standpunt heeft gesteld dat het&#13;
in het ontwerpbestemmingsplan weliswaar was toegestaan&#13;
deze bebouwing - waarvan werd verondersteld dat deze zou&#13;
behoren tot het bedrijf aan de [locatie 4] - beperkt uit te breiden,&#13;
maar dat dit bij nader inzien gelet op de ligging in een&#13;
zeer open stuk van het bebouwingslint onwenselijk was, zodat&#13;
deze uitbreidingsmogelijkheden niet zijn opgenomen in&#13;
het vastgestelde bestemmingsplan. Ten slotte is van belang&#13;
dat het in overeenstemming is met de plansystematiek om&#13;
aan de bestaande agrarische bebouwing waarvan het agrarisch&#13;
bedrijf elders is gelegen de aanduiding “solitaire stalruimte”&#13;
toe te kennen.&#13;
2.8.4. De conclusie is dat hetgeen [appellante sub 4] in zoverre&#13;
heeft aangevoerd geen aanleiding geeft voor het oordeel&#13;
dat de raad zich niet in redelijkheid op het standpunt&#13;
heeft kunnen stellen dat het plandeel met de bestemming&#13;
“Agrarische bedrijfscentra, categorie I” en de aanduiding&#13;
“solitaire stalruimte” ten zuiden van het perceel [locatie 4]&#13;
strekt ten behoeve van een goede ruimtelijke ordening. In&#13;
het in zoverre aangevoerde wordt evenmin aanleiding gevonden&#13;
voor het oordeel dat het bestreden besluit, voor zover&#13;
daarbij het plandeel met de bestemming “Agrarische&#13;
bedrijfscentra, categorie I” en de aanduiding “solitaire stalruimte”&#13;
is vastgesteld, anderszins is voorbereid of genomen&#13;
in strijd met het recht.&#13;
Het beroep van [appellante sub 4] is in zoverre ongegrond.&#13;
Het beroep van [appellant sub 2] en andere voor een deel&#13;
2.9. [appellant sub 2] en andere stellen dat het kantoor op de&#13;
percelen [locatie 5] en [locatie 6] ten onrechte is aangemerkt&#13;
als bijgebouw, dat de garage op deze percelen ten onrechte&#13;
onder het overgangsrecht is gebracht en dat het mogelijk&#13;
moet zijn ter plaatse van de voormalige veestal een nieuw&#13;
gebouw te realiseren. Nu de bijgebouwen van andere woningen&#13;
in het buitengebied wel als zodanig zijn bestemd is&#13;
volgens [appellant sub 2] en andere in zoverre gehandeld in&#13;
strijd met het gelijkheidsbeginsel. Voorts voeren zij aan dat&#13;
de gebruiksmogelijkheden op deze percelen te beperkt en&#13;
bovendien tegenstrijdig zijn. In dit verband wijzen zij er op&#13;
dat in de gebruiksvoorschriften niet maar in de bouwvoorschriften&#13;
wel is bepaald dat binnen een bestemmingsvlak&#13;
slechts één vrijstaande woning mag worden gebouwd.&#13;
2.9.1. De raad stelt dat door de regeling dat bijgebouwen op&#13;
minder dan 20 meter afstand van woningen moeten worden&#13;
gebouwd, de bebouwing geconcentreerd wordt waardoor de&#13;
openheid van het buitengebied zo goed mogelijk behouden&#13;
blijft. Op grond van het overgangsrecht mogen echter bestaande&#13;
bijgebouwen - die niet in overeenstemming zijn met&#13;
de bouwbepalingen - gedeeltelijk worden vernieuwd of veranderd.&#13;
Voorts dient het volgens de raad op de percelen van&#13;
[appellant sub 2] en andere niet te worden toegestaan twee&#13;
zelfstandige woningen te realiseren.&#13;
2.9.2. Het grootste deel van de percelen [locatie 5] en [locatie&#13;
6] is bestemd als “Woondoeleinden -W-” met de aanduiding&#13;
“vrijstaande woningen”. Op dit deel staan een woning,&#13;
een kantoor, waaraan de aanduiding “kantoor” is toegekend,&#13;
en een garage. Voorts stond hier in het verleden een veestal.&#13;
In het deskundigenbericht is vermeld dat het kantoor binnen&#13;
een afstand van 20 meter van de woning staat en dat de&#13;
garage op een grotere afstand dan 20 meter van de woning&#13;
staat. Voorts is in het deskundigenbericht vermeld dat de inhoud&#13;
van de woning en de bijgebouwen meer is dan 650 m3.&#13;
2.9.3. Ingevolge artikel 11, lid 1.1., van de planregels zijn de&#13;
voor “Woondoeleinden -W-” aangewezen gronden bestemd&#13;
voor wonen met de daarbij behorende voorzieningen. Ingevolge&#13;
lid 1.9. mogen ter plaatse van de aanduiding “kantoor”&#13;
de gronden tevens worden gebruikt ten behoeve van&#13;
een zelfstandig kantoor.&#13;
Ingevolge lid 2.1., voor zover van belang, mogen op de in&#13;
lid 1.1. bedoelde gronden uitsluitend bouwwerken ten dienste&#13;
van de onder 1.1. genoemde bestemming worden gebouwd&#13;
met dien verstande dat:&#13;
a. binnen ieder bestemmingsvlak met de aanduiding “vrijstaande&#13;
woningen” één vrijstaande woning mag worden gebouwd;&#13;
e. de inhoud van een woning en de daarbij behorende bijgebouwen&#13;
ten hoogste 650 m3 mag bedragen;&#13;
h. bij iedere woning bijgebouwen mogen worden opgericht,&#13;
waarbij:&#13;
- de afstand van de bijgebouwen tot de woning niet meer&#13;
dan 20 meter mag bedragen;&#13;
i. de afstand van de bebouwing tot de bestemmingsgrens minimaal&#13;
3 meter dient te bedragen;&#13;
j. voor zover de maatvoering van een woning als bedoeld&#13;
onder e ten tijde van het in ontwerp ter inzage leggen van&#13;
het plan reeds meer bedroeg, geldt de bestaande maatvoering&#13;
als maximum.&#13;
Ingevolge artikel 1, onder b9, van de planregels wordt onder&#13;
bijgebouw verstaan een zelfstandig gebouw behorende&#13;
bij en ruimtelijk ondergeschikt aan een op hetzelfde perceel&#13;
gelegen hoofdgebouw, met een aan dat hoofdgebouw ondergeschikte&#13;
functie. Ingevolge artikel 1, onder h1, wordt onder&#13;
hoofdgebouw verstaan een gebouw, dat op een bouwperceel&#13;
door zijn constructie of afmetingen dan wel gelet op de bestemming&#13;
als belangrijkste gebouw valt aan te merken.&#13;
2.9.4. Wat betreft het standpunt van [appellant sub 2] en andere&#13;
dat het kantoor niet kan worden aangemerkt als een bijgebouw&#13;
bij de woning, nu sprake is van een gebouw dat wat&#13;
betreft omvang en uitstraling een zelfstandig hoofdgebouw&#13;
is, overweegt de Afdeling als volgt. De oppervlakte van het&#13;
kantoor is weliswaar in beperkte mate groter dan de woning&#13;
en de nokhoogte van het kantoor is slechts 1 meter lager dan&#13;
de nokhoogte van de woning, maar de raad heeft zich, gelet&#13;
op de ligging van het kantoor schuin achter de woning en op&#13;
het feit dat de raampartijen in de gevels van het kantoor zijn&#13;
gericht op het terras achter de woning, terecht op het standpunt&#13;
gesteld dat het kantoor ruimtelijk ondergeschikt is aan&#13;
de woning en derhalve moet worden aangemerkt als een bijgebouw.&#13;
Hierbij betrekt de Afdeling dat het feit dat in het&#13;
kantoor niet alleen [appellant sub 2A] werkzaam is, maar&#13;
nog vijf andere medewerkers niet betekent dat de kantoorfunctie&#13;
niet meer kan worden aangemerkt als ondergeschikt&#13;
aan de woonfunctie.&#13;
2.9.5. De Afdeling overweegt voorts dat geen aanleiding&#13;
bestaat voor het oordeel dat de planregels met betrekking&#13;
tot gebruik en bouwen op de gronden met de bestemming&#13;
“Woondoeleinden -W-” tegenstrijdig en rechtsonzeker zijn.&#13;
Uit artikel 11, lid 2.1., van de planregels volgt dat op de&#13;
gronden met de bestemming “Woondoeleinden -W-” en de&#13;
aanduiding “vrijstaande woningen” één vrijstaande woning&#13;
aanwezig mag zijn. Gelet hierop kunnen [appellant sub 2]&#13;
en andere hun woning gebruiken als zelfstandige woning en&#13;
kunnen zij gelet op artikel 11, lid 1.1., van de planregels de&#13;
andere op die gronden aanwezige gebouwen gebruiken voor&#13;
bij die woning behorende voorzieningen.&#13;
2.9.6. Met betrekking tot het standpunt van [appellant sub&#13;
2] en andere dat het realiseren van een tweede zelfstandige&#13;
woning op de percelen [locatie 5] en [locatie 6] moet&#13;
worden toegestaan nu er geen belang is dat zich daartegen&#13;
verzet, overweegt de Afdeling als volgt. Niet in geschil&#13;
is dat het kantoor in het verleden slechts in gebruik is geweest&#13;
als agrarische opstal maar nooit als woning en evenmin&#13;
is gebleken van concrete plannen het kantoor in gebruik&#13;
te nemen als woning. Gelet hierop heeft de raad in redelijkheid&#13;
het kantoor in het bestemmingsplan overeenkomstig&#13;
de feitelijke situatie kunnen bestemmen als bijgebouw.&#13;
Dat volgens het gemeentelijke beleid zoals verwoord in de&#13;
structuurvisie “Beleef Bergambacht” het gebruik van een&#13;
bijgebouw als woning zou kunnen worden toegestaan indien&#13;
daardoor de cultuurhistorische waarde van het bijgebouw&#13;
behouden kan blijven, doet hieraan niet af. In dit kader is&#13;
van belang dat de raad zich ter zitting op het standpunt heeft&#13;
gesteld dat het ingevolge dat beleid weliswaar kan worden&#13;
toegestaan het kantoor in gebruik te nemen als tweede woning&#13;
maar dat dat op dit moment nog niet aan de orde is, nu&#13;
aan het kantoor niet de aanduiding “cultuurhistorisch waardevolle&#13;
bebouwing” is toegekend en evenmin concrete plannen&#13;
bestaan het kantoor in gebruik te nemen als woning.&#13;
2.9.7. Wat betreft de door [appellant sub 2] en andere gewenste&#13;
mogelijkheid ter plaatse van de voormalige veestal&#13;
een gebouw te realiseren, overweegt de Afdeling als volgt.&#13;
Uit artikel 11, lid 2.1., onder j, van de planregels volgt dat&#13;
uitsluitend voor woningen de maatvoering ten tijde van de&#13;
terinzagelegging van het ontwerp als maximum geldt maar&#13;
dat voor bijgebouwen geen dergelijke regeling in het plan&#13;
is opgenomen. Gelet op artikel 11, lid 2.1., onder h, van de&#13;
planregels mag ter plaatse van de voormalige veestal vanwege&#13;
de afstand van meer dan 20 meter tot de woning, geen gebouw&#13;
worden gerealiseerd. Niet in geschil is dat de veestal&#13;
is gesloopt vóór de inwerkingtreding van het bestemmingsplan,&#13;
zodat deze niet onder het in artikel 29, eerste lid, van&#13;
de planregels opgenomen bouwovergangsrecht is gebracht.&#13;
Nu er ten tijde van de vaststelling van het bestemmingsplan&#13;
geen veestal op het perceel aanwezig was en bovendien niet&#13;
is gebleken van concrete plannen ter plaatse een nieuw gebouw&#13;
te realiseren, heeft de raad in redelijkheid aan het belang&#13;
bij het behoud van de openheid van het landschap,&#13;
onder meer door concentratie van bebouwing, een groter gewicht&#13;
kunnen toekennen dan aan het belang van [appellant&#13;
sub 2] en andere bij de mogelijkheid ter plaatse van de voormalige&#13;
veestal een gebouw te realiseren. Hierbij betrekt de&#13;
Afdeling dat geen grond bestaat voor het oordeel dat de raad&#13;
door de vaststelling van het bestemmingsplan heeft gehandeld&#13;
in strijd met het gelijkheidsbeginsel. In dit kader is van&#13;
belang dat [appellant sub 2] en andere geen gevallen hebben&#13;
genoemd waarbij het mogelijk is gemaakt, zonder dat&#13;
daartoe concrete plannen bestonden, op een grotere afstand&#13;
dan 20 meter van de woning een bijgebouw te realiseren op&#13;
gronden ter plaatse waarvan ten tijde van de vaststelling van&#13;
het bestemmingsplan geen gebouw aanwezig was.&#13;
2.9.8. De Afdeling overweegt voorts dat niet in geschil is dat&#13;
de garage met bouwvergunning is opgericht. [appellant sub&#13;
2] en andere stellen terecht dat als gevolg van de planregel&#13;
dat de afstand van bijgebouwen tot de woning niet meer dan&#13;
20 meter mag bedragen, de garage onder het overgangsrecht&#13;
is gebracht. Met betrekking tot legale bouwwerken staat&#13;
voorop dat deze in beginsel, gelet op de rechtszekerheid, als&#13;
zodanig dienen te worden bestemd. Dit uitgangspunt kan onder&#13;
meer uitzondering vinden indien een dienovereenkomstige&#13;
bestemming op basis van nieuwe inzichten niet langer&#13;
in overeenstemming is met een goede ruimtelijke ordening&#13;
en het belang bij de beoogde nieuwe bestemming zwaarder&#13;
weegt dan de gevestigde rechten en belangen. Daarnaast&#13;
moet aannemelijk zijn dat er concreet zicht bestaat op verwijdering&#13;
van het bouwwerk, omdat het overgangsrecht bedoeld&#13;
is als overbrugging van een tijdelijke situatie. Indien&#13;
aan deze voorwaarden is voldaan, kan het bestaande bouwwerk&#13;
onder het overgangsrecht worden gebracht. De raad&#13;
heeft zich weliswaar op het standpunt gesteld dat het bestemmingsplan&#13;
is gelegen in het nationale landschap het&#13;
Groene Hart en dat gelet daarop de bebouwing aan strikte&#13;
beperkingen is gebonden - waaronder de voorwaarde van&#13;
concentratie van bebouwing - maar de raad heeft in zijn besluitvorming&#13;
niet de vraag betrokken of concreet zicht bestaat&#13;
op verwijdering van de garage. Gelet hierop is het plan&#13;
in zoverre voorbereid in strijd met de bij het voorbereiden&#13;
van een besluit te betrachten zorgvuldigheid.&#13;
2.9.9. De conclusie is dat hetgeen [appellant sub 2] en andere&#13;
hebben aangevoerd aanleiding geeft voor het oordeel dat&#13;
het bestreden besluit voor zover het betreft het plandeel met&#13;
de bestemming “Woondoeleinden -W-” ter plaatse van de&#13;
garage op de percelen [locatie 5] en [locatie 6] is genomen&#13;
in strijd met de bij het voorbereiden van een besluit te betrachten&#13;
zorgvuldigheid.&#13;
Het beroep van [appellant sub 2] en andere is in zoverre gegrond.&#13;
Het bestreden besluit dient in zoverre wegens strijd&#13;
met artikel 3:2 van de Awb te worden vernietigd.&#13;
2.9.10. De conclusie is voorts dat hetgeen [appellant sub 2]&#13;
en andere hebben aangevoerd met betrekking tot het kantoor&#13;
en de voormalige veestal geen aanleiding geeft voor het&#13;
oordeel dat de raad zich niet in redelijkheid op het standpunt&#13;
heeft kunnen stellen dat het plan voor zover het betreft&#13;
het plandeel met de bestemming “Woondoeleinden -W-” ter&#13;
plaatse van het kantoor en de voormalige veestal strekt ten&#13;
behoeve van een goede ruimtelijke ordening. In het aangevoerde&#13;
wordt evenmin aanleiding gevonden voor het oordeel&#13;
dat het bestreden besluit in zoverre anderszins is voorbereid&#13;
of genomen in strijd met het recht.&#13;
Het beroep van [appellant sub 2] en andere is in zoverre ongegrond.&#13;
Het beroep van [appellanten sub 3] voor een deel&#13;
2.10. [appellanten sub 3] stellen dat ten onrechte aan het&#13;
noordelijke deel van hun perceel [locatie 7] de bestemming&#13;
“Landschapselementen -L-” is toegekend, waardoor zij dit&#13;
deel niet kunnen gebruiken als tuin. Deze bestemming is&#13;
toegekend aan de gronden vanwege de aanwezigheid van&#13;
een oude eendenkooi, maar deze is al lange tijd niet meer als&#13;
zodanig in gebruik en bovendien zijn er geen vangarmen en&#13;
beschermde bosschages aanwezig, zodat de eendenkooi niet&#13;
meer herkenbaar is. Bovendien is het vangen van eenden&#13;
ter plaatse verboden. Gelet hierop is de bestemming “Landschapselementen&#13;
-L-” voor hen onevenredig bezwarend, aldus&#13;
[appellanten sub 3].&#13;
2.10.1. De raad stelt zich onder verwijzing naar de toelichting&#13;
van Kuiper Compagnons op het standpunt dat een eendenkooi&#13;
een landschapselement is dat in hoge mate een&#13;
bijdrage levert aan de beleving van het karakteristieke veenweidelandschap.&#13;
Het landschapselement op de gronden van&#13;
[appellanten sub 3] bestaat uit water met daaromheen aan&#13;
drie zijden hoog opgaande beplanting, wat zeer typerend is&#13;
voor een voormalige eendenkooi. Bovendien heeft het een&#13;
andere uitstraling dan de omliggende gronden met een agrarische&#13;
bestemming, aldus de raad.&#13;
2.10.2. Ingevolge artikel 10, lid 1.1., van de planregels zijn&#13;
de voor “Landschapselementen -L-” aangewezen gronden&#13;
bestemd voor behoud, versterking en/of ontwikkeling van de&#13;
aan de gronden eigen zijnde natuurwaarde en landschappelijke&#13;
waarde met de daarbij behorende voorzieningen.&#13;
Ingevolge artikel 29, vierde lid, van de planregels mag het&#13;
gebruik van grond en bouwwerken dat bestond op het tijdstip&#13;
van inwerkingtreding van het bestemmingsplan en hiermee&#13;
in strijd is, worden voortgezet. Ingevolge het zevende&#13;
lid is het vierde lid niet van toepassing op gebruik dat reeds&#13;
in strijd was met het voorheen geldende bestemmingsplan,&#13;
daaronder begrepen de overgangsbepalingen van dat plan.&#13;
Ingevolge artikel 20, eerste lid, van de voorschriften van het&#13;
voorheen geldende bestemmingsplan waren de voor “Natuurdoeleinden”&#13;
met de subbestemming “landschapselement&#13;
(Ne)” aangewezen gronden, voor zover van belang, bestemd&#13;
voor behoud, bescherming en beheer van waardevolle landschaps-&#13;
en natuurelementen in de vorm van kades, geriefbosjes&#13;
en veenputten.&#13;
2.10.3. In het deskundigenbericht is vermeld dat de voormalige&#13;
eendenkooi en de in het zuiden daaraan grenzende&#13;
gronden in het voorheen geldende bestemmingsplan waren&#13;
bestemd als “Natuurdoeleinden” met de subbestemming&#13;
“landschapselement (Ne)”. Voorts is hierin vermeld dat het&#13;
toekennen van de bestemming “Landschapselementen -L-”&#13;
aan deze gronden in overeenstemming is met de toegepaste&#13;
systematiek om hiervoor aan te sluiten bij de bestemming in&#13;
het voorheen geldende bestemmingsplan en aan de hand van&#13;
luchtfoto’s te controleren of het feitelijke gebruik in overeenstemming&#13;
was met het bestemmingsplan. In dit verband&#13;
merkt de deskundige op dat de voor een eendenkooi typerende&#13;
vangarmen weliswaar ontbreken maar dat nog altijd&#13;
sprake is van een landschapselement.&#13;
2.10.4. De Afdeling overweegt dat in hetgeen [appellanten&#13;
sub 3] hebben aangevoerd geen grond wordt gevonden&#13;
voor het oordeel dat de raad niet in redelijkheid aan het belang&#13;
van het behouden van het landschapselement ter plaatse&#13;
van de voormalige eendenkooi - bestaande uit water met&#13;
daaromheen hoog opgaande beplanting - een groter gewicht&#13;
heeft kunnen toekennen dan aan het belang van [appellanten&#13;
sub 3] bij de mogelijkheid de desbetreffende gronden te gebruiken&#13;
als tuin. Hierbij betrekt de Afdeling dat uit het deskundigenbericht&#13;
volgt dat het gebruik van de voormalige&#13;
eendenkooi als tuin in het voorheen geldende bestemmingsplan&#13;
niet was toegestaan. Verder is niet gebleken dat [appellanten&#13;
sub 3] de eendenkooi gebruiken in strijd met de bepalingen&#13;
van het onderhavige bestemmingsplan en evenmin&#13;
is gebleken van concrete plannen werken en/of werkzaamheden&#13;
uit te voeren die in strijd met het onderhavige bestemmingsplan&#13;
zijn. In zoverre worden [appellanten sub 3]&#13;
derhalve als gevolg van de toekenning van voornoemde bestemming&#13;
aan de voormalige eendenkooi niet beperkt in hun&#13;
gebruiksmogelijkheden.&#13;
2.10.5. De Afdeling overweegt voorts dat uit het deskundigenbericht&#13;
volgt dat een deel van de gronden die aan het&#13;
zuidelijk deel van de eendenkooi grenzen, die eveneens zijn&#13;
bestemd als “Landschapselementen -L-”, in gebruik is als&#13;
tuin. Deze gronden waren in het voorheen geldende bestemmingsplan&#13;
bestemd als “Natuurdoeleinden” met de subbestemming&#13;
“landschapselement (Ne)”. In het deskundigenbericht&#13;
is in dit verband vermeld dat de toekenning van de&#13;
bestemming “Landschapselementen -L-” aan die gronden&#13;
in het onderhavige plan in overeenstemming is met de systematiek&#13;
om voor deze bestemming aan te sluiten bij de bestemming&#13;
in het voorheen geldende bestemmingsplan. In&#13;
het deskundigenbericht is echter voorts vermeld dat de feitelijke&#13;
aard en inrichting van de gronden meer aansluit bij een&#13;
gebruik als tuin. De Afdeling overweegt dat de raad zich gelet&#13;
op het feitelijke gebruik niet zonder nadere motivering&#13;
op het standpunt heeft kunnen stellen dat de bestemming&#13;
“Landschapselementen -L-” ter plaatse van voornoemde tuin&#13;
passend is en dat deze tuin behoort tot het landschapselement&#13;
ter plaatse van de voormalige eendenkooi.&#13;
2.10.6. [appellanten sub 3] hebben in hun beroepschrift&#13;
eveneens verwezen naar de inhoud van hun zienswijze. In&#13;
de overwegingen van het bestreden besluit is ingegaan op de&#13;
door hen in dat stuk naar voren gebrachte bezwaren. [appellanten&#13;
sub 3] hebben in hun beroepschrift noch ter zitting redenen&#13;
aangevoerd waarom de weerlegging van de desbetreffende&#13;
bezwaren door de raad onjuist zou zijn.&#13;
2.10.7. De conclusie is dat hetgeen [appellanten sub 3] hebben&#13;
aangevoerd aanleiding geeft voor het oordeel dat het bestreden&#13;
besluit voor zover het betreft het plandeel met de bestemming&#13;
“Landschapselementen -L-” ter plaatse van de&#13;
tuin ten zuiden van de eendenkooi niet berust op een deugdelijke&#13;
motivering.&#13;
Het beroep van [appellanten sub 3] is in zoverre gegrond.&#13;
Het bestreden besluit dient in zoverre wegens strijd met artikel&#13;
3:46 van de Awb te worden vernietigd.&#13;
2.10.8. De conclusie is voorts dat hetgeen [appellanten sub&#13;
3] hebben aangevoerd met betrekking tot de bestemming&#13;
“Landschapselementen -L-” ter plaatse van de eendenkooi&#13;
op hun gronden geen aanleiding geeft voor het oordeel dat&#13;
de raad zich niet in redelijkheid op het standpunt heeft kunnen&#13;
stellen dat dat plandeel strekt ten behoeve van een goede&#13;
ruimtelijke ordening. In het aangevoerde wordt evenmin&#13;
aanleiding gevonden voor het oordeel dat het bestreden besluit&#13;
in zoverre anderszins is voorbereid of genomen in strijd&#13;
met het recht.&#13;
Het beroep van [appellanten sub 3] in zoverre ongegrond.&#13;
De beroepen met betrekking tot het gebruik van agrarische&#13;
gronden voor de teelt van ruwvoedergewassen, anders dan&#13;
gras&#13;
2.11. [appellant sub 5] voert aan dat ten onrechte een aanlegvergunning&#13;
is vereist voor de teelt van ruwvoedergewassen,&#13;
anders dan gras, op gronden met de bestemming “Agrarisch&#13;
gebied met landschappelijke waarde -Al-”.&#13;
2.11.1. [appellante sub 6] en anderen voeren aan dat het op&#13;
gronden met de bestemming “Agrarisch gebied met landschappelijke&#13;
en natuurwaarde -Aln-” ten onrechte is verboden&#13;
en op gronden met de bestemming “Agrarisch gebied&#13;
met landschappelijke waarde -Al-” ten onrechte slechts na&#13;
verlening van een aanlegvergunning mogelijk is om ruwvoedergewassen,&#13;
anders dan gras, te telen. In dit verband voeren&#13;
zij aan dat het in het voorheen geldende bestemmingsplan&#13;
was toegestaan zonder aanlegvergunning ruwvoedergewassen&#13;
te telen. Voorts stellen zij dat de raad met het verbod en&#13;
het vereiste van een aanlegvergunning verder gaat dan volgens&#13;
het streekplan noodzakelijk is. Daarnaast leiden het&#13;
verbod en het vergunningvereiste ertoe dat in strijd met hetgeen&#13;
is vermeld in de plantoelichting, het bestaande agrarische&#13;
gebruik niet kan worden gehandhaafd. Verder is het&#13;
criterium waaraan moet worden voldaan alvorens een aanlegvergunning&#13;
kan worden verleend - zoals opgenomen in&#13;
artikel 6, lid 3.4., aanhef en onder a, van de planregels - onduidelijk&#13;
en onzeker, aldus [appellante sub 6] en anderen.&#13;
2.11.2. De raad stelt dat in het voorheen geldende bestemmingsplan&#13;
nagenoeg ieder agrarisch gebruik was toegestaan&#13;
op gronden met een agrarische bestemming, maar dat&#13;
dit voor een deel in strijd was met de provinciale nota “Regels&#13;
voor Ruimte”. In het onderhavige plan zijn de gebruiksmogelijkheden&#13;
in overeenstemming gebracht met dit provinciale&#13;
beleid en het gemeentelijke beleid ter zake, zonder&#13;
dat daarbij het feitelijke bestaande gebruik van de gronden&#13;
wordt ingeperkt, aldus de raad. Ten behoeve van de bescherming&#13;
van de aanwezige landschappelijke waarden is aan de&#13;
bestemming “Agrarisch gebied met landschappelijke waarde&#13;
-Al-” een aanlegvergunningenstelsel gekoppeld waardoor&#13;
zicht mogelijk is op de teelt van ruwvoedergewassen en een&#13;
betere naleving van de hiervoor geldende regelgeving kan&#13;
worden bereikt. Daarnaast stelt de raad dat de teelt van ruwvoedergewassen&#13;
in beginsel niet passend wordt geacht in het&#13;
landelijk gebied van Bergambacht omdat het schadelijk is&#13;
voor natuur (grutto’s) en landschap (openheid). Deze waarden&#13;
worden beschermd door de teelt te beperken en uitsluitend&#13;
het hoogst noodzakelijke toe te staan op de minst hinderlijke&#13;
plaatsen.&#13;
2.11.3. De agrarische gronden binnen de gemeente Bergambacht&#13;
zijn in het streekplan aangemerkt als “A+-gebied”.&#13;
In de provinciale nota “Regels voor Ruimte” is vermeld dat&#13;
binnen gebieden die als zodanig zijn aangemerkt maximaal&#13;
20 procent van het bedrijfsareaal mag worden benut voor&#13;
ruwvoederteelt (anders dan gras) en dat deze teelt zoveel&#13;
mogelijk dient plaats te vinden in reeds verstoorde gebieden.&#13;
In de plantoelichting is dit beleid uitgewerkt in die zin dat&#13;
hierin is vermeld dat de bestemmingen “Agrarisch gebied&#13;
met landschappelijke waarde -Al-” en “Agrarisch gebied&#13;
met landschappelijke en natuurwaarde -Aln-” zijn toegekend&#13;
aan delen van het plangebied, waar naast het agrarisch&#13;
gebruik, sprake is van actuele en te ontwikkelen landschappelijke-&#13;
en natuurwaarden. De landschappelijke waarde is&#13;
vooral gelegen in de openheid en de natuurwaarde bestaat&#13;
uit het voorkomen van weidevogels en in mindere mate het&#13;
voorkomen van slootkantvegetaties en graslandvegetaties,&#13;
aldus de plantoelichting.&#13;
2.11.4. De percelen van [appellant sub 5] liggen in de nabijheid&#13;
van het perceel Hogedijk 122 en zijn bestemd als&#13;
“Agrarisch gebied met landschappelijke waarde -Al-”. De&#13;
percelen van [appellante sub 6] en anderen liggen verspreid&#13;
door het plangebied en zijn bestemd als “Agrarisch gebied&#13;
met landschappelijke waarde -Al-” en “Agrarisch gebied&#13;
met landschappelijke en natuurwaarde -Aln-”.&#13;
2.11.5. Ingevolge artikel 6, lid 1.1., van de planregels zijn&#13;
de op de kaart voor “Agrarisch gebied met landschappelijke&#13;
waarde -Al-” aangewezen gronden bestemd voor:&#13;
a. agrarisch gebruik met inachtneming van het bepaalde onder&#13;
c;&#13;
b. agrarisch aanverwant gebruik zoals het beweiden van dieren,&#13;
al dan niet in het kader van de agrarische bedrijfsvoering&#13;
met inachtneming van het bepaalde onder c;&#13;
c. het behoud van de landschappelijke en cultuurhistorische&#13;
waarde bestaande uit de openheid, het verkavelingspatroon&#13;
c.q. slotenpatroon en graslandvegetaties;&#13;
d. water;&#13;
e. kleinschalige landschapselementen;&#13;
f. extensief recreatief medegebruik;&#13;
met de daarbij behorende voorzieningen, een en ander voor&#13;
zover de doelen zoals genoemd onder e en f zijn afgestemd&#13;
op de doelen zoals genoemd onder a tot en met d.&#13;
Ingevolge artikel 6, lid 3.1, aanhef en onder a, van artikel 6&#13;
van de planregels is het, voor zover van belang, verboden&#13;
buiten de agrarische bedrijfspercelen de gronden met de bestemmingen&#13;
“Agrarisch gebied met landschappelijke waarde&#13;
-Al-” te beplanten met bomen of andere houtopstanden.&#13;
Ingevolge artikel 6, lid 3.2., aanhef en onder d, van de planregels&#13;
is het verboden op gronden met de bestemming&#13;
“Agrarisch gebied met landschappelijke waarde -Al-” zonder&#13;
of in afwijking van een schriftelijke vergunning van het&#13;
college van burgemeester en wethouders (aanlegvergunning),&#13;
buiten de agrarische bedrijfspercelen de navolgende&#13;
werken en/of werkzaamheden uit te voeren of te doen uitvoeren:&#13;
het benutten van gronden ten behoeve van de teelt&#13;
van ruwvoedergewassen.&#13;
In artikel 6, lid 3.4., aanhef en onder a, van de planregels&#13;
is bepaald dat de werken en werkzaamheden als bedoeld in&#13;
lid 3.2., sub d, uitsluitend toelaatbaar zijn ten behoeve van&#13;
de teelt van ruwvoedergewassen, anders dan gras, waarbij&#13;
maximaal 20 procent van het bedrijfsoppervlak voor die&#13;
doeleinden mag worden gebruikt en door de teelt geen onevenredige&#13;
schade mag worden toegebracht aan de landschappelijke&#13;
of cultuurhistorische waarde van de gronden,&#13;
waaronder met name begrepen de openheid en doorzichten.&#13;
De doeleindenomschrijving voor gronden die zijn aangewezen&#13;
als “Agrarisch gebied met landschappelijke en natuurwaarde&#13;
-Aln-” is blijkens artikel 7, lid 1.1., van de&#13;
planregels gelijkluidend aan die van de gronden die zijn&#13;
aangewezen als “Agrarisch gebied met landschappelijke&#13;
waarde -Al-”, met dien verstande dat onder c eveneens&#13;
is bepaald dat de gronden zijn bestemd voor vegetatie van&#13;
slootoevers alsmede de daarmee samenhangende vogelkundige&#13;
waarde van het gebied.&#13;
Ingevolge artikel 7, lid 3.1., aanhef en onder d, van de planregels&#13;
is het verboden de gronden met de bestemming&#13;
“Agrarisch gebied met landschappelijke en natuurwaarde&#13;
-Aln-” buiten de agrarische bedrijfspercelen te benutten ten&#13;
behoeve van de teelt van ruwvoedergewassen.&#13;
2.11.6. De Afdeling overweegt dat niet in geschil is dat de&#13;
gebruiksmogelijkheden van de gronden in het onderhavige&#13;
bestemmingsplan worden beperkt ten opzichte van de&#13;
gebruiksmogelijkheden van het voorheen geldende bestemmingsplan,&#13;
in het bijzonder wat betreft de teelt van&#13;
ruwvoedergewassen. Aan een geldend bestemmingsplan&#13;
kunnen echter geen blijvende rechten worden ontleend. De&#13;
raad kan op grond van gewijzigde planologische inzichten&#13;
en na afweging van alle betrokken belangen andere bestemmingen&#13;
en voorschriften voor gronden vaststellen.&#13;
Voorts overweegt de Afdeling dat in de plantoelichting is&#13;
vermeld dat de nota “Regels voor Ruimte” als direct toetsingskader&#13;
voor het onderhavige bestemmingsplan is gehanteerd.&#13;
Verder overweegt de Afdeling dat het de raad vrij&#13;
staat aan het provinciale beleid naar eigen inzicht invulling&#13;
te geven. De omstandigheid dat de in het bestemmingsplan&#13;
opgenomen regeling met betrekking tot de teelt van ruwvoedergewassen,&#13;
anders dan gras, minder mogelijkheden biedt&#13;
dan het provinciale beleid, leidt derhalve - wat daar ook van&#13;
zij - op zichzelf niet tot het oordeel dat het plan in zoverre is&#13;
vastgesteld in strijd met het recht. In dit verband is van belang&#13;
dat de raad heeft gemotiveerd dat de teelt van ruwvoedergewassen&#13;
in beginsel niet passend wordt geacht in het&#13;
landelijk gebied van Bergambacht, maar dat uitsluitend het&#13;
hoogst noodzakelijke wordt toegestaan op de minst hinderlijke&#13;
plaatsen. Door het eisen van een aanlegvergunning is&#13;
op de teelt van ruwvoedergewassen zicht mogelijk en kan&#13;
een betere naleving van het beleid worden bereikt.&#13;
Verder overweegt de Afdeling dat geen grond bestaat voor&#13;
het oordeel dat door het opnemen van het verbod op het telen&#13;
van ruwvoedergewassen dan wel het eisen van een aanlegvergunning&#13;
hiervoor, is gehandeld in strijd met de plantoelichting&#13;
waarin is vermeld dat bij de toekenning van de&#13;
bestemmingen “Agrarisch gebied met landschappelijke en&#13;
natuurwaarde -Aln- en “Agrarisch gebied met landschappelijke&#13;
waarde -Al-” als uitgangspunt gold dat het bestaande&#13;
agrarische gebruik mogelijk moest blijven. Hierbij betrekt&#13;
de Afdeling dat de raad heeft toegelicht dat hiermee wordt&#13;
bedoeld dat niet de bestaande gebruiksmogelijkheden maar&#13;
het bestaande feitelijke gebruik kan worden voortgezet. In&#13;
hetgeen [appellante sub 6] en anderen hebben aangevoerd&#13;
wordt geen grond wordt gevonden voor het oordeel dat dit&#13;
in het onderhavige plan niet het geval is. Gelet hierop bestaat&#13;
evenmin grond voor het oordeel dat geen inventarisatie&#13;
heeft plaatsgevonden van het bestaande agrarische gebruik&#13;
van de percelen van [appellante sub 6] en anderen.&#13;
De Afdeling overweegt verder dat geen grond bestaat voor&#13;
het oordeel dat het in artikel 6, lid 3.4., aanhef en onder a,&#13;
van de planregels opgenomen criterium ten behoeve van de&#13;
verlening van een aanlegvergunning, onduidelijk en rechtsonzeker&#13;
is, nu voor het toetsingskader niet alleen wordt verwezen&#13;
naar de algemene te beschermen waarden - zijnde de&#13;
landschappelijke en cultuurhistorische waarden - maar dat&#13;
deze eveneens nader zijn geconcretiseerd - de openheid en&#13;
de doorzichten.&#13;
Mede gelet op het vorenstaande, ziet de Afdeling geen grond&#13;
voor het oordeel dat de raad niet in redelijkheid aan het belang&#13;
van het behoud van de landschappelijke en natuurwaarden&#13;
- bestaande uit de openheid van het gebied en het&#13;
voorkomen van weidevogels, slootkantvegetaties en graslandvegetaties&#13;
- een groter gewicht heeft kunnen toekennen&#13;
dan aan de belangen van [appellant sub 5] en [appellante sub&#13;
6] en anderen bij het behoud van de mogelijkheid (zonder&#13;
aanlegvergunning) op hun percelen ruwvoedergewassen, anders&#13;
dan gras, te telen.&#13;
2.11.7. De conclusie is dat hetgeen [appellant sub 5] en [appellante&#13;
sub 6] en anderen hebben aangevoerd met betrekking&#13;
tot de teelt van ruwvoedergewassen, anders dan gras,&#13;
geen aanleiding geeft voor het oordeel dat de raad zich niet&#13;
in redelijkheid op het standpunt heeft kunnen stellen dat&#13;
de plandelen met de bestemmingen “Agrarisch gebied met&#13;
landschappelijke en natuurwaarde -Aln- en “Agrarisch gebied&#13;
met landschappelijke waarde -Al-” strekken ten behoeve&#13;
van een goede ruimtelijke ordening. In het in zoverre&#13;
aangevoerde wordt evenmin aanleiding gevonden voor&#13;
het oordeel dat het bestreden besluit voor zover het betreft&#13;
de plandelen met de bestemmingen “Agrarisch gebied met&#13;
landschappelijke en natuurwaarde -Aln- en “Agrarisch gebied&#13;
met landschappelijke waarde -Al-” anderszins is voorbereid&#13;
of genomen in strijd met het recht.&#13;
Het beroep van [appellant sub 5] is, voor zover ontvankelijk,&#13;
in zoverre ongegrond. Het beroep van [appellante sub 6] en&#13;
anderen is in zoverre ongegrond.&#13;
Het beroep van [appellant sub 5] voor het overige&#13;
2.12. [appellant sub 5] voert aan dat op grond van de planregeling&#13;
ten onrechte voor een (bedrijfs)woning met bijgebouwen&#13;
een inhoud van maximaal slechts 650 m3 wordt&#13;
mogelijk gemaakt. Dat dit maximum voortvloeit uit het provinciale&#13;
beleid is niet van belang, nu volgens hem onjuist&#13;
beleid niet moet worden nageleefd. Het plan is in zoverre&#13;
voorts vastgesteld in strijd met het gelijkheidsbeginsel nu&#13;
voor een woning met bijgebouwen ter vervanging van voormalige bedrijfsbebouwing een inhoud van maximaal 1.000&#13;
m3 geldt, aldus [appellant sub 5].&#13;
2.12.1. De raad stelt dat het maximum van 650 m3 voor woningen&#13;
en bijgebouwen voortvloeit uit de provinciale nota&#13;
“Regels voor Ruimte” en het gemeentelijke uitgangspunt&#13;
van het behoud van de openheid van het buitengebied en in&#13;
het bijzonder het beperken van de niet-agrarische bedrijfsbebouwing&#13;
in het buitengebied. Ter voorkoming van ongelijke&#13;
behandeling is volgens de raad voor agrarische bedrijfswoningen&#13;
aansluiting gezocht bij deze inhoudsmaat. Het maximum&#13;
van 1.000 m3 voor woningen en bijgebouwen vloeit&#13;
eveneens voort uit het voornoemde provinciale beleid en&#13;
gemeentelijke uitgangspunt nu dit geldt voor ruimte voor&#13;
ruimte woningen die slechts mogen worden gebouwd indien&#13;
meer dan 1.000 m2 aan bedrijfsbebouwing wordt gesloopt,&#13;
aldus de raad.&#13;
2.12.2. Ingevolge artikel 11, lid 2.1., onder e, van de planregels&#13;
mogen op gronden met de bestemming “Woondoeleinden”&#13;
een woning en de daarbij behorende bijgebouwen ten&#13;
hoogste 650 m3 bedragen.&#13;
Ingevolge artikel 8, lid 2.2., onder a, van de planregels mag&#13;
op gronden met de bestemming “Agrarische bedrijfscentra”&#13;
de gezamenlijke inhoud van de agrarische bedrijfswoning&#13;
en de daarbij behorende bijgebouwen niet meer bedragen&#13;
dan 650 m3.&#13;
Ingevolge artikel 8, lid 4.3., aanhef en onder b, van de planregels&#13;
is het college van burgemeester en wethouders, kort&#13;
gezegd, bevoegd onder voorwaarden ten behoeve van de realisering&#13;
van een ruimte voor ruimte woning het plan te wijzigen&#13;
en aan de gronden een woonbestemming toe te kennen&#13;
met dien verstande dat de nieuw te bouwen woning, inclusief&#13;
de inhoud van de bijgebouwen, ten hoogste 650 m3 mag&#13;
bedragen. Ingevolge lid 4.3., onder d, mag in afwijking van&#13;
het bepaalde onder b een grotere woning worden gebouwd&#13;
tot een maximum van 1.000 m3 inclusief erfbebouwing, indien&#13;
meer dan 1.000 m2 aan bedrijfsbebouwing wordt gesloopt&#13;
waarbij geldt dat 0,65 m3 extra mag worden gebouwd&#13;
per 1 m3 gesloopte bebouwing.&#13;
2.12.3. De Afdeling overweegt dat de raad in redelijkheid&#13;
aan het belang bij het behoud van de openheid van het buitengebied&#13;
en in het bijzonder het beperken van de niet-agrarische&#13;
bedrijfbebouwing in het buitengebied een groter gewicht&#13;
heeft kunnen toekennen dan aan de belangen gediend&#13;
bij het toestaan van een grotere inhoudsmaat dan 650 m3&#13;
voor (bedrijfs)woningen inclusief bijgebouwen. De raad&#13;
heeft dan ook in zoverre in redelijkheid kunnen aansluiten&#13;
bij voornoemd provinciaal beleid. Hierbij betrekt de Afdeling&#13;
dat geen grond bestaat voor het oordeel dat de raad door&#13;
de vaststelling van het bestemmingsplan - voor zover daarin&#13;
is bepaald dat voor ruimte voor ruimte woningen, indien&#13;
wordt voldaan aan de in artikel 8, lid 4.3., onder d, van de&#13;
planregels opgenomen voorwaarden een maximale inhoudsmaat&#13;
van 1.000 m3 geldt - heeft gehandeld in strijd met&#13;
het gelijkheidsbeginsel. Immers, deze regeling heeft weliswaar&#13;
tot gevolg dat de niet-agrarische bedrijfsbebouwing in&#13;
het buitengebied beperkt kan toenemen, maar nu de regeling&#13;
eveneens leidt tot een forse afname van de agrarische&#13;
bedrijfsbebouwing, wordt daarmee een belangrijke bijdrage&#13;
geleverd aan het uitgangspunt van openheid van het buitengebied.&#13;
2.13. [appellant sub 5] voert verder aan dat het bestemmingsplan&#13;
het ten onrechte niet mogelijk maakt dat zijn&#13;
graasdierbedrijf doorgroeit naar een volwaardig graasdierbedrijf&#13;
en dat derhalve de bestemming “Agrarische bedrijfscentra,&#13;
categorie I” aan zijn gronden had moeten worden&#13;
toegekend. In dit verband wijst hij op de plantoelichting,&#13;
waarin is vermeld dat de veehouderij drager is van het landschap&#13;
en dat van belang is dat de veehouderij de normale&#13;
ontwikkeling in de bedrijfstak door kan maken. Daarnaast&#13;
wijst [appellant sub 5] op het streekplan waarin de grondgebonden&#13;
veehouderij in combinatie met veenweidelandschap&#13;
centraal staat. Bovendien is in het bedrijf van [appellant&#13;
sub 5] sprake van veel meer agrarische activiteiten dan&#13;
in de bedrijven aan de Hogedijk 110 en 114, terwijl die bedrijven&#13;
wel zijn bestemd als “Agrarische bedrijfscentra, categorie&#13;
I”.&#13;
2.13.1. De raad stelt zich op het standpunt dat voor het toekennen&#13;
van categorieën aan bedrijven is aangesloten bij de&#13;
milieuvergunning. Daarnaast wijst de raad op de in artikel 8,&#13;
lid 4.1., onder b, van de planregels opgenomen wijzigingsbevoegdheid.&#13;
2.13.2. Het graasdierbedrijf van [appellant sub 5] is gevestigd&#13;
aan de [locatie 8] en is bestemd als “Agrarische bedrijfscentra,&#13;
categorie III” en “Agrarisch gebied met landschappelijke&#13;
waarde -Al-”. Op het perceel staan een&#13;
woonboerderij, twee schapenstallen en een hooischuur.&#13;
2.13.3. Ingevolge artikel 8, lid 1.1. van de planregels, voor&#13;
zover van belang, zijn de op de kaart voor “Agrarische bedrijfscentra”&#13;
aangewezen gronden bestemd voor agrarische&#13;
bedrijfsdoeleinden ten behoeve van de uitoefening van een&#13;
agrarisch bedrijf met de daarbij behorende voorzieningen,&#13;
waarbij ter plaatse van de op de kaart aangegeven categorieën&#13;
de volgende agrarische bedrijven zijn toegestaan:&#13;
Categorie I volwaardige graasdierbedrijven;&#13;
Categorie III voormalige en niet volwaardige graasdierbedrijven;&#13;
met de daarbij behorende voorzieningen.&#13;
Ingevolge artikel 1, onder v3, van de planregels wordt onder&#13;
volwaardig (van een agrarisch bedrijf) verstaan een agrarisch&#13;
bedrijf met een arbeidsomvang van ten minste één volledige&#13;
arbeidskracht; bij de beoordeling van volwaardigheid&#13;
zijn belangrijk: arbeidsinkomen, veebezetting, grondareaal,&#13;
totale omvang en tijdsbesteding en de verwachte ontwikkeling&#13;
van deze factoren in de (nabije) toekomst; de omvang&#13;
van een bedrijf kan worden uitgedrukt in Nederlandse&#13;
Grootte Eenheid (nge), waarbij een bedrijf als volwaardig&#13;
wordt beschouwd als het 55 nge of meer heeft; de beoordeling&#13;
van volwaardigheid berust op een weging van de genoemde&#13;
factoren.&#13;
2.13.4. De Afdeling overweegt dat niet in geschil is dat het&#13;
bedrijf van [appellant sub 5] op dit moment niet kan worden&#13;
aangemerkt als een volwaardig agrarisch bedrijf. Gelet hierop&#13;
en gelet op het feit dat de bestemming “Agrarische bedrijfscentra,&#13;
categorie I” ingevolge artikel 8, lid 1.1., van de&#13;
planregels slechts is bestemd voor volwaardige graasdierbedrijven&#13;
heeft de raad zich terecht op het standpunt gesteld&#13;
dat deze bestemming op dit moment niet passend is voor&#13;
het bedrijf van [appellant sub 5]. In dit verband is van belang&#13;
dat het ingevolge artikel 8, lid 1.1., van de planregels,&#13;
anders dan [appellant sub 5] veronderstelt, is toegestaan dat&#13;
zijn bedrijf doorgroeit richting een volwaardig agrarisch bedrijf&#13;
en dat het college van burgemeester en wethouders bevoegd&#13;
is, indien sprake is van een perspectiefvolle agrarische&#13;
bedrijfsvoering, de bestemming van het perceel van&#13;
[appellant sub 5] te wijzigen in “Agrarische bedrijfscentra,&#13;
categorie I”. Voor zover [appellant sub 5] aanvoert dat op&#13;
dit moment reeds sprake is van een perspectiefvolle agrarische&#13;
bedrijfsvoering, overweegt de Afdeling dat de raad zich&#13;
in redelijkheid op het standpunt heeft kunnen stellen dat dat&#13;
niet het geval is reeds omdat de huidige omvang van het bedrijf&#13;
van [appellant sub 5] slechts 5,86 nge bedraagt en pas&#13;
sprake is van een volwaardig graasdierbedrijf bij een bedrijfsomvang&#13;
van 55 nge. Bij het voornoemde oordeel betrekt&#13;
de Afdeling voorts dat de raad zich ter zitting op het&#13;
standpunt heeft gesteld dat bij het toekennen van bestemmingen&#13;
is aangesloten bij de informatie van de Milieudienst&#13;
waaruit blijkt dat de bedrijven Hogendijk 110 en 114 volwaardige&#13;
graasdierbedrijven zijn. De Afdeling overweegt&#13;
dat zelfs indien deze bedrijven ten onrechte als zodanig zijn&#13;
aangemerkt, de bestemming van deze bedrijven volgens de&#13;
raad op een vergissing berust en dat gelet op het grote aantal&#13;
als “Agrarische bedrijfscentra, categorie III” bestemde&#13;
bedrijven, de consistentie van het bestreden besluit hierdoor&#13;
niet zozeer wordt aangetast dat [appellant sub 5] met vrucht&#13;
een beroep op het gelijkheidsbeginsel kan doen.&#13;
2.14. [appellant sub 5] stelt voorts dat het bestemmingsvlak&#13;
“Agrarische bedrijfscentra, categorie III” te krap om zijn bedrijfsbebouwing&#13;
heen is gelegd. Nu de gronden binnen het&#13;
bestemmingsvlak rondom de bestaande bebouwing nodig&#13;
zijn als verkeersruimte heeft hij nauwelijks uitbreidingsmogelijkheden&#13;
voor de bebouwing op zijn perceel. Daarnaast is&#13;
deze manier van bestemmen in strijd met het gelijkheidsbeginsel&#13;
nu op gronden met een woonbestemming het bestemmingsvlak&#13;
“Woondoeleinden” ruim om de bebouwing op de&#13;
percelen heen is gelegd.&#13;
2.14.1. De Afdeling overweegt dat de raad in redelijkheid&#13;
aan het belang bij het behoud van de openheid van het buitengebied,&#13;
wat onder meer wordt bereikt door concentratie&#13;
van bebouwing, een groter gewicht heeft kunnen toekennen&#13;
dan aan het belang van [appellant sub 5] bij meer&#13;
uitbreidingsmogelijkheden en derhalve een groter bestemmingsvlak&#13;
“Agrarische bedrijfscentra, categorie III” op zijn&#13;
perceel [locatie 8]. Hierbij betrekt de Afdeling dat in het&#13;
deskundigenbericht is vermeld dat [appellant sub 5] geen&#13;
concrete plannen heeft zijn bedrijfsbebouwing uit te breiden.&#13;
Voorts is in dit verband van belang dat geen grond bestaat&#13;
voor het oordeel dat deze wijze van bestemmen in strijd is&#13;
met het gelijkheidsbeginsel, nu op gronden met de bestemming&#13;
“Woondoeleinden” eveneens concentratie van bebouwing&#13;
wordt nagestreefd, maar dan niet door middel van een&#13;
klein bestemmingsvlak maar door middel van de planregel&#13;
dat bijgebouwen op een maximale afstand van 20 meter van&#13;
de woning mogen worden gerealiseerd.&#13;
2.15. [appellant sub 5] voert verder aan dat het bestemmingsplan&#13;
het ten onrechte niet mogelijk maakt dat hij op&#13;
zijn perceel een trekkershut realiseert ten behoeve van agrotoerisme.&#13;
In dit verband wijst hij er op dat dit op de percelen&#13;
Lekdijk West 121, Lekdijk Oost 50 en Bovenberg 126 wel&#13;
het geval is.&#13;
2.15.1. De raad stelt zich op het standpunt dat het bestemmingsplan&#13;
verschillende vormen van agrotoerisme mogelijk&#13;
maakt, maar dat vanwege het uitgangspunt van het behoud&#13;
van de openheid van het gebied nieuwbouw ten behoeve van&#13;
nevenactiviteiten is uitgesloten.&#13;
2.15.2. Ingevolge artikel 8, lid 1.2, aanhef onder c, van de&#13;
planregels zijn ter plaatse van de bestaande bebouwing tevens&#13;
de nevenactiviteiten logies en Bed &amp; Breakfast in het&#13;
hoofdgebouw toegestaan.&#13;
2.15.3. De Afdeling overweegt dat de raad in redelijkheid&#13;
aan het belang bij het behoud van de openheid van het gebied,&#13;
dat onder meer wordt gediend met het beperken van&#13;
nevenactiviteiten tot bestaande bebouwing, een groter gewicht&#13;
heeft kunnen toekennen dan aan het belang van [appellant&#13;
sub 5] bij het realiseren van een nieuw gebouw ten&#13;
behoeve van het gebruik als trekkershut. Hierbij betrekt de&#13;
Afdeling dat geen grond bestaat voor het oordeel dat de&#13;
raad door de vaststelling van het bestemmingsplan in zoverre&#13;
heeft gehandeld in strijd met het gelijkheidsbeginsel. In&#13;
dit verband is van belang dat ter zitting is gebleken dat op&#13;
de door [appellant sub 5] genoemde percelen weliswaar nevenactiviteiten&#13;
zijn toegestaan, maar dat deze activiteiten ofwel&#13;
zijn gerealiseerd in bestaande bebouwing ofwel dat de&#13;
besluiten waarbij nieuwbouw ten behoeve hiervan is toegestaan,&#13;
zijn genomen voordat het beleid is ontwikkeld dat&#13;
agrotoerisme slechts is toegestaan in bestaande bebouwing.&#13;
2.16. Verder overweegt de Afdeling dat de raad zich terecht&#13;
op het standpunt heeft gesteld dat de begripsomschrijving&#13;
van bebouwing in artikel 1, onder b1, van de planregels -&#13;
één of meer gebouwen en/of bouwwerken, geen gebouwen&#13;
zijnde - een zeer gebruikelijke omschrijving is en dat het&#13;
plan in zoverre niet onduidelijk of rechtsonzeker is.&#13;
2.17. De conclusie is dat hetgeen [appellant sub 5] heeft&#13;
aangevoerd, zoals weergegeven onder 2.12., 2.13., 2.14.,&#13;
2.15. en 2.16., geen aanleiding geeft voor het oordeel dat de&#13;
raad zich niet in redelijkheid op het standpunt heeft kunnen&#13;
stellen dat het plan in zoverre strekt ten behoeve van een&#13;
goede ruimtelijke ordening. In het aangevoerde wordt evenmin&#13;
aanleiding gevonden voor het oordeel dat het bestreden&#13;
besluit in zoverre anderszins is voorbereid of genomen in&#13;
strijd met het recht.&#13;
Het beroep van [appellant sub 5] is in zoverre ongegrond.&#13;
De planonderdelen die de raad zal herzien&#13;
2.18. Ter zitting heeft de raad zich op het standpunt gesteld&#13;
dat, naar aanleiding van de ingestelde beroepen, is gebleken&#13;
dat in het bestemmingsplan een aantal onvolkomenheden is&#13;
geslopen en dat daarnaast een aantal aspecten niet zo duidelijk&#13;
is als gewenst. De raad zal dit jaar het bestemmingsplan&#13;
op deze aspecten herzien. Deze aspecten betreffen artikel 6,&#13;
leden 2.2., onder a, 3.2., onder d, en 3.4., onder a, en artikel&#13;
7, lid 3.1., onder d, van de planregels, de planregeling voor&#13;
de gronden ter plaatse van het tuinhuisje van [appellant sub&#13;
2] en anderen en de aan de gronden van [appellanten sub 3]&#13;
toegekende bestemming “Natuurgebied -N-”.&#13;
2.19. [appellante sub 4] voert aan dat als gevolg van de aanduiding&#13;
“solitaire stalruimte” op het perceel ten zuiden van&#13;
[locatie 4] zijn ter plaatse aanwezige stal en mestplaat niet&#13;
meer bedrijfsmatig kunnen worden gebruikt.&#13;
2.19.1. Ingevolge artikel 6, lid 2.2., onder a, van de planregels&#13;
mag op de gronden met de bestemming “Agrarisch gebied&#13;
met landschappelijke waarde -Al-” ter plaatse van de&#13;
aanduiding “solitaire stalruimte” een gebouw worden opgericht&#13;
ten behoeve van hobbymatig agrarisch gebruik met een&#13;
oppervlakte van maximaal 25 m2 en een hoogte van maximaal&#13;
3 meter.&#13;
2.19.2. De aanduiding “solitaire stalruimte” is overeenkomstig&#13;
de plansystematiek bedoeld voor bestaande schuren&#13;
waarvan het agrarisch bedrijf of de woning elders is gelegen.&#13;
De raad heeft zich ter zitting op het standpunt gesteld&#13;
dat in artikel 6, lid 2.2., onder a, van de planregels abusievelijk het toegestane gebruik ter plaatse van deze aanduiding&#13;
is beperkt tot hobbymatig agrarisch gebruik, terwijl was beoogd&#13;
op gronden met deze aanduiding eveneens bedrijfsmatig&#13;
agrarisch gebruik toe te staan. Gelet hierop is het plan in&#13;
zoverre vastgesteld in strijd met de bij het voorbereiden van&#13;
een besluit te betrachten zorgvuldigheid. Nu het beroep van&#13;
[appellante sub 4] en anderen is beperkt tot het perceel ten&#13;
zuiden van [locatie 4] dient de vaststelling van het woord&#13;
“hobbymatig” in artikel 6, lid 2.2., onder a, van de planregels&#13;
alleen te worden vernie</content><legacyfootnotes/><footnotes><footnote/></footnotes><auteurs>mr. R.J. Hoekstra, voorzitter, en mr. J.G.C. Wiebenga&#13;
en mr. J.A. Hagen, leden</auteurs><published>2010-12-01 00:00:00</published><modified>2010-12-01 00:00:00</modified><editiondate>2010-12-01</editiondate><htmlpath>https://denhollander.info/artikel/8909</htmlpath></article>
</articles></edition>
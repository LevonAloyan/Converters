<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1997</searchword><id>5809</id><udhid>UDH:TvAR/5809</udhid><titel>Opinie: Herstructurering en recht</titel><searchwords><searchword>TvAR 11/1997</searchword><searchword>UDH:TvAR/5809</searchword></searchwords><attachments><attachment><name>1997_nr 11_Artikel_Bruil.pdf</name><extention>pdf</extention><url>https://denhollander.info/download/5740/ci</url></attachment></attachments><inleiding>Op het moment dat de Herstructeringswet Varkenshouderij nog bij de Raad van State ligt en de desbetreffende Nota van de minister van Landbouw, Natuurbeheer en Visserij juridisch nog betrekkelijk vaag is over het onderwerp, gonst het in de pers van de geruchten over de wet en de uitwerking daarvan op de varkenshouderij. De hoofdlijnen van de plannen zijn wel duidelijk:&#13;
- Er komen zogenaamde varkensrechten, die gebaseerd zijn op de in 1995 of 1996 gehouden aantallen dieren, waarop vervolgens een korting plaatsvindt van 25%, in twee fasen.&#13;
- Er komt een verplaatsingsregeling voor varkensrechten.&#13;
- Er komt een ruimtelijk beleid ten aanzien van de varkenshouderij op rijksniveau via planologische kernbeslissingen.&#13;
- Er komen maatregelen ten aanzien van gezondheid en welzijn.&#13;
Een complete omwenteling staat voor de deur, ook in juridisch opzicht.&#13;
Tot nu toe stuurde de overheid de varkenshouderij - en trouwens de gehele veehouderij - op effecten. De milieu-effecten betreffen dan stank (gereguleerd via de Wet milieubeheer en de stankrichtlijn), verzuring (gereguleerd via de Interimwet ammoniak en veehouderij) en bodemverontreiniging (gereguleerd via de Wet bodembescherming en het Besluit gebruik dierlijke meststoffen). De weizijns- en gezondheidseffecten worden gereguleerd via de Gezondheids- en welzijnswet voor dieren en de daarop gebaseerde uitvoeringsbesluiten. De ruimtelijke effecten kunnen worden ingekaderd via het instrumentarium van de Wet op de Ruimtelijke Ordening. Het Mineralen Aangifte Systeem is in wezen ook een sturing op effecten en past dus in dit beeld. De regulering via de mestproductierechten (Meststoffenwet en Verplaatsingswet) is niet gericht op effecten, en dus eigenlijk al een vreemde eend in de bijt; historisch wel te verklaren, maar momenteel toch systematisch moeilijk onder te brengen.&#13;
In de sturing op effecten is al een lange weg afgelegd: niet alleen door de overheid, maar ook door de sector. Het enige dat eigenlijk achtergebleven is, is het welzijnsaspect. Maar ook daarvoor zijn vergaande plannen in de maak, op basis van bestaande wetgeving. In de Herstructureringswet wordt het roer in feite omgegooid: niet meer sturen op effecten, maar op aantallen. Nog los van de ook in andere vraagstukken onmogelijk te beantwoorden vraag 'Wat is te veel?' keert men hiermee terug tot een keuze die twintig jaar geleden niet gemaakt is. Het lijkt mij op zichzelf al onjuist om een ingeslagen weg die meer dan halverwege is gevolgd nu te verlaten of er een tweede weg naast te leggen. Natuurlijk is er een relatie tussen effecten en aantallen, maar deze relatie is zeker niet een-op-een: niet voor wat betreft de ruimtelijke en de milieu-aspecten, niet voor wat betreft de welzijnsaspecten en beslist ook niet voor wat betreft de gezondheidsaspecten. Een regeling die, zoals het er nu naar uitziet, geen rekening houdt met bedrijven die - uit eigen initiatief of onder dwang van het effectenbeleid -de verhouding tussen aantallen en effecten in gunstige zin hebben be√Ønvloed, kan moeilijk rechtvaardig worden genoemd. Het adagium 'de goeden moeten onder de kwaden lijden' kan in noodgevallen wellicht gelden, maar past niet in een weloverwogen wetgevingsproces.&#13;
Er zijn ook nog wel enkele andere bestuurlijke en juridische problemen. Ik noem slechts:&#13;
- De verhouding met het EU-recht, waar de Europese commissaris Fischler eerst wel en toen weer geen strijd met dat recht aannam. De controverse lijkt politiek opgelost, maar juridisch zal het laatste woord aan het Europese Hof zijn.&#13;
- De ruimtelijke regulering loopt thans voor het grootste deel via bestemmingsplan nen; in veel bestemmingsplannen is vestiging en uitbreiding van veehouderijen aan banden gelegd. Hogere plannen, zoals pkb's, binden burgers niet. Wil de minister aanwijzingen aan gemeenten gaan geven? Als er zogenaamde corridors moeten worden gerealiseerd, zullen bestaande bedrijven moeten worden 'wegbestemd'. Dat levert geweldige schadevergoedingen op.&#13;
De varkenspest heeft kennelijk geleid tot een draagvlak voor ingrijpende maatregelen. Dat daarbij een juridisch twijfelachtige weg is gekozen, is jammer. Het is nu maar te hopen dat de voor de deur staande sanering nog enigszins 'warm' zal kunnen verlopen</inleiding><content/><legacyfootnotes/><footnotes><footnote/></footnotes><auteurs>Mr.D.W.Bruil</auteurs><published>1997-10-02 00:00:00</published><modified>1997-10-02 00:00:00</modified><editiondate>1997-10-02</editiondate><htmlpath>https://denhollander.info/artikel/5809</htmlpath></article>
</articles></edition>
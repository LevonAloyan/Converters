<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2018</searchword><id>15163</id><udhid>UDH:TvAR/15163</udhid><titel>Wetgeving en literatuur</titel><searchwords><searchword>TvAR 10/2018</searchword><searchword>UDH:TvAR/15163</searchword></searchwords><attachments><attachment><name>20000.pdf</name><extention>pdf</extention><url>https://denhollander.info/download/20000/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Visie&lt;/h4&gt;&lt;p&gt;De landbouwvisie van LNV is gepubliceerd. De titel van dit inspirerende document: ‘Landbouw, natuur en voedsel: waardevol en verbonden. Nederland als koploper in de kringlooplandbouw’. &lt;/p&gt;&lt;h2&gt;Pacht&lt;/h2&gt;&lt;h4&gt;Pachtbeleid&lt;/h4&gt;&lt;p&gt;De vaste commissie voor Landbouw, Natuur en Voedselkwaliteit heeft op 6 juni 2018 gesproken over het pachtbeleid en gevraagd om een brief met de stand van zaken. Momenteel beraadt de minister zich nog over haar standpunt. Er worden gesprekken gevoerd. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 27924, nr. 72. &lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Kadaster&lt;/h4&gt;&lt;p&gt;Uit het relaas van bevindingen van 19 juli 2016 blijkt verder dat de grenzen van het perceel A4075 zoals weergegeven op de kadastrale kaart identiek zijn aan die van de hulpkaart en de aanwijs op 30 juni 1967 en het veldwerk dat daarvan is opgemaakt. De rechtbank heeft terecht overwogen dat niet is gebleken dat de in de Basisregistratie Kadaster opgenomen gegevens verschillen van die in het veldwerk dat van de aanwijs op 30 juni 1967 is opgemaakt. Zoals de bewaarder verder terecht stelt, is evenmin gebleken dat de landmeter de aanwijs niet juist zou hebben opgevolgd. Gelet hierop heeft de rechtbank terecht overwogen dat de bewaarder terecht het verzoek om herstel van [appellant] als bedoeld in art. 7t van de Kadasterwet heeft afgewezen. ABRvS 05-09-2018, ECLI: NL: RVS: 2018: 2907&lt;/p&gt;&lt;h4&gt;Belemmeringenwet privaatrecht&lt;/h4&gt;&lt;p&gt;Formele rechtskracht. Afgegeven is een gedoogbeschikking ingevolge art. 2 Belemmeringenwet privaatrecht. Die beschikking betreft een zogenaamd ‘afsluiterschema’. Dat is een ondergronds aangebracht samenstel van afsluiters afgedekt met een betonplaat. In het civiele geding komt aan de gedoogbeschikking formele rechtskracht toe. Een vordering tot verwijdering van het afsluiterschema gebaseerd op niet-nakoming van gemaakte afspraken, stuit daarop af. Schadevergoeding dient gevorderd te worden via de weg die art. 14 lid 1 Belemmeringenwet privaatrecht geeft tenzij het schade betreft die niet via die weg voor vergoeding in aanmerking komt. Via de Belemmeringenwet privaatrecht kan volledige schadevergoeding verkregen worden. Dat het in dit geval desondanks om niet via die weg vergoedbare schade gaat is gesteld noch gebleken. Hof Arnhem-Leeuwarden 11-09-2018, ECLI: NL: GHARL: 2018: 8108&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;Het BAL (Besluit activiteiten leefomgeving (incl. toelichting 1485 blz.)), het BKL (Besluit kwaliteit leefomgeving, 927 blz.), het BBL (Besluit bouwwerken leefomgeving, 532 blz.) en het Omgevingsbesluit (417 blz.) – alle uitvoeringsregelingen van de komende Omgevingswet zijn in het Staatsblad 2018 gepubliceerd, resp. nr. 293, nr. 292, nr. 291 en nr. 290.&lt;/p&gt;&lt;h4&gt;Planschade&lt;/h4&gt;&lt;p&gt;Planschade i.v.m. bestemmingsplan voor een nieuw agrarisch bedrijf. StAB. Planvergelijking en reële prognose van geurbelasting biologische veehouderij. Geen planologisch nadeel. Beroep gegrond, rechtsgevolgen vernietigde besluit blijven in stand. Rechtbank Gelderland 03-09-2018, ECLI: NL: RBGEL: 2018: 3801&lt;/p&gt;&lt;h4&gt;Bedrijfswoning&lt;/h4&gt;&lt;p&gt;De Afdeling overweegt dat het college van burgemeester en wethouders bij de toepassing van de wijzigingsbevoegdheid van art. 3, lid 3.7.1, van de planregels van het bestemmingsplan ‘Sierteeltgebied’ - welke wijzigingsbevoegdheid ziet op het mogelijk maken van nieuwe agrarische bouwvlakken − niet gehouden is een agrarische bedrijfswoning toe te staan, maar beleidsruimte heeft om dat te doen. Daarbij geldt als voorwaarde dat de bouw van een eerste agrarische bedrijfswoning uitsluitend kan worden toegestaan bij bedrijven met een bedrijfsvloeroppervlak van ten minste 2 ha. Binnen het kader van deze beleidsruimte kan het college ook de noodzakelijkheid van een bedrijfswoning beoordelen. [appellant] en anderen gaan er dan ook ten onrechte van uit dat bij de toepassing van deze wijzigingsbevoegdheid voor bedrijven met een omvang van minimaal 2 hectare automatisch een nieuwe bedrijfswoning zal worden toegestaan. Verder begrijpt de Afdeling het standpunt van de raad aldus dat dit niet zo ver gaat dat bedrijfswoningen altijd overbodig zijn. De raad heeft erop gewezen dat hij geen beleid voert om niet langer nieuwe agrarische bouwvlakken te realiseren. De wijzigingsbevoegdheid van art. 3, lid 3.7.1, van de planregels van het bestemmingsplan ‘Sierteeltgebied’ heeft, aangezien zij primair voorziet in het mogelijk maken van nieuwe agrarische bouwvlakken, een andere strekking dan de vervallen wijzigingsbevoegdheid van art. 3, lid 3.7.2, van de planregels van het bestemmingsplan ‘Sierteeltgebied’, die alleen ziet op het mogelijk maken van een agrarische bedrijfswoning. Gelet hierop heeft de raad naar het oordeel van de Afdeling deugdelijk gemotiveerd waarom hij de wijzigingsbevoegdheid binnen de bestemming ‘Agrarisch - Sierteelt’ voor de gronden van [appellant] en anderen heeft laten vervallen, terwijl hij art. 3, lid 3.7.1, van de planregels van het bestemmingsplan ‘Sierteeltgebied’ niet heeft laten vervallen. ABRvS 12-09-2018, ECLI:NL:RVS:2018:2973&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;BBL&lt;/h4&gt;&lt;p&gt;De Rekening en Verantwoording 2017 van het Bureau Beheer Landbouwgronden (BBL) is naar de Tweede Kamer gestuurd. Met ingang van 2014 is de overdracht gestart van de voormalige BBL oud en nieuw gronden naar de provincies. In de bestuursovereenkomst grond EZ-provincies (september 2013) is vastgelegd dat een oppervlakte van 8000 hectare met ingang van 2016 in 4 gelijke jaartranches zullen worden overgedragen. De toedeling van deze 8000 hectare over de individuele provincies is gebaseerd op de notitie ‘aanvulling BBL-oud grond’ van de commissie Jansen 2. Men streeft er naar om de werkzaamheden binnen BBL in 2018 af te ronden. In overleg tussen LNV en Provincies is daarom besloten om de overdracht van de vierde tranche ook in 2018 te realiseren. Ook andere rijksgronden (ruim 1000 ha) wordt afgestoten. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 25268, nr. 167&lt;/p&gt;&lt;h4&gt;Faunafonds&lt;/h4&gt;&lt;p&gt;Schade door spreeuwen aan bessen. Zoals de Afdeling in haar uitspraak van 5 maart 2014, ECLI:NL:RVS:2014:740, heeft overwogen zijn bessen zeer aantrekkelijk voor vogels, zodat dit gewas erg schadegevoelig is. Het beleid dat, gelet op deze schadegevoeligheid, vogelschade in bessen niet voor een tegemoetkoming in aanmerking komt en van de grondgebruiker verwacht wordt dat bessenpercelen met netten worden afgedekt, is niet kennelijk onredelijk. ABRvS 29-08-2018, ECLI: NL: RVS: 2018: 2838&lt;/p&gt;&lt;h4&gt;PAS&lt;/h4&gt;&lt;p&gt;Wnb-vergunning; aanvraag voor 1 juli 2015. Voor zover is betoogd dat aan het PAS onmiddellijke werking dient toe te komen, overweegt de rechtbank dat door de wetgever, weliswaar niet in het oorspronkelijke wetsontwerp maar via een amendement, overgangsrecht in het leven is geroepen en aan het PAS geen onmiddellijke werking is toegekend. De rechter kan in de beoordeling daarvan niet treden op grond van art. 120 van de Grondwet, tenzij moet worden geconcludeerd dat de het overgangsrecht als zodanig niet verenigbaar is met een ieder verbindende bepalingen van verdragen en van besluiten van volkenrechtelijke organisaties. Voor die conclusie is echter geen steun te vinden in hetgeen eiseressen hebben aangevoerd en de rechtbank ziet daarvoor ook overigens geen grond. Rechtbank Limburg 29-08-2018, ECLI: NL: RBLIM: 2018: 8106&lt;/p&gt;&lt;p&gt;Verweerder heeft in aanmerking genomen dat beweiding niet is aangevraagd en er dus vanuit moet worden gegaan dat alle dieren op stal staan met een aldaar meegenomen maximale ammoniakemissie. Als beweiding zou zijn aangevraagd zou op de berekende emissie een reductie zijn toegepast van 5%. Dat betekent dat verweerder is uitgegaan van een worst-case-scenario en dat de feitelijke emissie en de depositie op de betreffende Natura 2000-gebieden niet is onderschat. De rechtbank is van oordeel dat met het niet meenemen van de gevolgen van beweiding in het onderhavige geval de natuurdoelstellingen geen geweld is aangedaan. Het in aanmerking nemen van de gevolgen van beweiding kan immers niet tot meer ammoniakemissie leiden dan het geval is in de stalsituatie die thans door verweerder in de vergunningverlening is betrokken. Bovendien is hetgeen door verweerder in aanmerking is genomen in overeenstemming met de ongewijzigde bedrijfsvoering die op 1 maart 2004 planologisch en milieutechnisch is vergund; voor die vergunde situatie maakte het binnen stallen dan wel buiten weiden geen verschil. Rechtbank Limburg 29-08-2018, ECLI: NL: RBLIM: 2018: 8105&lt;/p&gt;&lt;h4&gt;Jachtakte&lt;/h4&gt;&lt;p&gt;Jachtakte ingetrokken wegens veronderstelde betrokkenheid bij een hennepkwekerij. Beroep gegrond. ABRvS 05-09-2018, ECLI: NL: RVS: 2018: 2927&lt;/p&gt;&lt;h4&gt;Natuurbeheerplan&lt;/h4&gt;&lt;p&gt;De rechtbank heeft terecht geoordeeld dat [appellant] geen belanghebbende is bij het besluit van 12 december 2016. Het rechtsgevolg van een natuurbeheerplan is dat daarbij wordt bepaald welke subsidies ingevolge de in de bijlage genoemde subsidieregelingen voor de in het plan opgenomen percelen kunnen worden aangevraagd. Alleen het belang van degenen die tot de kring van mogelijke aanvragers behoren en van degenen die er bezwaar tegen hebben dat zij niet tot die kring behoren, omdat hun percelen ten onrechte niet zijn opgenomen in het natuurbeheerplan, is rechtstreeks bij een besluit tot vaststelling van een natuurbeheerplan betrokken. De percelen van [appellant] zijn niet in de wijziging van het natuurbeheerplan opgenomen en hij heeft in zijn bezwaarschrift evenmin gesteld dat één of meer van zijn percelen ten onrechte niet in de wijziging is opgenomen. Daarom behoort hij niet tot de kring van belanghebbenden bij de 1e partiële herziening van het Natuurbeheerplan 2017. Dat hij eigenaar wil of wilde worden van het perceel waar zijn bezwaren betrekking op hebben is niet voldoende om hem als belanghebbende aan te merken. Bepalend is of een betrokkene op het moment van vaststelling van het natuurbeheerplan eigenaar of erfpachter is of uit een gesloten overeenkomst blijkt dat hij eigenaar of erfpachter zal worden. Nu [appellant] op dat moment geen eigenaar of erfpachter was en tussen hem en de provincie geen overeenkomst tot koop van het perceel was gesloten, kon hij ingevolge art. 2.1, derde lid, van de Subsidieregeling natuur- en landschapsbeheer niet tot de kring van mogelijke aanvragers van een subsidie worden gerekend. Dat de aanwijzing van een beheerstype mogelijk invloed heeft op de wildstand van het perceel en daarmee op de wijze waarop hij zijn jachtrecht kan uitoefenen, maakt [appellant] evenmin tot belanghebbende. Nu [appellant] terecht niet als belanghebbende is aangemerkt, wordt niet toegekomen aan een inhoudelijk oordeel over de vraag of het college bij het besluit van 12 december 2016 had moeten ingaan op zijn zienswijze. ABRvS 12-09-2018, ECLI:NL:RVS:2018:2957&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge boeren&lt;/h4&gt;&lt;p&gt;Het College stelt vast dat appellante in het bezwaarschrift van 27 maart 2017 heeft vermeld dat zij bezwaar maakt tegen de afwijzingsgrond, namelijk dat de aanvraag wordt afgewezen omdat uit de samenwerkingsakte niet blijkt dat de jonge landbouwer voortzettingsrecht heeft en dat de jonge landbouwer dan ook geen langdurige zeggenschap heeft. Daarbij heeft appellante in het bezwaarschrift verzocht om de wettelijke regeling te doen toekomen waarop de afwijzingsgrond gebaseerd is, bij gebreke waarvan zij constateert dat er geen wettelijke grondslag is. Hoewel hetgeen appellante heeft aangevoerd in haar brief van 27 maart 2017 naar het oordeel van het College summier is, is het College van oordeel dat hetgeen appellante heeft aangedragen voldoende is om van gronden als bedoeld in art. 6:5, eerste lid, aanhef en onder d, van de Awb te kunnen spreken. Het betoog van verweerder dat de situatie vergelijkbaar is met de situatie die heeft geleid tot de uitspraak van de Centrale Raad van Beroep van 24 december 2014 (ECLI:NL:CRVB:2014:4407) volgt het College niet. Anders dan in die uitspraak verschafte het onderhavige bezwaarschrift voldoende duidelijkheid over wat partijen volgens appellante verdeeld hield. Gelet hierop heeft verweerder ten onrechte met toepassing van art. 6:6 van de Awb het ingediende bezwaar niet-ontvankelijk verklaard. CBB 28-08-2018, ECLI: NL: CBB: 2018: 439&lt;/p&gt;&lt;p&gt;Verweerder heeft in het nader verweerschrift uiteengezet dat de zoon tot oktober 2015 meer dan 24 uur in een andere onderneming heeft gewerkt. Volgens verweerder blijkt hieruit dat de zoon in ieder geval in de periode van 1 mei 2008 tot 1 oktober 2015 niet belast is geweest met de dagelijkse bedrijfsvoering binnen de maatschap en dat de zoon derhalve niet op de peildatum 15 mei 2015 (dan wel de uiterste indientermijn van de aanvraag 15 juni 2015) over daadwerkelijke, langdurige zeggenschap beschikte. Het College onderschrijft dit standpunt van verweerder. De zoon heeft tot oktober 2015 naast zijn werkzaamheden binnen de maatschap meer dan 24 uren per week gewerkt in een andere onderneming; vanaf februari 2014 tot oktober 2015 voor 28 uur per week. Dat de zoon ondanks zijn werk buiten de maatschap vanaf 1 januari 2015, zoals appellante in de Gecombineerde opgave heeft opgegeven, mede belast was met de dagelijkse bedrijfsvoering binnen de maatschap is niet aannemelijk geworden. Daarbij komt dat de zoon ter zitting van het College heeft beaamd dat hij aan het einde van het jaar 2015 meer binnen en minder buiten de maatschap is gaan werken en het aldus aannemelijk is dat de zoon eerst vanaf oktober 2015 mede belast is met de dagelijkse bedrijfsvoering binnen de maatschap. Verweerder heeft ook opgemerkt dat de extra betaling voor jonge landbouwers in 2016 wel aan appellante is toegekend. CBB 28-08-2018, ECLI: NL: CBB: 2018: 446&lt;/p&gt;&lt;h4&gt;Investeringssubsidie&lt;/h4&gt;&lt;p&gt;Het College stelt vast dat de subsidie ingevolge de Regeling op 30 januari 2014 is verleend aan appellante. Gelet op punt E van hoofdstuk 4 van bijlage 2 van de Regeling en zoals in het besluit tot verlening van de subsidie ook is aangegeven, betekent dit dat de stal uiterlijk op 30 januari 2016 moest zijn gerealiseerd. Het College stelt voorts vast dat appellante concreet heeft gevraagd om verlenging van de uitvoeringstermijn van het project met één jaar, dus tot 30 januari 2017. Deze datum ligt in het verleden. Niet gebleken is dat de stal vóór die datum is gerealiseerd. Appellante kan met deze procedure dan ook niet meer bewerkstelligen dat het haar, door het alsnog toestaan van een verlenging van de uitvoeringstermijn tot 30 januari 2017, mogelijk wordt gemaakt om de stal voor die datum te realiseren. Dat de stal niet inmiddels alsnog is gebouwd, kan worden afgeleid uit het feit dat appellante in haar brief aan het College van 16 juli 2018 vermeldt dat zij in gesprek is met de ING over de financiering van de nieuwe stal. Nu appellante in haar aanvraag om verlenging geen andere termijn dan die van één jaar heeft genoemd om de stal te realiseren en de financiering daarvan rond te krijgen, behoefde verweerder daarmee geen rekening te houden in zijn besluitvorming. Onder deze omstandigheden ziet het College niet in dat appellante procesbelang heeft bij een beoordeling van het beroep. CBB 28-08-2018, ECLI:NL:CBB:2018:438&lt;/p&gt;&lt;h2&gt;Marktordening&lt;/h2&gt;&lt;h4&gt;Betalingsrechten&lt;/h4&gt;&lt;p&gt;GLB; geen betaling in 2013 ontvangen, dus geen toewijzing betalingsrechten. CBB 28-08-2018, ECLI: NL: CBB: 2018: 442&lt;/p&gt;&lt;p&gt;Hetgeen appellante in beroep heeft aangevoerd komt er in de kern op neer dat zij het niet eens is met het in het besluit van 18 december 2015 vastgestelde aantal betalingsrechten. Dit besluit van 18 december 2015 staat echter in rechte vast, zodat daarvan moet worden uitgegaan. Verweerder is bij de beoordeling van het verzoek om uitbetaling van de basis- en vergroeningsbetaling voor 2016 dan ook terecht ervan uitgegaan dat appellante beschikt over 107,25 betalingsrechten. In hetgeen appellante heeft aangevoerd kan dan ook geen reden worden gevonden om te oordelen dat het bestreden besluit onrechtmatig is. CBB 28-08-2018, ECLI: NL: CBB: 2018: 436&lt;/p&gt;&lt;p&gt;Geen aanvraag tot uitbetaling gedaan; kennelijke fout niet aan de orde. CBB 28-08-2018, ECLI: NL: CBB: 2018: 445&lt;/p&gt;&lt;h4&gt;Percelen&lt;/h4&gt;&lt;p&gt;Voor de beoordeling of verweerder delen van de percelen 21 en 22 ten onrechte niet heeft meegeteld, is bepalend of sprake is van subsidiabele hectares, als bedoeld in art. 32, eerste lid, onder a, van Verordening 1307/2013. Zoals ter zitting is besproken, heeft verweerder de percelen 21 en 22 beschouwd als drie aparte delen, namelijk een strook grasland aan de noordwestelijke kant, een strook grasland aan de zuidoostelijke kant, en daartussen een strook met twee bomenrijen. Partijen verschillen van mening over twee punten. Ten eerste de ‘uittekening’ door verweerder van de strook met de twee bomenrijen. Ten tweede de perceelgrens aan de zuidoostelijke kant, die verweerder volgens appellante te ver van de sloot heeft getekend. Het middendeel met de bomen heeft verweerder niet als subsidiabel aangemerkt op grond van art. 2.2, vijfde lid, van de Uitvoeringsregeling, in samenhang gelezen met art. 9, derde lid, van Gedelegeerde Verordening (EU) nr. 640/2014 van de Commissie van 11 maart 2014 tot aanvulling van Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem en de voorwaarden voor weigering of intrekking van betalingen en voor administratieve sancties in het kader van rechtstreekse betalingen, plattelandsontwikkelingsbijstand en de randvoorwaarden (Verordening 640/2014). Daarin is bepaald dat percelen met meer dan 50 bomen per hectare niet subsidiabel zijn. Niet in geschil is dat er meer dan 50 bomen per hectare staan op het middendeel met de twee bomenrijen, zodat de percelen 21 en 22 in zoverre niet subsidiabel zijn. Dat appellante deze percelen wel kan gebruiken, maakt het niet anders. Bepalend is namelijk niet of de percelen landbouwkundig zijn te gebruiken, maar of ze subsidiabel zijn. Wat betreft het niet meerekenen door verweerder van het talud langs de zuidoostelijke kant van de percelen 21 en 22 overweegt het College als volgt. Verweerder heeft erop gewezen dat op de luchtfoto's van de percelen en de door appellante overgelegde foto's te zien is dat het talud is begroeid met riet. In hetgeen appellante heeft aangevoerd, ziet het College geen twijfel aan de juistheid van de vaststelling door verweerder. Het talud kan daarom niet worden aangemerkt als blijvend grasland en blijvend weiland, als bedoeld in art. 4, eerste lid, onder h, van Verordening 1307/2013. Het is daarom geen landbouwareaal als bedoeld in art. 4, eerste lid, onder e. Gelet hierop heeft verweerder terecht geoordeeld dat het talud en de sloot geen subsidiabele hectare zijn, als bedoeld in art. 32, tweede lid, van Verordening 1307/2013. CBB 28-08-2018, ECLI: NL: CBB: 2018: 443&lt;/p&gt;&lt;p&gt;Weigering uitbetaling basis- en vergroeningsbetaling voor twee percelen. Niet voor uitbetaling opgegeven. Niet onderbouwd of aannemelijk gemaakt dat door onjuiste voorlichting van het indienen van een aanvraag tot uitbetaling is afgehouden. Beroep op het evenredigheidsbeginsel. Geen ruimte voor belangenafweging. CBB 28-08-2018, ECLI: NL: CBB: 2018: 437&lt;/p&gt;&lt;p&gt;Toewijzing en (herberekening) uitbetaling betalingsrechten 2015. Nationale reserve. Jonge landbouwer. Oppervlakte vastgestelde percelen. 2%-marge. Stukgelopen perceel, voorlichting, vertrouwensbeginsel. Sloot met talud. Uitbetaling betalingsrechten 2016. Proceskostenvergoeding. CBB 28-08-2018, ECLI: NL: CBB: 2018: 435&lt;/p&gt;&lt;p&gt;Teveel grond opgegeven. Voor zover appellanten hebben willen betogen dat hen geen schuld treft en de korting daarom op grond van art. 77, tweede lid, aanhef en onder d, van Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid (Verordening 1306/2013) achterwege zou moeten blijven, kan dit niet slagen. De afwijkingen in de oppervlakte zijn veroorzaakt doordat appellanten niet-subsidiabele elementen, zoals een sloot, een greppel en ruigte hebben opgegeven. Gelet hierop kan niet worden geconcludeerd dat appellanten geen schuld treft. Het beroep van appellanten op het vertrouwensbeginsel kan evenmin slagen. Appellanten hebben weliswaar gesteld dat tijdens de aanvraagperiode de verwachting is gewekt dat in geval van te veel opgegeven subsidiabele landbouwgrond niet zou worden gekort, maar appellanten hebben die stelling niet met concrete feiten onderbouwd. Zoals het College in de eerder genoemde uitspraak van 17 juli 2018 heeft geoordeeld, mocht aan de aan de leden van de VLB gerichte brief van verweerder van 7 april 2015 niet het gerechtvaardigde vertrouwen worden ontleend dat voor het jaar 2015 in geval van te veel opgegeven subsidiabele landbouwgrond niet zou worden gekort. CBB 04-09-2018, ECLI: NL: CBB: 2018: 466&lt;/p&gt;&lt;p&gt;Aanvankelijk toegepaste korting vanwege teveel opgegeven landbouwgrond is komen te vervallen. CBB 04-09-2018, ECLI: NL: CBB: 2018: 461&lt;/p&gt;&lt;p&gt;Aantal toegewezen betalingsrechten staat in rechte vast, korting vanwege teveel opgegeven landbouwgrond is komen te vervallen. CBB 0409-2018, ECLI: NL: CBB: 2018: 463&lt;/p&gt;&lt;p&gt;Verweerder heeft ter zitting bevestigd dat hij uitsluitend op basis van luchtfoto’s heeft vastgesteld dat perceel 4 geen landbouwareaal is. Hij heeft zich daarbij op het standpunt gesteld dat de door hem geraadpleegde luchtfoto’s resultaten opleveren die het voor hem mogelijk maken om definitieve conclusies te trekken over de subsidiabiliteit van perceel 4. In zijn algemeenheid kan niet met vrucht worden gezegd dat verweerder percelen niet op basis van luchtfoto’s kan beoordelen. In de onderhavige zaak heeft verweerder daarmee echter niet kunnen volstaan. In de eerste plaats is daartoe van belang dat op de door verweerder overgelegde luchtfoto’s van perceel 4 (winterfoto’s 2015 en zomerfoto’s 2015 met verschillende schalen) weliswaar diverse kleurverschillen kunnen worden waargenomen variërend van onder meer licht grijs tot donker grijs en licht groen tot donker groen, maar dat deze luchtfoto’s onvoldoende grond bieden voor de conclusie van verweerder in het bestreden besluit 1B dat het gewas op perceel 4 bestaat uit een ander gewas dan gras. Uit het verweerschrift kan voorts worden afgeleid dat verweerder – in tegenstelling tot het bestreden besluit 1B – wel grassen en kruidachtige gewassen op de luchtfoto’s ziet, nu hij daarin tot de conclusie komt dat de grassen en kruidachtige gewassen niet als overheersend kunnen worden beschouwd. Zonder duidelijke toelichting van de kant van verweerder wat precies als ruigte en wat precies als gras of kruidachtige gewassen moet worden aangemerkt, bieden de betreffende luchtfoto’s echter eveneens onvoldoende grond voor een dergelijke conclusie. In dit verband is mede van belang dat appellante ter verklaring van de kleurverschillen op de luchtfoto’s erop heeft gewezen dat het gaat om een variatie van verschillende grassen en kruidachtige gewassen. Weliswaar heeft verweerder ter zitting nog gewezen op twee wat donkere plekken op de luchtfoto’s die volgens verweerder poelen zijn, maar appellante heeft daartegenover gesteld dat het gras betreft en heeft erop gewezen dat deze door verweerder aangewezen plekken wat kleur betreft duidelijk verschillen van de door haar uitgetekende stroompjes water die ook op die luchtfoto’s zijn te zien. In de tweede plaats is daartoe van belang dat appellante ter weerlegging van de door verweerder overgelegde luchtfoto’s erop heeft gewezen dat op door haar in de bezwaar- en beroepsfase overgelegde foto’s duidelijk is te zien dat op perceel 4 gras groeit en dat verweerder op basis van de resultaten van het onderzoek over de subsidiabiliteit van percelen van [naam 4] in 2012 ook de percelen van appellante in de jaren voorafgaand aan 2015 heeft aangemerkt als landbouwgrond. Verweerder heeft deze door appellante in de bezwaarfase overgelegde foto’s en de resultaten van dat onderzoek niet, althans niet kenbaar in zijn besluitvorming betrokken, terwijl dit uit een oogpunt van zorgvuldige besluitvorming hier wel had gemoeten. Dat, zoals verweerder in het bestreden besluit 1B heeft aangevoerd, niet elke onregelmatigheid wordt opgemerkt en dat ook de feitelijke situatie ter plaatse kan zijn veranderd, doet daaraan in dit geval niet af. In de derde plaats is daartoe van belang dat verweerder de percelen van [naam 3] en [naam 4] , die grenzen aan perceel 4, voor het jaar 2015 heeft aangemerkt als landbouwareaal, terwijl verweerder ter zitting heeft bevestigd dat het gewas dat op die percelen groeit gelijk is aan het gewas dat op perceel 4 groeit. Aldus valt, zonder nadere motivering, niet in te zien op grond waarvan verweerder perceel 4 anders heeft beoordeeld dan de daaraan grenzende percelen van [naam 3] en [naam 4] . Ter zitting heeft verweerder verklaard dat hij die percelen van [naam 3] en [naam 4] mogelijk verkeerd heeft beoordeeld en dat daar mogelijk onderzoek in de vorm van een veldinspectie naar zal worden gedaan. Een en ander pleit er naar het oordeel van het College juist voor dat verweerder ook ten aanzien van perceel 4 een veldinspectie uitvoert en aldus niet kon en mocht volstaan met een interpretatie van de resultaten van de luchtfoto’s van perceel 4. CBB 28-08-2018, ECLI: NL: CBB: 2018: 447&lt;/p&gt;&lt;p&gt;Betalingsrechten, uitbetaling GLB, subsidiabele hectares, graasdierpremie, aftrek subsidiabel grasland. CBB 11-09-2018, ECLI: NL: CBB: 2018: 476&lt;/p&gt;&lt;h4&gt;GLB&lt;/h4&gt;&lt;p&gt;Van de Europese Commissie zijn drie voorstellen voor nieuwe verordeningen GLB bekend gemaakt: een ‘verordening inzake de strategische GLB-plannen’ (COM(2018)392), een verordening inzake de financiering, het beheer en de monitoring van het gemeenschappelijk landbouwbeleid (horizontale GLB-verordening) (COM(2018)393) en een GMO-wijzigingsverordening (COM (2018)394). De Europese Commissie streeft met het voorstel de volgende drie algemene doelen na: (a) Het bevorderen van een slimme, veerkrachtige en gediversifieerde landbouwsector om voedselzekerheid te garanderen; (b) Het intensiveren van zorg voor de leefomgeving en het klimaat en het bijdragen aan de verwezenlijking van de doelstellingen van de Europese Unie op die gebieden; (c) Het versterken van het sociaaleconomische weefsel van de plattelandsgebieden. (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 34965, nr. 2). De Tweede Kamer heeft er al een groot aantal (152) vragen over gesteld en deze zijn ook beantwoord (nr. 3).&lt;/p&gt;&lt;h4&gt;Kennelijke fout&lt;/h4&gt;&lt;p&gt;Het College is van oordeel dat verweerder zich terecht op het standpunt heeft gesteld dat geen sprake is van een kennelijke fout in de Gecombineerde opgave 2015. Weliswaar is er een aanmerkelijk verschil tussen wat appellante in die gecombineerde opgave heeft aangevraagd (21 percelen met een totale oppervlakte van 57,37 hectare) en wat zij maximaal kon aanvragen (26 percelen met een totale oppervlakte van 72,05 hectare), maar dat neemt niet weg dat er verschillende redenen kunnen zijn om bepaalde percelen niet voor uitbetaling op te geven. Volgens vaste rechtspraak is het niet de taak van verweerder om zich in de motieven van de aanvrager te verdiepen. Daarbij komt dat appellante ter zitting van het College heeft verklaard dat zij ervan uitging dat zij de percelen 9 en 12 niet ter uitbetaling mocht opgeven omdat sprake was van natuurpacht, zodat niet zozeer sprake is van een fout maar veeleer van een bewuste keuze die percelen niet op te geven. Het is de eigen verantwoordelijkheid van de aanvrager om een juist ingevulde aanvraag in te dienen, die overeenstemt met zijn bedoelingen. Het is dus aan appellante om steeds als zij een wijziging doorvoert, te controleren of de aanvraag conform haar bedoeling is. CBB 04-09-2018, ECLI: NL: CBB: 2018: 462&lt;/p&gt;&lt;h4&gt;Actieve landbouwer&lt;/h4&gt;&lt;p&gt;Uitbetaling basis- en vergroeningsbetaling 2016, vereiste van actieve landbouwer, inschrijving in handelsregister KvK met landbouwactiviteit als hoofdactiviteit na peildatum, geen accountantsverklaring. CBB 04-09-2018, ECLI: NL: CBB: 2018: 464&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Opslag agrarische bedrijfsstoffen. Art. 3.65, vijfde lid, Activiteitenregeling milieubeheer. Beroep ongegrond. CBB 28-08-2018, ECLI: NL: CBB: 2018: 453&lt;/p&gt;&lt;h4&gt;Vergroening&lt;/h4&gt;&lt;p&gt;Voor zover appellant met zijn stelling, dat hij gelet op de toelichting bij gewascode 266 in de ‘Tabel Gewassen’ erop mocht vertrouwen dat perceel 1 als blijvend grasland moet worden aangemerkt, een beroep heeft willen doen op het vertrouwensbeginsel overweegt het College als volgt. Verweerder heeft in het verweerschrift erkend dat de toelichting bij gewascode 266 in de ‘Tabel Gewassen’ destijds niet juist was. Nog los van het feit dat de toelichting bij de door appellant gebruikte gewascode wel juist was, kan de vaststelling dat verweerder onzorgvuldig heeft gehandeld door verkeerde informatie bij gewascode 266 te verstrekken, niet ertoe leiden dat verweerder perceel 1 moet aanmerken als blijvend grasland en vervolgens afziet van de verlaging van de vergroeningsbetaling. Het gaat namelijk om volledig Unierechtelijk geregelde betalingen waarop het ongeschreven Unierechtelijk vertrouwensbeginsel van toepassing is. Zoals het College eerder heeft overwogen in zijn uitspraak van 30 december 2014 (ECLI:NL:CBB:2014:489), kan op grond van de rechtspraak van het Hof van Justitie van de Europese Unie het vertrouwensbeginsel niet tegen een duidelijke Unierechtelijke bepaling worden aangevoerd en kan een daarmee strijdige gedraging van een met de toepassing van het Unierecht belaste nationale autoriteit bij een marktdeelnemer geen gewettigd vertrouwen op een met het Unierecht strijdige behandeling opwekken (zie het arrest van 20 juni 2013, zaak C568/11, Agroferm (ECLI:EU:C:2013:407), punt 52 e.v. en aldaar aangehaalde rechtspraak). Dit betekent dat appellants beroep op het Unierechtelijk vertrouwensbeginsel niet kan slagen. Het voorgaande brengt mee dat aan appellant niet in weerwil de in de in art. 43 en 46 van Verordening 1307/2013 gestelde vereisten toch de volledige vergroeningsbetaling kan worden toegewezen. Het voren overwogene leidt het College tot de conclusie dat verweerder perceel 1 terecht heeft geconstateerd als tijdelijk grasland (gewascode 266). Verweerder heeft dientengevolge terecht besloten dat appellant, op basis van de totaal geconstateerde oppervlakte bouwland die hij op de hier relevante datum in gebruik had, verplicht was 5% ecologisch aandachtsgebied te hebben, maar daar niet aan heeft voldaan. De vergroeningsbetaling is derhalve terecht verlaagd. CBB 11-09-2018, ECLI: NL: CBB: 2018: 483&lt;/p&gt;&lt;h4&gt;Hennep&lt;/h4&gt;&lt;p&gt;GLB. Uitbetaling betalingsrechten 2016. Te laat etiketten van ingezaaide hennep ingediend. Art. 17, zevende lid, van Verordening 1307/2013. CBB 11-09-2018, ECLI: NL: CBB: 2018: 481&lt;/p&gt;&lt;h4&gt;KVK&lt;/h4&gt;&lt;p&gt;Zoals hiervoor onder 1.2 is weergegeven, is de Gecombineerde opgave 2015 digitaal ondertekend door Agrovisie B.V. en zijn daarbij het relatienummer [… 1] en KvK-nummer [… 2] vermeld, welke gegevens toebehoren aan [naam 3] . Naar het oordeel van het College heeft verweerder in het bestreden besluit daarom terecht geconcludeerd dat de Gecombineerde opgave 2015 door [naam 3] en niet door de maatschap is ingediend. De maatschap heeft dus niet (onder haar eigen relatienummer) een Gecombineerde opgave 2015 (met een aanvraag om toewijzing van betalingsrechten) ingediend. Dit brengt mee dat aan de maatschap geen betalingsrechten worden toegewezen (art. 13, eerste lid, en art. 14 van Gedelegeerde Verordening (EU) nr. 640/2014 van de Commissie van 11 maart 2014 tot aanvulling van Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem en de voorwaarden voor weigering of intrekking van betalingen en voor administratieve sancties in het kader van rechtstreekse betalingen, plattelandsontwikkelingsbijstand en de randvoorwaarden). CBB 11-09-2018, ECLI:NL:CBB:2018:482&lt;/p&gt;&lt;h4&gt;Graasdierpremie&lt;/h4&gt;&lt;p&gt;Verweerder heeft voor de opvolgende jaren de aanvraagprocedure voor graasdierpremie aangepast en de informatievoorziening daarover verbeterd. Zo heeft verweerder de aanvraag voor het subsidiejaar 2016 zodanig ingericht dat schapenhouders voor individuele dieren graasdierpremie kunnen aanvragen. Verder heeft verweerder bij brief van 30 juli 2016 alle schapenhouders die in 2016 een aanvraag voor graasdierpremie hebben ingediend geïnformeerd over het belang van de juiste registratie in Identificatie en Registratie, waarbij verweerder voorbeelden van onjuiste meldingen en/of onvolledige administratie heeft genoemd. Daarnaast heeft verweerder in deze brief gewezen op de gevolgen van onjuiste registratie en op de mogelijkheid de aanvraag van graasdierpremie in zijn geheel in te trekken of de aanvraag voor specifieke dieren in te trekken, zolang de aanvrager nog niet op de hoogte is gebracht van een controle of de resultaten van een controle. In 2015 ontbrak dit alles. Verweerder heeft daarmee in 2015 niet voldaan aan het bepaalde in art. 21, vierde lid, van Verordening 809/2014. Bij gebreke van de vereiste informatie valt het appellant niet aan te rekenen dat hij steun voor niet juist dan wel onvolledig geregistreerde dieren heeft aangevraagd, respectievelijk deze dieren niet tijdig uit zijn steunaanvraag heeft ingetrokken. Onder deze omstandigheden had verweerder gelet op het bepaalde in art. 77, tweede lid, onder d, van Verordening 1306/2013 van het opleggen van een sanctie moeten afzien. De beroepsgrond slaagt. CBB 04-09-2018, ECLI:NL:CBB:2018:470. Zie ook: ECLI:NL:CBB:2018:469&lt;/p&gt;&lt;h2&gt;Dieren&lt;/h2&gt;&lt;h4&gt;Runderen&lt;/h4&gt;&lt;p&gt;Overtreding art. 37 Gezondheids- en welzijnswet voor dieren (GWWD): als houder van een dier aan dat dier de nodige verzorging onthouden, meermalen gepleegd. De in art. 45 GWWD en art. 5, vierde lid van het Besluit Welzijn Productiedieren neergelegde regeling is niet aan te merken als lex specialis ten opzichte van art. 37 GWWD. Voorwaardelijke gevangenisstraf van 4 maanden met een proeftijd van 2 jaar en taakstraf van 110 dagen, subsidiair 55 dagen hechtenis, met aftrek opgelegd. Hof Den Bosch 22-08-2018, ECLI: NL: GHSHE: 2018: 3493&lt;/p&gt;&lt;h4&gt;Paard &lt;/h4&gt;&lt;p&gt;Gelet op de conclusies uit het deskundigenbericht is de kantonrechter van oordeel dat niet is komen vast te staan dat het paard allergisch is en daarom niet kan worden uitgebracht in de hogere dressuursport. Hetgeen door [gedaagde] is aangevoerd vormt geen aanleiding om af te wijken van dit oordeel. Bij gebreke van ander bewijs brengt het vorenstaande met zich dat [eiseres] niet geslaagd is te bewijzen dat het paard als gevolg van een allergie niet kan worden uitgebracht in de hogere dressuursport. Dit betekent dat niet is komen vast te staan dat het paard niet aan de koopovereenkomst beantwoordt. De vordering van [eiseres] zal daarom worden afgewezen. Rechtbank Gelderland 18-07-2018, ECLI: NL: RBGEL: 2018: 3616&lt;/p&gt;&lt;h4&gt;Pelsdieren&lt;/h4&gt;&lt;p&gt;De regering wil de Wet verbod pelsdierhouderij aanpassen. Toegevoegd wordt een bevoegdheid tot het opleggen van bestuursrechtelijke herstelsancties ter handhaving van die wet (last onder dwangsom, bestuursdwang). Op dit moment kan de wet alleen strafrechtelijk worden gehandhaafd. &lt;span class="italic"&gt;Kamerstukken II&lt;/span&gt; 2017/18, 35006, nr. 2 (wetsvoorstel) en nr. 3 (MvT).&lt;/p&gt;&lt;h4&gt;Verwaarlozing&lt;/h4&gt;&lt;p&gt;Onthouden van de nodige verzorging aan twee pony’s en 372 lammeren door de pony’s op een rooster dan wel hangend in takels, vervuild door ontlasting in uitgemergelde toestand te houden en door de lammeren bij temperaturen van -3 tot 4 °C te laten onderkoelen, in hun nabijheid grote hoeveelheden kadavers van lammeren te bewaren en hen onvoldoende drinkgelegenheden te bieden waardoor zij uitgedroogd waren, art. 37 Gezondheid- en Welzijnswet voor dieren. Bewijsklachten. HR 11-09-2018, ECLI: NL: HR: 2018: 1547&lt;/p&gt;&lt;h2&gt;Planten&lt;/h2&gt;&lt;h4&gt;Plantenziektenwet&lt;/h4&gt;&lt;p&gt;Het behoort in beginsel tot het normale bedrijfsrisico van een professionele teler dat het bedrijf schade kan lijden door maatregelen ter bestrijding van een plantenziekte, ook als dit niet op voorhand te verwachten valt. Niet kan worden geoordeeld dat de door appellante geleden schade, zoals omschreven en becijferd in het schaderapport, niet tot haar normale bedrijfsrisico behoort. art. 4 Plantenziektenwet. CBB 21-08-2018, ECLI: NL: CBB: 2018: 450. Zie ook ECLI: NL: CBB: 2018: 449, ECLI: NL: CBB: 2018: 448&lt;/p&gt;&lt;p&gt;Beroep tegen maatregel die is opgelegd in verband met de op het bedrijf van appellante geconstateerde bacterie Ralstonia solanacearum is ongegrond. CBB 21-08-2018, ECLI: NL: CBB: 2018: 452&lt;/p&gt;&lt;h2&gt;Producten&lt;/h2&gt;&lt;h4&gt;Biologisch&lt;/h4&gt;&lt;p&gt;Art. 91, eerste lid, verordening (EG) nr. 889/2008 van de Commissie van 5 september 2008 tot vaststelling van bepalingen ter uitvoering van Verordening (EG) nr. 834/2007 van de Raad inzake de biologische productie en de etikettering van biologische producten, wat de biologische productie, de etikettering en de controle betreft. Decertificering partij maisgries vanwege verontreiniging met bestrijdingsmiddel. Beroep ongegrond. CBB 28-08-2018, ECLI: NL: CBB: 2018: 433&lt;/p&gt;&lt;p&gt;Ingevolge art. 21, tweede lid, van de Uitvoeringsverordening, voor zover hier van belang, mag het begrazen of de oogst van percelen blijvend grasland, blijvende voedergewassen of eiwithoudende gewassen die in het kader van biologisch beheer tijdens het eerste omschakelingsjaar zijn ingezaaid, maximaal 20 % van de totale gemiddelde hoeveelheid gevoederde diervoeders vormen. Verweerster meent dat appellante niet aan deze eis heeft voldaan. Appellante betwist dit en stelt dat verweerder geen rekening heeft gehouden met het voerregime van appellante en het gegeven dat appellante een voorjaarskalvende veestapel heeft. Het College overweegt dat het aan appellante is om aan te tonen dat zij voldoet aan de voorwaarde van art. 21 van de Uitvoeringsverordening. In dat verband heeft appellante in de loop van de procedure een viertal berekeningen overgelegd over de samenstelling van het voedselrantsoen van haar runderen. Met verweerster kan worden geconstateerd dat deze berekeningen onderling tegenstrijdig zijn en dat uitsluitend de berekening van 25 januari 2017 en de laatste berekening (bijlage 16 bij de aanvullende stukken van 29 juni 2018) aangeven dat (met 19,9 respectievelijk 19 %) aan de vorengenoemde norm van maximaal 20 % wordt voldaan. Evenzeer kan worden geconstateerd dat appellante deze berekeningen niet heeft voorzien van een afdoende onderbouwing met stukken, met name ook de facturen van het door appellante aangekochte biologische krachtvoer. Ter zitting heeft appellante desgevraagd voor het niet overleggen van deze en soortgelijke stukken geen verklaring willen of kunnen geven. Dit alles klemt te meer nu appellante ingevolge art. 66, eerste lid, van de Uitvoeringsverordening, voor zover hier van belang, gehouden is een voorraadboekhouding en een financiële boekhouding bij te houden betreffende onder meer de aard en de hoeveelheden van de producten die zijn geleverd. Het College is dan ook van oordeel dat appellante niet heeft aangetoond dat zij aan de eis van art. 21 Uitvoeringsverordening heeft voldaan. CBB 28-08-2018, ECLI: NL: CBB: 2018: 434&lt;/p&gt;&lt;h4&gt;Eieren&lt;/h4&gt;&lt;p&gt;De Stichting Centraal Orgaan voor Kwaliteitsaangelegenheden in de Zuivel is bevoegd om controles uit te voeren bij pakistations naar de juistheid van producentencodes op vrije-uitloopeieren. De kosten van de controle zijn terecht bij appellante in rekening gebracht. Art. 24 Verordening (EG) Nr. 589/2008. Art. 2.10 Besluit dierlijke producten. Art. 2.11 Regeling dierlijke producten. Art. 11 Landbouwkwaliteitswet. Art. 26b Landbouwkwaliteitsregeling. CBB 28-08-2018, ECLI: NL: CBB: 2018: 454&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatreductieplan &lt;/h4&gt;&lt;p&gt;De Regeling vormt een inmenging in het door art. 1 van het EP gewaarborgde eigendomsrecht, is bij wet voorzien en kent een redelijke mate van evenredigheid (‘fair balance’) tussen het doel en de getroffen maatregelen. Of de Regeling als zodanig de toets aan art. 1 van het EP doorstaat, is mede afhankelijk van de vraag of de Regeling voorzienbaar was. Het gaat hierbij om de gerechtvaardigde verwachting die de melkveehouder met betrekking tot het gebruik van zijn eigendom heeft. Daarbij spelen de aan een melkveehouderij inherent verbonden ondernemersrisico’s een rol, in die zin dat een veehouder er tot op zekere hoogte rekening mee moet houden dat zijn bedrijfsvoering onderworpen kan zijn aan veranderende regelgeving. Appellant en andere melkveehouders die door de Regeling worden geraakt, zijn professionele veehouders en daarom mogen zij, in ieder geval op hoofdlijnen, bekend worden verondersteld met het bestaan van de derogatie en de daaraan verbonden voorwaarden, alsmede met de veeljarige mestproblematiek. Voor hen moet in algemene zin te voorzien zijn geweest dat een ongeremde groei van de melkveestapel in Nederland zou kunnen conflicteren met de aan de derogatie verbonden voorwaarden. Daarmee konden zij ook in algemene zin voorzien dat bedrijfsuitbreiding zou kunnen oplopen tegen de grenzen die het landelijk fosfaatplafond trekt. Op het niveau van de Regeling als zodanig, is sprake van een fair balance. De volgende vraag is of de Regeling in het geval van appellant zodanig uitwerkt, dat in zijn geval sprake is van een bijzondere disproportionele last. Daarvan is pas sprake als een veehouder in bijzondere mate wordt getroffen door de maatregel. Voor de conclusie dat een dergelijke situatie zich voordoet, zijn bijzondere omstandigheden noodzakelijk. Niet ieder vermogensverlies geldt als een disproportionele last, en de beoordeling hangt af van alle individuele omstandigheden van het geval. Verweerder heeft niet kunnen volstaan met het standpunt dat appellant in volle omvang het risico draagt van zijn eigen keuze om uit te breiden. Verweerder is niet ingegaan op de mate waarin appellant financieel wordt getroffen en welke gevolgen dit bijvoorbeeld heeft voor de continuïteit van de bedrijfsvoering. Dit is echter wel een element dat bij de belangenafweging die verweerder moet maken een rol speelt. Op voorhand valt niet uit te sluiten dat de impact van de Regeling voor sommige uitbreiders zo verstrekkend is, dat daaraan niet zonder enige vorm van compensatie, danwel ontheffing van de betalingsverplichting, voorbij kan worden gegaan. Door niet in te gaan op deze individuele belangen heeft verweerder het besluit niet voldoende zorgvuldig voorbereid en gemotiveerd. De uiteindelijke bewijslast dat sprake is van een disproportionele last, ligt bij appellant. Daarvoor is inzicht nodig in al zijn bedrijfsmatige gegevens en omstandigheden, zoals zijn vermogenspositie, de totale financieringspositie, eventuele nevenactiviteiten of overige inkomsten, eventuele mogelijkheden om de overtollige bedrijfsmiddelen op andere wijze aan te wenden etc. Daarbij dient dan te worden aangegeven waar en hoe deze gegevens leiden tot de slotsom dat sprake is van een disproportionele last. Bovendien moet worden aangetoond dat de investeringen daadwerkelijk betrekking hebben op de (voorgenomen) groei van het bedrijf die door de Regeling wordt getroffen. Art. 13 van de Landbouwwet biedt een grondslag voor de Regeling Fosfaatreductieplan 2017. Verweerder heeft voldoende onderbouwd dat de Regeling een doel dient als bedoeld in art. 13 van de Landbouwwet. Het besluit is niet in strijd met art. 8, eerste lid, van de Regeling. Een op grond van de Regeling opgelegde heffing is pas verschuldigd vanaf het moment dat de heffing (in een beschikking) is opgelegd. Wetsbepaling: Art. 8, eerste lid, van de Regeling Fosfaatreductieplan 2017 Art. 1 van het Eerste Protocol bij het EVRM Art. 13 van de Landbouwwet Art. 3:2, art. 7:12 van de Algemene wet bestuursrecht (Awb). CBB 21-08-2018, ECLI:NL:CBB:2018:414 e.a.&lt;/p&gt;&lt;p&gt;De heffingen die zijn opgelegd op grond van de Regeling Fosfaatreductieplan 2017 zijn niet in strijd met het in art. 1 van het EP gewaarborgde recht op het ongestoord genot van eigendom. In het geval van appellante is geen sprake van een individuele en buitensporige last vanwege de invoer van het jongveegetal. De verrekening van de heffingen met het melkgeld heeft een privaatrechtelijk karakter, zodat deze handeling buiten de bevoegdheid van de bestuursrechter valt. CBB 21-08-2018, ECLI: NL: CBB: 2018: 420&lt;/p&gt;&lt;p&gt;Het Hof Den Haag heeft de arresten van 31 oktober 2017 in het hoger beroep kort geding bevestigd. Het reductieplan is niet in strijd met een hogere regeling en niet onmiskenbaar onverbindend. Hof Den Haag 11-09-2018, ECLI: NL: GHDHA: 2018: 2249, ECLI: NL: GHDHA: 2018: 2248, ECLI: NL: GHDHA: 2018: 2246, ECLI: NL: GHDHA: 2018: 2247&lt;/p&gt;&lt;h4&gt;Droogte&lt;/h4&gt;&lt;p&gt;In &lt;span class="italic"&gt;Stcrt&lt;/span&gt;. 2018, nr. 48984 is opgenomen de Vrijstellingsregeling mestvoorschriften in verband met aanhoudende droogte 2018. De uitrijperiode voor mest wordt verlengd. Van het scheurverbod wordt vrijstelling verleend en er is uitstel van de verplichting om een vanggewas in te zaaien aansluitend op de teelt van maïs. Een en ander was aangekondigd in een kamerbrief (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 34775 XIII, nr. 151). In die brief wordt verder nog melding gemaakt van de aanvraag van derogatie voor vergroeningsmaatregelen Ecologische Aandachtsgebieden. Verder kan op aanvraag een prognose worden verstrekt voor de betaling van inkomenssteun, bijvoorbeeld als een bank dat wil.&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Voor dit geval, waarin de melding lopende het bezwaar is gedaan, betekent dit, zoals verweerder terecht aan appellante heeft voorgehouden, dat de toepassing van art. 23, zesde lid, van de Meststoffenwet onverbrekelijk deel uitmaakt van de besluitvorming op het bezwaar. Op het bezwaar is inmiddels beslist en tegen dat besluit (inclusief de daarin begrepen toepassing van art. 23, zesde lid, van de Meststoffenwet) heeft appellante beroep ingesteld. Dat betekent dat voor appellante geen beroep openstond tegen het uitblijven van een (afzonderlijke) beslissing op de melding.. Het College zal het beroep niet-ontvankelijk verklaren. CBB 14-08-2018, ECLI: NL: CBB: 2018: 427.Voorts: ECLI: NL: CBB: 2018: 425 e.a.&lt;/p&gt;&lt;p&gt;Appellante beroept zich niet op de overschrijding van de voor die (verlengde) besluitvorming geldende beslistermijn en over die procedure hebben partijen onderling afspraken gemaakt. Zij heeft verweerder ook niet in gebreke gesteld. Dat betekent dat voor appellante (thans) geen beroep open staat. Het College zal het beroep niet-ontvankelijk verklaren. CBB 14-08-2018, ECLI: NL: CBB: 2018: 479&lt;/p&gt;&lt;h4&gt;Mest&lt;/h4&gt;&lt;p&gt;Verweerder heeft eiseres een bestuurlijke boete kunnen opleggen voor (onder meer) overtreding van art. 14 van de Meststoffenwet. Eiseres kan niet alle in substraat aangevoerde fosfaat verantwoorden. Van dubbele bestraffing is de rechtbank niet gebleken. Het beroep op het vertrouwensbeginsel slaagt niet. Beroep ongegrond. Rechtbank Limburg 05-09-2018, ECLI: NL: RBLIM: 2018: 8317. Zie ook ECLI: NL: RBLIM: 2018: 8316.&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Aangehorigheid&lt;/h4&gt;&lt;p&gt;Wet IB 2001, art. 3.30a, eerste lid. Afschrijving op mestsilo en sleufsilo’s beperkt doordat het aanhorigheden zijn aan een gebouw (namelijk de stallen)? Ja. Criterium van Hoge Raad van 16 juli 1993, ECLI:NL:HR:1993:ZC5412, toegepast. Silo’s zijn dienstbaar aan de stallen. Voor nadere motivering verwezen naar eerdere uitspraak van rechtbank Gelderland van 10 juli 2018, ECLI:NL:RBGEL:2018:3007. Rechtbank Gelderland 10-08-2018, ECLI:NL:RBGEL:2018:3515&lt;/p&gt;&lt;h4&gt;Ondernemer&lt;/h4&gt;&lt;p&gt;Tussen partijen is in geschil of belanghebbende economische activiteiten verricht met zijn paarden of dat hij, zoals de Inspecteur stelt, daarmee enkel een hobby uitoefent. Het is vaste jurisprudentie van het Hof van Justitie van de Europese Unie dat de loutere uitoefening door de eigenaar van zijn eigendomsrecht op zich niet als een economische activiteit kan worden beschouwd; relevant is dat er activiteiten worden verricht in het economische verkeer en dat er een rechtstreeks verband bestaat tussen de verrichte activiteiten en een daadwerkelijk ontvangen vergoeding. Het Hof kan op basis van de beschikbare feiten en omstandigheden en hetgeen belanghebbende ter zitting heeft toegelicht niet de conclusie trekken dat belanghebbende economische activiteiten verricht. Het Hof baseert dit oordeel op het volgende. Indien en voor zover belanghebbende al gelden zou ontvangen van de organisator van een paardenwedstrijd voor de terbeschikkingstelling van een paard met het oog op deelname van dat paard aan die wedren, is dit geen dienst onder bezwarende titel is in de zin van de Richtlijn 2006/112/EG, zo volgt uit het arrest van het Hof van Justitie 10 november 2016, C-432/15, ECLI:EU:C:2016:855, Baštová. Dit zou anders kunnen zijn indien belanghebbende reeds een vergoeding zou ontvangen van de organisator van de wedstrijd, onafhankelijk van de rangschikking van het paard bij aankomst in de wedstrijd. Dit is echter noch door belanghebbende gesteld, noch is hiervan gebleken. Het fokken en trainen van renpaarden met het doel deze voor een hoger bedrag te verkopen kan een economische activiteit zijn, zo volgt uit het voornoemde arrest Baštová. Indien belanghebbende in of kort voorafgaand aan dan wel volgend op het voorliggende tijdvak eigen renpaarden fokt en traint om deze uiteindelijk voor een hoger bedrag te kunnen verkopen, zouden de kosten van een veewagen aldus een middel kunnen zijn ter bevordering van die economische activiteit. Nu belanghebbende echter ter zitting heeft gesteld dat er sinds de aanvang van het in geding zijnde tijdvak geen enkel paard met die bedoeling is verkocht (enkel een verkoop aan de paardenslager), heeft belanghebbende naar het oordeel van het Hof die economische activiteit tegenover de betwisting daarvan door de Inspecteur niet aannemelijk gemaakt. Hof Arnhem-Leeuwarden 04-09-2018, ECLI:NL:GHARL:2018:7886&lt;/p&gt;&lt;h4&gt;BTW&lt;/h4&gt;&lt;p&gt;Belanghebbende, die een melkveehouderij exploiteert, fokt kalveren (jongvee) op tot melkproducerende vaarzen (melkvee). In dit kader maakt zij kosten voor voer, huisvesting, dierenarts, strooisel, water en elektriciteit (opfokkosten). Voor 1 juli 2013 paste belanghebbende de in art. 27 Wet OB 1968 neergelegde landbouwregeling toe. Dit had tot gevolg dat belanghebbende voor die datum enerzijds geen omzetbelasting (btw) was verschuldigd over de vergoeding voor door haar geleverde melk (art. 27, lid 1, Wet OB) en anderzijds geen aanspraak kon maken op aftrek op de voet van art. 15 Wet OB (art. 27, lid 2, Wet OB). De btw vormde voor haar dus een kostenpost. De belastingplichtige afnemer werd voor deze belasting gecompenseerd door deze een forfaitaire aftrek te verlenen (tot 1 oktober 2012: 5,1 percent van het in rekening gebrachte bedrag, daarna 5,4 percent). De afnemer kon op deze wijze in wezen de voordruk van zijn leverancier, de landbouwer, in aftrek brengen op de door hemzelf verschuldigde belasting. Ervan uitgaande dat belanghebbende de voordruk doorberekende in de prijs voor de melk, werd zij dus indirect ontlast van de btw. Met ingang van 1 juli 2013 heeft belanghebbende geopteerd voor het niet toepassen van de landbouwregeling van art. 27 Wet OB, zodat zij vanaf 1 juli 2013 aangifte omzetbelasting moet doen. In de onderhavige zaak, alsmede in de zaken met nrs. 17/05589, 17/05590, 17/05591 en 17/05592, staan de vragen centraal of herziening mogelijk is met betrekking tot (1) de btw die is begrepen in de opfokkosten van het op de optiedatum (1 juli 2013) aanwezige jongvee, dat nog geen melk heeft geproduceerd, en (2) de btw die is begrepen in de opfokkosten van de op de optiedatum aanwezige melkkoeien. Deze vragen behandelt de A-G in de bij de vermelde zaken behorende gemeenschappelijke bijlage. De in de onderhavige zaak vastgestelde feiten en de door partijen in cassatie ingenomen standpunten zijn in deze conclusie opgenomen. De rechtbank Zeeland-West-Brabant (de Rechtbank) oordeelt dat het vee in gebruik wordt genomen op het moment dat het voor het eerst verkoopbare melk produceert. Naar haar oordeel dient daarom op dat moment aftrek overeenkomstig het gebruik in de zin van art. 15, lid 4, tweede alinea, Wet OB plaats te vinden. De btw begrepen in de opfokkosten van het op de optiedatum aanwezige jongvee is volgens de Rechtbank dan ook aftrekbaar. Ter zake van het op de optiedatum aanwezige melkvee stelt de Rechtbank voorop dat voor deze gevallen krachtens art. 15, lid 6, Wet OB een regeling is getroffen in de artikelen 11 tot en met 13 Uitvoeringsbesluit omzetbelasting 1968 (UB) die ingevolge art. 14a UB op overeenkomstige wijze geldt voor leveringen en diensten die onder de landbouwregeling vallen. Nu niet in geschil is dat sprake is van roerende zaken waarop wordt afgeschreven die worden aangewend voor de levering van melk, kan de herzieningsregeling naar het oordeel van de Rechtbank worden toegepast. Gerechtshof ’s-Hertogenbosch (het Hof) oordeelt anders. Hij stelt voorop dat de werkzaamheden die belanghebbende heeft (laten) verricht(en) teneinde een kalf tot melkkoe op te fokken, niet tot gevolg hebben dat een nieuw vervaardigde roerende zaak wordt opgeleverd. Er vindt daarom geen ingebruikneming plaats op het moment dat een dier voor het eerst kalft. De voor het opfokken ingekochte goederen en diensten worden naar oordeel van het Hof voor de toepassing van 15 Wet OB dan ook verbruikt op het moment dat zij aan het jongvee worden toegediend, zodat voor een correctie op de voet van art. 15, lid 4, tweede volzin, Wet OB geen plaats is. Aangezien de opfokkosten geen goederen zijn waarop kan worden afgeschreven en er geen plaats is voor een correctie op de voet van art. 15, lid 4, tweede volzin, Wet OB, komt de btw op deze kosten ook niet voor meerjarige herziening in aanmerking, aldus het Hof. De A-G komt, deels op andere gronden dan het Hof heeft gebezigd, tot de slotsom dat de btw op de opfokkosten van het jongvee en het melkvee niet kan worden herzien . Zij overweegt hiertoe dat de Nederlandse landbouwregeling is gebaseerd op de ‘gemeenschappelijke forfaitaire regeling’ (de forfaitaire regeling), die is neergelegd in artikelen 295 e.v. Btw-richtlijn. Die bepalingen van de Btw-richtlijn brengen met zich dat met de forfaitaire compensatie de gehele btw-voordruk van de forfaitaire landbouwers wordt gecompenseerd. Uit de jurisprudentie van het HvJ volgt dat volledige btw-neutraliteit voor de forfaitaire landbouwers enkel op groepsniveau moet worden bereikt. Op individueel niveau hoeft de btw-neutraliteit slechts zo veel mogelijk te worden benaderd. Belanghebbende moet derhalve worden geacht vóór de optiedatum volledig voor haar voordruk te zijn gecompenseerd. Dat in haar specifieke geval wellicht geen volledige aftrek van de op haar drukkende voorbelasting heeft plaatsgevonden maakt dit niet anders. Voor herziening is dan ook geen plaats. De A-G meent dat de bewoordingen van art. 14a UB het toelaten die bepaling richtlijnconform uit te leggen. Een dergelijke uitleg brengt in haar visie mee dat herziening als bedoeld in art. 13 UB enkel mogelijk is indien investeringsgoederen aanvankelijk in gebruik zijn genomen voor belaste handelingen en binnen de herzieningstermijn worden aangewend voor art. 27-activiteiten, en dus niet bij de overstap van de landbouwregeling naar de normale regeling. Ook als moet worden geconcludeerd dat richtlijnconforme uitleg niet mogelijk is en belanghebbende zich bij de overstap van de landbouwregeling naar de normale regeling wel kop art. 14a UB, kunnen de door belanghebbende aangedragen middelen volgens de A-G niet tot cassatie leiden. De in het kader van het opfokken van het vee ingekochte leveringen en diensten kunnen namelijk niet als investeringsgoed in de zin van art. 187 Btw-richtlijn worden beschouwd, zodat meerjarige herziening niet aan de orde komt. De btw begrepen in de opfokkosten van het melkvee kan derhalve niet worden herzien. Belanghebbendes standpunt dat de btw begrepen in de opfokkosten van het jongvee kan worden herzien op de voet van art. 15, lid 4, tweede alinea, Wet OB moet naar mening van de A-G eveneens worden verworpen. Aangezien de leveringen en diensten tezamen geen investeringsgoed vormen, zijn zij namelijk gebruikt in de zin van art. 15, lid 4, tweede volzin, Wet OB op het moment dat zij aan de dieren zijn toegediend (tijdens de toepassing van de landbouwregeling). Belanghebbendes beroep op paragraaf 4.2.2 van het op de optiedatum geldende Besluit Landbouw mist eveneens doel. De A-G komt tot de slotsom dat de cassatiemiddelen falen. Zij geeft de Hoge Raad in overweging het beroep in cassatie van belanghebbende ongegrond te verklaren. Parket HR 01-08-2018, ECLI: NL: PHR: 2018: 918 e.a.&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Van de landbouwraad van juli 2018 is verslag gedaan in &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 21501-32, nr. 1122. Onderwerpen waren o.a. het GLB na 2020 (vereenvoudiging en subsidiariteit) en de Afrikaanse varkenspest.&lt;/p&gt;&lt;h2&gt;Diversen&lt;/h2&gt;&lt;h4&gt;Ongeluk&lt;/h4&gt;&lt;p&gt;Art. 6 WVW. Dodelijk verkeersongeval met landbouwvoertuig. Geen sprake van roekeloosheid. Wel van zeer onvoorzichtig rijgedrag. Oplegging gevangenisstraf. Hof Arnhem-Leeuwarden 21-08-2018, ECLI: NL: GHARL: 2018: 7454&lt;/p&gt;&lt;h4&gt;Aaltjes&lt;/h4&gt;&lt;p&gt;Inhoud overeenkomst. Non-conformiteit. Geleverde grond blijkt organismen te bevatten die aardappelmoeheid kunnen veroorzaken. Niet is overeengekomen dat grond geleverd zou worden die vrij was van die organismen. Ook later is dat niet, alsnog, overeengekomen. Een, algemene geldende, mededelingsplicht voor een leverancier van grond over de aan- of afwezigheid van die organismen bestaat niet. Bijzondere omstandigheden op grond waarvan deze leverancier die plicht wel had zijn niet gesteld. Hof Arnhem-Leeuwarden 21-08-2018, ECLI: NL: GHARL: 2018: 7489&lt;/p&gt;&lt;h4&gt;Conformiteit&lt;/h4&gt;&lt;p&gt;Verkoop en levering van woonboerderij van omstreeks 200 jaar oud. Koopovereenkomst volgens NVM-model met onder meer ouderdomsclausule. Geringe samenhang metselwerk voorgevel. Beperkte mate van fundering voorgevel. Mede gelet op de bevindingen van de door de rechtbank benoemde deskundige, de ouderdom van de woning en de inhoud van de koopovereenkomst is geen sprake van een tekortkoming in de nakoming van de koopovereenkomst. Hof Den Bosch 21-08-2018, ECLI: NL: GHSHE: 2018: 3498&lt;/p&gt;&lt;h4&gt;Koop stal&lt;/h4&gt;&lt;p&gt;Gedaagde heeft onder meer een terrein met pluimveestallen aan eiser verkocht. Overeengekomen is dat levering plaatsvindt op 1 juni 2018. In de nacht van 22 op 23 mei 2018 zijn de stallen afgebrand. Gedaagde wil de koopovereenkomst ontbinden, althans niet leveren zolang niet duidelijk is in hoeverre zijn verzekeraar de schade zal vergoeden. Eiser wil echter nakoming en vordert in kort geding (onder andere) dat gedaagde veroordeeld wordt om daaraan mee te werken. In de koopovereenkomst is in art. 10 (risico-overgang) voorzien in de situatie dat schade ontstaat aan de onroerende zaak voordat levering heeft plaatsgevonden. Daarin is ook geregeld hoe om te gaan met een eventuele aanspraak uit hoofde van een verzekeringsovereenkomst. De voorzieningenrechter wijst de vordering toe: op grond van de koopovereenkomst is gedaagde verplicht om de onroerende zaak te leveren - in de staat waarin deze zich bevindt - en mag daarmee niet wachten totdat de hoogte van de uitkering door de verzekeraar bekend is. Rechtbank Midden-Nederland 14-09-2018, ECLI:NL:RBMNE:2018:4405&lt;/p&gt;</content><legacyfootnotes/><footnotes><footnote/></footnotes><auteurs/><published>2018-10-08 09:03:36</published><modified>2019-01-09 11:00:53</modified><editiondate>2018-10-08</editiondate><htmlpath>https://denhollander.info/artikel/15163</htmlpath></article>
</articles></edition>
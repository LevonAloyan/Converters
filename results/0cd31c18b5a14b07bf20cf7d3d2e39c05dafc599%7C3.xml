<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6774</id><udhid>UDH:TvAR/6774</udhid><titel>'J.V. / ruilverkaveling 'Reek' (TvAR 1991/4446)</titel><searchwords><searchword>TvAR 3/1991</searchword><searchword>TvAR 1991/4446</searchword><searchword>UDH:TvAR/6774</searchword></searchwords><attachments><attachment><name>1991_nr 3_Rechtspraak_4446.pdf</name><extention>pdf</extention><url>https://denhollander.info/download/6499/ci</url></attachment></attachments><inleiding>Landinrichtingswet, art. 148&#13;
Op grond van deskundigenrapport enz.&#13;
meent de rechtbank dat onvoldoende is gebleken&#13;
dat, na het uitvoeren van de toegezegde&#13;
kavelaanvaardingswerken, sprake is&#13;
van een relevant verschil in kwaliteit tussen&#13;
toegedeelde en ingebrachte kavel.&#13;
Daarbij wordt opgemerkt dat - zelfs indien&#13;
sprake zou zijn van enig kwaliteitsverschil -&#13;
reclamant wezenlijk voordeel blijft genieten&#13;
van het plan van toedeling vergeleken met de&#13;
inbreng: hij verkrijgt een perceel dat&#13;
geëgaliseerd, beter af gewaterd, beter ontsloten&#13;
en beter van vorm is dan het door hem&#13;
ingebrachte perceel.&#13;
Het bezwaar wordt ongegrond verklaard. </inleiding><content>Rechtbank 's Hertogenbosch, 8 juni 1990&#13;
(Mrs. Poerink, Robers en Roeterdink)&#13;
J.V., reclamant tegen het plan van toedeling&#13;
in de ruilverkaveling 'Reek';&#13;
enz.&#13;
2. Het bezwaar&#13;
Reclamant heeft één langgerekt perceel ingebracht,&#13;
waarvoor hem een meer vierkant&#13;
gevormde kavel (nr. 4014) is toegedeeld. Na&#13;
overleg met en instemming van belanghebbenden&#13;
heeft naar aanleiding van het bezwaarschrift&#13;
nog een wijziging plaatsgevonden&#13;
van de noordgrens en van de&#13;
westgrens van de toegedeelde kavel, waardoor&#13;
een betere aansluiting is verkregen met&#13;
de reeds bestaande erfbeplanting als gevolg&#13;
waarvan de situatie voor reclamant - gelet op&#13;
de indeling van het ingebrachte perceel - is&#13;
verbeterd.&#13;
Reclamant heeft bezwaar, met name tegen&#13;
het meest zuid-oostelijk gedeelte van de niet&#13;
door hem ingebrachte, maar wel aan hem&#13;
toegedeelde grond. Hij acht deze grond van&#13;
wezenlijk mindere kwaliteit en meent op&#13;
grond van het bepaalde in artikel 148 van de&#13;
Landinrichtingswet recht te hebben op toedeling&#13;
van zijn inbreng.&#13;
In dit verband wordt door reclamant aangevoerd&#13;
dat, voor wat betreft het door hem&#13;
voorgestane gebruik van de grond voor akkerbouw,&#13;
een vierkant perceel moeilijker te&#13;
bewerken is en dus hogere bewerkingskosten&#13;
met zich brengt dan een langgerekt perceel;&#13;
er moet met de machines immers meer gewend&#13;
en gekeerd worden.&#13;
Weliswaar is ook het zuid-oostelijk deel&#13;
van de ingebrachte kavel laag gelegen bij een&#13;
relatief hoge grondwaterstand, doch voor&#13;
reclamant is onacceptabel dat hij het noordelijk&#13;
- hoger gelegen - gedeelte van het perceel&#13;
kwijtraakt en daarvoor een zuid-oostelijk -&#13;
laag gelegen - deel aan de Heijtmorgen terugkrijgt.&#13;
In totaliteit vermindert derhalve de&#13;
kavel in kwaliteit waardoor een minder&#13;
goede opbrengst kan worden gerealiseerd en&#13;
pas later in het voorjaar met de grondbewerking&#13;
kan worden begonnen.&#13;
Ter adstructie van zijn bezwaar heeft&#13;
reclamant onder meer gewezen op de inhoud&#13;
van een door hem overgelegd rapport van de&#13;
agrarisch deskundige H.G. Derks d.d. 27&#13;
april 1990, aangevuld met een van deze deskundige&#13;
afkomstige brief d.d. 9 mei 1990. De&#13;
door de Landinrichtingscommissie voorgestane&#13;
oplossing in de vorm van egalisatie&#13;
van de kavel zal volgens de deskundige niet&#13;
met zich brengen, dat de toegedeelde grond&#13;
gelijkwaardig wordt aan de ingebrachte&#13;
grond; ten opzichte van de grondwaterstand&#13;
zal de toegedeelde kavel nog vrij laag zijn&#13;
gelegen, terwijl de grond onregelmatig zal&#13;
gaan bijzakken en bovendien struktuurbederf&#13;
zal optreden als gevolg van de grondverplaatsing&#13;
en -vermenging.&#13;
Reclamant concludeert dat het plan van&#13;
toedeling slechts nadelen en geen voordelen&#13;
voor hem oplevert, terwijl de belangen van&#13;
de belanghebbenden bij handhaving van de&#13;
inbreng-situatie niet of nauwelijks worden&#13;
benadeeld.&#13;
3. Het standpunt van de Landinrichtingscommissie&#13;
en van de Centrale Landinrichtingscommissie.&#13;
De Centrale Landinrichtingscommissie&#13;
heeft geconcludeerd tot ongegrondverklaring&#13;
van het bezwaar.&#13;
In de eerste plaats wijst zij erop, dat bij de&#13;
eerste schatting als bedoeld in art. 166 van de&#13;
Landinrichtingswet de inbreng van reclamant&#13;
is gewaardeerd op ƒ 34 000,- per ha, terwijl de toedeling eveneens is geschat op ƒ&#13;
34 000,- per ha. Het voortbrengend vermogen&#13;
van de toegedeelde grond is derhalve&#13;
gelijk aan dat van de ingebrachte kavel.&#13;
In de tweede plaats heeft naar aanleiding&#13;
van de bezwaren van reclamant een onderzoek&#13;
door de Landinrichtingsdienst plaatsgevonden&#13;
in opdracht van de Landinrichtingscommissie.&#13;
De conclusie van dit rapport, dat door de&#13;
centrale commissie ter zitting is overgelegd,&#13;
luidt dat na uitvoering van een aantal&#13;
kavelaanvaardingswerken - op kosten van de&#13;
Landinrichtingscommissie - de inbreng en&#13;
toedeling qua bodemgeschiktheid goed met&#13;
elkaar vergelijkbaar zijn.&#13;
Voorts zou de kwaliteit van de toegedeelde&#13;
kavel nog kunnen worden verbeterd door een&#13;
duiker onder de Heijtmorgen aan te leggen,&#13;
waardoor een betere ontwatering van het&#13;
perceel wordt verkregen. De Landinrichtingscommissie&#13;
heeft reeds de bereidheid tot&#13;
het aanleggen van zo'n duiker uitgesproken.&#13;
Ten slotte stelt de centrale commissie, dat&#13;
de door reclamant voorgestelde wijzigingen&#13;
van het plan van toedeling (handhaving van&#13;
de inbreng-situatie) zou leiden tot verslechtering&#13;
van de vorm van zowel de kavel van&#13;
reclamant als van belanghebbenden.&#13;
De Landinrichtingscommissie heeft het&#13;
standpunt van de centrale commissie volledig&#13;
onderschreven. Zij voegt daaraan nog&#13;
toe, dat in het algemeen de kosten van grondbewerking&#13;
door derden per oppervlakte (ha)&#13;
en niet per tijdseenheid (uur) worden berekend,&#13;
zodat een eventueel voor bewerking&#13;
minder gunstige kavelvorm voor reclamant&#13;
niet leidt tot hogere bewerkingskosten; een&#13;
en ander is bovendien mede afhankelijk van&#13;
het gebruik van de grond (één of meerdere&#13;
gewassen).&#13;
4. Het standpunt van belanghebbenden&#13;
De belanghebbenden maken bezwaar&#13;
tegen het wijzigingsvoorstel en wensen&#13;
toedeling conform het plan van toedeling.&#13;
De door reclamant voorgestelde wijziging&#13;
zou de vorm van de aan belanghebbenden&#13;
toegedeelde huiskavel wezenlijk verslechteren&#13;
en de belangrijkste voordelen, die belanghebbenden&#13;
met betrekking tot de hun&#13;
toegedeelde huiskavel hebben verkregen,&#13;
weer grotendeels tenietdoen. In de oude situatie&#13;
beschikten zij over een smalle strook&#13;
naar de weg, terwijl de kavel van reclamant&#13;
diep in hun kavel instak. In het plan van&#13;
toedeling wordt de kavelvorm van zowel het&#13;
perceel van reclamant als van hun perceel&#13;
verbeterd. De thans toegedeelde kavel is&#13;
voor belanghebbenden vanuit de bedrijfsgebouwen&#13;
veel beter bereikbaar, biedt betere&#13;
mogelijkheden voor het toepassen van&#13;
wisselbouw hetgeen noodzakelijk is om minder&#13;
te hoeven spuiten voor onkruidbestrijding&#13;
en dus uit milieuhygiënisch oogpunt de&#13;
voorkeur verdient, en biedt tenslotte ook veel&#13;
betere mogelijkheden voor beregening en&#13;
andere vormen van bewerking. Zo moest in&#13;
de inbrengsituatie een pijpverlenging van&#13;
ca. 250 m gelegd worden, teneinde de meest&#13;
(zuid-)oostelijk gelegen kaveldelen te kunnen&#13;
beregenen.&#13;
Ook in verband met het halen en brengen&#13;
van het rundvee van en naar de bedrijfsopstallen&#13;
zijn korte afstanden erg belangrijk.&#13;
Belanghebbenden bestrijden voorts de opvatting&#13;
van reclamant, dat de aan hem toegedeelde&#13;
kavel kwalitatief minder zou zijn&#13;
dan zijn inbreng; uit ervaring is het belanghebbenden&#13;
bekend, dat de opbrenstmogelijkheden&#13;
van inbreng en toedeling nagenoeg&#13;
gelijk zijn.&#13;
Tenslotte stellen belanghebbenden dat zij&#13;
agrariërs zijn en dus voor hun inkomen van&#13;
de opbrengstmogelijkheden van de grond&#13;
afhankelijk zijn, terwijl reclamant zijn&#13;
hoofdberoep in loondienst uitoefent en min&#13;
of meer als hobby-boer is te beschouwen.&#13;
Op deze gronden concluderen belanghebbenden,&#13;
dat bij realisering van het wijzigingsvoorstel&#13;
de nadelen voor hen veel groter&#13;
zullen zijn dan de eventuele voordelen&#13;
voor reclamant.&#13;
5. De beoordeling van het bezwaar&#13;
De in het plan van toedeling aan reclamant&#13;
toegedeelde kavel (nr. 4014) heeft een gunstiger&#13;
(vierkant) vorm dan het langgerekte&#13;
door hem ingebrachte perceel. Het toegedeelde&#13;
perceel is bovendien over een&#13;
grotere frontbreedte aan de Heijtmorgen&#13;
gelegen dan het ingebrachte perceel en biedt&#13;
daardoor - met name bij meerdere gewassenmeer&#13;
ontsluitingsmogelijkheden. Het hoofdbezwaar&#13;
van reclamant richt zich echter tegen&#13;
het verschil in kwaliteit dat zou bestaan&#13;
tussen toegedeelde en ingebrachte grond.&#13;
Reclamant heeft in dat verband verwezen naar het rapport van de deskundige Derks&#13;
d.d. 27 april 1990. Voor wat betreft de daarin&#13;
genoemde schadeberekeningen moet de&#13;
rechtbank aan dit rapport voorbijgaan, nu bij&#13;
deze berekeningen geen rekening is gehouden&#13;
met de toegezegde egalisatiewerkzaamheden&#13;
waardoor de kwaliteit van de toegedeelde&#13;
kavel over het geheel genomen&#13;
worden verbeterd.&#13;
De rechtbank merkt voorts op dat deze&#13;
egalisatiewerkzaamheden zijn toegezegd&#13;
ondanks het feit dat bij de eerste schatting het&#13;
ingebrachte en het toegedeelde perceel - qua&#13;
voortbrengend vermogen - gelijkelijk zijn&#13;
getaxeerd op ƒ 34 000,- per ha. Uit het rapport&#13;
d.d. mei 1990 van de deskundige van de&#13;
Landinrichtingsdienst, de heer Van Rijen,&#13;
blijkt dat - na egalisatie en het aanbrengen&#13;
van een bermsloot - de bodemgeschiktheid&#13;
en gebruiksmogelijkheden van de inbreng en&#13;
toedeling goed met elkaar te vergelijken zijn.&#13;
Ook door de deskundige Derks wordt erkend,&#13;
dat door egalisatie en het aanleggen&#13;
van een bermsloot en duiker de toegedeelde&#13;
kavel in kwaliteit verbetert. De mening van&#13;
Derks, dat ook na de egalisatie de gemiddelde&#13;
hoogteligging van de toegedeelde&#13;
kavel minder zal zijn dan van de ingebrachte&#13;
kavel (omdat er in verhouding te weinig hoog&#13;
gelegen grond wordt toebedeeld) waardoor&#13;
het opbrengend vermogen minder blijkt, is&#13;
ter zitting door de deskundige Van Rijen aan&#13;
de hand van bodemgesteldheid- en bodemgeschiktheidskaarten&#13;
gemotiveerd weersproken.&#13;
De overige door Derks genoemde&#13;
nadelige gevolgen van egalisatie (onregelmatig&#13;
bij zakken van de grond en struktuurschade)&#13;
hebben ook enige opbrengstderving&#13;
tot gevolg doch zijn volgens hem van&#13;
tijdelijke aard.&#13;
Op grond van het bovenstaande meent de&#13;
rechtbank, dat onvoldoende is gebleken dat,&#13;
na het uitvoeren van de toegezegde kavelaanvaardingswerken&#13;
(egalisatie, duiker,&#13;
bermsloot), sprake is van een relevant verschil&#13;
in kwaliteit tussen toegedeelde en ingebrachte&#13;
kavel. Zelfs indien echter een&#13;
gering kwaliteitsverschil zou moeten worden&#13;
aangenomen brengt handhaving van de&#13;
inbrengsituatie, zoals reclamant voorstaat,&#13;
naar het oordeel van de rechtbank een onevenredig&#13;
nadeel met zich voor de maatschap&#13;
Van Boxtel c.s.. De aan hen toegedeelde&#13;
kavel zou in dat geval in een sterke&#13;
U-vorm het perceel van reclamant omsluiten,&#13;
hetgeen niet alleen uit een oogpunt van&#13;
de algemene doeleinden die een ruilverkaveling&#13;
beoogt te dienen (verbetering van de&#13;
inrichting van een gebied overeenkomstig de&#13;
funkties van dat gebied), maar ook met het&#13;
oog op de bijzondere en gerechtvaardigde&#13;
bedrijfsbelangen van belanghebbenden&#13;
(gebruiks-, bewerkings- en beregeningsmogelijkheden)&#13;
ongewenst moet worden&#13;
geacht. Niet in de laatste plaats moet daarbij&#13;
worden opgemerkt dat - zelfs indien sprake&#13;
zou zijn van enig kwaliteitsverschil - reclamant&#13;
wezenlijk voordeel blijft genieten van&#13;
het plan van toedeling vergeleken met de&#13;
inbreng: hij verkrijgt een perceel dat&#13;
geëgaliseerd, beter af gewaterd, beter ontsloten&#13;
en beter van vorm is dan het door hem&#13;
aanmerkelijk in hoogte wisselende en langgerekte&#13;
ingebrachte perceel. Het bezwaar&#13;
van reclamant dient derhalve ongegrond te&#13;
worden verklaard. Enz.</content><legacyfootnotes/><footnotes><footnote/></footnotes><auteurs>(Mrs. Poerink, Robers en Roeterdink</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6774</htmlpath></article>
</articles></edition>
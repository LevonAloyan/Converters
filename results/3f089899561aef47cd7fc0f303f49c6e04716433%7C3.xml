<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1999</searchword><id>4803</id><udhid>UDH:TvAR/4803</udhid><titel>Hoekstra / Sint Anthony Gasthuis (TvAR 1999/4955)</titel><searchwords><searchword>TvAR 5/1999</searchword><searchword>TvAR 1999/4955</searchword><searchword>UDH:TvAR/4803</searchword></searchwords><attachments><attachment><name>1999_nr 5_Rechtspraak_4955.pdf</name><extention>pdf</extention><url>https://denhollander.info/download/4745/ci</url></attachment></attachments><inleiding>Pachtwet art. 40, 51, 56b, 56f&#13;
&#13;
Verkoop van het verpachte aan een derde na&#13;
ontbinding van de pachtovereenkomst levert&#13;
geen schending van het voorkeursrecht van de&#13;
pachter op.&#13;
Aan het zowel in artikel 40 als artikel 51&#13;
Pachtwet opgenomen vereiste dat “de verpachter&#13;
het verpachte wil bestemmen voor&#13;
niet tot de landbouw betrekkelijk doeleinden”&#13;
wordt evenzeer voldaan wanneer de verpachter&#13;
de niet-agrarische bestemming zelf gaat&#13;
realiseren als in geval hij dat laat doen dan&#13;
wel het verpachte aan een ander overdraagt&#13;
opdat deze zorgdraagt voor genoemde realisering.&#13;
Noodzakelijk is wel dat de wil van de&#13;
verpachter op bedoeld bestemmen is gericht:&#13;
(ook) hij moet de wil hebben dat het verpachte&#13;
metterdaad aan de desbetreffende doeleinden&#13;
dienstbaar wordt gemaakt. Of daarvan&#13;
sprake is dient op grond van het ten processe&#13;
aangevoerde te zijn gebleken, althans voldoende&#13;
aannemelijk te zijn geworden.&#13;
Aan een en ander doet artikel 56f Pachtwet&#13;
niet af. Deze wetsbepaling impliceert niet dat&#13;
pachtontbinding ex artikel 51 Pachtwet uitgesloten&#13;
zou zijn als de verpachter de niet-landbouwkundige&#13;
bestemming niet zelf realiseert;&#13;
het gaat in artikel 56f Pachtwet om een ander&#13;
geval dan in artikel 51 Pachtwet, namelijk dat&#13;
de verpachter de wil als bedoeld in laatstgenoemd&#13;
artikel niet heeft en zich wil beperken&#13;
tot vervreemding aan een derde die het verpachte&#13;
voor de desbetreffende niet-landbouwkundige&#13;
bestemming wil (doen) gebruiken.&#13;
In casu kan er ten processe niet van worden&#13;
uitgegaan dat verpachtster (ook) zelf de wil&#13;
heeft dat het verpachte zal worden bestemd&#13;
voor de aangegeven niet-agrarische doeleinden.&#13;
De vordering tot ontbinding moet daarom&#13;
worden afgewezen.</inleiding><content>Arrest in de zaak van:&#13;
Rein Hoekstra, wonende te Bolsward, appellant,&#13;
procureur: mr J. van Dijkhuizen,&#13;
tegen&#13;
de stichting Sint Anthony Gasthuis, gevestigd&#13;
te Bolsward, geïntimeerde,&#13;
procureur: mr B. Peek&#13;
1 Het geding in eerste aanleg&#13;
De pachtkamer van het kantongerecht te&#13;
Sneek heeft op 13 november 1996 en 5 maart&#13;
1997 tussen partijen vonnissen gewezen, die&#13;
in fotocopie aan dit arrest zijn gehecht en naar&#13;
inhoud waarvan wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: Hoekstra&#13;
– is bij exploit van 7 april 1997, met&#13;
gelijktijdige dagvaarding van geïntimeerde –&#13;
hierna ook te noemen: het Gasthuis – voor dit&#13;
hof, in hoger beroep gekomen van genoemde&#13;
vonnissen, waarbij een comparitie van partijen&#13;
is bepaald respectievelijk in conventie de tussen&#13;
partijen bestaande pachtovereenkomst per&#13;
1 juli 1997 is ontbonden en Hoekstra is veroordeeld&#13;
tot ontruiming van het gepachte per&#13;
genoemde datum, met verklaring dat dit vonnis&#13;
tot zover uitvoerbaar bij voorraad is, en in&#13;
reconventie partijen is opgedragen zich uit te&#13;
laten als in het vonnis nader overwogen.&#13;
2.2 Bij memorie van grieven zijn na te melden&#13;
grieven aangevoerd, met conclusie dat het hof&#13;
de vonnissen, waarvan beroep, zal vernietigen&#13;
en, opnieuw rechtdoende, primair het Gasthuis&#13;
niet-ontvankelijk in haar vorderingen zal&#13;
verklaren dan wel die vorderingen zal afwijzen,&#13;
en subsidiair de voorwaardelijke reconventionele&#13;
vorderingen van Hoekstra zal toewijzen,&#13;
met zowel primair als subsidiair veroordeling&#13;
van het Gasthuis in de kosten van&#13;
beide instanties.&#13;
2.3 Bij memorie van antwoord is verweer&#13;
gevoerd met conclusie dat het hof de vonnissen,&#13;
waarvan beroep, in stand zal laten, zo&#13;
nodig onder het verbeteren van de gronden,&#13;
en dus de vordering van Hoekstra zal afwijzen,&#13;
onder veroordeling van Hoekstra tot het&#13;
betalen van de proceskosten in beide instanties.&#13;
2.4 Ter zitting van het hof van 30 juni 1997 is&#13;
de zaak vervolgens bepleit, voor appellant&#13;
door mr A.J. Boonstra, advocaat te Groningen,&#13;
en voor geïntimeerde door mr P.S.A.&#13;
Overwater, advocaat te Rotterdam.&#13;
Beide partijen hebben bij de gelegenheid nog&#13;
nadere inlichtingen aan het hof verstrekt. Van&#13;
de zijde van het Gasthuis is voorts gevorderd&#13;
haar eis te mogen wijzigen.&#13;
2.5 Vervolgens is de zaak verwezen naar de&#13;
rolzitting van 8 juli 1997, zulks ambtshalve&#13;
peremptoir, voor het bij akte wijzigen van&#13;
haar eis door het Gasthuis.&#13;
2.6 Te dienende dage heeft het Gasthuis bij&#13;
akte houdende wijziging van eis en houdende&#13;
produkties een 15-tal stukken in het geding&#13;
gebracht en haar eis gewijzigd.&#13;
2.7 Hoekstra heeft zich bij afzonderlijke akte&#13;
tegen voormelde wijziging van eis verzet en&#13;
voorts een akte houdende uitlating overgelegde&#13;
stukken genomen.&#13;
2.8 Daarna hebben partijen de stukken, waaronder&#13;
de pleitnotities van de advocaten, aan&#13;
het hof overgelegd voor het wijzen van arrest.&#13;
3 De grieven&#13;
De grieven luiden:&#13;
tegen de vonnissen van 13 november 1996 en&#13;
5 maart 1997:&#13;
I. Ten onrechte heeft (lees:) de pachtkamer&#13;
van het kantongerecht de vorderingen niet&#13;
direct afgewezen, in plaats van te overwegen:&#13;
“Onvoldoende is door Hoekstra betwist, dat&#13;
Sint Anthony Gasthuis het door haar aan&#13;
Hoekstra verpachte wil bestemmen voor niet&#13;
tot de landbouw betrekkelijke doelen, te&#13;
weten wegenaanleg en woningbouw.”&#13;
tegen het vonnis van 5 maart 1997:&#13;
II. Ten onrechte heeft (lees:) de pachtkamer&#13;
van het kantongerecht overwogen: “Het&#13;
vorenstaande leidt tot het oordeel, dat de primaire&#13;
vordering tot ontbinding van de pachtovereenkomst&#13;
kan slagen.”&#13;
III. Ten onrechte heeft (lees:) de pachtkamer&#13;
van het kantongerecht overwogen: “De pachtkamer&#13;
acht voorts voldoende aannemelijk&#13;
gemaakt, dat Sint Anthony Gasthuis er belang&#13;
bij heeft, dat de ontbinding van de pachtovereenkomst&#13;
wordt uitgesproken per 1 juli 1997,&#13;
nu aannemelijk is, dat vanaf die datum de&#13;
(voorbereidende) werkzaamheden dienen aan&#13;
te vangen. Dat belang dient te prevaleren&#13;
boven het door Hoekstra aangevoerde belang&#13;
bij ontbinding per latere datum, te weten het&#13;
verkrijgen van meer tijd om zijn veeteeltbedrijf&#13;
te verplaatsen.”&#13;
IV. Ten onrechte heeft de pachtkamer van het&#13;
kantongerecht overwogen: “De pachtkamer&#13;
onderkent daarbij, dat de hierbij te nemen beslissing&#13;
op korte termijn tot ontruiming van&#13;
de weidegrond door Hoekstra zal (kunnen)&#13;
leiden. De pachtkamer is echter van oordeel&#13;
dat Hoekstra redelijkerwijs al geruime tijd&#13;
heeft kunnen voorzien, dat er op enig moment&#13;
ontbinding van de pachtovereenkomst&#13;
en ontruiming van de weidegrond zou gaan&#13;
plaats vinden. Het is de pachtkamer niet&#13;
gebleken, dat Hoekstra voldoende pogingen&#13;
heeft gedaan om naar alternatieven te zoeken&#13;
teneinde zijn bedrijf elders voort te zetten,&#13;
behoudens door te onderhandelen met het&#13;
Sint Anthony Gasthuis over de twee door&#13;
Sint Anthony Gasthuis aan hem aangeboden&#13;
pachtbedrijven. Ook is door hem geen enkele&#13;
concrete termijn genoemd, welke hij zou&#13;
behoeven om elders een bedrijf te verwerven.”&#13;
V. Ten onrechte heeft de pachtkamer van het&#13;
kantongerecht overwogen: “Bij de bepaling&#13;
van de omvang van de aan Hoekstra toe te&#13;
kennen schadeloosstelling zal tevens betekenis&#13;
worden gehecht aan het antwoord op de vraag&#13;
of Hoekstra redelijk heeft gehandeld door&#13;
– althans tot op heden – geen gebruik te&#13;
maken van het aanbod van Sint Anthony Gasthuis&#13;
tot het ter beschikking stellen van een&#13;
vervangend bedrijf. Tot zijn verplichting als&#13;
pachter moet immers ook het beperken van&#13;
de schade worden gerekend.”&#13;
tegen de vonnissen van 13 november 1996 en&#13;
5 maart 1997:&#13;
VI. Ten onrechte heeft de pachtkamer van het&#13;
kantongerecht de vorderingen van eiseres,&#13;
thans geïntimeerde, niet direct afgewezen.&#13;
4 De wijziging van eis&#13;
4.1 Na wijziging van eis vordert het Gasthuis:&#13;
A. bij (lees:) tussenarrest&#13;
primair de tussen partijen bestaande pachtovereenkomst&#13;
te ontbinden per 1 juli 1997;&#13;
subsidiair de tussen partijen bestaande pachtovereenkomst&#13;
per 1 juli 1997 te ontbinden voor&#13;
de oppervlakte waarop de Rondweg en de woningbouw&#13;
zal worden gerealiseerd, te weten de&#13;
percelen kadastraal bekend gemeente Bolsward,&#13;
sectie B, nrs. 499 ged., 500, 4209, 4210, 4212,&#13;
5213 ged., 5214 ged., 5227, 5228 ged., 5229&#13;
ged., 5759, 5760, 5761, 5762, 6158, 6159 en 6160;&#13;
meer subsidiair de tussen partijen bestaande&#13;
pachtovereenkomst te ontbinden voorde oppervlakte&#13;
waarop de Rondweg en de woningbouw&#13;
voor de eerste fase zal worden gerealiseerd,&#13;
te weten de percelen kadastraal bekend&#13;
gemeente Bolsward, sectie B, nrs. 5213 ged., 5214&#13;
ged., 5227, 5228 ged., 499 ged., 6158, 6159 en&#13;
5227 (hof: ditnummerwordt twee maal vermeld);&#13;
een en ander onder veroordeling van Hoekstra&#13;
om het gepachte met alle daarin aanwezige&#13;
persoonlijke goederen uiterlijk op 1 juli 1997&#13;
te verlaten en te ontruimen, met machtiging&#13;
van het Gasthuis om, indien Hoekstra na de&#13;
betekening van (lees:) het ten deze te wijzen&#13;
arrest per 1 juli 1997 met die ontruiming in&#13;
gebreke blijft, deze op kosten van Hoekstra te&#13;
doen uitvoeren, desnoods met behulp van de&#13;
sterke arm van politie en justitie;&#13;
B. bij (lees:) tussenarrest drie deskundigen te&#13;
benoemen die worden belast met de vaststelling&#13;
van de door het Gasthuis aan Hoekstra te&#13;
betalen schadeloosstelling ter zake van de&#13;
pachtontbinding;&#13;
C. bij (lees:) eindarrest de door het Gasthuis&#13;
aan Hoekstra te betalen schadeloosstelling te&#13;
bepalen;&#13;
D. Hoekstra te veroordelen in de kosten van&#13;
het geding omdat hij niet is ingegaan op een&#13;
door het Gasthuis gedaan redelijk voorstel.&#13;
4.2 Hoekstra heeft aangevoerd dat de reden&#13;
voor de wijziging van eis is dat het Gasthuis&#13;
de ontbinding voor het gehele gepachte heeft&#13;
gevorderd terwijl de koper slechts 2,10 ha&#13;
voor de rondweg nodig heeft. Naar zijn oordeel&#13;
dient dit te leiden tot afwijzing van het&#13;
gehele verzoek en is geen sprake van een&#13;
nieuw element dat een wijziging van eis in een&#13;
zo laat stadium rechtvaardigt. Door eerst na&#13;
pleidooi naar aanleiding van reeds lang tevoren&#13;
bekende feiten haar eis te wijzigen handelt&#13;
het Gasthuis, aldus Hoekstra, in strijd met&#13;
een goede procesorde waardoor hij in zijn&#13;
verdediging wordt geschaad; de wijziging&#13;
moet volgens hem als tardief van de hand&#13;
worden gewezen&#13;
4.3 Op grond van het bepaalde in artikel 134,&#13;
lid 1, van hetWetboek van Burgerlijke Rechtsvordering&#13;
is een eiser bevoegd tot de afloop&#13;
van het geding zijn eis te wijzigen. Volgens&#13;
vaste jurisprudentie bestaat die bevoegdheid&#13;
ook in hoger beroep. Het uiterlijke tijdstip&#13;
van de wijziging van eis is in de wet niet&#13;
anders bepaald dan door de afloop van het&#13;
geding. Het hof kan Hoekstra dan ook niet&#13;
volgen in zijn betoog dat de wijziging van eis&#13;
te laat is gedaan.&#13;
4.4. Voorts valt naar het oordeel van het hof&#13;
niet in te zien dat Hoekstra door de onderhavige&#13;
wijziging van eis onredelijk in zijn verdediging&#13;
wordt bemoeilijkt, Bedoelde wijziging&#13;
is in feite een vermindering van de eis en daartegen&#13;
is verzet in het geheel niet mogelijk.&#13;
Maar ook indien de onderhavige wijziging&#13;
niet als een vermindering van eis zou kunnen&#13;
worden aangemerkt, dan wordt Hoekstra in&#13;
genen dele benadeeld, laat staan onredelijk&#13;
bemoeilijkt, in zijn verweer tegen de vorderingen&#13;
van het Gasthuis.&#13;
Het hof begrijpt de stellingname van Hoekstra&#13;
zo dat hij kennelijk bedoelt te betogen dat&#13;
zonder wijziging van eis slechts sprake zou&#13;
kunnen zijn van óf algehele toewijzing óf&#13;
algehele afwijzing van de vorderingen van het&#13;
Gasthuis en dat mitsdien de eiswijziging meebrengt&#13;
dat Hoekstra een wapen uit handen&#13;
wordt geslagen, namelijk het met een zekere&#13;
kans op succes kunnen betogen dat gedeeltelijke&#13;
toewijzing van de vorderingen van het&#13;
Gasthuis niet mogelijk is. Naar het oordeel&#13;
van het hof berust bedoelde gedachte van&#13;
Hoekstra echter niet op wet of jurisprudentie:&#13;
vorderingen als de onderhavige kunnen in&#13;
daarvoor in aanmerking komende omstandigheden&#13;
ook gedeeltelijk worden toegewezen.&#13;
4.5 Aan het vorenstaande doet niet af dat in&#13;
een geval als het onderhavige voor gedeeltelijke&#13;
toewijzing nodig is dat voldoende bepaalbaar&#13;
is voor welk gedeelte de vordering kan&#13;
worden toegewezen. Een formele wijziging&#13;
van de eis is daarvoor evenwel niet noodzakelijk:&#13;
de eiser kan dat in het voorkomende&#13;
geval ook op andere wijze aangeven.&#13;
4.6 Gesteld noch anderszins gebleken is tenslotte&#13;
dat het geding door de wijziging van eis&#13;
onredelijk wordt vertraagd.&#13;
4.7 Het vorenoverwogene brengt mede dat&#13;
het verzet van Hoekstra tegen de litigieuze&#13;
wijziging van eis ongegrond moet worden&#13;
verklaard.&#13;
5 De vaststaande feiten&#13;
In hoger beroep kan de volgende, als erkend&#13;
of niet (voldoende) betwist, vaststaande feiten&#13;
worden uitgegaan:&#13;
– bij op 28 juni 1952 schriftelijk vastgelegde&#13;
pachtovereenkomst, goedgekeurd door de&#13;
grondkamer voor Friesland op 28 juli 1952, is&#13;
door het Gasthuis aan de vader van Hoekstra&#13;
verpacht de hoeve “Groot Aequard” te Bolsward,&#13;
destijds groot 40.34.05 ha;&#13;
– deze pachtovereenkomst is ingegaan op 5&#13;
maart 1952 voor de landerijen en op 12 mei&#13;
1952 voor de gebouwen;&#13;
– bij overeenkomst van 12 september 1977 is&#13;
Hoekstra als pachter in de plaats van zijn&#13;
vader gesteld;&#13;
– op 28 maart 1991 is door het Gasthuis het&#13;
perceel Bolsward, sectie B, nummer 5757,&#13;
groot 0.95.00 ha, met de daarop staande&#13;
gebouwen (woning en bedrijfsgebouwen), erf&#13;
en verder toebehoren aan Hoekstra in eigendom&#13;
overgedragen;&#13;
– voorts is met betrekking tot een oppervlakte&#13;
van 7.83.35 ha in september 1991 de pacht&#13;
beëindigd en is deze grond door het Gasthuis&#13;
in eigendom overgedragen aan de Gemeente&#13;
Bolsward ten behoeve van het daarop realiseren&#13;
van woningbouw (het bestemmingsplan&#13;
“Fûgelkrite I”);&#13;
– thans heeft de onderhavige pachtovereenkomst&#13;
nog betrekking op de percelen kadastraal&#13;
bekend gemeente Bolsward, sectie B,&#13;
nummers 499, 500, 4209, 4210, 4212, 5213,&#13;
5214, 5227, 5228, 5229, 5759, 5760, 5761, 5762,&#13;
6158, 6159 en 6160 totaal groot 32.37.13 ha;&#13;
– voormelde grond bestaat geheel uit grasland&#13;
en is in één blok gelegen;&#13;
– Hoekstra is 54 jaar, gehuwd en heeft 3 kinderen,&#13;
waarvan de oudste een 30-jarige zoon is,&#13;
die de Middelbare Landbouwschool en aansluitend&#13;
twee jaar Hogere Landbouwschool&#13;
heeft gevolgd; deze zoon is de beoogde bedrijfsopvolger;&#13;
Hoekstra heeft daarnaast nog&#13;
twee dochters die geen van beiden, evenmin als&#13;
hun partners, in de landbouw werkzaam zijn;&#13;
– Hoekstra exploiteert een melkveebedrijf en&#13;
een schapenhouderij; hij beschikt over een&#13;
melkquotum van 289.504 kilogram; zijn veestapel&#13;
bestaat uit 55 stuks melkvee, 25 stuks&#13;
jongvee, 76 schapen met bijbehorende lammeren,&#13;
alsmede 2 geiten;&#13;
– Hoekstra beschikt onder meer over een ligboxenstal&#13;
met plaats voor 104 stuks grootvee;&#13;
– de onderhavige pachtgrond heeft in het&#13;
vigerende bestemmingsplan een agrarische&#13;
bestemming;&#13;
– de Gemeente Bolsward is voornemens ter&#13;
plaatse van de bij Hoekstra in gebruik zijnde&#13;
grond een rondweg aan te leggen en de grond,&#13;
die binnen die rondweg komt te liggen, te&#13;
bestemmen voor woningbouw (bestemmingsplan&#13;
Fûgelkrite II”);&#13;
– van de bij Hoekstra in gebruik zijnde grond&#13;
blijft dan nog slechts 6 à 7 ha, buiten gemelde&#13;
rondweg gelegen, haar agrarische bestemming&#13;
behouden;&#13;
– het bestemmingsplan “Rondweg”, waarin&#13;
de bestemming van de grond voor de aanleg&#13;
van meergemelde rondweg is geregeld, is op&#13;
17 april 1997 door Gedeputeerde Staten van&#13;
de provincie Friesland goedgekeurd;&#13;
– met betrekking tot de voorgenomen woningbouw&#13;
als hiervoor bedoeld heeft de Raad&#13;
van de Gemeente Bolsward bij besluit van 25&#13;
februari 1997 verklaard dat een bestemmingsplan&#13;
wordt voorbereid;&#13;
– het gemeentebestuur van Bolsward verwacht&#13;
dat het betreffende ontwerp-bestemmingsplan&#13;
in de loop van dit jaar ter inzage&#13;
kan worden gelegd.&#13;
6 Beoordeling van het geschil in&#13;
hoger beroep&#13;
6.1 Ten processe is gebleken dat het Gasthuis&#13;
voormelde niet-agrarische bestemming niet&#13;
zelf wil (doen) realiseren, maar het voornemen&#13;
heeft om de betreffende grond na toewijzing&#13;
van haar vordering tot pachtontbinding&#13;
aan de Gemeente Bolsward in eigendom over&#13;
te dragen, welke gemeente dan voor die realisering&#13;
zal zorg dragen.&#13;
6.2 Van een eventuele schending van het wettelijk&#13;
voorkeursrecht van koop van Hoekstra&#13;
is derhalve, anders dan van de zijde van&#13;
Hoekstra ter zitting van het hof betoogd, geen&#13;
sprake. Ten processe moet er immers van&#13;
worden uitgegaan dat de verkoop van de&#13;
betreffende grond eerst zal plaats vinden nadat&#13;
de vordering tot pachtontbinding – eventueel&#13;
– zal zijn toegewezen en alsdan is er ten aanzien&#13;
van die grond geen pachtovereenkomst&#13;
meer en mitsdien evenmin nog een voorkeursrecht.&#13;
6.3 Hoekstra heeft voorts betoogd dat de&#13;
door het Gasthuis gedane, op artikel 51 van&#13;
de Pachtwet gebaseerde vordering niet voor&#13;
toewijzing in aanmerking kan komen omdat&#13;
het Gasthuis niet het voornemen heeft de&#13;
niet-landbouwkundige bestemming van de&#13;
grond zelf te verwezenlijken, maar voornemens&#13;
is de grond aan de gemeente Bolsward&#13;
in eigendom over te dragen, welke gemeente&#13;
dan die realisering ter hand zal nemen.&#13;
6.4 Het hof kan Hoekstra in deze redenering&#13;
evenwel niet volgen. Aan het zowel in artikel&#13;
40 van de Pachtwet als in het hier aan de orde&#13;
zijnde artikel 51 van die wet opgenomen vereiste&#13;
dat “de verpachter het verpachte (of een&#13;
gedeelte daarvan) wil bestemmen voor niet tot&#13;
de landbouw betrekkelijke doeleinden” wordt&#13;
evenzeer voldaan wanneer de verpachter zelf&#13;
de niet-landbouwkundige bestemming gaat&#13;
realiseren als in geval hij dat laat doen dan wel&#13;
het verpachte overdraagt aan een ander opdat&#13;
deze zorgdraagt voor genoemde realisering.&#13;
Noodzakelijk daarbij is overigens wel dat de&#13;
wil van de verpachter op het bestemmen van&#13;
het verpachte voor niet tot de landbouw&#13;
betrekkelijke doeleinden is gericht. Met andere&#13;
woorden, (ook) hij moet de wil hebben dat&#13;
het verpachte metterdaad aan bedoelde doeleinden&#13;
dienstbaar zal worden gemaakt. Of&#13;
daarvan in een concreet geval sprake is, dient&#13;
op grond van het ten processe aangevoerde te&#13;
zijn gebleken, althans voldoende aannemelijk&#13;
te zijn geworden. Het (eventuele) enkele&#13;
financiële belang bij een realisering van de&#13;
niet-landbouwkundige bestemming betekent&#13;
niet dat een wil als hier bedoeld aanwezig is.&#13;
6.5 Aan het vorenoverwogene doet niet af dat&#13;
artikel 56f van de Pachtwet een regeling geeft&#13;
voor het passeren van het voorkeursrecht van&#13;
de pachter in geval een koper het gepachte&#13;
voor niet-agrarische bestemming wil gaan&#13;
aanwenden. Met name impliceert deze wetsbepaling&#13;
naar het oordeel van het hof niet dat&#13;
de wetgever daarmede heeft willen aangeven&#13;
dat pachtontbinding op grond van het voornemen&#13;
van de verpachter om het verpachte&#13;
voor niet tot de landbouw betrekkelijke doeleinden&#13;
te bestemmen uitgesloten zou zijn&#13;
indien de verpachter de realisering van die&#13;
niet-landbouwkundige bestemming niet zelf&#13;
zou verwerkelijken. Lid 2 van genoemde wetsbepaling&#13;
illustreert juist dat het daar gaat om&#13;
een ander geval dan voorzien in artikel 51 van&#13;
de Pachtwet, namelijk het geval dat de verpachter&#13;
de wil als bedoeld in laatstgenoemd&#13;
artikel niet heeft en zich wenst te beperken tot&#13;
vervreemding aan een derde die het verpachte&#13;
voor de desbetreffende niet-landbouwkundige&#13;
bestemming wil (doen) gebruiken. Van een&#13;
omzeilen van artikel 56f Pachtwet als door&#13;
Hoekstra aangevoerd, is dan ook geen sprake.&#13;
6.6 Aan de orde is derhalve thans de vraag of&#13;
er ten processe van kan worden uitgegaan dat&#13;
het Gasthuis (ook) zelf de wil heeft dat de&#13;
grond in geschil zal worden bestemd tot – zal&#13;
worden dienstbaar gemaakt aan – de aangegeven&#13;
niet-landbouwkundige doeleinden.&#13;
6.7 Het hof is van oordeel dat laatstbedoelde&#13;
vraag ontkennend moet worden beantwoord.&#13;
Behalve de uitdrukkelijke verklaring ter zake&#13;
van het Gasthuis is ten processe harerzijds&#13;
niet meer aangevoerd dan dat zij nauw&#13;
gelieerd is aan de gemeente Bolsward, dat de&#13;
revenuen van haar vermogen ten goede&#13;
komen aan de gemeenschap van Bolsward en&#13;
dat dit in casu ook geldt ten aanzien van de&#13;
niet-agrarische meerwaarde van de litigieuze&#13;
grond. Uit een en ander volgt echter niet,&#13;
althans onvoldoende, dat de eigen wil van het&#13;
Gasthuis op de in dit geding aan de orde zijnde&#13;
niet-agrarische bestemming van de grond&#13;
in geschil is gericht. Omtrent enig belang of&#13;
enige betrokkenheid van het Gasthuis zelve&#13;
bij die bestemming als zodanig is niets gesteld&#13;
of anderszins naar voren gekomen. Het&#13;
vorenstaande leidt dan ook tot de conclusie&#13;
dat niet in genoegzame mate aannemelijk is&#13;
geworden dat de wil van het Gasthuis zelve&#13;
(ook) gericht is op het dienstbaar maken van&#13;
het verpachte aan de gestelde niet-landbouwkundige&#13;
doeleinden.&#13;
6.8 Het vorenoverwogene brengt mee dat de&#13;
grieven I, II, III en VI doel treffen. De grieven&#13;
IV en V behoeven geen bespreking.&#13;
7 Slotsom&#13;
7.1 Het verzet van Hoekstra tegen de wijziging&#13;
van eis door het Gasthuis moet ongegrond&#13;
worden verklaard.&#13;
7.2 De vonnissen, waarvan beroep, moeten&#13;
worden vernietigd en de vorderingen van het&#13;
Gasthuis moeten alsnog worden afgewezen,&#13;
met veroordeling van het Gasthuis in de proceskosten&#13;
van beide instanties.&#13;
Beslissing&#13;
Het hof, rechtdoende in hoger beroep:&#13;
verklaart het verzet van Hoektra tegen wijziging&#13;
van eis door het Gasthuis ongegrond;&#13;
vernietigt de door de pachtkamer van het kantongerecht&#13;
te Sneek tussen partijen gewezen&#13;
vonnissen van 13 november 1996 en 5 maart&#13;
1997, waarvan beroep;&#13;
en opnieuw rechtdoende:&#13;
wijst het door het Gasthuis gevorderde alsnog&#13;
af;&#13;
veroordeelt het Gasthuis in de in beide instanties&#13;
tussen partijen gevallen proceskosten, aan&#13;
de zijde van Hoekstra tot heden begroot voor&#13;
de eerste aanleg op ƒ 750,– en voor het&#13;
hoger beroep op ƒ 440,– voor verschotten en&#13;
ƒ 4.200,– voor salaris van de procureur.</content><legacyfootnotes/><footnotes><footnote/></footnotes><auteurs/><published>1999-05-01 00:00:00</published><modified>1997-09-16 00:00:00</modified><editiondate>1999-05-01</editiondate><htmlpath>https://denhollander.info/artikel/4803</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2017</searchword><id>14541</id><udhid>UDH:TvAR/14541</udhid><titel>Wetgeving, literatuur en rechtspraak</titel><searchwords><searchword>TvAR 10/2017</searchword><searchword>UDH:TvAR/14541</searchword></searchwords><attachments><attachment><name>19416.pdf</name><extention>pdf</extention><url>https://denhollander.info/download/19416/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Gebruik grond&lt;/h4&gt;&lt;p&gt;Voortgezet gebruik van de grond is om niet, dus geen pachtovereenkomst. Ontruiming spoedeisend. Rechtbank Noord-Nederland 20-09-2017, ECLI:NL:RBNNE:2017:3591.&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Hedwigepolder&lt;/h4&gt;&lt;p&gt;Volgens de conclusie van de Procureur-Generaal (Van Oven) moet de uitspraak van de rechtbank Zeeland-West-Brabant (vervroegde onteigening Hedwigepolder) worden vernietigd. In de conclusie gaat het onder meer om de zelfrealisatie door de eigenaar van de polder. Parket HR 29-09-2017, ECLI:NL:PHR:2017:980.&lt;/p&gt;&lt;h4&gt;Belemmeringenwet&lt;/h4&gt;&lt;p&gt;‘De gedoogplicht op grond van de Belemmeringenwet Privaatrecht; de wettelijke materiële toetsingscriteria nader belicht’ is de titel van een artikel van A. Divis-Stein in &lt;span class="italic"&gt;Tijdschrift voor Bouwrecht&lt;/span&gt; 2017/157.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Grondexploitatie&lt;/h4&gt;&lt;p&gt;Grondexploitatieovereenkomsten die de gemeente Koggenland heeft gesloten met een aantal initiatiefnemers van bouwplannen zijn niet nietig of vernietigbaar op grond van art. 3:40 lid 1 en 2 BW. Uitleg systeem en strekking Wro inzake grondexploitatie. Geen sprake van betaalplanologie. Geen schending verbod van detournement de pouvoir. De grenzen van de contractsvrijheid zijn niet overschreden. Rechtbank Noord-Nederland 30-08-2017, ECLI:NL:RBNHO:2017:7279.&lt;/p&gt;&lt;h4&gt;Grondgebonden&lt;/h4&gt;&lt;p&gt;De rechtbank overweegt dat uit de definitie van een grondgebonden bedrijf en een grondgebonden veehouderij blijkt dat een veehouderij, zoals een geitenhouderij, als grondgebonden kan worden aangemerkt als het bedrijf (nagenoeg) geheel afhankelijk is van de agrarische grond als productiemiddel. Deze agrarische grond dient te behoren tot het bedrijf of de bedrijfsvoering van het bedrijf. De veehouder dient zelfde gronden te gebruiken in zijn eigen bedrijfsvoering, los van de bedrijfsvoering van akkerbouwer. Anders is er immers feitelijk sprake van aanschaf/koop van ruwvoer van derden en het afzetten van mest bij derden. Volgens de rechtbank is op dit moment slechts zeker dat 22,05 ha van de benodigde 48 tot 58 ha aan gronden tot het bedrijf of de eigen bedrijfsvoering behoort. Het door de veehouder voorgestane bedrijf had het college dan ook niet mogen aanmerken als een agrarisch bedrijf met een grondgebonden agrarische bedrijfsvoering. Rechtbank Zeeland-West-Brabant 21-09-2017, ECLI:NL:RBZWB:2017:6028 Ook over grondgebondenheid gaat een tussenuitspraak. Omgevingsvergunning voor het bouwen van een ligboxenstal met toepassing van art. 2.12, eerste lid, aanhef en onder a, onder 3, van de Wabo. Verweerder heeft in de ruimtelijke onderbouwing geconcludeerd dat na het realiseren van de ligboxenstal nog sprake is van een grondgebonden bedrijf in de zin van de beheersverordening en dat er geen strijd is met de Provinciale Ruimtelijke Verordening Utrecht 2013 (PRV). Verweerder stelt dat de PRV geen regels bevat over het maximaal aantal stuks vee voor grondgebonden veehouderijen. De rechtbank volgt verweerder niet in zijn uitleg van de bepalingen van de PRV. De rechtbank volgt verweerder ook niet in zijn standpunt dat grondgebondenheid geen onderscheidend toelatingscriterium is, in het geval van uitbreiding van een bestaand agrarisch bouwperceel tot 1,5 hectare. Verweerder heeft ten onrechte niet onderzocht of het ruwvoer na uitbreiding geheel of vrijwel geheel afkomstig is van structureel bij het bedrijf behorende landbouwgrond. De rechtbank stelt verweerder in de gelegenheid het geconstateerde zorgvuldigheidsgebrek te herstellen. Rechtbank Midden-Nederland 25-09-2017, ECLI:NL:RBMNE:2017:4904.&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Waterschapswet&lt;/h4&gt;&lt;p&gt;Beoordeling of de sloot zich gedeeltelijk op het perceel van eiser bevindt of dat er een reële dreiging bestaat dat de sloot op zijn perceel zal komen. Indien dat komt vast te staan is er in beginsel sprake van onrechtmatig handelen van het Waterschap, dat haar als beheerder van de sloot kan worden toegerekend, behoudens de aanwezigheid van een rechtvaardigingsgrond (art. 6:162 lid 2 BW). Stelling onvoldoende onderbouwd. Zelfs als wel zou komen vast te staan dat de sloot zich op het perceel van eiser bevindt, handelt het Waterschap echter niet onrechtmatig zolang de sloot binnen het theoretisch profiel van de legger blijft. Uit de metingen van het Waterschap blijkt dat de sloot op twee plaatsen buiten het theoretisch profiel treedt. Voor zover zou komen vast te staan dat de sloot zich op het punt van de genoemde overschrijdingen op het perceel van eiser bevindt, is de rechtbank ten slotte van oordeel dat eiser geen belang in de zin van art. 3:303 BW heeft bij zijn vorderingen. Rechtbank Limburg 13-09-2017, ECLI:NL:RBLIM:2017:8909.&lt;/p&gt;&lt;h4&gt;Geweer&lt;/h4&gt;&lt;p&gt;Milieustrafzaak. Het hof geeft uitleg aan art. 51 Flora- en faunawet. Het hof is van oordeel dat genoemde bepaling inhoudt dat het dragen van een geweer slechts is toegestaan indien men dat geweer ook daadwerkelijk ter plaatse mag gebruiken en dat men het geweer gebruikt voor het doel waarvoor het is bestemd. Eerst dan kan worden gezegd dat men tot het gebruik van een geweer gerechtigd is in de zin van art. 51 Flora- en faunawet. Het hof vernietigt het vonnis waarvan beroep en veroordeelt de verdachte tot een geldboete van € 250,00, bij gebreke van betaling en verhaal te vervangen door 5 dagen hechtenis. Hof Den Bosch 20-09-2017, ECLI:NL:GHSHE:2017:4024.&lt;/p&gt;&lt;h4&gt;Weidevogels&lt;/h4&gt;&lt;p&gt;Op basis van een scenariostudie kan in de volgende kabinetsperiode een besluit worden genomen over de eventuele inzet van extra middelen voor het realiseren van een stabiele weidevogelpopulatie. De recent ingezette overheveling van Europese middelen van pijler 1 naar pijler 2 (€ 40 mln.) is een belangrijke stap hierin. Vooruitlopend op verdere besluitvorming zetten de bij het weidevogelbeleid betrokken partijen zich in voor het verbeteren van het weidevogelbeheer binnen de huidige (financiële) mogelijkheden. Zo ondersteunt het Ministerie van Economische Zaken onder andere het opstellen van verbeterplannen agrarisch natuurbeheer, predatieonderzoek, monitoring van kievit en grutto en de ontwikkeling van innovatieve technieken, zoals de inzet van drones voor het opsporen en tellen van weidevogelnesten. &lt;span class="italic"&gt;Kamerstukken&lt;/span&gt; 2017/18, 33576, nr. 116.&lt;/p&gt;&lt;h2&gt;Marktordening&lt;/h2&gt;&lt;h4&gt;Betalingsrechten&lt;/h4&gt;&lt;p&gt;Geen betalingsrechten omdat appellant met de door hem in zijn Gecombineerde opgave 2015 opgegeven onderneming niet op 15 juni 2015 stond ingeschreven in het handelsregister van de KvK. Het College sluit op zichzelf niet uit dat zich zeer bijzondere omstandigheden kunnen voordoen waarin de betrokkene op geen enkele manier erop bedacht behoeft te zijn dat zijn inschrijving buiten zijn schuld niet of niet langer correct in het handelsregister voorkomt. Van zodanige omstandigheden is in dit geval geen sprake, reeds omdat appellant zelf op de desbetreffende opgave bij KvK-nummer heeft vermeld ‘Geen’ en voor verweerder louter in dat feit geen aanleiding hoefde te bestaan om aan te nemen dat hier sprake was van een kennelijke fout. Beroep verworpen. CBB 27-09-2017, ECLI:NL:CBB:2017:317. Zie ook ECLI:NL:CBB:2017:314.&lt;/p&gt;&lt;h4&gt;GLB&lt;/h4&gt;&lt;p&gt;De resultaten van het onderzoek dat Wageningen Economic Research heeft uitgevoerd naar de inkomenseffecten van het vernieuwde Gemeenschappelijk Landbouwbeleid zijn naar de Tweede Kamer gestuurd. Het onderzoek laat zien dat de grootste veranderingen in de toeslagen/ betalingsrechten tussen 2014 en 2015 optraden in de vleeskalverhouderij, op de zetmeelaardappelbedrijven en in de intensieve melkveehouderij, zoals verwacht bij de convergentie naar een gelijke hectarepremie, omdat deze bedrijven per hectare relatief hoge toeslagen ontvingen. Voor alle land- en tuinbouwbedrijven samen maakt het gemiddeld ontvangen bedrag aan betalingsrechten per bedrijf in 2015 (10.960 euro) 28% uit van het gemiddelde inkomen uit bedrijf (39.590 euro) en 3,1% van de gemiddelde opbrengsten (357.000 euro) over 2011–2015. In 2015 is er in Nederland in totaal voor 712,8 miljoen euro aan directe inkomensondersteuning betaald aan de boeren. Van dit bedrag is 30%, 210 miljoen euro, uitbetaald voor het realiseren van vergroeningsmaatregelen. Wageningen Economic Research becijfert dat de totale kosten van de vergroening voor de Nederlandse landbouw in 2015 4,4 miljoen euro bedroegen, waarvan 430.000 euro is toe te schrijven aan extra administratieve lasten. Wanneer we deze kosten relateren aan de vergroeningssteun (210 miljoen euro), blijkt dat de steun de kosten zeer ruim overtrof: de kosten bedroegen slechts 2% van de vergroeningssteun (4,4/210*100%). &lt;span class="italic"&gt;Kamerstukken II&lt;/span&gt; 2017/18, 28625, nr. 250. &lt;/p&gt;&lt;h2&gt;Dieren&lt;/h2&gt;&lt;h4&gt;Paard&lt;/h4&gt;&lt;p&gt;Koper van paard beroept zich op consumentenbescherming. Hij heeft de hoedanigheid van consument onvoldoende onderbouwd. Hof Arnhem-Leeuwarden 04-10-2017, ECLI:NL:GHARL:2017:8232.&lt;/p&gt;&lt;h2&gt;Planten&lt;/h2&gt;&lt;h4&gt;Bruin- en ringrot&lt;/h4&gt;&lt;p&gt;Met een wijziging van de Regeling bruin- en ringrot 2000 worden gebieden aangewezen of gewijzigd waar het verboden is oppervlaktewater te gebruiken bij de teelt van consumptie- en zetmeelaardappelen en andere waardplanten van de bacterie Ralstonia solanacearum, de veroorzaker van bruinrot in aardappel. Deze gebieden worden aangeduid als beregeningsverbodsgebieden en zijn met kaarten ingetekend. Tevens wordt met deze regelingswijziging art. 7 over het tarief voor het onderzoek ten behoeve van de afgifte van verklaringen zoals bedoeld in de art. 5 en 6 van deze regeling, aangepast. &lt;span class="italic"&gt;Stcrt&lt;/span&gt;. 2017 nr. 54464.&lt;/p&gt;&lt;h2&gt;Milieurecht&lt;/h2&gt;&lt;h4&gt;Mestbeleid&lt;/h4&gt;&lt;p&gt;In een brief aan de kamer wordt bericht over de voortgang van de verschillende dossiers: het zesde Actieprogramma Nitraatrichtlijn (wordt gepresenteerd in Brussel als aanloop naar het verkrijgen van een nieuwe derogatie), de kringloopwijzer (nog niet voldoende betrouwbaar om gelijktijdig met het inwerkingtreden van het stelsel van fosfaatrechten te worden erkend), grondgebonden bedrijven in het stelsel van fosfaatrechten (geen generieke korting), roodvleessector en fosfaatrechten (geen speciale behandeling nodig), mogelijkheden voor het verkopen van mestkorrels aan particulieren (onder voorwaarden kan dat), onderzoek toepassing billijkheidsbeginsel bij opleggen mestboetes (gebeurt al) en uitvoering Regeling fosfaatreductieplan 2017 (‘door RVO.nl een grotere rol te geven zet ik samen met de sector in op een zo robuust mogelijke uitvoering van de regeling fosfaatreductieplan 2017. De complexiteit van de regeling, de tijdsdruk en het adequaat gevolg geven aan rechterlijke uitspraken blijven factoren die de uitvoering bemoeilijken. RVO.nl zet opnieuw extra capaciteit in om de risico’s te beperken en vertragingen bij het opleggen van de geldsommen zoveel mogelijk te voorkomen’). &lt;span class="italic"&gt;Kamerstukken II&lt;/span&gt; 2016/17, 33037, nr. 222.&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;De zuivelsector ligt op koers om de reductie te realiseren. De kortingspercentages blijven ongewijzigd en het advies van de knelgevallencommissie wordt ook toegepast bij het fosfaatreductieplan (twee extra categorieën: nieuwe bedrijven en bedrijven in een buitengewone situatie vanwege realisatie van een natuurgebied, de aanleg of onderhoud van publieke infrastructuur of vanwege een algemene nutsvoorziening). &lt;span class="italic"&gt;Kamerstukken II&lt;/span&gt; 2016/17, 33037, nr. 223.&lt;/p&gt;&lt;h2&gt;Fiscaal recht&lt;/h2&gt;&lt;h4&gt;BTW&lt;/h4&gt;&lt;p&gt;De btw-landbouwregeling wordt afgeschaft. Bij de invoering van de Wet OB 1968 werd besloten tot de introductie van een bijzondere regeling voor landbouwers, mede omdat het ongewenst werd geacht om landbouwers te verplichten een btw-administratie te voeren. Door de modernisering van de landbouwsector die sindsdien heeft plaatsgevonden, verschillen landbouwers echter niet wezenlijk meer van andere ondernemers. Voor veel landbouwers die op dit moment van de landbouwregeling gebruikmaken, zal het bijhouden van een btw-administratie niet of nauwelijks problemen moeten opleveren. In de loop van de tijd is bovendien gebleken dat de regeling niet goed te relateren is aan de huidige beleidsopgaven. Het niet kunnen terugvragen van btw maakt de regeling namelijk onaantrekkelijk voor ondernemers die een relatief hoge voordruk hebben, zoals ondernemers die veel investeren. Investerende bedrijven maken in de praktijk daarom meestal geen gebruik van de regeling. &lt;span class="italic"&gt;Kamerstukken II&lt;/span&gt; 2017/18, 34787, nr. 1 (wetsvoorstel) en nr. 2 (memorie van toelichting.&lt;/p&gt;&lt;h4&gt;Wet IB&lt;/h4&gt;&lt;p&gt;Art. 3.92 en 5.1 Wet IB; aanslag IB/PVV 2013; In de aangifte van erflater is onder meer uitgegaan van het standpunt dat (a) bepaalde landbouwgrond ter zake waarvan op 28 december 2012 een overeenkomst met een BV io tot terbeschikkingstelling is aangegaan, (b) een geldbedrag dat op 31 december 2012 op een derdenrekening ten behoeve van de op die datum opgerichte BV, en (c) een bepaald bedrag aan liquide middelen, op 1 januari 2013 tot het tbs-vermogen en daarmee niet tot het box 3-vermogen van erflater behoren. De inspecteur heeft bij de aanslag IB/PVV 2013 deze vermogensbestanddelen wel tot het box 3-vermogen gerekend op 1 januari 2013. De rechtbank acht het standpunt van de inspecteur onjuist dat voor de aanvang van de terbeschikkingstelling van landbouwgrond het moment waarop de landbouwgrond feitelijk in gebruik is genomen, maatgevend is. Er is geen sprake van fraus legis. Voor dat geval is niet in geschil dat de landbouwgrond en het gestorte bedrag onterecht tot de rendementsgrondslag van box 3 zijn gerekend. De liquide middelen zijn wel terecht tot de rendementsgrondslag van box 3 gerekend. Rechtbank Zeeland-West-Brabant 06-09-2017, ECLI:NL:RBZWB:2017:5809.&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Op de agenda voor de Landbouwraad van 9 oktober 2017 stonden o.a. de ‘implementatie van de 2030 Agenda voor Duurzame Ontwikkeling: gevolgen voor EU-landbouwbeleid’, de Fipronil-affaire en de toekomst van het GLB. De Visegrad-groep (Polen, Hongarije, Tsjechië en Slowakije) hebben een verklaring opgesteld van de vier lidstaten aangevuld met Letland en Litouwen over de toekomst van het GLB. De gezamenlijke verklaring kan getypeerd worden als een streven tot behoud van het huidige GLB, zowel qua budget als maatregelen en instrumenten. In de verklaring wijst deze groep landen, met uitzondering van Hongarije en Tsjechië, op de noodzaak de hectarepremies in de EU-lidstaten op gelijk niveau te brengen. Deze positie namen Hongarije en Tsjechië eveneens in bij het opstellen van een eerdere vergelijkbare gezamenlijke verklaring van de Visegrad-groep aangevuld door Bulgarije, Roemenië en Slovenië. Nederland kan zich niet vinden in het streven van deze lidstaten naar een status quo van het bestaande GLB en evenmin in een inzet naar gelijktrekking van de hectarepremie in de EU. &lt;span class="italic"&gt;Kamerstukken&lt;/span&gt; 2017/18, 21501-32, nr. 1049.&lt;/p&gt;&lt;h2&gt;Diversen&lt;/h2&gt;&lt;h4&gt;Begroting&lt;/h4&gt;&lt;p&gt;De begroting van Economische Zaken is te vinden onder &lt;span class="italic"&gt;Kamerstukken II&lt;/span&gt; 2017/18, 34775 XIII, &lt;span class="unknown"&gt;nr. 1&lt;/span&gt; (voorstel van wet) en &lt;span class="unknown"&gt;nr. 2&lt;/span&gt; (memorie van toelichting).&lt;/p&gt;</content><legacyfootnotes/><footnotes><footnote/></footnotes><auteurs/><published>2017-10-30 16:13:17</published><modified>2017-11-07 12:31:00</modified><editiondate>2017-10-30</editiondate><htmlpath>https://denhollander.info/artikel/14541</htmlpath></article>
</articles></edition>
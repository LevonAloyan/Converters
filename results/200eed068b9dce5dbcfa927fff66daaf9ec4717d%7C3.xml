<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1980</searchword><id>6568</id><udhid>UDH:TvAR/6568</udhid><titel>LANDBOUW EN MILIEUSCHADE. (Verslag van de Belgisch-Nederlandse studiedag, Brugge, 26 oktober 1979)</titel><searchwords><searchword>TvAR 10/1980</searchword><searchword>UDH:TvAR/6568</searchword></searchwords><attachments><attachment><name>1980_nr 10_Artikel_Lopes.pdf</name><extention>pdf</extention><url>https://denhollander.info/download/6341/ci</url></attachment></attachments><inleiding>Ruim vijftig personen woonden de Belgisch-Nederlandse studiedag op 26 oktober 1979 te Brugge bij. De beide preadviezen van de hand van Mr. C. Lambers en van Dr. H. Boeken zijn inmiddels8in De Pacht afgedrukt (januari respectievelijk maart 1980). Het is goed te weten dat Lambers voorzitter van de Vereniging tot behoud van de Waddenzee is.&#13;
Zoals te doen gebruikelijk, leiden de preadviseurs hun auditorium langs de mijlpalen uit hun werk. De, altijd geanimeerde, lunch duurt lang en de sluiting is vroeg. Daardoor is de discussie qua duur, themata en aantal deelnemers beperkt. Toch is na afloop een ieder wel voldaan.&#13;
Discussie&#13;
De bijdragen uit de zaal en de replieken van de preadviseurs laten zich zeer wel groeperen rond enkele trefwoorden.&#13;
Onderhandse schaderegeling&#13;
Dr. J. Teesink (veearts) onderscheidt twee categorieën gebieden, te weten die zonder milieubelasting en die waar een nieuwe vestiging de bestaande' belasting zal doen toenemen.&#13;
In de eerste categorie laat de fabriek in kwestie de agrarische wereld weten welke hoeveelheden van welke stoffen zij zal emitteren. Vervolgens wordt de toekomstige milieubelasting begroot, men spreekt hier van de O-fase. De fabriek verkrijgt haar vergunning van de gemeente of van de provincie. De bijbehorende voorwaarden, bijvoorbeeld zuivering tot 96% door Péchiney, worden vastgesteld op basis van de eisen van agrarische deskundigen. Daarbij wordt ook het weerkundig patroon van het Koninklijk Meteorologisch Instituut (K.N.M.I.) gehanteerd. Zou de milieubelasting voor de landbouw tè belastend zijn, dan moet agrarisch gebied onteigend worden. Het Landbouwschap Zeeland, het provinciaal bestuur en de fabriek sluiten een convenant. Op grond daarvan wordt een schaderegelingscommissie ingesteld, samengesteld uit een vertegenwoordiger van de industrie, van de georganiseerde landbouw en een neutrale deskundige; de commissie wordt bijgestaan door een chemisch ingenieur. De fabriek moet elke zes weken een onderzoek door de commissie gedogen en zelfs betalen. Is er schade, bijvoorbeeld door aantasting van hooi, dan moet de fabriek die vergoeden, zelfs als zij binnen de grenzen van de vergunningsvoorwaarden opereerde. </inleiding><content>Toevoeging van een emittent aan bestaande emittenten van schadelijke stoffen brengt de georganiseerde landbouw met de fabrieken bijeen. De milieubelasting na drie jaar met de nieuwe fabriek wordt begroot. De nieu-we fabriek vergoedt de schadetoeneming, anders moet zij inzicht in haar emissies gedogen. Spreker wijst op de kwetsbaarheid van de commissie van deskundigen voor financiële "compensaties" van de zijde van de betreffen-de fabrieken. Reeds nu zijn boeren bevreesd voor een tekortschietende schadevergoeding.&#13;
Los van een ander staat de milieu effect rapportering. De fabriek moet een rapport indienen met vermelding van verwachte gevolgen van haar vestiging voor het milieu. Op ministrieel niveau bestaat een lijst van fabrie-ken waarvoor een rapport vereist is. Thans beschikken de fabrieken over meer know how dan de overheid en vaak ook dan de landbouw. Deze moet hoge eisen stellen aan de candidaten voor een plaats in de commissies voor schaderegeling.&#13;
Tenslotte vraagt Teesink aandacht voor wat hij morele schade noemt. Een boer die schadevergoeding krijgt omdat zijn productie-omstandigheden verslechterd zijn. verliest een belangrijk deel van zijn motivatie. Aldus wor-den ook toekomstige schadevergoedingen ongunstig beïnvloed. Lambers gelooft een oplossing voor dit probleem te moeten zoeken in maatregelen van structuurbeleid. In België wordt morele schade erkend. Zij kan. zo stelt Boeken, vergoed worden op grond van de foutaansprakelijkheid (art. 1382 BW = art. 1401 van ons BW). De rechtspraak is tot dusverre echter geens-zins bemoedigend. De erkenning van morele schade van verenigingen tot bescherming van het milieu ging samen met toekenning van een symboli-sche vergoeding van één franc.&#13;
Van Belgische zijde spreekt... Tas over de ervaring van zijn chemisch be-drijf U.C.B, met de landbouw. Het bedrijf dat gaarne de verantwoorde-lijkheid wil dragen voor te veroorzaken schade aan derden, sloot een ac-coord met de Boerenbond. Een commissie van deskundigen werd ingesteld en een Handleiding schadebegroting opgesteld. Wat de causaliteit betreft, krijgt de landbouwer het voordeel van de twijfel. Verder krijgt hij adviezen terzake van de bedrijfsvoering. Zijn bedrijf wordt periodiek bezocht. De boeren zijn wel tevreden met de regeling die nu zo'n drie jaar bestaat. Hier-aan moet evenwel worden toegevoegd dat het slechts gaat om zes boeren met in totaal 40 ha.&#13;
Publiekrechtelijke regeling&#13;
In het spoor van de preadviseurs wil mr. M. A. van Seggelen er van uitgaan dat de vervuiler niet de schade moet betalen, maar de vervuiling zelve. Overigens behoren schadegevallen op dergelijke grote schaal niet met pri-vaatrechtelijke regels te worden behandeld. Hier ligt een taak voor de overheid die de productie moet kunnen onderwerpen aan een vergunningenstelsel met strikte voorwaarden, heffingen aan de producent moet kunnen opleggen en voorzieningen aan zijn fabriek doen aanbrengen. Daarbij passen subsidies voor toepassing van de best practical means. Tevens moet de overheid schadevergoeding aan gelaedeerden kunnen betalen.&#13;
Lambers gaat hier nog uitvoerig op in. De schade is een maatschappelijk probleem. De geleden schade overtreft de betaalde schade. Het is (ook) niet redelijk dat zij voornamelijk rust op bepaalde individuen. Het privaatrecht schiet dus primair tekort, ook wanneer de zorgvuldigheidsnorm aan de ver-vuiler wordt voorgehouden. Een risico-aansprakelijkheid voor de vervuiler is een eerste vereiste. Weldra dringt de noodzaak van een publiekrechtelijk fonds zich op. De heffingen moeten daarbij evenredig zijn met de vervuiling. Thans kennen wij twee heffingen, veel meer mogen worden verwacht. Voor strokarton in Oost-Groningen geldt een tarief, dat in geen enkele verhouding staat tot de reële schade. Het Fonds Luchtverontreiniging omvat thans ƒ 100 miljoen, maar heeft nog slechts twee subsidies uitgekeerd. Subsidie van bedrijven dient overigens omzichtig te geschieden en wel alleen in geval van onevenredigheid ten opzichte van de soortgenoten.&#13;
Fonds Luchtverontreiniging&#13;
Het Fonds Luchtverontreiniging heeft zijn ontstaan te danken aan een ini-tiatief van het Landbouwschap, aldus herinnert zich mr. N. M. Zijp. Dankzij de invloed van het schap in het parlement werd deze stap in de richting van een publiekrechtelijke aanvulling op het privaatrecht gedaan. De ervaringen stellen inmiddels teleur.&#13;
Het Fonds heeft geen bestuur, maar beschikt alleen over enkele ambtenaren van het ministerie van Volksgezondheid. Dezen gaan alleen dan tot uitkering over. indien wetenschappelijk is komen vast te staan dat de schade het gevolg is van een bepaalde emissie. Zo bleef een schade door neerslag van vliegtuiguitlaatgassen rond Schiphol bij een bepaalde windrichting onvergoed. Inmiddels staat AROB-beroep open tegen een afwijzende beschikking van het Fonds. Te hopen is dat langs deze weg verbetering intreedt.&#13;
Bewijslast&#13;
Deskundigen onderzoeken, zo gaat Zijp verder, of de landbouw schade lijdt door de onttrekking van grondwater door de waterleidingsbedrijven. Een boomkweker zag evenwel slechts 10% van zijn schade toegeschreven aan die onttrekking; de andere factoren maakten echter een dubieuze indruk. De bewijslast blijkt (dus) een obstakel. Ir. J. Oggel voelt wel iets voor een omkering van de bewijslast in dier voege dat een bedrijf moet bewijzen niet de veroorzaker van een vervuiling te zijn. Maar ook een Fonds eist. in zijn angst voor uitkering, bewijs van de zijde van de gelaedeerden. Misschien zou iets te zeggen zijn voor uitkeringen enkel op aanvraag van gedupeerde boeren, doch zonder precedentwerking. Het voordeel is dan dat er een jurisprudentie ontstaat. In deze redenering wil ik een onzuiverheid blootleggen. Jurisprudentie gaat een systematiek vertonen, ontdekt bijvoorbeeld door de schrijvers. Elke afzonderlijke beschikking heeft daartoe baar bijdrage geleverd. Dit wil zeggen dat aan precedenten niet kan worden ontkomen.&#13;
Rechtsbijstandsverzekering en cessie schadeclaim&#13;
Een publiekrechtelijke rechtsbijstandsverzekering stimuleert procedures en daarmede de vorming van rechtsregels. De cessie van het recht op schade-vergoeding door het slachtoffer aan een Fonds met de verplichting tegen de vervuiler op te treden ziet Boeken daarbij wel als noodzakelijk. Momenteel kan men zich in België wel redden met het Voorschotfonds. Het Voorschotfonds Wateronttrekking ziet Zijp als pseudo-fonds.&#13;
Cessie van de schadeclaim aan het Fonds verschuift slechts de juridische problemen van de gelaedeerde naar het Fonds, zo merkt mr. Th. G. Drupsteen op. Bovendien zou het Fonds door de voeding uit heffingen en via de schadeclaim de bedrijven twee maal te pakken hebben. Lambers heeft een andere kijk op deze twee punten. Het Fonds spant tenminste een rechtsgeding aan. terwijl de particulier zulks gewoonlijk zou hebben nagelaten. De heffing zal waarschijnlijk worden gereduceerd als bezwaren van de kant van de vervuilers redelijk zijn.&#13;
Volksverzekering&#13;
Wanneer een probleem zich niet laat beheersen binnen de omtrekken van het privaatrecht, dus een algemener, zelfs een maatschappelijk probleem wordt, dan ligt in het publiekrecht een scala van opties ter overweging. De hoogste trap is dan de volksverzekering. Boeken trekt een vergelijking tussen milieuschade, verkeersschade en gezondheidsschade. Ik ga hier even nader op in. In Nederland is gezondheidsschade reeds object van enkele volksverzekeringen. Verkeersschade is als object van een verplichte particuliere verzekering met een Rijksfonds voor gevallen van schade aangericht door niettemin onverzekerden, slechts een handbreedte van een volksverzekering verwijderd. De Belgische preadviseur wijst op een volksverzekering tegen ongevallen, zoals die in Nieuw-Zeeland bestaat.&#13;
Een van de argumenten voor een volksverzekering is de solidariteit die tussen de leden van een gemeenschap bestaat. Men zou ook verder kunnen gaan en de gemeenschap zelf als argument hanteren. Hoe dan ook, ter ver-gadering verzet mr. D. L. Rodrigues Lopes zich tegen de gedachte van de volksverzekering. Ten eerste is gedwongen solidariteit geen solidariteit. Ten tweede wordt door elke nieuwe volksverzekering de collectieve sector in onze economie vergroot. Daarbij komt dat bijna alle onderdelen van die sector zich niet laten beheersen. Zij dijen uit en vormen een enorme ingebouwde destabilisator in onze economie. Zij zijn een motor van inflatie, mede omdat zij een aanbod vertegenwoordigen dat zelf een vraag schept.&#13;
De wal die, zoals het spreekwoord zegt, het schip zal keren, is er niet&#13;
Lopes komt tot een constatering van een gevaarlijke spanning tussen een gezonde lucht en een gezonde economie.&#13;
Voor Lambers is de keuze niet moeilijk. Hij vindt schone lucht belangrijker dan een gezonde economie. We hebben te doen met een op grote schaal geleden schade, die slechts zeer ten dele wordt vergoed. Aldus wordt zij voornamelijk geleden door enkelen en verder door allen die zich in het milieu begeven. Boeken merkt nog op dat solidariteit geen hoofdrol speelt in een Fonds Luchtverontreiniging. (Inderdaad, die gaat lang niet zo ver als een volksverzekering, R. L.). De nadruk ligt op doorberekening van de vervuiling in de kostprijs van het product en op economische efficiency. Op zijn beurt noemt Lambers de solidariteit juist wel een argument en wel de solidariteit met het milieu, met alles dat leeft. Deze dient in nieuwe regels te worden geformuleerd. Productie van, vervoer van en handel in bepaalde stoffen moeten aan vergunningen worden onderworpen.&#13;
Intussen heb ik mijn gedachten verder laten gaan. De vraag is hoe diep en op welke termijn men wil denken. In onze gepolitiseerde samenleving wordt ondiep en op korte termijn gedacht. De politici en het electoraat houden contact via herkenbaarheden, dat zijn oversimplificaties van problemen en oplossingen. Het gaat thans heel sterk om werkgelegenheid, inflatie en betalingsbalans. De macro-economische factoren stellen (andere) principes in de schaduw. In die schaduw vinden we actiegroepen en enkele getuigende politici die verzet aantekenen tegen moderne technologie (bijvoorbeeld micro-processor) en kernenergie (modern, maar toch al zo'n 20 jaar in toepassing). Zij zijn gewoonlijk ondeskundig met betrekking tot het object van hun afkeer en luisteren niet naar de deskundigen die op hun beurt geen zekerheid kunnen verschaffen en bovendien vaak belang hebben bij de technische vooruitgang. De tegenstanders ijveren dikwijls voor een geheel andere maatschappij. Zelfs ik zou hun wel eens gelijk willen geven, maar hun habitus schrikt mij af en we leven in een zelf-chanterend systeem (ons land is geen eiland; Europese Gemeenschap. Noord Atlantische Ver-dragsorganisatie, wereldhandel, nationaal concurrerend vermogen„ Neder-land is een van de grootste exporterende landen ter wereld). Zo blijft men koersen op economie en technologie. Theologisch gezien zou men deze de afgoden van onze tijd kunnen noemen. De Bijbel (Oude Testament) leert ons hoe het Joodse Volk rampzalige beproevingen moest doorstaan wan-neer het tot afgoderij verviel. Niet zelden betrof het de afgoden van andere staten, waarmee men goede betrekkingen wenste .... Daarentegen versloeg God de vijanden en leefden de Joden in voorspoed wanneer zij de Godde-lijke voorschriften stipt naleefden. Onze politici zijn niet de juiste geestelijke leiders, maar zij hebben geen concurrenten. Sinds de scheiding van Kerk en Staat heeft de geestelijkheid een beperkte invloed en dan nog alleen op de eigen clientèle. Het is ook overigens zeer de vraag of de tegenwoordige geestelijken over het natuurlijke gezag beschikken dat grote groepen uit de samenleving aan hen zou kunnen binden.&#13;
Hinder&#13;
Eigendom op zichzelf rechtvaardigt geen onrechtmatige hinder, aldus kort-gesloten 5.1.2 lid 1 NBW. Wel is hinder die onrechtmatig zou zijn. geoor-loofd voor zover de gelaedeerde die in het algemeen belang behoort te dul-den (zie lid 2). Dan heeft hij recht op schadevergoeding (zie lid 3). Niet vol-doening aan een veroordeling daartoe of tot zekerheidsstelling daarvoor kan leiden tot een rechterlijk verbod van de hinder (zie lid 4).&#13;
Uit de bewoordingen van het NBW maakt Drupsteen op dat het er in de toekomst in Nederland minder gunstig zou kunnen uitzien voor de lijders van milieuschade. België slaat een betere weg in door van de foutaanspra-kelijkheid over te gaan op de evenwichtsverstoring. Ook Zijp is ongerust over de toekomst met het NBW. Een verbod van hinder zal in het algemeen immers niet mogelijk zijn als de emittent een vergunning (bijvoorbeeld ex Hinderwet) heeft. De belangen zijn dan in de administratie afgewogen. Ook mr. L. P. J. Mertens geeft verre de voorkeur aan afweging door de burgerlijke rechter. Boeken merkt nog op dat de verhouding tussen rechter en bestuur te dezer zake beslissend zal zijn.&#13;
Vergunning en rechtmatigheid&#13;
Mertens wil niet aanvaarden dat een emittent met een vergunning zonder meer rechtmatig vervuilt. Hij attendeert nog op de mogelijkheid dat aan de vergunning verbonden voorwaarden niet zijn na te leven of dat door de vestiging van nieuwe bedrijven een accumulatie van hinder optreedt. In het laatste geval kan een gelaedeerde van de vervuilers gezamenlijk schadever-goeding eisen, antwoordt Boeken. Deze vervolgt dat de leer van de vergoeding wegens rechtmatige overheidsdaad in Nederland verder is ontwikkeld dan in België. Duidelijk is dat zorgvuldige behandeling van de aanvraag om een vergunning impliceert dat de overheid rechtmatig heeft gehandeld.&#13;
De Belgische provinciale bestuurder Van Zeeven (West-Vlaanderen) beveelt aan als extra voorwaarde aan de vergunning te verbinden de storting van een borgsom om de naleving van de (andere) voorwaarden te verzekeren. België kent een dergelijke figuur bij de verkavelingsverorderingen. Als Nederlands voorbeeld noemt Lambers de Ontgrondingenwet. Boeken is van mening dat de beperking van de hinder in het algemeen belang en een borgsom in de verhouding tussen twee partijen elkander niet goed verdragen.</content><legacyfootnotes/><footnotes><footnote/></footnotes><auteurs>Mr. D. L. Rodrigues Lopes</auteurs><published>1980-10-01 00:00:00</published><modified>1980-10-01 00:00:00</modified><editiondate>1980-10-01</editiondate><htmlpath>https://denhollander.info/artikel/6568</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1993</searchword><id>5289</id><udhid>UDH:TvAR/5289</udhid><titel>de Loyer / Meijers (TvAR 1993/4647)</titel><searchwords><searchword>TvAR 10/1993</searchword><searchword>TvAR 1993/4647</searchword><searchword>UDH:TvAR/5289</searchword></searchwords><attachments><attachment><name>1993_nr 10_Rechtspraak_4647.pdf</name><extention>pdf</extention><url>https://denhollander.info/download/5288/ci</url></attachment></attachments><inleiding>Pachtwet, art. 49&#13;
&#13;
Zowel de theoretische opleiding als de praktische&#13;
ervaring van de voorgestelde pachter&#13;
zijn ruim voldoende. De in art. 49 Pw. bedoelde&#13;
beslissing naar billijkheid houdt niet in een&#13;
afweging van belangen, maar betekent dat&#13;
acht moet worden geslagen op alle relevante&#13;
feiten en omstandigheden; daarbij is uitgangspunt&#13;
dat (behoudens de verplichte afwijzingsgronden&#13;
van de leden 5 en 6) de&#13;
vordering wordt toegewezen tenzij de billijkheid&#13;
zich daartegen verzet.&#13;
In casu bestaan de bijzondere omstandigheden,&#13;
op grond waarvan de verpachtster&#13;
zich verzet tegen de indeplaatsstelling, al vele&#13;
jaren zonder dat daartegen ooit van haar zijde&#13;
bezwaar is gemaakt en komt in die al lang&#13;
bestaande situatie door indeplaatsstelling&#13;
geen verandering. Alsdan staat de billijkheid&#13;
niet aan indeplaatsstelling in de weg.</inleiding><content>In de zaak van:&#13;
Johannes de Loyer, wonende te Milheeze, appellant,&#13;
incidenteel geïntimeerde, procureur:&#13;
mr. K. van der Meulen,&#13;
tegen&#13;
Johanna Francisca Nicolasina Meijers, wonende&#13;
te Oss, geïntimeerde, incidenteel appellante,&#13;
procureur: voorheen mr. D.H. ter Beek,&#13;
thans mr. H.R. Verschuur.&#13;
Het geding in hoger beroep&#13;
Het hof heeft in deze zaak op 17 augustus&#13;
1922 een tussenarrest gewezen, naar de inhoud&#13;
waarvan wordt verwezen.&#13;
Ter uitvoering van dat tussenarrest heeft op&#13;
14 september 1992 een comparitie van partijen&#13;
en van de voorgestelde pachter W.J.M, de&#13;
Loyer plaats gevonden. Daarvan is procesverbaal&#13;
opgemaakt, dat zich thans bij de stukken&#13;
bevindt en waarvan de inhoud als hier&#13;
ingelast moet worden beschouwd.&#13;
Van de zijde van de pachter is daarbij nog&#13;
overgelegd:&#13;
- de op het bedrijf- van de pachter betrek&#13;
king hebbende meitellingsgegevens over de&#13;
jaren 1990, 1991 en 1992, alsmede de boekhoudoverzichten&#13;
over de jaren 1988, 1989 en&#13;
1990;&#13;
- de op het bedrijf van de voorgestelde&#13;
pachter betrekking hebbende meitellingsgege&#13;
vens, alsmede de boekhoudoverzichten over&#13;
de jaren 1989, 1990 en 1991.&#13;
Partijen hebben vervolgens andermaal de&#13;
stukken aan het hof overgelegd voor het wijzen&#13;
van arrest.&#13;
Conform de ter zitting van het hof gemaakte&#13;
afspraak heeft de raadsman van de pachter&#13;
bij schrijven van 15 september 1992 nog informatie&#13;
verstrekt omtrent de datum, waarop&#13;
de litigieuze pachtovereenkomst destijds aan&#13;
de grondkamer ter goedkeuring is ingezonden,&#13;
zulks onder bijvoeging van een fotocopie&#13;
van het door beide partijen ondertekende en&#13;
door de grondkamer goedgekeurde pachtcontract.&#13;
Beoordeling van het geschil in hoger beroep&#13;
1. Het Hof neemt hier over hetgeen in zijn&#13;
hiervoor gemeld tussenarrest onder 'De vaststaande&#13;
feiten' is overwogen. Uit de door de&#13;
raadsman van de pachter nog aan het hof toegezonden&#13;
fotokopie van de litigieuze pachtovereenkomst&#13;
blijkt dat deze op 30 september&#13;
1968, mitsdien binnen de in artikel 8, lid 1,&#13;
der Pachtwet genoemde termijn, aan de&#13;
grondkamer ter goedkeuring is ingezonden.&#13;
2. Ter zitting van het hof is van de zijde&#13;
van beide partijen verklaard dat, hoewel in de&#13;
litigieuze pachtovereenkomst als pachtobject&#13;
staat vermeld het land kadastraal bekend ge&#13;
meente Oss, sectie D, nummers 2335, 2344 en&#13;
2343, deze overeenkomst in werkelijkheid al&#13;
tijd slechts betrekking heeft gehad op de ongeveer&#13;
westelijke helft van het perceel Oss,&#13;
sectie D, nummer 2335, ter grootte van ongeveer&#13;
3 ha, alsmede dat verpachtster alleen en&#13;
voor het geheel eigenaresse is van laatstge&#13;
noemd kadastraal perceel.&#13;
Een en ander brengt mede dat geen anderen&#13;
dan verpachtster en pachter partij zijn in&#13;
de onderhavige pachtovereenkomst. Mitsdien&#13;
bestaat er geen grond voor een niet-ontvankelijkverklaring&#13;
van partijen c.q. één van hen&#13;
omdat ten onrechte zou zijn nagelaten anderen&#13;
in dit geding te betrekken.&#13;
3. Uit de stukken en uit hetgeen ter gele&#13;
genheid van de comparitie van partijen niet of&#13;
onvoldoende weersproken is verklaard, volgt&#13;
onder meer:&#13;
Ten aanzien van de pachter:&#13;
- dat hij op 17 april 1925 is geboren, eerst een&#13;
landbouwbedrijf te Oss heeft geëxploiteerd,&#13;
maar dat ruim 22 jaar geleden heeft verkocht&#13;
en toen een ander bedrijf te Milheeze heeft&#13;
gekocht;&#13;
- dat hij laatstbedoeld bedrijf ongeveer 14&#13;
jaar geleden aan zijn zoon, de voorgestelde&#13;
pachter, heeft overgedragen en toen zelf elders&#13;
in Milheeze een woning en varkensschuur&#13;
heeft laten bouwen;&#13;
- dat hij daar thans een fokzeugenbedrijf exploiteert&#13;
en daarnaast in Oss nog ongeveer 4&#13;
ha grond, die behoort tot een onverdeelde&#13;
boedel waarin zijn echtgenote één der gerechtigden&#13;
is, om niet in gebruik heeft;&#13;
- dat hij niet beschikt over een melkquotum&#13;
en zijn mestquotum in totaal 2963 kilogram&#13;
fosfaat groot is;&#13;
Ten aanzien van de voorgestelde pachter:&#13;
- dat hij op 25 augustus 1952 is geboren, gehuwd&#13;
is en drie nog jonge kinderen heeft;&#13;
- dat hij met goed resultaat een opleiding aan&#13;
de Lagere en aan de Middelbare Agrarische&#13;
School heeft gevolgd en daarnaast verschil&#13;
lende andere diploma's heeft behaald, waar&#13;
onder diploma's van een cursus&#13;
Veeverloskunde en een EVTO-cursus, alsmede&#13;
een lasdiploma en een melkdiploma;&#13;
- dat hij na het behalen van het diploma van&#13;
de Middelbare Agrarische School thuis bij&#13;
zijn vader in het landbouwbedrijf is gaan werken&#13;
en ongeveer 14 jaar geleden dat bedrijf&#13;
heeft overgenomen;&#13;
- dat hij thans een bedrijf exploiteert van ongeveer&#13;
30 ha;&#13;
- dat daarvan 25 ha, gelegen in één blok, met&#13;
de daarop staande woning en bedrijfsgebouwen&#13;
zijn eigendom zijn;&#13;
- dat hij op een afstand van ongeveer 2 kilo&#13;
meter van zijn boerderij ongeveer 1 ha om&#13;
niet van zijn vader in gebruik heeft;&#13;
- dat hij op een afstand van ongeveer 40 a 45&#13;
kilometer van zijn boerderij nog in gebruik&#13;
heeft: a. ongeveer 0.80 ha, die hij van de Gemeente&#13;
Heesch pacht; b. de grond in geschil;&#13;
- dat de grond in geschil wordt gebruikt voor&#13;
de winning van hooi (één of twee keer per seizoen)&#13;
en daarna wordt beweid met 8 a 10&#13;
stuks jongvee;&#13;
- dat hij 45 a 50 stuks melkvee heeft, 55 stuks&#13;
jongvee, 100 meststieren en 1000 mestvarkens;&#13;
- dat hij beschikt over een melkquotum van&#13;
ongeveer 260 000 kilogram en over een&#13;
mestqutoum van ruim 10 000 kilogram fosfaat;&#13;
Ten aanzien van de verpachtster:&#13;
- dat zij 85 jaar is;&#13;
- dat zij zich verzet tegen de gevorderde indeplaatsstelling&#13;
omdat zij de grond in geschil&#13;
wil verpachten aan haar neef M.G. Meijs te&#13;
Heesch;&#13;
- dat deze neef 44 jaar is en een boomkwekerijbedrijf&#13;
van ongeveer 30 ha exploiteert,&#13;
waarvan ongeveer 4 ha dichtbij de grond in&#13;
geschil is gelegen;&#13;
- dat in dat bedrijf laanbomen worden gekweekt&#13;
en het de bedoeling van haar neef is&#13;
ook de grond in geschil daarvoor te gaan gebruiken.&#13;
4. Ingevolge het bepaalde in art. 49, lid 3,&#13;
der Pachtwet moet op een vordering tot indeplaatsstelling&#13;
worden beslist naar billijkheid, met inachtneming van de overige bepalingen&#13;
van dat artikel. In casu is van die overige bepalingen&#13;
alleen lid 5 aan de orde, inhoudende&#13;
dat de vordering wordt afgewezen indien de&#13;
voorgestelde pachter niet voldoende waarborgen&#13;
biedt voor een behoorlijke bedrijfsvoering.&#13;
5. Gelet op hetgeen daaromtrent ten processe&#13;
is gebleken, is het hof van oordeel dat&#13;
zowel de theoretische opleiding van de voor&#13;
gestelde pachter als zijn praktische ervaring&#13;
ruimschoots voldoende zijn om hem in staat&#13;
te achten tot zelfstandige exploitatie van de&#13;
grond in geschil. In feite wordt dit ook van de&#13;
zijde van de verpachtster niet weersproken.&#13;
Hetgeen zij daaromtrent aanvoert, heeft betrekking&#13;
op de hiervoor reeds genoemde bil&#13;
lijkheid; de vakbekwaamheid van de&#13;
voorgestelde pachter wordt door haar echter&#13;
niet betwist.&#13;
6. Het vorenstaande brengt mede dat de in&#13;
het incidenteel hoger beroep aangevoerde&#13;
grief ongegrond is.&#13;
7. Met betrekking tot de in art. 49, lid 3,&#13;
der Pachtwet bedoelde billijkheid overweegt&#13;
het hof allereerst dat, indien en voorzover partijen&#13;
ervan uitgaan dat deze inhoudt dat hun&#13;
belangen tegen elkaar moeten worden afgewogen,&#13;
zij zulks ten onrechte aanvoeren. Die&#13;
belangenafweging komt eerst aan de orde,&#13;
wanneer op een verzoek tot verlenging van de&#13;
pachtovereenkomst naar billijkheid moet worden&#13;
beslist.&#13;
Bij een beslissing naar billijkheid op een&#13;
vordering tot indeplaatsstelling dient acht te&#13;
worden geslagen op alle relevante feiten en&#13;
omstandigheden. Uitgangspunt daarbij is dat,&#13;
afgezien van de bijzondere gevallen als bedoeld&#13;
in de leden 4, 5 en 6 van art. 49 der&#13;
Pachtwet, die vordering moet worden toegewezen&#13;
tenzij de billijkheid zich daartegen verzet.&#13;
De grieven III en IV van het principaal hoger&#13;
beroep behoeven op grond van een en ander&#13;
geen bespreking; grief V van het&#13;
principaal hoger beroep is gegrond.&#13;
8. Verpachtster heeft haar verzet tegen toe&#13;
wijzing van de onderhavige vordering erop&#13;
gebaseerd dat die toewijzing niet billijk zou&#13;
zijn omdat de grond in geschil op grote af&#13;
stand (40 a 45 kilometer) van de boerderij van&#13;
de voorgestelde pachter ligt en voorts in ver&#13;
band daarmee geen rendabele exploitatie van&#13;
die grond mogelijk zou zijn, weshalve naar&#13;
haar oordeel ook gevreesd moet worden dat&#13;
deze grond zal worden gebruikt voor het dumpen&#13;
van mest.&#13;
9. Te dien aanzien overweegt het hof het&#13;
volgende.&#13;
Allereerst is al gedurende meer dan 22 jaar&#13;
sprake van exploitatie van het gepachte op&#13;
een afstand van 40 a 45 kilometer. Verpachtster&#13;
was hier al die tijd van op de hoogte en&#13;
heeft daartegen nimmer bezwaar gemaakt en&#13;
kennelijk ook nimmer om die reden aanleiding&#13;
gezien om de onderhavige pachtovereenkomst&#13;
op te zeggen, hoewel zij daartoe&#13;
meerdere keren de gelegenheid heeft gehad.&#13;
Ten tweede geldt, in het midden gelaten of&#13;
bedoelde exploitatie al dan niet als rendabel&#13;
kan worden aangemerkt, ook in dat opzicht&#13;
dat toewijzing van de onderhavige vordering&#13;
geen verschil brengt in de nu al zo lang ook te&#13;
dezen bestaande toestand.&#13;
Ten derde is ten processe niet gesteld noch&#13;
gebleken dat pachter in de afgelopen 22 jaar&#13;
of gedurende een gedeelte van die periode de&#13;
grond in geschil heeft misbruikt voor de dumping&#13;
van mest. Hij en de voorgestelde pachter&#13;
hebben voorts gemotiveerd weersproken dat&#13;
daarvan na indeplaatsstelling wel sprake zal&#13;
zijn, waarna verpachtster haar betreffende&#13;
stelling niet nader heeft onderbouwd.&#13;
Uit een en ander volgt, dat toewijzing van&#13;
de vordering tot indeplaatsstelling voor verpachtster&#13;
geen wijziging brengt in een al meer&#13;
dan 22 jaar bestaande situatie. Dit zo zijnde&#13;
en in aanmerking genomen dat ook overigens&#13;
niet is gebleken van ter zake van belang zijnde&#13;
omstandigheden die medebrengen dat de&#13;
voorgestelde pachter als in redelijkheid onaanvaardbaar&#13;
voor verpachtster moet worden&#13;
aangemerkt, is het hof van oordeel dat de billijkheid&#13;
niet in de weg staat aan de indeplaatsstelling&#13;
als gevorderd en dat de betreffende&#13;
vordering dan ook moet worden toegewezen.&#13;
De grieven I en II, alsmede ook grief VI&#13;
van het principaal hoger beroep zijn gegrond.&#13;
Slotsom.&#13;
Het tussen partijen gewezen vonnis van 12&#13;
oktober 1990, waarvan beroep, moet worden&#13;
vernietigd en de vordering vamie pachter&#13;
moet alsnog worden toegewezen met veroordeling&#13;
van de verpachtster in de kosten van de&#13;
procedure in beide instanties.&#13;
Beslissing&#13;
Het hof, rechtdoende in hoger beroep:&#13;
in het principaal hoger beroep:&#13;
Vernietigt het door de pachtkamer van het&#13;
kantongerecht te 's-Hertogenbosch tussen partijen&#13;
gewezen vonnis van 12 oktober 1990,&#13;
waarvan beroep,&#13;
en opnieuw rechtdoende:&#13;
stelt Wilhelmus Justinus Maria de Loyer&#13;
met ingang van heden in de plaats van zijn vader&#13;
Johannes de Loyer als pachter in de ten&#13;
processe bedoelde pachtovereenkomst.&#13;
in het incidenteel hoger beroep:&#13;
Verklaart het beroep ongegrond.&#13;
in het principaal en in het incidenteel hoger&#13;
beroep:&#13;
Veroordeelt Johanna Francisca Nicolasina&#13;
Meijers in de kosten van deze procedure in&#13;
beide instanties, aan de zijde van Johannes de&#13;
Loyer tot heden begroot voor de eerste aanleg&#13;
op f 300,- en voor het hoger beroep op&#13;
f 343,75 voor verschotten en f 3500,- voor salaris&#13;
van de procureur.&#13;
Arrest van 17 augustus 1992&#13;
(Spoor, Kok en Bierman, en mr. ing. Jansens&#13;
van Gellicum en Wentink)&#13;
In de zaak van:&#13;
Johannes de Loyer, wonende te Milheeze, appellant,&#13;
incidenteel geïntimeerde, procureur:&#13;
mr. K. van der Meulen,&#13;
tegen&#13;
Johanna Francisca Nicolasina Meijers, wonende&#13;
te Oss, geïntimeerde, incidenteel appellante,&#13;
procureur: voorheen mr. D.H. ter Beek,&#13;
thans mr. H.R. Verschuur.&#13;
Het geding in eerste aanleg&#13;
De pachtkamer van het kantongerecht te 's-&#13;
Hertogenbosch heeft op 23 maart 1990 en 12&#13;
oktober 1990 tussen partijen vonnissen gewezen,&#13;
die in fotokopie aan dit arrest zijn gehecht&#13;
en naar de inhoud waarvan wordt&#13;
verwezen.&#13;
Het geding in hoger beroep&#13;
Appellant - hierna ook te noemen: pachter -&#13;
is bij exploit van 9 november 1990 in hoger&#13;
beroep gekomen van voormelde vonnissen&#13;
met gelijktijdige dagvaarding van geïntimeerde&#13;
- hierna ook te noemen: verpachtster -&#13;
voor dit hof.&#13;
Bij memorie van grieven zijn na te melden&#13;
grieven aangevoerd met conclusie dat het hof&#13;
de vonnissen van 23 maart en 12 oktober&#13;
1990 zal vernietigen en, opnieuw rechtdoende,&#13;
de door pachter ingestelde vordering tot&#13;
indeplaatsstelling van zijn zoon, Wilhelmus&#13;
Justinus Maria de Loyer, als pachter van het&#13;
weiland, ter grootte van 3 ha, zijnde drie tiende&#13;
deel van de percelen kadastraal bekend gemeente&#13;
Oss, sectie D, nummers 2335, 2344,&#13;
2343, voor zover verpachtster althans op&#13;
grond van eigendom of op andere grond of titel&#13;
daarvan de bevoegde verpachtster is, alsnog&#13;
zal toewijzen, zulks met veroordeling van&#13;
verpachtster in de kosten van beide instanties.&#13;
Bij memorie van antwoord is verweer gevoerd;&#13;
voorts is in incidenteel hoger beroep na&#13;
te melden grief aangevoerd met conclusie dat&#13;
het hof het vonnis d.d. 12 oktober 1990 zal&#13;
vernietigen in zoverre, dat de passage waarin&#13;
wordt overwogen, dat de voorgestelde pachter&#13;
voldoende waarborgen biedt voor een behoorlijke&#13;
bedrijfsvoering en dat er geen omstandigheid&#13;
zou zijn op grond waarvan de&#13;
vordering zou moeten worden afgewezen,&#13;
komt te vervallen en hiervoor in de plaats zal&#13;
worden overwogen, dat de voorgestelde pachter&#13;
niet voldoende waarborgen biedt voor een&#13;
behoorlijke bedrijfsvoering; zulks met bevestiging&#13;
van het dictum van het vonnis en met&#13;
veroordeling van pachter in de proceskosten.&#13;
Vervolgens heeft pachter bij akte in principaal&#13;
appèl en memorie van antwoord in incidenteel&#13;
appel, tevens houdende verzoek tot rectificatie,&#13;
zijn stellingen nader toegelicht en in incidenteel&#13;
appel verweer gevoerd.&#13;
Daarna heeft verpachtster nog antwoordakte&#13;
in principaal appèl verzocht.&#13;
Tenslotte nebben partijen de stukken overgelegd&#13;
voor het wijzen van arrest.&#13;
De grieven&#13;
De grieven in het principaal appel luiden als&#13;
volgt:&#13;
Grief l&#13;
Ten onrechte heeft de pachtkamer van het&#13;
kantongerecht te 's-Hertogenbosch in prima&#13;
overwogen, dat toewijzing van de vordering&#13;
van appellant, toen eiser, niet billijk te achten&#13;
is.&#13;
Griel II&#13;
Ten onrechte overweegt de pachtkamer van&#13;
het kantongerecht te 's-Hertogenbosch, dat zij&#13;
het ten processe door geïntimeerde geuite bezwaar onderschrijft, dat voor wat betreft het&#13;
gepachte, dat gelegen is op een afstand van&#13;
ongeveer 40 km van het bedrijf van appellant&#13;
en van het bedrijf van de in de plaats te stellen&#13;
zoon van appellant, die reeds een groot deel&#13;
van het bedrijf van appellant heeft overgenomen&#13;
en ook het nog resterende deel zal overnemen,&#13;
een rendabele exploitatie niet mogelijk&#13;
is.&#13;
Grief III&#13;
Ook overweegt de pachtkamer van het kantongerecht&#13;
te 's-Hertogenbosch ten onrechte,&#13;
dat het behoud van het gepachte, voor appellant&#13;
en straks zijn in de plaats te stellen zoon,&#13;
slechts van belang zou zijn voor mestdumping,&#13;
doch appellant, althans straks de zoon,&#13;
andere mogelijkheden heeft om de overtollige&#13;
mest kwijt te raken en dat de daaraan verbonden&#13;
kosten van ondergeschikt belang zijn.&#13;
Grief IV&#13;
Voorts overweegt de pachtkamer van het kantongerecht&#13;
te 's-Hertogenbosch ten onrechte -&#13;
en ook deze grief houdt in feite weer verband&#13;
met grief I, althans met de voorgaande drie&#13;
grieven -, dat geïntimeerde door toewijzing&#13;
van de vordering zou worden benadeeld, omdat&#13;
zij de grond niet vrij van pacht zou kunnen&#13;
krijgen, ondanks het bereiken van de 65-&#13;
jarige leeftijd door de pachter (appellant)&#13;
binnen de nog lopende pachtperiode.&#13;
Grief V&#13;
De pachtkamer van het kantongerecht te 's-&#13;
Hertogenbosch heeft bij het vonnis betreffende&#13;
de indeplaatsstelling ten onrechte direct&#13;
en/of indirect en bewust dan wel onbewust&#13;
gronden laten meespreken, welke alleen maar&#13;
in de verlengingsprocedure in aanmerking&#13;
kunnen en mogen worden genomen.&#13;
Grief VI&#13;
Bij erkenning van een of meer van de voorgaande&#13;
grieven van appellant heeft de pachtkamer&#13;
van het kantongerecht te 's-&#13;
Hertogenbosch appellant, toen eiser, ook ten&#13;
onrechte veroordeeld in de proceskosten aan&#13;
de zijde van geïntimeerde gevallen. Ook in&#13;
prima had geïntimeerde, toen gedaagde, juist&#13;
in de aan de zijde van appellant, toen eiser,&#13;
gevallen proceskosten moeten worden&#13;
veroordeeld.&#13;
De grief in het incidenteel appel luidt als&#13;
volgt:&#13;
Ten onrechte overweegt de pachtkamer,&#13;
dat er geen omstandigheid is op grond waarvan&#13;
de vordering moet worden afgewezen en&#13;
dat er geen reden is om aan te nemen dat de&#13;
voorgestelde pachter niet voldoende waarborgen&#13;
biedt, voor een behoorlijke bedrijfsvoering.&#13;
De vaststaande feiten&#13;
In hoger beroep kan van de volgende, als erkend&#13;
of niet (voldoende) betwist, vaststaande&#13;
feiten worden uitgegaan:&#13;
- krachtens pachtovereenkomst d.d. 30 september&#13;
1968, goedgekeurd door de grondkamer&#13;
voor Noordbrabant op 20 december 1968,&#13;
bestaat tussen geïntimeerde als verpachtster&#13;
en appellant als pachter een pachtovereenkomst&#13;
met betrekking tot een perceel weiland&#13;
ter grootte van 3 ha, zijnde drie tiende deel&#13;
van de percelen kadastraal bekend gemeente&#13;
Oss, sectie D, nrs. 2335, 2344 en 2343;&#13;
- de thans lopende zesjarige pachtperiode eindigt&#13;
behoudens verlenging op 1 november&#13;
1992;&#13;
- pachter, die geboren is op 17 april 1925,&#13;
heeft bij inleidend verzoekschrift van 29 november&#13;
1989 gevorderd dat zijn zoon Wilhelmus&#13;
Justinus Maria de Loyer, geboren 25&#13;
augustus 1952, in zijn plaats zal worden gesteld&#13;
als pachter in genoemde pachtovereenkomst;&#13;
- tussen partijen is terzake van de onderhavi&#13;
ge pachtovereenkomst ook een verlengings&#13;
procedure aanhangig.&#13;
Beoordeling van het geschil in hoger beroep&#13;
1. Pachter heeft tegen het tussenvonnis van 23&#13;
maart 1990, waarbij een comparitie van partijen&#13;
werd bepaald, geen grieven aangevoerd zodat&#13;
hij in zijn hoger beroep tegen dat vonnis&#13;
niet-ontvankelijk moet worden verklaard.&#13;
2. Alvorens op de grieven in te gaan zal&#13;
het hof, teneinde meer inzicht te verkrijgen in&#13;
de te dezen relevante feiten en omstandigheden,&#13;
een comparitie van partijen en de voorgestelde&#13;
pachter tot het verstrekken van&#13;
inlichtingen bepalen.&#13;
Beslissing&#13;
Het hof, rechtdoende in hoger beroep:&#13;
verklaart pachter niet-ontvankelijk in zijn&#13;
hoger beroep tegen het vonnis van de pachtkamer&#13;
van het kantongerecht te 's-Hertogenbosch&#13;
d.d. 23 maart 1990;&#13;
bepaalt dat partijen, wat pachter betreft samen&#13;
met zijn zoon Wilhelmus Justinus Maria&#13;
de Loyer, vergezeld van hun raadslieden op&#13;
maandag 14 september 1992 te 9.45 in één&#13;
der zalen van het Paleis van Justitie, Walburgstraat&#13;
2 te Arnhem voor de pachtkamer van dit&#13;
hof zullen verschijnen voor het verstrekken&#13;
van inlichtingen als hiervoor bedoeld;&#13;
houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>1993-07-21 00:00:00</published><modified>1993-07-21 00:00:00</modified><editiondate>1993-07-21</editiondate><htmlpath>https://denhollander.info/artikel/5289</htmlpath></article>
</articles></edition>
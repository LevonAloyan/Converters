<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2018</searchword><id>14984</id><udhid>UDH:TvAR/14984</udhid><titel>Pacht - Centrale Grondkamer, 30 november  2017 (TvAR 2018/5933)</titel><searchwords><searchword>TvAR 6/2018</searchword><searchword>TvAR 2018/5933</searchword><searchword>UDH:TvAR/14984</searchword></searchwords><attachments><attachment><name>19829.pdf</name><extention>pdf</extention><url>https://denhollander.info/download/19829/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, J.H. Lieber, F.J.P. Lock en de deskundige leden ir’s. W.G. Nijlant en J.H. Jurrius)&lt;/p&gt;&lt;p class="annotator"&gt;Met noot E.H.M. Harbers&lt;/p&gt;&lt;h2&gt;Pachtovereenkomst GP 11.780&lt;/h2&gt;&lt;p&gt;[Burgerlijk Wetboek, art. 7:319, Uitvoeringswet grondkamers, art. 33, art. 36 lid 1 en lid 2]&lt;/p&gt;&lt;p&gt;Beroep tegen goedkeuring van een pachtbeëindigingsovereenkomst is ontvankelijk.&lt;/p&gt;&lt;h3&gt;Beschikking&lt;/h3&gt;&lt;p&gt;in de zaak van:&lt;/p&gt;&lt;p&gt;1. G.G.M. Mouwen en&lt;/p&gt;&lt;p&gt;2. D.C.C. Mouwen - van Tilburg,&lt;/p&gt;&lt;p&gt;-hierna te noemen: pachters-&lt;/p&gt;&lt;p&gt;-tegen-&lt;/p&gt;&lt;p&gt;Erven J.M.V.M. Mouwen,&lt;/p&gt;&lt;p&gt;-hierna te noemen: verpachter-&lt;/p&gt;&lt;p&gt;gemachtigde: mr. A.P.G.J.A. Wijnans, Heijkant advocaten&lt;/p&gt;&lt;h3&gt;Het geding in eerste aanleg&lt;/h3&gt;&lt;p&gt;De grondkamer Zuid heeft op 15 september 2017, door het aanbrengen van haar goedkeuringsstempel de bij het vonnis van de pachtkamer van de rechtbank Zeeland-West-Brabant van 28 juli 2017 vastgelegde pachtbeëindigingsovereenkomst gesloten tussen wijlen verpachter enerzijds en pachters anderzijds, met betrekking tot het perceel, kadastraal bekend gemeente Wouw, sectie O, nummer 724, groot 1.56.90 ha, ongewijzigd goedgekeurd.&lt;/p&gt;&lt;p&gt;De pachtkamer heeft het vonnis bij brief van 28 juli 2017 naar de grondkamer Zuid gezonden, waar het op 1 augustus 2017 is binnengekomen. Vervolgens heeft de grondkamer Zuid de door de pachtkamer schriftelijk vastgelegde pachtbeëindiging door de plaatsing van het goedkeuringsstempel overeenkomstig artikel 33 van de Uitvoeringswet grondkamers op 15 september 2017 ongewijzigd goedgekeurd.&lt;/p&gt;&lt;p&gt;Voormeld vonnis is in fotokopie aan deze beschikking gehecht.&lt;/p&gt;&lt;h3&gt;Het geding in hoger beroep&lt;/h3&gt;&lt;p&gt;Pachters zijn bij een op 9 oktober 2017 ter griffie ingekomen beroepschrift in beroep gekomen van voormelde goedkeuring.&lt;/p&gt;&lt;p&gt;Verpachter heeft bij een op 6 november 2017 ter griffie ingekomen verweerschrift, hiertegen verweer gevoerd, met het verzoek het beroep van pachters niet-ontvankelijk te verklaren en de goedkeuring, waarvan beroep, te bevestigen.&lt;/p&gt;&lt;p&gt;Hierop is door pachters nog gereageerd bij een op 10 november 2017 ter griffie ingekomen brief. Verpachter heeft daarop vervolgens nog gedupliceerd bij een op 15 november 2017 ter griffie ingekomen brief.&lt;/p&gt;&lt;h3&gt;De grieven&lt;/h3&gt;&lt;p&gt;Pachters hebben – samengevat – aangevoerd dat zij in onderhandeling waren met wijlen de verpachter over de aankoop van het door hen gepachte perceel; dat er nimmer schriftelijke vastlegging heeft plaatsgevonden van de in oktober 2013 mondeling overeengekomen pachtbeëindiging en dat zij die mondelinge overeenkomst tot pachtbeëindiging op 29 mei 2014 hebben herroepen. Zij verzoeken de schriftelijk vastgelegde beëindigingovereenkomst niet goed te keuren, zodat zij pachters blijven van het onderhavige perceel.&lt;/p&gt;&lt;h3&gt;Beoordeling van het geschil in hoger beroep&lt;/h3&gt;&lt;p&gt;1. Ingevolge artikel 36, lid 1 van de Uitvoeringswet grondkamers staat behoudens het in het derde lid bepaalde, aan partijen, belanghebbenden, alsmede aan de verzoeker binnen een maand, nadat de beschikking aan hen is verzonden, beroep open bij de Centrale Grondkamer. Lid 3 van genoemd artikel bepaalt dat geen beroep door de pachter of de verpachter kan worden ingesteld indien de pachtovereenkomst of een overeenkomst tot wijziging van een pachtovereenkomst dan wel het ontwerp van een van deze overeenkomsten ongewijzigd wordt goedgekeurd. In dit artikellid wordt de pachtbeëindigingsovereenkomst niet genoemd, zodat beroep tegen goedkeuring van een pachtbeëindigingsovereenkomst ontvankelijk is. De Centrale Grondkamer verwijst hiervoor naar zijn eerdere beschikkingen van 21 oktober 1963, P.1964, 2452, 18 oktober 1971, P.1972,3053 en 13 oktober 1988, Agr. R. 1989, 4237.&lt;/p&gt;&lt;p&gt;2. Bij vonnis van 28 juli 2017 heeft de pachtkamer van de rechtbank Zeeland-West-Brabant de pachtbeëindigingsovereenkomst tussen pachters en verpachter schriftelijk vastgelegd. Tegen dit vonnis is noch door pachters noch door verpachter hoger beroep ingesteld. Hierdoor heeft het vonnis van de pachtkamer kracht van gewijsde gekregen.&lt;/p&gt;&lt;p&gt;Pachters hebben beroep ingesteld tegen de beslissing tot goedkeuring van de bij dat vonnis vastgestelde pachtbeëindigingsovereenkomst. Verpachter heeft een beroep gedaan op het gezag van gewijsde.&lt;/p&gt;&lt;p&gt;3. Nu door de pachtkamer onherroepelijk is vastgesteld dat door partijen een pachtbeëindigingsovereenkomst is gesloten, heeft de grondkamer en ook de Centrale Grondkamer daarvan uit te gaan. Van gronden zoals bedoeld in artikel 7:319 BW die tot weigering&lt;/p&gt;&lt;p&gt;van de goedkeuring van de door de pachtkamer vastgestelde overeenkomst zouden moeten leiden, is niet gebleken.&lt;/p&gt;&lt;p&gt;4. Het hiervoor overwogene brengt mede dat de door pachters aangevoerde grieven verder geen bespreking meer behoeven.&lt;/p&gt;&lt;h3&gt;Slotsom&lt;/h3&gt;&lt;p&gt;Het beroep van pachters is ongegrond. De bestreden beschikking zal worden bevestigd.&lt;/p&gt;&lt;h3&gt;Beslissing&lt;/h3&gt;&lt;p&gt;De Centrale Grondkamer, beschikkende in hoger beroep:&lt;/p&gt;&lt;p&gt;Bevestigt de beschikking, waarvan beroep.&lt;/p&gt;&lt;h3&gt;Noot&lt;/h3&gt;&lt;p&gt;Deze zaak is eerder onderwerp van geschil geweest bij de Centrale Grondkamer. Tussen partijen is in 2013 gecorrespondeerd over een pachtbeëindiging. De correspondentie is door de verpachter ingezonden naar de grondkamer als pachtbeëindigingsovereenkomst. Bij beschikking van 9 juli 2015, &lt;span class="italic"&gt;TvAR&lt;/span&gt; 2015, 5815 heeft de Centrale Grondkamer geoordeeld dat de correspondentie niet kwalificeert als een pachtbeëindigingsovereenkomst als bedoeld in artikel 17 Uitvoeringswet grondkamers. In dit artikel is bepaald dat een verzoek tot goedkeuring van een pachtovereenkomst en van een overeenkomst tot wijziging of beëindiging van een pachtovereenkomst geschiedt door het indienen van een door partijen ondertekende akte of een notarieel afschrift. Een eenzijdige schriftelijke bevestiging kwalificeert niet als zodanig. &lt;/p&gt;&lt;p&gt;Uit de onderhavige  beschikking blijkt dat er daarna een procedure is gevoerd bij de pachtkamer van de rechtbank Zeeland-West-Brabant. Dat heeft geleid tot een vonnis van 28 juli 2017 waarin de beëindigingsovereenkomst is vastgelegd.  De pachtkamer heeft het vonnis naar de grondkamer gezonden (artikel 1019t Rv) en de grondkamer heeft de pachtbeëindigingsovereenkomst ongewijzigd goedgekeurd. Tegen dat oordeel gaan de pachters in beroep. &lt;/p&gt;&lt;p&gt;De eerste vraag is of pachters ontvankelijk zijn in hun beroep, nu de overeenkomst ongewijzigd is goedgekeurd. In artikel 36 lid 3 Uitvoeringswet grondkamers is een appelverbod opgenomen ten aanzien van ongewijzigde goedkeuring van een pachtovereenkomst, een overeenkomst tot wijziging van een pachtovereenkomst danwel een ontwerpovereenkomst. In dit artikel staat de pachtbeëindigingsovereenkomst dus niet genoemd. Een pachtbeëindigingsovereenkomst zou, met een wat ruimhartige interpretatie, ook als een overeenkomst tot wijziging van een pachtovereenkomst kunnen worden beschouwd. In het stelsel van de wet is dat evenwel niet logisch. In artikel 17 Uitvoeringswet grondkamers wordt immers de beëindiging van de pachtovereenkomst apart genoemd, naast een overeenkomst tot wijziging van een pachtovereenkomst. Daarnaast is het ook, gegeven het karakter van een appelverbod,  mijns inziens juist om dit artikel niet ruim te interpreteren. &lt;/p&gt;&lt;p&gt;Pachters zijn dus wel ontvankelijk in hun hoger beroep. Veel schieten zij er niet mee op. Zij hebben geen steekhoudende argumenten op grond waarvan het inmiddels onherroepelijke vonnis waarin de pachtbeëindiging is vastgelegd, niet goedgekeurd zou moeten worden. &lt;/p&gt;&lt;p&gt;E.H.M. Harbers&lt;/p&gt;</content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2018-06-22 12:46:52</published><modified>2018-07-31 18:56:46</modified><editiondate>2018-06-22</editiondate><htmlpath>https://denhollander.info/artikel/14984</htmlpath></article>
</articles></edition>
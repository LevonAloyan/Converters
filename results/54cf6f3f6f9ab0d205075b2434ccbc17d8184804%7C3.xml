<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2007</searchword><id>3757</id><udhid>UDH:TvAR/3757</udhid><titel>Wet geurhinder en veehouderij; de stand van zaken</titel><searchwords><searchword>TvAR 1/2007</searchword><searchword>UDH:TvAR/3757</searchword></searchwords><attachments><attachment><name>TvAR_2007_1-3.pdf</name><extention>pdf</extention><url>https://denhollander.info/download/3752/ci</url></attachment></attachments><inleiding>Medio 2006 heb ik in dit tijdschrift het wetsvoorstel&#13;
voor de Wet geurhinder en veehouderij1 (hierna: ‘de&#13;
wet’) behandeld.2 Het wetsvoorstel is niet ongeschonden&#13;
de Tweede Kamer doorgekomen. Op 3 oktober 2006&#13;
heeft de Eerste Kamer het geamendeerde wetsvoorstel&#13;
aangenomen. De wet is op 7 november 2006 in het&#13;
Staatsbladgepubliceerd en op 1 januari 2007 in werking&#13;
getreden.3 In deze bijdrage zal ik kort stilstaan bij&#13;
de door de Tweede Kamer aangebrachte wijzigingen. Alvorens&#13;
ik hieraan toekom, zal ik hierna eerst het systeem&#13;
van de Wet geurhinder en veehouderij kort uit de doeken&#13;
doen. Voor een uitgebreide beschrijving verwijs ik&#13;
naar mijn eerdere bijdrage.4</inleiding><content>1. Inleiding&#13;
De Wet geurhinder en veehouderij gaat uit van een andere&#13;
categorie-indeling dan de Wet stankemissie in landbouwontwikkelings-&#13;
en verwevingsgebieden5 en de Brochure Veehouderij&#13;
en Hinderwet.6 De Wet geurhinder en veehouderij&#13;
maakt een onderscheid in vier categorieën: (i) binnen een&#13;
concentratiegebied en binnen de bebouwde kom, (ii) binnen&#13;
een concentratiegebied en buiten de bebouwde kom,&#13;
(iii) buiten een concentratiegebied en binnen de bebouwde&#13;
kom en (iv) buiten een concentratiegebied en buiten de bebouwde&#13;
kom.7 Onder een concentratiegebied werd in het&#13;
wetsvoorstel een concentratiegebied Zuid of concentratiegebied&#13;
Oost als aangegeven in bijlage I bij de Meststoffenwet&#13;
verstaan.8 Het begrip bebouwde kom is niet gedefinieerd.&#13;
Net zoals naar huidig recht9 is hiervoor de feitelijke situatie&#13;
bepalend en niet de begrenzing op grond van de wegenverkeerswetgeving.&#13;
10 De geurbelasting wordt niet langer uitgedrukt&#13;
in mestvarkenseenheden, maar in aantallen Europese&#13;
odour units in een volume-eenheid lucht (ouE/m3).11 Eerst&#13;
wordt de geuremissie berekend door het aantal dieren te&#13;
vermenigvuldigen met de betreffende geuremissiefactor.&#13;
Vervolgens wordt de geuremissie vanuit de dierenverblijven,&#13;
samen met andere variabelen, zoals de afstand tot het&#13;
dichtstbijzijnde geurgevoelige object, ingevoerd in een verspreidingsmodel,&#13;
waarmee de verspreiding van geur in de&#13;
omgeving wordt berekend. De uitkomst hiervan is de geurbelasting&#13;
van de dierenverblijven van een veehouderij op&#13;
een geurgevoelig object. De wijze waarop de berekening&#13;
dient plaats te vinden is vastgelegd in de Regeling geurhinder&#13;
en veehouderij.12 De vergunning moet geweigerd worden&#13;
indien de geurbelasting van de betreffende veehouderij&#13;
op een geurgevoelig object meer bedraagt dan de voor de&#13;
betreffende categorie bepaalde norm.13 Voor dieren waarvoor&#13;
geen geuremissiefactor is vastgesteld, gelden vaste afstanden.&#13;
De gemeenteraad is bevoegd om bij verordening&#13;
voor een deel van de gemeente binnen bandbreedtes een&#13;
andere norm of vaste afstand vast te stellen.14&#13;
2. Concentratiegebied&#13;
Bij nader inzien vindt de Staatssecretaris het alleszins redelijk&#13;
dat het beoordelingskader dat hoort bij concentratiegebieden,&#13;
tevens van toepassing is voor (delen van) gemeenten&#13;
die in niet-concentratiegebieden zijn gelegen.15 Concentratiegebied&#13;
was gedefinieerd als concentratiegebied Zuid of&#13;
concentratiegebied Oost als aangegeven in bijlage 1 bij de&#13;
Meststoffenwet.16 Aan deze definitie is toegevoegd dat&#13;
onder een concentratiegebied wordt verstaan een als zodanig&#13;
bij gemeentelijke verordening aangewezen gebied.17&#13;
Aldus kan op eenvoudige wijze het beoordelingskader voor&#13;
concentratiegebieden daarbuiten van toepassing verklaard&#13;
worden. De uitbreiding van de definitie staat mijns inziens&#13;
haaks op twee belangrijke doelstellingen van de wet: robuustheid&#13;
en toegankelijkheid. De oorspronkelijke definitie&#13;
was immers voor een ieder helder, temeer omdat deze gelijk&#13;
was aan die van artikel 1 van de Reconstructiewet concentratiegebieden.&#13;
Ik verwacht evenwel niet dat er veel van de&#13;
bevoegdheid gebruik gemaakt zal worden. Buiten de concentratiegebieden&#13;
Zuid en Oost zal er immers niet veel behoefte&#13;
zijn aan een minder stringent geurbeleid.&#13;
3. Geurgevoelig object&#13;
De definitie van geurgevoelig object is eveneens veranderd.&#13;
Onder een geurgevoelig object wordt een gebouw verstaan&#13;
dat is bestemd voor en blijkens aard, indeling en inrichting&#13;
geschikt is om te worden gebruikt voor menselijk wonen of&#13;
menselijk verblijf, en die daarvoor permanent of een daarmee&#13;
vergelijkbare wijze, wordt gebruikt.18 Ten opzichte van&#13;
de oorspronkelijke definitie valt met name op dat ‘locatie’ is&#13;
vervangen door ‘gebouw’. Een belangrijke inperking. Naar&#13;
huidig recht is ook een object stankgevoelig, bijvoorbeeld&#13;
een object voor verblijfs- of dagrecreatie.19 Het begrip object&#13;
is ruimer dan het begrip gebouw. Onder object dienen&#13;
bijvoorbeeld onder omstandigheden een recreatiepark en&#13;
een sportveld verstaan te worden.20&#13;
De tweede wijziging ten opzichte van het oorspronkelijke&#13;
wetsvoorstel betreft de zinsnede ‘of een daarmee vergelijkbare&#13;
wijze van gebruik’. Deze zinsnede is in de plaats gekomen&#13;
van de woorden ‘of regelmatig’. Met regelmatig verblijf&#13;
werd bedoeld een aanwezigheid gedurende een niet onaanzienlijk&#13;
gedeelte van een tijdseenheid, van één of meer mensen,&#13;
al dan niet met gelijke tussenpozen.21 De parlementaire&#13;
geschiedenis biedt te weinig aanknopingspunten om te&#13;
doorzien wat precies beoogd is met de verandering.22 Ik&#13;
houd het erop dat beoogd is om extensief gebruik van bescherming&#13;
uit te sluiten. Waar de grens is beoogd, is evenwel&#13;
niet aan te geven.&#13;
Gezien het vorenstaande zullen naar nieuw recht minder&#13;
objecten beschermd worden tegen stankhinder van veehouderijen.&#13;
Temeer omdat het woord ‘bestemd’ uit de definitie&#13;
(dat overigens ook al in het oorspronkelijke wetsvoorstel&#13;
stond) aldus moet worden begrepen dat de locatie in het&#13;
bestemmingsplan een functie moet hebben voor wonen of&#13;
verblijf.23 Naar huidig recht wordt ook illegaal gebruik (lees:&#13;
gebruik dat in strijd is met het gebruiksverbod van het bestemmingsplan)&#13;
tegen stankhinder beschermd.24&#13;
Met de nieuwe definitie van geurgevoelig object heeft de&#13;
veehouderij een uitzonderingspositie in het geurbeleid. In&#13;
het algemeen geldt dat bescherming dient te worden geboden&#13;
tegen geurhinder ten behoeve van wonen. Onder omstandigheden&#13;
dient ook langdurig, met wonen gelijk te stellen&#13;
verblijf, als beschermingswaardig te worden aangemerkt.&#13;
Objecten, geen gebouwen zijnde, zijn in het algemeen niet&#13;
op voorhand van bescherming tegen stankhinder uitgesloten.&#13;
25 Voorts wordt illegaal gebruikt in beginsel beschermd&#13;
tegen (milieu)hinder.26&#13;
4. Bestaande rechten&#13;
In mijn eerdere bijdrage over deze wet27 ben ik uitgebreid&#13;
ingegaan op het feit dat er volgens het wetsvoorstel geen&#13;
dier bij mocht komen in een overbelaste situatie. Dit zou&#13;
een breuk met het huidig recht betekenen op grond waarvan&#13;
de veehouderij een uitzonderingspositie heeft. Anders&#13;
dan bij andere sectoren worden bij de veehouderij de vergunde&#13;
stankemissies als bestaande rechten aangemerkt, en&#13;
niet de vergunde activiteiten. Daar waar de Wet stankemissie&#13;
in landbouwontwikkelings- en verwevingsgebieden&#13;
(hierna: de Wet stankemissie) geldt, mag worden uitgebreid&#13;
aan de hand van de zogeheten ‘50/50-regel’.28 Daar waar de&#13;
Wet stankemissie niet geldt, is uitbreiding in dieren binnen&#13;
de vergunde stankemissie in beginsel mogelijk, tenzij sprake&#13;
is van ontoelaatbaar nadelige gevolgen voor het milieu.29 In&#13;
de literatuur is regelmatig kritiek geuit op deze jurisprudentie.&#13;
30Wat evenwel niet kan worden ontkend is dat de uitzonderingspositie&#13;
de dynamiek in de veehouderijsector, en&#13;
daarmee de vitaliteit van het landelijk gebied31 ten goede&#13;
komt. Geen ‘uitsterfconstructie’, maar ruimte voor bedrijfsontwikkeling&#13;
waarbij uitbreiding van de veestapel en reductie&#13;
van de stankemissie hand in hand kunnen gaan.&#13;
Een amendement met betrekking tot de bestaande rechten&#13;
viel te verwachten en is er ook gekomen.32 Aan artikel 3 is&#13;
een vierde lid toegevoegd dat nagenoeg gelijk is aan de&#13;
50/50-regel van de Wet stankemissie.33 Alvorens in een&#13;
overbelaste situatie een milieuvergunning die ziet op een&#13;
uitbreiding in dieren verleend kan worden, dient de geurbelasting&#13;
af te nemen door toepassing van maatregelen die de&#13;
geurbelasting reduceren.34 De uitbreiding van het aantal&#13;
dieren mag niet meer bedragen dan de helft van het aantal&#13;
dieren dat overeenkomt met de vermindering van de geurbelasting&#13;
die door het toepassen van de maatregel wordt bereikt.&#13;
Deze eisen zijn cumulatief. Een met artikel 3, vierde&#13;
lid, van de Wet stankemissie vergelijkbare bepaling – op&#13;
grond waarvan de 50/50-regel niet kan worden toegepast,&#13;
en de vergunning dus moet worden geweigerd, indien de&#13;
afstand tussen de veehouderij en het stankgevoelig object&#13;
kleiner is dan 50 meter, dan wel indien deze meer bedraagt&#13;
dan 50 meter, kleiner is dan de helft van de toegestane afstand35&#13;
– is niet opgenomen.&#13;
5. De gemeentelijke verordening&#13;
Voorts is artikel 8, dat regelt welke criteria bij de bepaling&#13;
van de andere waarde of andere afstand door de gemeenteraad&#13;
moeten worden betrokken, gewijzigd. Aan artikel 8,&#13;
tweede lid, onder a, van de wet is het woord ‘of ’ toegevoegd.&#13;
Naast de drie in het eerste lid van artikel 8 van de&#13;
wet vermelde cumulatieve criteria, dient de gemeenteraad&#13;
bij het bepalen van de andere waarde of andere afstand tevens&#13;
de gewenste ruimtelijke inrichting of de afwijkende relatie&#13;
tussen geurbelasting en geurhinder te betrekken. Gelet&#13;
op de alternatieve formulering mag de gemeenteraad volstrekt&#13;
voorbij gaan aan de gewenste ruimtelijke inrichting,&#13;
zolang maar aandacht wordt besteed aan de afwijkende relatie&#13;
tussen geurbelasting en geurhinder. Dit lijkt mij niet gewenst.&#13;
De verordening dient juist gebaseerd te worden op&#13;
de gewenste ruimtelijke inrichting. Als voorbeelden van documenten&#13;
waaruit de gewenste ruimtelijke inrichting blijkt,&#13;
worden in de Memorie van Toelichting het reconstructieplan,&#13;
het bestemmingsplan en de structuurvisie genoemd.&#13;
Met het oog op een optimale integratie tussen milieu en&#13;
ruimtelijke ordening, dienen deze documenten naar mijn&#13;
mening juist leidend te zijn bij de vaststelling van de verordening.&#13;
6. Afronding&#13;
De wijzigingen ten opzichte van het oorspronkelijke wetsvoorstel&#13;
hebben (deels) een negatief effect op de robuustheid&#13;
en toegankelijkheid van de wet. Met de definitie van&#13;
geurgevoelig object en de regeling voor bestaande rechten&#13;
heeft de veehouderij (opnieuw) een uitzonderingspositie.&#13;
Voor de bijzondere positie van de veehouderij zijn milieuhygiënische&#13;
noch juridische redenen te noemen. Waarom&#13;
verdient uitsluitend verblijf in een gebouw bescherming&#13;
tegen stankhinder van een veehouderij en geldt voor geurhinder&#13;
die veroorzaakt wordt door andere bedrijven een ruimere&#13;
bescherming? Waarom mag een intensieve veehouderij&#13;
in een uit oogpunt van stankhinder overbelaste situatie&#13;
zeker uitbreiden (volgens de 50/50-regel) en geldt dit voor&#13;
een ander type bedrijf in dezelfde situatie niet, althans niet&#13;
op voorhand? Volstrekt onlogisch is in ieder geval het loslaten&#13;
van de (verplichte) koppeling tussen verordening en gewenste&#13;
ruimtelijke inrichting. Nu de Regeling geurhinder&#13;
en veehouderij is gepubliceerd37 en het verspreidingsmodel&#13;
beschikbaar is gesteld38, zal spoedig blijken of de Staatssecretaris&#13;
het bij het rechte eind heeft met zijn ‘belofte’ dat de&#13;
uitbreidingsmogelijkheden voor de veehouderij sectorgelijk&#13;
zullen blijven.39</content><legacyfootnotes>* Mr. P.P.A. Bodden is advocaat bij Hekkelman Advocaten en Notarissen&#13;
te Nijmegen.&#13;
1. Kamerstukken II2005/06, 30 435, nr. 1.&#13;
2. Zie ‘Capita selecta agrarisch milieurecht (deel II)’, Agr.r.juli 2006, p.&#13;
371 e.v.&#13;
3. Stb.2006, 531 en 671.&#13;
4. ‘Capita selecta agrarisch milieurecht (deel II)’, Agr.r.juli 2006, p. 371&#13;
e.v.&#13;
5. Art. 1 lid 2 Wet stankemissie.&#13;
6. Bijlage 6 van de Brochure.&#13;
7. Art. 3 lid 1 Wet geurhinder en veehouderij.&#13;
8. Art. 1 Wet geurhinder en veehouderij.&#13;
9. Onder meer ABRvS 23 oktober 2002, JM2003, 4.&#13;
10. Kamerstukken II2005/06, 30 453, nr. 3, p. 18.&#13;
11. Kamerstukken II2005/06, 30 453, nr. 3, p. 5 e.v.&#13;
12. Stcrt.2006, 246.&#13;
13. Art. 3 Wet geurhinder en veehouderij.&#13;
14. Art. 6 Wet geurhinder een veehouderij.&#13;
15. Kamerstukken II2005/06, 30 453, nr. 21.&#13;
16. Art. 1 van de wet.&#13;
17. Art. 1 van de wet.&#13;
18. Art. 1 van de wet.&#13;
19. Vgl. bijlage 6 van de Brochure veehouderij en hinderwet en artikel 1&#13;
van de Wet stankemissie in landbouwontwikkelings- en verwevingsgebieden.&#13;
20. Vgl. ABRvS 26 januari 2005, zaaknummer 200406417/1.&#13;
21. Kamerstukken II2005/06, 30 453, nr. 3, p. 17.&#13;
22. Aanleiding voor de wijziging is het amendement Van der Vlies c.s.&#13;
( Kamerstukken II2005/06, 30 453, nr. 12). Dit voorzag in het vervallen&#13;
van de zinsnede ‘of menselijk verblijf, en die daarvoor permanent&#13;
of regelmatig wordt gebruikt’. De discussie in de vaste commissie&#13;
van LNV en VROM eindigde met het voorstel van de&#13;
Staatssecretaris om de term gebouw te gebruiken. Vervolgens zei hij:&#13;
‘hoewel het dan nog steeds gaat om gebouwen waar mensen permanent&#13;
of regelmatig verblijven. Wij kijken met elkaar nog eens naar&#13;
een formulering.’ ( Kamerstukken II2005/06, 30 453, nr. 23, p. 12).&#13;
23. Kamerstukken II2005/06, 30 453, nr. 3, p. 17.&#13;
24. Onder meer ABRvS 24 november 2004, zaaknummer 200403623/1,&#13;
niet gepubliceerd.&#13;
25. Zie uitgebreid over het (algemene) geurbeleid H.C. Borgers, ‘De bestrijding&#13;
van geurhinder’, M en R, 2005-3, p. 127 e.v.&#13;
26. Vgl. ABRvS 15 juni 2000, AB2000, 353.&#13;
27. ‘Capita selecta agrarisch milieurecht (deel II)’, Agr.r. 2006, p. 371 e.v.&#13;
28. Art. 3 lid 3 Wet stankemissie in landbouwontwikkelings- en verwevingsgebieden.&#13;
29. Art. 8.4 lid 3 Wet milieubeheer juncto art. 8.25 lid 1 onder a Wet&#13;
milieubeheer (zie Vz. ABRvS 20 december 1995, AB1996, 422,&#13;
ABRvS 20 juni 1996, BR1996, 914, ABRvS 5 november 1996, M&#13;
en R1997, 95, ABRvS 29 juni 2000, M en R2001, 8 en – recenter –&#13;
ABRvS 15 maart 2006, zaaknummer 200505547/1, niet gepubliceerd.&#13;
30. Zie bijvoorbeeld: J.E. Hoitink, Bestaande rechten in het milieurecht,&#13;
Deventer, 1998.&#13;
31. Vgl. Kamerstukken II2005/06, 30 453, nr. 3, p. 20.&#13;
32. Kamerstukken II2005/06, 30 453, nr. 15.&#13;
33. Art. 3 lid 3 Wet stankemissie, welke bepaling op haar beurt weer gebaseerd&#13;
is op hoofdstuk 3 van de Richtlijn Veehouderij en Stankhinder&#13;
1996.&#13;
34. Een stalsysteem dat meer stankemissie reduceert, maar ook het wegdoen&#13;
van dieren, is een geurbelastingreducerende maatregel (onder&#13;
wegdoen van dieren dient te worden verstaan het inkrimpen van dieren&#13;
in een diercategorie in ruil voor de uitbreiding van dieren in een&#13;
andere diercategorie) (zie ABRvS 17 mei 2006, zaaknummer&#13;
200505617/1, niet gepubliceerd).&#13;
35. Vgl. hoofdstuk 3 van de Richtlijn Veehouderij en Stankhinder 1996.&#13;
36. Kamerstukken II2005/06, 30 453, nr. 3, p. 7.&#13;
37. Stcrt.2006, 246.&#13;
38. Zie www.infomil.nl&#13;
39. Kamerstukken II2005/06, 30 453, nr. 3, p. 15.&#13;
</legacyfootnotes><footnotes><footnote/></footnotes><auteurs>mr. P.P.A. Bodden</auteurs><published>2007-01-01 00:00:00</published><modified>2017-06-08 16:08:31</modified><editiondate>2007-01-01</editiondate><htmlpath>https://denhollander.info/artikel/3757</htmlpath></article>
</articles></edition>
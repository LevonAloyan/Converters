<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1994</searchword><id>5195</id><udhid>UDH:TvAR/5195</udhid><titel>Te Lindert / Duenk c.s. (TvAR 1994/4695)</titel><searchwords><searchword>TvAR 5/1994</searchword><searchword>TvAR 1994/4695</searchword><searchword>UDH:TvAR/5195</searchword></searchwords><attachments><attachment><name>1994_nr 5_Rechtspraak_4695.pdf</name><extention>pdf</extention><url>https://denhollander.info/download/5130/ci</url></attachment></attachments><inleiding>Pachtwet, art. 36, 38, 41, 45&#13;
&#13;
De echtgenoot is, daartoe gemachtigd door zijn echtgenote, als verpachter de pachtovereenkomst aangegaan en was als zodanig ook gerechtigd deze op te zeggen.&#13;
Verlenging met minder dan zes jaar slechts mogelijk op grond van bijzondere omstandigheden en daarvan moet uit de beschikking blijken; alsdan tevens bepalen binnen welke tijd opnieuw om verlenging kan worden verzocht. In casu geen bijzondere omstandigheden als bedoeld.&#13;
In hoger beroep is de beslissing, dat naar billijkheid moet worden beslist en dat naar die maatstaf het verlengingsverzoek moet worden toegewezen, niet bestreden, zodat ook het hof daarvan moet uitgaan.&#13;
Bedoeling wetgever: in verlengingszaken na verweerschrift geen verdere schriftelijke conclusies o.d., wel eventueel een mondelinge behandeling. Sinds HR 13 maart 1992, NJ 1993, 96 wel kostenveroordeling in pachtverlengingszaken.</inleiding><content>Beschikking in de zaak van:&#13;
Herman Johan te Lindert, wonende te Vra-gender, gemeente Lichtenvoorde, appellant, procureur: mr. J.M.J. Huver,&#13;
tegen&#13;
1. H. Duenk,&#13;
2. G.H. Duenk - te Winkel, wonende te Win terswijk, geïntimeerden, in hoger beroep niet verschenen.&#13;
Het geding in eerste aanleg&#13;
De pachtkamer van het kantongerecht te Groenlo heeft op 18 juni 1993 tussen partijen een beschikking gegeven, waarbij de tussen geïntimeerde sub 1 (hierna ook te noemen: Duenk) als verpachter en appellant (hierna ook te noemen: Te Lindert) als pachter be-staande en behoudens verlenging op 1 novem-ber 1993 eindigende pachtovereenkomst met betrekking tot de percelen land, kadastraal be-kend gemeente Winterswijk, sectie C, nrs. 4562 ged. en 4565 ged., totaal groot 1.85.00 ha, is verlengd met een periode van drie jaar, met compensatie van de tussen partijen geval-len proceskosten.&#13;
Deze beschikking is gegeven uit overwe-ging in hoofdzaak dat de door Duenk gedane opzegging van de pachtovereenkomst als rechtsgeldig moet worden aangemerkt, dat voorts niet gezegd kan worden dat de be-drijfsvoering van de pachter niet is geweest zoals een goed pachter betaamt, dat sprake is van een door Duenk voorgenomen eigen ge-bruik van het verpachte als bedoeld in artikel 41, lid 1, der Pachtwet maar dat dit eigen ge-bruik voor hem niet van overwegende beteke-nis is, dat daarom naar billijkheid moet worden beslist en dat naar die maatstaf de pachtovereenkomst met een periode van 3 jaar moet worden verlengd.&#13;
Het geding in hoger beroep&#13;
Te Lindert is bij op 13 juli 1993 ter griffie van het hof ingekomen beroepschrift in hoger be-roep gekomen van voormelde beschikking met verzoek&#13;
primair, dat het hof die beschikking zal vernietigen en, zelf (lees:) beschikkende, zal bepalen dat de kennisgeving van niet verdere verlenging van de pachtovereenkomst niet als rechtsgeldig kan worden aangemerkt en dat&#13;
de pachter in zijn verlengingsverzoek niet-ontvankelijk moet worden verklaard,&#13;
en subsidiair, dat het hof die beschikking zal vernietigen en, zelf (lees:) beschikkende, zal bepalen dat de pachtovereenkomst tussen Te Lindert en Duenk-te Winkel dan wel Duenk, met een termijn van 6 jaar dan wel met een door het hof naar billijkheid te bepa-len termijn wordt verlengd, onder gelijktijdige bepaling voor zoveel noodzakelijk van de tijd waarbinnen om verdere verlenging kan wor-den verzocht.&#13;
Geïntimeerden hebben geen gebruik ge-maakt van de mogelijkheid tot het indienen van een verweerschrift.&#13;
Bij schrijven van 11 oktober 1993 van W.A. Bruins te Winterswijk is namens geïnti-meerden aan het hof bericht (zulks met af-schrift daarvan aan de raadsman van Te Lindert) dat zij niet aanwezig zullen zijn bij de mondelinge behandeling van de onderhavi-ge zaak.&#13;
Op 18 oktober 1993 heeft in raadkamer van het hof een mondelinge behandeling van het hoger beoep plaats gehad, waarbij aanwe-zig waren Te Lindert in persoon, vergezeld van zijn echtgenote en bijgestaan door mr. B. Nijman van A &amp; S Partners in Juridische Dienstverlening te Wageningen.&#13;
Van de zijde van Te Lindert zijn daarbij inlichtingen aan het hof verstrekt, waarna zijn raadsman het beroepschrift nog nader heeft toegelicht, zulks mede aan de hand van pleit-aantekeningen.&#13;
De grieven&#13;
De grieven luiden:&#13;
I. Ten onrechte heeft de pachtkamer van het kantongerecht bepaald dat de kennisge ving d.d. 2 oktober 1992, waarbij verzoeker werd aangezegd dat de pachtovereenkomst niet zou worden verlengd, rechtsgeldig moet worden geacht.&#13;
II. Ten onrechte en in strijd met het bepaal de in artikel 45 van de Pachtwet heeft de pachtkamer van het kantongerecht in de be schikking d.d. 18 juni 1993 nagelaten de tijd te bepalen, waarbinnen verzoeker verlenging van de pachtovereenkomst kan vragen.&#13;
III. Ten onrechte heeft de pachtkamer van het kantongerecht de pachtovereenkomst slechts met een termijn van drie jaar verlengd zonder dat dit uit bijzondere omstandigheden voortvloeide, terwijl in de beschikking niet de reden van de verlenging met de kortere ter mijn is vermeld.&#13;
IV. Ten onrechte heeft de pachtkamer van het kantongerecht bepaald, dat het voornemen van de heer Duenk om het thans aan verzoe ker verpachte in gebruik te nemen om daarop mest uit te rijden, kan worden aangemerkt als een voornemen om het verpachte persoonlijk voor een tot de landbouw betrekkelijk doel in gebruik te willen nemen als bedoeld in artikel 41 van de Pachtwet.&#13;
V. Ten onrechte en in strijd met het be paalde in de artikelen 146 en 147 van de Pachtwet heeft de pachtkamer van het kanton gerecht bij de mondelinge behandeling van het verlengingsverzoek op 8 december 1992 of op enig tijdstip daarna besloten om aan de gemachtigde van de heer H. Duenk de gele genheid te bieden om schriftelijk te reageren op hetgeen van de zijde van verzoeker bij de mondelinge behandeling werd aangevoerd, terwijl eveneens ten onrechte daarna aan par tijen nog de gelegenheid tot stukkenwisseling werd geboden.&#13;
VI. Ten onrechte heeft de pachtkamer van het kantongerecht in haar beschikking een kostenveroordeling uitgesproken in die zin dat de kosten van de procedure worden ge compenseerd in dier voege dat ieder der par tijen de eigen kosten draagt.&#13;
De mondelinge behandeling&#13;
Ter zitting van het hof is niet of onvoldoende weersproken verklaard (zakelijk weergege-ven):&#13;
door Ten hindert:&#13;
dat hij 51 jaar is, gehuwd is en een zoon van 15 jaar heeft; dat zijn bedrijf bestaat uit 0.50 ha eigen grond (waarop woning en be-drijfsgebouwen), alsmede de pachtgrond in geschil en nog ongeveer 5.80 ha grond die van derden wordt gepacht; dat hij daarnaast nog sinds ongeveer vier jaar geleden in het kader van de ruilverkaveling 'Winterswijk-West' ongeveer 1.40 ha grond in tijdelijk ge-bruik heeft; dat ongeveer 5 ha bij zijn boerderij ligt en de rest op een afstand van on-geveer 1,5 kilometer met uitzondering van de grond in geschil die op ongeveer 13 a 14 kilo-meter van zijn boerderij ligt; dat hij 9 a 10 stuks melkvee heeft, alsmede 16 a 17 stuks jongvee en voorts 88 mestvarkens, 2 paarden, 1 veulen en 5 stuks vleesvee; dat hij beschikt over een mestquotum van 1428 kilogram en een melkquotum van 71.983 kilogam; dat zijn bedrijfsgebouwen bestaan uit twee veestallen, alsmede twee schuren die beide dienen als varkensstal en werktuigenberging; dat hij tot&#13;
1988 naast zijn eigen bedrijf part-time in loondienst heeft gewerkt; dat hij gedeeltelijk is afgekeurd en nu een W.W.-uitkering heeft van ongeveer f 810 netto per maand en een W.A.0.-uitkering van f 187 netto per week; dat zijn bedrijf een bescheiden winst oplevert en hij ter zake verwijst naar de door hem ten processe overgelegde boekhoudoverzichten.&#13;
Beoordeling van het hoger beroep&#13;
1. De onderhavige pachtovereenkomst is blij-kens de ten processe overgelegde fotocopie daarvan aangegaan door H. Duenk als ver-pachter. De omstandigheid, dat hij blijkens de desbetreffende aantekening daarvan op de pachtovereenkomst daartoe door zijn echtge-note was gemachtigd, doet daarvan niet af. Als verpachter was hij derhalve ook gerech-tigd tot het aan Te Lindert doen van de ken-nisgeving als bedoeld in artikel 36, lid 2, der Pachtwet. De door hem bij aangetekend schrijven van 2 oktober 1992 aan Te Lindert gedane pachtopzegging was mitsdien rechts-geldig.&#13;
Grief I is dan ook ongegrond.&#13;
2. Grief II is gegrond. Uit het bepaalde in artikel 45 van de Pachtwet volgt dat de pacht kamer bij verlenging ener pachtovereenkomst met minder dan zes jaar doch met meer dan één jaar in de betreffende beschikking tevens bepaalt binnen welke tijd de pachter kan ver zoeken de pachtovereenkomst wederom te verlengen. De pachtkamer van het kantonge- recht heeft dit ten onrechte achterwege gela- ten.&#13;
Uit lid 1 van voormelde wetsbepaling volgt voorts dat verlenging met een kortere termijn dan zes jaar slechts mogelijk is indien sprake is van bijzondere omstandigheden en dat in dat geval uit de beschikking van de pachtkamer daarvan moet blijken. In grief III wordt er terecht over geklaagd dat in de be-schikking, waarvan beroep, daaraan geen aan-dacht is geschonken.&#13;
3. Duenk heeft in prima aangevoerd het verpachte persoonlijk te willen gaan gebrui- ken voor een tot de landbouw betrekkelijk doel, te weten het daarop verbouwen van landbouwproducten voor gebruik in eigen be- drijf c.q. voor verkoop. De pachtkamer van het kantongerecht heeft dit terecht aangemerkt als een in artikel 41, lid 1, van de Pachtwet bedoeld voornemen. De omstandigheid dat Duenk bij dat persoonlijk gaan gebruiken te- vens of wellicht bovenal belang heeft om op de grond in geschil mest te kunnen uitrijden, waardoor hij minder overschotheffing ver-schuldigd zal zijn, doet daaraan niets af. Met name brengt die omstandigheid niet mede dat geen sprake (meer) zou zijn van een voorge-nomen gebruik van de grond om daarvan met een economisch oogmerk de vruchten te trek-ken. Grief IV is dan ook ongegrond.&#13;
4. Nu de beslissing van de pachtkamer van het kantongerecht, dat op het onderhavige verlengingsverzoek naar billijkheid moet wor den beslist en dat naar die maatstaf dat ver zoek moet worden toegewezen, in hoger beroep niet is bestreden, moet ook het hof daarvan uitgaan.&#13;
5. Van de zijde van Duenk is in de eerste aanleg niets aangevoerd inzake bijzondere omstandigheden, die in geval van verlenging van de onderhavige pachtovereenkomst aan leiding zouden moeten zijn tot een verlenging met minder dan zes jaar en evenmin is daar van ten processe anderszins gebleken. Het hof komt op grond hiervan dan ook tot de conclu- sie dat voor een verlenging met een kortere termijn dan zes jaar geen plaats is. Grief III treft mitsdien doel.&#13;
6. Inzake de behandeling van verzoek schriften buiten eigenlijk rechtsgeding - waartoe met name behoren de verzoekschrif ten om verlenging ener pachtovereenkomst - bepaalt artikel 147 der Pachtwet onder meer dat de griffier een afschrift van het verzoek schrift toezendt aan de wederpartij met ken nisgeving, vermeldende de tijd waarbinnen een verweerschrift kan worden ingediend, als mede dat van een verweerschrift door de grif fier onverwijld een afschrift aan iedere verzoeker wordt toegezonden. Noch genoemd artikel, noch enige andere bepaling inzake de behandeling van verzoekschriften buiten ei genlijk rechtsgeding maakt melding van enige volgende conclusie; wel bepaalt lid 3 van voornoemd wetsartikel dat de rechter een mondelinge behandeling kan bevelen.&#13;
Uit een en ander volgt dat naar de bedoe-ling van de wetgever door partijen na de in-diening van een verweerschrift geen verdere schriftelijke conclusies o.d. worden genomen teneinde onnodige vertraging van de behande-ling te voorkomen, maar dat, indien nadere in-lichtingen nodig blijken, een mondelinge behandeling kan worden bevolen. Dusdoende wordt een snelle behandeling van het inge-diende verzoek in de hand gewerkt, waartoe mede met het oog op de einddatum c.q. eind-data van een pachtovereenkomst bij de behan-&#13;
deling van pachtverlengingsverzoeken ook alle aanleiding is.&#13;
In strijd met vorengenoemde bedoeling van de Pachtwet en mitsdien ten onrechte heeft de pachtkamer van het kantongerecht in de onderhavige procedure na de mondelinge behandeling partijen nog in de gelegenheid gesteld tot het wisselen van achtereenvolgens een nadere akte, een conclusie van repliek, een akte, een akte houdende uitlating produc-ties en nog een akte. De daartegen gerichte grief V is mitsdien gegrond.&#13;
7. Grief VI is ongegrond voorzover daar mede wordt betoogd dat in een pachtverlen- gingsprocedure geen plaats is voor een kostenveroordeling. Aan Te Lindert kan wor- den toegegeven dat dit tot voor kort de vaste jurisprudentie van dit hof was op grond van de overweging dat artikel 56 van het Wetboek van Burgerlijke Rechtsvordering in verzoek schriftprocedures - zoals die inzake pachtver- lenging - ex artikel 146 e.v. der Pachtwet niet toepasselijk is en artikel 429k van genoemd wetboek niet geldt voor het pachtproces.&#13;
In het arrest van de Hoge Raad van 13 maart 1992, NJ 1993, 96, heeft het hof even-wel aanleiding gevonden om zijn vaste recht-spraak terzake te verlaten en de rechtsontwikkeling te volgen.&#13;
In dat arrest wordt geoordeeld dat de rech-ter ook in een verzoekschriftprocedure, waar-op de regeling van artikel 429a van het Wetboek van Burgerlijke Rechtsvordering niet van toepassing is, in aansluiting op artikel 429k, lid 2, jo. 4292q, lid 5, van dat wetboek een beslissing over de proceskosten kan ge-ven tenzij uit de wet het tegendeel volgt. Dit laatste is voor wat de Pachtwet betreft niet het geval.&#13;
8. Overigens is voor een kostenveroorde- ling slechts plaats als deze ook is gevraagd en dat is in de onderhavige procedure niet het ge val. Grief VI treft in zoverre doel.&#13;
Slotsom&#13;
De beschikking, waarvan beroep, moet wor-den vernietigd en de onderhavige pachtover-eenkomst moet met zes jaar worden verlengd.&#13;
Beslissing&#13;
Het hof, beschikkende in hoger beroep:&#13;
Vernietigt de door de pachtkamer van het kantongerecht te Groenlo tussen partijen ge-geven beschikking van 18 juni 1993, waarvan beroep, en opnieuw beschikkende: Verlengt de tussen Duenk als verpachter en Te Lindert als pachter bestaande pachto-vereenkomst met betrekking tot de percelen land, kadastraal bekend gemeente Winters-wijk, sectie C, nrs. 4562 ged. en 4565 ged., totaal groot 1.85.00 ha, met een termijn van zes jaar, eindigend 1 november 1999.</content><legacyfootnotes/><footnotes><footnote/></footnotes><auteurs/><published>1994-05-01 00:00:00</published><modified>1993-08-23 00:00:00</modified><editiondate>1994-05-01</editiondate><htmlpath>https://denhollander.info/artikel/5195</htmlpath></article>
</articles></edition>
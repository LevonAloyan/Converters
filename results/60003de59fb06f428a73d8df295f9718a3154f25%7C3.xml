<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2006</searchword><id>4128</id><udhid>UDH:TvAR/4128</udhid><titel>Wetgeving en literatuur</titel><searchwords><searchword>TvAR 12/2006</searchword><searchword>UDH:TvAR/4128</searchword></searchwords><attachments><attachment><name>2006_nr 12_Wetgeving_Bezemer.pdf</name><extention>pdf</extention><url>https://denhollander.info/download/4087/ci</url></attachment></attachments><inleiding>Beheer landelijk gebied&#13;
&#13;
Flora- en faunawet: ganzen&#13;
De overzomerende grauwe gans wordt op de&#13;
landelijke vrijstellingslijst geplaatst. Het Besluit&#13;
beheer en schadebestrijding dieren en de Regeling&#13;
beheer en schadebestrijding dieren zullen&#13;
daartoe worden aangepast.&#13;
(TK 2006-2007, 29 446, nr. 41, 28 september&#13;
2006)&#13;
&#13;
Relatie gebiedsbescherming, soortenbescherming&#13;
en verdragsrechtelijke verplichtingen&#13;
Op verzoek van de vaste Commissie voor&#13;
LNV heeft de minister in een brief van 28 september&#13;
2006 de verschillende beschermingsregimes&#13;
van de Natuurbeschermingswet 1998&#13;
(Nbwet) en de Flora- en faunawet (Ffwet) in&#13;
relatie tot elkaar en tot de verdragsrechtelijke&#13;
verplichtingen nog eens uiteengezet. Bij deze&#13;
laatste gaat het om het Biodiversiteitsverdrag&#13;
en het Verdrag van Bern. De verplichtingen&#13;
uit de verdragen zijn vergelijkbaar met die van&#13;
de Europese richtlijnen. De gebiedsbescherming&#13;
uit de NBwet en de soortenbescherming&#13;
uit de Ffwet hangen nauw met elkaar samen:&#13;
beide vormen zijn nodig voor het behoud of&#13;
herstel van een gunstige staat van instandhouding&#13;
van soorten. De maatregelen uit de Nbwet&#13;
en de Ffwet gaan niet verder dan de richtlijnen&#13;
voorschrijven; de uitzonderingen op de&#13;
landelijke en provinciale vrijstellingslijsten&#13;
gaan zelfs verder dan is toegestaan, Nederland&#13;
is daarvoor ook in gebreke gesteld door de&#13;
Europese Commissie.&#13;
(TK 2006-2007, 29 043, nr. 6, 28 september&#13;
2006; verder verschenen: nr. 7, verslag algemeen&#13;
overleg, 18 oktober 2006)&#13;
&#13;
Algemene Rekenkamer: Rapport EHS&#13;
Begin oktober heeft de Algemene Rekenkamer&#13;
het rapport ‘Ecologische hoofdstructuur’ aan&#13;
de Tweede Kamer aangeboden. De Rekenkamer&#13;
heeft zowel het EHS-beleid zelf als de&#13;
uitvoering van het beleid beoordeeld. Dus&#13;
enerzijds: is de EHS een geschikt instrument&#13;
om de biodiversiteit te beschermen en is het&#13;
beleid helder en samenhangend geformuleerd?&#13;
Anderzijds: hoeveel natuur is inmiddels gerealiseerd,&#13;
wordt een samenhangend netwerk&#13;
gevormd en is de EHS goed beschermd? Het&#13;
EHS-beleid is volgens de Rekenkamer wel een&#13;
geschikt instrument, maar de doelstellingen&#13;
van het beleid ten aanzien van omvang van de&#13;
EHS, kwaliteit van de soorten natuur en&#13;
samenhang binnen de EHS zijn onduidelijk&#13;
geformuleerd. Het is onvoldoende duidelijk&#13;
wat de exacte ligging van de EHS is, welke&#13;
gebieden ertoe behoren en welke natuurdoelen&#13;
in die gebieden gerealiseerd moeten worden.&#13;
Wat betreft de uitvoering constateert de Rekenkamer&#13;
dat er nog heel veel moet gebeuren om&#13;
de beoogde omvang in 2018 te bereiken; over&#13;
de gerealiseerde natuurkwaliteit kan weinig&#13;
worden gezegd omdat deze niet gemeten&#13;
wordt. Er is onvoldoende sturing door LNV&#13;
en de provincies. Provincies hebben de EHS&#13;
op verschillende manieren opgenomen in&#13;
streekplannen. Ook op gemeentelijk niveau&#13;
wordt de EHS planologisch onvoldoende&#13;
beschermd. Om deze en hier niet benoemde&#13;
knelpunten te verbeteren doet de Algemene&#13;
Rekenkamer verschillende aanbevelingen in het&#13;
rapport. Met name vóór de invoering van de&#13;
Wet inrichting landelijk gebied, waardoor de&#13;
provincies meer verantwoordelijkheden krijgen,&#13;
is het zaak met verbeterpunten te komen.&#13;
(TK 2006-2007, 30 825, nrs. 1-2, 5 oktober&#13;
2006)&#13;
&#13;
Wet- en regelgeving&#13;
– Regeling beoordeling afstand tot natuurgebieden&#13;
milieubeheer, Stcrt. 12 oktober 2006,&#13;
nr. 199&#13;
&#13;
Literatuur: Natuurbeschermingswet 1998&#13;
De Natuurbeschermingswet 1998 is intussen&#13;
in diverse tijdschriften aan de orde geweest. In&#13;
het septembernummer van het Tijdschrift&#13;
voor Omgevingsrecht bespreekt R. Uylenburg&#13;
de wet die inmiddels een jaar in werking&#13;
is. Zij richt zich met name op de formulering&#13;
van instandhoudingsdoelstellingen bij de aanwijzing&#13;
van de Vogelrichtlijn- en Habitatrichtlijngebieden&#13;
en de opstelling van beheersplannen&#13;
voor de Natura 2000-gebieden, waarin de&#13;
instandhoudingsmaatregelen worden beschreven.&#13;
(R. Uylenburg, ‘De Natuurbeschermingswet&#13;
1998 in uitvoering’, TO september 2006/&#13;
nr. 3, p. 85-92)&#13;
&#13;
Literatuur: Flora- en faunawet&#13;
Terwijl de gebiedsbescherming veelvuldig&#13;
wordt beschreven, komt de soortenbescherming&#13;
minder aan bod in de literatuur. Naar&#13;
aanleiding van de eerste operationele gedragscode,&#13;
de Gedragscode zorgvuldig bosbeheer,&#13;
bespreekt A.M.C.C. Tubbing in het septembernummer&#13;
van het Tijdschrift voor Omgevingsrecht&#13;
deze toch als lastig ervaren materie.&#13;
(A.M.C.C. Tubbing, ‘Gedragscode zorgvuldig&#13;
bosbeheer en de strafrechtelijke handhaving&#13;
van artikel 8-12 Flora- en faunawet’, TO september&#13;
2006/nr. 3, p. 93-101)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2006-12-01 00:00:00</published><modified>2006-12-01 00:00:00</modified><editiondate>2006-12-01</editiondate><htmlpath>https://denhollander.info/artikel/4128</htmlpath></article>
</articles></edition>
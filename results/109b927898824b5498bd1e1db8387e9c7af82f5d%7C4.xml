<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2018</searchword><id>14733</id><udhid>UDH:TvAR/14733</udhid><titel>Pacht - Centrale Grondkamer, 9 mei 2017, dossiernummer: GP 11.769  (Piluha/Van de Streek) (TvAR 2018/5911)</titel><searchwords><searchword>TvAR 1/2018</searchword><searchword>TvAR 2018/5911</searchword><searchword>UDH:TvAR/14733</searchword></searchwords><attachments><attachment><name>19574.pdf</name><extention>pdf</extention><url>https://denhollander.info/download/19574/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, H.L. Wattel en L.M. Croes en de deskundige leden mr. ing. H.J. Vinke en ir. H.K.C. Roelofsen)&lt;/p&gt;&#13;
&lt;p class="annotator"&gt;Met noot van D.W. Bruil&lt;/p&gt;&#13;
&lt;h2&gt;Pachtovereenkomst.&lt;/h2&gt;&#13;
&lt;p&gt;[Burgerlijk Wetboek, art.7:311, art.7:321, art.7:322, art. 7:325, Waterschapswet, art. 116 onderdeel b]&lt;/p&gt;&#13;
&lt;p&gt;Aangevoerde bijzondere omstandigheden rechtvaardigen een termijn van acht jaar voor hoevepacht niet.&lt;/p&gt;&#13;
&lt;h3&gt;Beschikking&lt;/h3&gt;&#13;
&lt;p&gt;in de zaak van:&lt;/p&gt;&#13;
&lt;p&gt;de besloten vennootschap Piluha B.V.,&lt;/p&gt;&#13;
&lt;p&gt;gevestigd te Alphen aan den Rijn,&lt;/p&gt;&#13;
&lt;p&gt;hierna te noemen: Piluha&lt;/p&gt;&#13;
&lt;p&gt;gemachtigde:&lt;/p&gt;&#13;
&lt;p&gt;mr. E.H.M. Harbers, Hekkelman advocaten te Nijmegen,&lt;/p&gt;&#13;
&lt;p&gt;tegen&lt;/p&gt;&#13;
&lt;p&gt;Evert Willem van de Streek,&lt;/p&gt;&#13;
&lt;p&gt;wonende te Alphen aan den Rijn,&lt;/p&gt;&#13;
&lt;p&gt;hierna te noemen: Van de Streek,&lt;/p&gt;&#13;
&lt;p&gt;gemachtigde:&lt;/p&gt;&#13;
&lt;p&gt;mr. J.H. van Vliet, A&amp;amp;S advocaten te Wageningen.&lt;/p&gt;&#13;
&lt;h3&gt;Het geding in eerste aanleg&lt;/h3&gt;&#13;
&lt;p&gt;Bij de grondkamer Zuidwest is op 15 december 2015 het verzoek binnengekomen de bij vonnis van de rechtbank Den Haag van 4 september 2015 vastgelegde pachtovereenkomst goed te keuren. In dit vonnis heeft de pachtkamer van de rechtbank Den Haag:&lt;/p&gt;&#13;
&lt;p&gt;a) voor recht verklaard, dat artikel 2, laatste gedachtestreepje, eerste volzin, artikel 10 tot en met 17 en artikel 20 van de &amp;ldquo;Overeenkomst inzake overdracht (exploitatie)onderneming&amp;rdquo; van 7 september 2007, tezamen zijn aan te merken als een reguliere pachtovereenkomst in de zin van artikel 7:311 BW, die schriftelijk is vastgelegd in een door partijen ondertekende akte in de zin van artikel 17 lid 1 Uitvoeringswet grondkamers, zodat deze, als bij haar ter goedkeuring ingezonden pachtovereenkomst (artikel 7:321 lid 1 BW), voor behandeling door de Grondkamer Zuidwest in aanmerking komt;&lt;/p&gt;&#13;
&lt;p&gt;b) voor recht verklaard en vastgelegd dat Piluha aan Van de Streek heeft verpacht 40.87.23 ha. cultuurgrond, bestaande uit de percelen Gemeente Oudshoorn, sectie A, nrs. 423, 442, 443, 444, 445, 446, 447, 448, 463, 464, 465, 466, 467, 1562, 1563 en 1565, zulks voor een periode van acht jaar vanaf 1 september 2007, met verlengingen van steeds &amp;eacute;&amp;eacute;n jaar, tenzij een partij de overeenkomst bij aangetekend schrijven, gericht aan de andere partij opzegt, welke opzegging met inachtneming van tenminste een jaar dient te geschieden voor 1 maart van enig jaar, en tegen een pachtprijs van &amp;euro; 450,00 per jaar per ha.;&lt;/p&gt;&#13;
&lt;p&gt;c) voor recht verklaard en vastgelegd dat de pachtovereenkomst die partijen met ingang van 1 november 2007 hebben gesloten, bij welke overeenkomst Piluha aan Van de Streek heeft verpacht 6.19.50 ha grasland, bestaande uit de percelen Gemeente Oudshoorn, sectie A, nrs. 1661 (gedeeltelijk), 1561 (gedeeltelijk), 1564, en 1566, met ingang van 1 november 2010 is verlengd tot 1 september 2015, met vervolgens verlengingen van steeds &amp;eacute;&amp;eacute;n jaar, tenzij een partij de overeenkomst bij aangetekend schrijven, gericht aan de andere partij opzegt, welke opzegging met inachtneming van tenminste een jaar dient te geschieden voor 1 maart van enig jaar, op de condities die vastliggen in de zojuist bedoelde overeenkomst uit 2007, met dien verstande dat onder de zojuist genoemde gronden niet is begrepen de boomgaard die is gelegen nabij het thans door M.G.C. van Nieuwland bewoonde huis.&lt;/p&gt;&#13;
&lt;p&gt;De grondkamer Zuidwest heeft bij beschikking van 9 september 2016, waarvan afschrift aan partijen is verzonden op 28 september 2016, als volgt op het verzoek beslist:&lt;/p&gt;&#13;
&lt;p&gt;&amp;ldquo;Het verzoek om goedkeuring van een kortere duur dan de wettelijke duur van acht jaar wordt niet- ontvankelijk verklaard.&lt;/p&gt;&#13;
&lt;p&gt;Geconstateerd wordt, dat de gehele overeenkomst voor een hoeve als bovenomschreven geldt voor de wettelijke duur van 12 jaar.&lt;/p&gt;&#13;
&lt;p&gt;De op 29 april 2013 ingediende overeenkomst wordt gewijzigd in die zin dat artikel 21 van deze overeenkomst, voor zover dit artikel betrekking heeft op de pachtovereenkomst, wordt aangevuld met de zin: &amp;ldquo;Dit artikel laat onverlet de dwingendrechtelijke bepalingen in de pachtwetgeving ter zake van de bevoegdheid van de gewone rechter.&amp;rdquo;&lt;/p&gt;&#13;
&lt;p&gt;De aldus gewijzigde overeenkomst wordt goedgekeurd.&lt;/p&gt;&#13;
&lt;p&gt;Het verzoek als bedoeld in artikel 7:322, lid 1, van het Burgerlijk Wetboek wordt afgewezen.&amp;rdquo;&lt;/p&gt;&#13;
&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de aan de beschikking ten grondslag gelegde motivering.&lt;/p&gt;&#13;
&lt;h3&gt;Het geding in hoger beroep&lt;/h3&gt;&#13;
&lt;p&gt;Piluha is bij een op 27 oktober 2016 ter griffie ingekomen beroepschrift in beroep gekomen van voormelde beschikking, met verzoek de beschikking van de grondkamer Zuidwest van 28 september 2016 te vernietigen en de pachtovereenkomst alsnog goed te keuren voor de duur van acht jaar alsmede de ingangsdatum van de pachtovereenkomst te bepalen op 1 september 2007.&lt;/p&gt;&#13;
&lt;p&gt;Van de Streek heeft hiertegen verweer gevoerd bij een op 24 november 2016 en op 8 december 2016 aangevuld ter griffie ingekomen verweerschrift.&lt;/p&gt;&#13;
&lt;p&gt;Piluha heeft bij een op 19 december 2016 ter griffie ingekomen mailbericht verzocht het beroepschrift mondeling ter zitting te behandelen.&lt;/p&gt;&#13;
&lt;h3&gt;De grieven&lt;/h3&gt;&#13;
&lt;p&gt;Piluha heeft in haar beroepschrift &amp;ndash; samengevat - het volgende aangevoerd:&lt;/p&gt;&#13;
&lt;p&gt;Grief 1: de niet-ontvankelijkverklaring van het verzoek goedkeuring korte duur:&lt;/p&gt;&#13;
&lt;p&gt;De grondkamer heeft ten onrechte het verzoek tot goedkeuring van de korte duur niet-ontvankelijk verklaard. Partijen hebben een overeenkomst gesloten voor de duur van acht jaar, vanaf 1 september 2007 tot 1 september 2015 (artikel 20 van de overeenkomst). Dat partijen ook een regeling hebben opgenomen over verlenging van de overeenkomst betekent niet dat de overeenkomst daarmee voor onbepaalde tijd geldt. Piluha verwijst naar de beschikking van de Centrale Grondkamer van 10 mei 2016 (GP 11.756) waarin eveneens sprake was van een pachtovereenkomst voor bepaalde tijd met een verlengingsbepaling, welke door de Centrale Grondkamer is aangemerkt als een pachtovereenkomst voor korte duur.&lt;/p&gt;&#13;
&lt;p&gt;Grief 2: het verzoek tot een eerdere ingangsdatum van de pachtovereenkomst:&lt;/p&gt;&#13;
&lt;p&gt;Piluha was zich niet bewust van het feit dat de tussen partijen gesloten overeenkomst zou kwalificeren als pachtovereenkomst. Partijen hebben in goed overleg en vertrouwen een overeenkomst gesloten voor de duur van acht jaar. De werking van artikel 7:322, tweede lid BW geeft Van de Streek thans een enorm voordeel, omdat de duur van de overeenkomst pas ingaat met ingang van 1 september 2013 aangezien de overeenkomst in april 2013 door Van de Streek ter goedkeuring naar de grondkamer is gezonden. De grondkamer had het beroep van Piluha op de beperkende werking van redelijkheid en billijkheid niet mogen verwerpen. In deze is relevant hoe partijen afspraken hebben gemaakt, de verhouding tussen partijen en de over en weer kenbare belangen. Partijen zijn niet uitgegaan van de werking van de pachtregelgeving en Piluha acht het niet redelijk en billijk dat Van de Streek nu aanspraak kan maken op een pachtovereenkomst voor de wettelijke duur van 12 jaar ingaande 1 september 2013.&lt;/p&gt;&#13;
&lt;h3&gt;Mondelinge behandeling&lt;/h3&gt;&#13;
&lt;p&gt;De mondelinge behandeling heeft plaatsgevonden ter zitting van 4 april 2017, waarbij Piluha werd vertegenwoordigd door haar directeur M.G.C. van Nieuwland en bijgestaan door haar gemachtigde mr. E.H.M. Harbers. E.W. van de Streek is in persoon verschenen, bijgestaan door mr. J.H. van Vliet.&lt;/p&gt;&#13;
&lt;p&gt;Beide gemachtigden hebben aan de hand van pleitaantekeningen, die zijn overgelegd, een toelichting op het geschil gegeven.&lt;/p&gt;&#13;
&lt;h3&gt;Beoordeling van het geschil in hoger beroep&lt;/h3&gt;&#13;
&lt;p&gt;1. De grondkamer, en in beroep de Centrale Grondkamer, dienen bij de goedkeuring van een door de pachtrechter schriftelijk vastgelegde pachtovereenkomst uit te gaan van en zich te beperken tot hetgeen door de pachtrechter met betrekking tot die pachtverhouding is vastgelegd.&lt;/p&gt;&#13;
&lt;p&gt;2. Bij vonnis is onder a en b vastgelegd een pachtovereenkomst voor de duur van acht jaren die daarna stilzwijgend wordt verlengd tenzij een der partijen deze opzegt. Onder verwijzing naar de beslissing van 21 november 2005 van de Centrale Grondkamer (GP 11.542, Van Leeuwen/Emca Plant B.V.) heeft de grondkamer geoordeeld dat de pachtovereenkomst als een pachtovereenkomst voor onbepaalde tijd dient te worden aangemerkt, zodat voor een eventuele beoordeling van de kortere dan de wettelijke duur geen plaats is. Vervolgens heeft de grondkamer Piluha niet-ontvankelijk verklaard in haar verzoek.&lt;/p&gt;&#13;
&lt;p&gt;3. Naar het oordeel van de Centrale Grondkamer kan uit voormelde beschikking niet, zoals de grondkamer kennelijk heeft gedaan, de algemene regel worden ontleend dat, indien partijen een pachtovereenkomst sluiten waarin een bepaalde termijn is overeengekomen in combinatie met een stilzwijgend verlengingsbeding, deze overeenkomst steeds heeft te gelden als een pachtovereenkomst voor onbepaalde tijd, waardoor het verzoek tot goedkeuring van een kortere duur niet-ontvankelijk is. Het gevolg van die regel is immers dat, ongeacht de reden waarom partijen een bepaalde termijn hebben afgesproken, nooit toegekomen wordt aan de toets of aan die termijn goedkeuring kan worden verleend. Dat is een te vergaande beperking die onvoldoende recht doet aan de strekking van artikel 7:325 lid 2-4 BW. Bovendien zal, indien aan de kortere dan de wettelijke duur goedkeuring wordt verleend, het stilzwijgend verlengingsbeding moeten worden geschrapt en vervangen door een door de grondkamer te bepalen mogelijkheid van verlenging (artikel 7:325 lid 6 BW) en indien die goedkeuring achterwege blijft, het beding eveneens worden geschrapt en de wettelijke regeling gelden.&lt;/p&gt;&#13;
&lt;p&gt;4. De Centrale Grondkamer hanteert als uitgangspunt dat het enkele feit dat partijen naast een overeengekomen bepaalde duur van de overeenkomst tevens een stilzwijgend verlengingsbeding zijn overeengekomen, niet in de weg staat aan de beoordeling van die overeengekomen bepaalde duur die korter (of langer) is dan de wettelijke duur. Daarbij is niet van belang of de pachtovereenkomst al dan niet reeds stilzwijgend is voortgezet na afloop van de afgesproken termijn op het moment van goedkeuring. Beoordeeld moet immers worden of de kortere duur kan worden goedgekeurd, getoetst naar het moment van het overeenkomen daarvan, dat wil zeggen bij aanvang van de pachtovereenkomst. Bij de toetsing kan uiteraard een rol spelen dat en waarom partijen destijds een stilzwijgend verlengingsbeding zijn overeengekomen omdat dat mogelijk samenhangt met de reden dat een kortere dan de wettelijke duur is afgesproken.&lt;/p&gt;&#13;
&lt;p&gt;5. In het onderhavige geval komt de Centrale Grondkamer dus toe aan de beoordeling of de overeengekomen duur van acht jaren van de hoevepachtovereenkomst zoals vastgelegd onder a en b in het vonnis van de pachtkamer goedgekeurd kan worden. Piluha heeft daartoe aangevoerd dat de lengte van de overeengekomen termijn van acht jaar is ingegeven door de omstandigheid dat haar werknemer Bulk, werkzaam als bedrijfsleider in het melkveebedrijf, acht jaren na aanvang van de overeenkomst 65 jaar zou worden. De arbeidsovereenkomst met Bulk is door Van de Streek overgenomen en Bulk heeft zijn werkzaamheden in het bedrijf voor Van de Streek voortgezet.&lt;/p&gt;&#13;
&lt;p&gt;6. De Centrale Grondkamer oordeelt deze omstandigheid niet als een voldoende zwaarwegende bijzondere omstandigheid in de zin van artikel 7:325 lid 4 BW. Bovendien valt niet in te zien dat de pensioengerechtigde leeftijd van Bulk tevens het einde zou moeten inluiden van de tussen partijen gesloten overeenkomst. Eerder is aannemelijk dat partijen de overeenkomst voor ten minste acht jaar hebben willen sluiten opdat Bulk in elk geval tot zijn pensioen kon blijven doorwerken op het bedrijf. Voor Van de Streek was die termijn overigens ook noodzakelijk om zijn investering (grotendeels) terug te verdienen. Dat en waarom partijen bij het aangaan van de pachtovereenkomst zijn overeengekomen dat de overeenkomst vanwege de door Piluha aangevoerde omstandigheid na acht jaren in beginsel diende te eindigen, heeft Piluha niet (voldoende) toegelicht. De conclusie is dat grief 1 slaagt voor zover deze is gericht tegen niet-ontvankelijkverklaring, maar dat deze voor het overige faalt.&lt;/p&gt;&#13;
&lt;p&gt;7. De grondkamer, en in beroep de Centrale Grondkamer, is ingevolge artikel 7:322 lid 2 BW bevoegd op verzoek van een partij in bijzondere gevallen bij de goedkeuring te bepalen, dat de in artikel 325 bedoelde duur op een eerder tijdstip ingaat. Piluha heeft aangevoerd dat zij zich niet bewust was dat de door partijen gesloten overeenkomst zou kwalificeren als een pachtovereenkomst. Nu dat wel het geval blijkt te zijn, geniet Van de Streek een enorm voordeel als de pachtovereenkomst voor de wettelijke duur van twaalf jaar geldt.&lt;/p&gt;&#13;
&lt;p&gt;8. De door Piluha aangevoerde &amp;ndash; in ieder geval bij haar bestaande &amp;ndash; veronderstelling dat de pachtregelgeving niet van toepassing zou zijn op de tussen partijen gesloten overeenkomst wordt door de Centrale Grondkamer niet als bijzonder geval als vorenbedoeld aangemerkt (vgl. ook CGK 13 juni 1997, Agr.r. Pr november 1997/9). Ook overigens heeft Piluha onvoldoende aannemelijk gemaakt dat sprake is van een bijzonder geval, waarbij gedacht kan worden aan een apparaatsfout van de grondkamer of externe omstandigheden waardoor de pachtovereenkomst niet binnen twee maanden, maar kort daarna bij de grondkamer is binnengekomen. Deze overeenkomst tussen partijen is echter reeds in 2007 aangegaan en pas door Van de Streek voor vastlegging aan de pachtrechter voorgelegd in 2013/2014. Een en ander brengt mede dat ook grief 2 geen doel treft.&lt;/p&gt;&#13;
&lt;h3&gt;Slotsom&lt;/h3&gt;&#13;
&lt;p&gt;De beschikking, waarvan beroep, moet worden bevestigd, met dien verstande dat waar de grondkamer heeft geoordeeld dat het verzoek om goedkeuring voor de kortere dan wettelijke duur niet-ontvankelijk is, moet worden gelezen dat het verzoek is afgewezen.&lt;/p&gt;&#13;
&lt;h3&gt;Beslissing&lt;/h3&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;Bevestigt de beschikking, waarvan beroep, als vorenbedoeld en zulks met vermelding van het navolgende.&lt;/p&gt;&#13;
&lt;p&gt;Indien Van de Streek geen pachtersomslag is verschuldigd ingevolge artikel 116, onderdeel b, van de Waterschapswet, kan de pachtprijs met maximaal 50% van de waterschapslasten zoals die in het betrokken jaar zijn vastgesteld, worden vermeerderd.&lt;/p&gt;&#13;
&lt;p&gt;Indien op het verpachte land een ruilverkavelingsrente dan wel een landinrichtingsrente rust, kan door de Piluha 50% van de ruilverkavelingsrente dan wel landinrichtingsrente aan Van de Streek doorberekend worden met een maximum van &lt;br /&gt;&amp;euro; 25,00 per ha per jaar.&lt;/p&gt;&#13;
&lt;h3&gt;Noot&lt;/h3&gt;&#13;
&lt;p&gt;De casus is weer een voorbeeld van hoe men verzeild kan raken in een pachtsituatie zonder dat &amp;ndash; althans een van de partijen - dat voor ogen had. In 2007 hebben Piluha en Van der Streek een overeenkomst gesloten die in 2015 door de pachtkamer van de rechtbank Den Haag als een pachtovereenkomst is vastgelegd. Een beroep op de redelijkheid en billijkheid mag Piluha in dit geval niet baten, het geval is niet bijzonder genoeg (punt 8). De duur van de overeenkomst is 8 jaar met telkens een verlenging met een jaar, tenzij de overeenkomst wordt opgezegd. De grondkamer Zuidwest verklaart het verzoek om een kortere duur niet ontvankelijk en maakt er vervolgens 12 jaar van. In de omschrijving van het gepachte kan ik het niet lezen, maar er zijn kennelijk ook gebouwen bij betrokken; het geheel wordt aangemerkt als een hoeve. De niet-ontvankelijkverklaring van het verzoek om een kortere duur had de grondkamer gebaseerd op een beslissing van de Centrale Grondkamer in 2005. Dat blijkt niet juist te zijn (punt 3): een pachtovereenkomst met een bepaalde termijn en een verlengingsbeding hoeft niet automatisch een overeenkomst voor onbepaalde tijd te zijn, waardoor aan de beoordeling van de korte duur niet zou kunnen worden toegekomen. Zie ook Hof Arnhem 12 juni 2007, &lt;span class="italic"&gt;TvAR&lt;/span&gt; 2008, 5420 (Emca Plant/Van Leeuwen). De Centrale Grondkamer kan dus nu wel beoordelen of er bijzondere omstandigheden zijn die een termijn van acht jaar voor een hoevepachtovereenkomst rechtvaardigen. Door Piluha werd aangevoerd dat de termijn samenhing met de bedrijfsleider Bulk, die na acht jaar met pensioen zou gaan. Dat overtuigt de Centrale Grondkamer niet (punt 6).&lt;/p&gt;&#13;
&lt;p&gt;D.W. Bruil&lt;/p&gt;</content><legacyfootnotes/><footnotes><footnote/></footnotes><auteurs>D.W. Bruil</auteurs><published>2018-01-29 16:44:42</published><modified>2018-01-31 14:06:58</modified><editiondate>2018-01-29</editiondate><htmlpath>https://denhollander.info/artikel/14733</htmlpath></article>
</articles></edition>
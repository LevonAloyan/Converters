<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2022</searchword><id>17118</id><udhid>UDH:TvAR/17118</udhid><titel>Het diergezondheids- en dierenwelzijnsrecht in 2021 en in 2023(?)</titel><searchwords><searchword>TvAR 2/2022</searchword><searchword>UDH:TvAR/17118</searchword></searchwords><attachments><attachment><name>22098.pdf</name><extention>pdf</extention><url>https://denhollander.info/download/22098/ci</url></attachment></attachments><inleiding/><content>&lt;p&gt;In 2021 is er het nodige veranderd op het gebied van diergezondheidsregelgeving. Er is definitief afscheid genomen van de Gezondheids- en welzijnswet voor dieren. De al gereed zijnde Wet dieren is daarvoor in de plaats gekomen. Dit als gevolg van het feit dat op 21 april 2021 de Verordening (EU) nr. 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (hierna: Diergezondheidsverordening)[2] in werking is getreden. Dat alles lag in de lijn der verwachting. Een aanvullende wijziging van artikel 2.1 van de Wet dieren lag dat een stuk minder. Alhoewel het parlement dat niet zo bedoeld had, bracht een hierna nog te bespreken amendement met zich dat hokdierhouderijen als uitgangspunt niet zouden mogen. Het grote publiek schrok overigens eerder van het feit dat de cavia van dochterlief niet meer in een hok mocht worden gehouden. De wijziging is/was per 1 januari 2023 voorzien. De minister van Landbouw, Natuur en Voedselkwaliteit haastte zich in een brief aan de Tweede Kamer van 15 juli 2021 te zeggen dat zij tijdig zal zorgen voor weer een wijziging van dit artikel.[3]&lt;/p&gt;
&lt;h2&gt;&lt;span&gt;1. &lt;/span&gt;Wijzigingen per 21 april 2021&lt;/h2&gt;
&lt;p&gt;Per 21 april 2021 vormt de Diergezondheidsverordening, samen met verscheidene gedelegeerde en uitvoeringsverordeningen van de Europese Commissie, de rechtstreekse bron van regels in het belang van de diergezondheid. Sommige onderdelen van de verordening worden bij nationale regelgeving uitgevoerd en bovendien staat de Diergezondheidsverordening het lidstaten toe om onder voorwaarden aanvullende regels te stellen.&lt;/p&gt;
&lt;p&gt; &lt;/p&gt;
&lt;p&gt;De nieuwe Diergezondheidsverordening, de uitvoerende en de aanvullende nationale regelgeving over diergezondheid worden uitgevoerd op grond van de Wet dieren. In 2013 is bij de inwerkingtreding van de Wet dieren, in afwachting van de totstandkoming en invoering van de nieuwe diergezondheidsregelgeving, ervoor gekozen om de onderdelen van die wet met betrekking tot diergezondheid uit te stellen, en zolang de Gezondheids- en welzijnswet voor dieren voor dit onderwerp in stand te laten. Met de nieuwe Diergezondheidsverordening is het moment gekomen om deze onderdelen van de Wet dieren alsnog in werking te laten treden en zijn de nog niet vervallen bepalingen van de Gezondheids- en welzijnswet voor dieren over diergezondheid komen te vervallen en is deze wet in zoverre ingetrokken.[4]&lt;/p&gt;
&lt;p&gt; &lt;/p&gt;
&lt;p&gt;Met de overgang van de diergezondheidsregelgeving van de Gezondheids- en welzijnswet voor dieren naar de Wet dieren geldt dat ook de regels over de diergezondheidsheffing onderdeel zijn geworden van de Wet dieren. De wet van 5 juli 2017 tot wijziging van de Gezondheids- en welzijnswet voor dieren en de Wet dieren in verband met de herziening van het heffingenstelsel ten behoeve van de kosten van de bestrijding en het weren van besmettelijke dierziekten, zoönosen en zoönoseverwekkers[5] voorziet in de opname van die regels in de Wet dieren. Deze regels komen inhoudelijk overeen met die van de Gezondheids- en welzijnswet voor dieren.&lt;/p&gt;
&lt;p&gt; &lt;/p&gt;
&lt;p&gt;Inmiddels zijn ook in werking getreden het Besluit diergezondheid[6] en de Regeling diergezondheid[7] waarmee meteen ook diverse oude algemene maatregelen van bestuur en ministeriële regelingen zijn ingetrokken. De lappendeken van regelingen omtrent het houden van dieren is daarmee iets minder groot geworden.&lt;/p&gt;
&lt;h2&gt;&lt;span&gt;2. &lt;/span&gt;Amendement tot wijziging van artikel 2.1 Wet dieren - dierenwelzijn&lt;/h2&gt;
&lt;p&gt;Hangende de behandeling van het wetsvoorstel dat ertoe strekte enkele (meer technische) wijzigingen in de Wet dieren worden door te voeren in verband met de nieuwe Diergezondheidsverordening[8], nam het parlement eigener beweging (en dus zonder dat de Diergezondheidsverordening daartoe verplichtte[9]) de mogelijkheid te baat om artikel 2.1 van de Wet dieren aan te passen om dieren meer de ruimte te geven hun natuurlijk gedrag te vertonen.&lt;/p&gt;
&lt;p&gt;De huidige tekst van artikel 2.1, eerste lid, van de Wet dieren luidt:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"'1. Het is verboden om zonder redelijk doel of met overschrijding van hetgeen ter bereiking van zodanig doel toelaatbaar is, bij een dier pijn of letsel te veroorzaken dan wel de gezondheid of het welzijn van het dier te benadelen.'"&lt;/em&gt;&lt;/p&gt;
&lt;/blockquote&gt;
&lt;p&gt;Het amendement dat voor de ophef zorgde, was de volgende toevoeging aan dit artikel.&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"'Aan artikel 2.1, eerste lid, wordt een zin toegevoegd, luidende: 'Onder een redelijk doel wordt in elk geval niet begrepen het kunnen houden van dieren in een bepaald houderijsysteem of een bepaalde wijze van huisvesting.'"&lt;/em&gt;&lt;em&gt;[10]&lt;/em&gt;&lt;/p&gt;
&lt;/blockquote&gt;
&lt;p&gt;Het amendement was voorzien van de volgende toelichting (voor zover relevant):[11]&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"Zowel het tweede paarse kabinet (in 2002) als het kabinet-Balkenende IV (in 2007) stelde als doel om uiterlijk in 2022 het perspectief van het dier en het soorteigen gedrag leidend te laten zijn voor het welzijn van dieren in de veehouderij. Dieren zouden niet langer worden aangepast aan het systeem, maar het systeem zou zijn aangepast aan de behoeften van dieren. Dieren zouden hun natuurlijke gedrag moeten kunnen vertonen, ze zouden daglicht krijgen en voldoende ruimte om zich goed te kunnen bewegen.&lt;br&gt;&lt;br&gt;&lt;/em&gt;&lt;em&gt;Maar op dit moment worden dieren in de gangbare Nederlandse veehouderij nog altijd ernstig beperkt in hun natuurlijk gedrag. Zo hebben eenden in de eendenhouderij geen toegang tot zwemwater en worden konijnen in de konijnenhouderij gehouden in kooien zonder mogelijkheid om bijvoorbeeld te graven. Met fysieke ingrepen zoals het couperen van biggenstaartjes, het onthoornen van kalfjes en geiten en het verwijderen van de achterste tenen bij hanen die als ouderdier worden gehouden, worden dieren nog altijd aangepast aan het houderijsysteem.&lt;/em&gt;&lt;/p&gt;
&lt;/blockquote&gt;
&lt;blockquote class="custom-blockquote"&gt;
&lt;p&gt;&lt;em&gt;D&lt;/em&gt;&lt;em&gt;it amendement regelt dat het na 2022 niet langer is toegestaan om een dier pijn te doen of bij een dier letsel te veroorzaken, dan wel de gezondheid of het welzijn van het dier te benadelen met als doel om het dier op een bepaalde manier te kunnen huisvesten. Dit betekent dat fysieke ingrepen vanaf dat moment niet meer zijn toegestaan als deze bijvoorbeeld worden gedaan om dieren in een bepaalde 'dichtheid' te kunnen houden, of om problemen zoals staartbijten te voorkomen die voortkomen uit de wijze waarop de dieren worden gehouden, zoals stress of het te vroeg weghalen van biggen bij de zeug. Ook zal het niet langer zijn toegestaan om dieren te houden in een huisvestingssysteem dat hen [hun] permanent de mogelijkheid ontneemt om hun natuurlijke gedrag te vertonen, aangezien dit schadelijk is voor het welzijn en de gezondheid van een dier.&lt;/em&gt;&lt;/p&gt;
&lt;p&gt;&lt;em&gt;&lt;br&gt;(...)'"&lt;/em&gt;&lt;/p&gt;
&lt;/blockquote&gt;
&lt;p&gt;De gedachte is daarmee geweest dat dieren niet langer worden aangepast aan het systeem, maar het systeem zou moeten worden aangepast aan de behoeften van dieren. Dieren zouden hun natuurlijk gedrag moeten kunnen vertonen, ze zouden daglicht moeten kunnen krijgen en voldoende ruimte om zich goed te kunnen bewegen. Uit de toelichting volgt dat het amendement eerst en vooral strekt tot het stellen van (vergaande) regels voor de (intensieve) veehouderij/hokdierhouderijen. De werking is, zo volgt ook uit de gekozen bewoordingen, echter veel breder. De minister constateert in haar brief van 15 juli 2021 het volgende (mijn onderstreping)[12]:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"(…)&lt;br&gt;&lt;br&gt;&lt;/em&gt;&lt;/p&gt;
&lt;p&gt;&lt;em&gt;Allereerst stel ik vast dat het amendement, zoals ook bij de behandeling van het wetsvoorstel uw Kamer aangegeven, onduidelijkheden met zich meebrengt over de reikwijdte daarvan. Dat blijkt ook uit het debat binnen en buiten uw Kamer dat over het aangenomen amendement is gevoerd. Ik geef u een eerste, algemene inschatting van de juridische betekenis, maar ik hecht eraan erop te wijzen dat het uiteindelijk aan de rechter is om een oordeel te geven over de interpretatie van deze wetswijziging en de reikwijdte ervan.&lt;br&gt;&lt;br&gt;&lt;/em&gt;&lt;/p&gt;
&lt;p&gt;&lt;em&gt;Het huidige artikel 2.1 van de Wet dieren bepaalt dat het verboden is om zonder redelijk doel of met overschrijding van hetgeen ter bereiking van zodanig doel toelaatbaar is, bij een dier pijn of letsel te veroorzaken dan wel de gezondheid of het welzijn van het dier te benadelen. Het amendement voegt aan artikel 2.1, eerste lid toe: «Onder een redelijk doel wordt in elk geval niet begrepen het kunnen houden van dieren in een bepaald houderijsysteem of een bepaalde wijze van huisvesting» (Kamerstuk 35 398, nr. 23). De toelichting bij het amendement vraagt om inwerkingtreding op 1 januari 2023.&lt;br&gt;&lt;/em&gt;&lt;em&gt;&lt;br&gt;De huidige inschatting is dat een rechter zou concluderen dat het amendement betrekking heeft op &lt;/em&gt;&lt;span style="text-decoration: underline;"&gt;&lt;em&gt;alle gehouden dieren&lt;/em&gt;&lt;/span&gt;&lt;em&gt;. Er lijkt geen juridische basis te zijn voor de conclusie dat bijvoorbeeld de huisvesting van gezelschapsdieren niet door het amendement kan worden geraakt. Het amendement kan dus van invloed zijn op de huisvesting van &lt;/em&gt;&lt;span style="text-decoration: underline;"&gt;&lt;em&gt;alle huisdieren zoals honden en katten, maar ook op bijvoorbeeld dieren die gehouden worden in dierentuinen, circussen, maneges, dierenasiels of dierenwinkels. Daarnaast vallen ook alle gehouden dieren in de veehouderij zoals varkens, koeien en kippen, onder de reikwijdte van het amendement&lt;/em&gt;&lt;/span&gt;&lt;em&gt;.&lt;br&gt;&lt;/em&gt;&lt;em&gt;&lt;br&gt;Ik&lt;/em&gt;&lt;em&gt; heb van uw Kamer in het tweeminutendebat van 10 juni reeds begrepen dat niet is beoogd dat de wetswijziging betrekking heeft op gezelschapsdieren (Handelingen II 2020/21, nr. 87). Dit is een voorbeeld dat het amendement en alle consequenties ervan ook voor uw Kamer op voorhand onvoldoende duidelijk zijn en ook complex kunnen zijn. Ten aanzien van deze onbedoelde impact zal ik een wetswijziging voorbereiden om te borgen dat gezelschapsdieren worden uitgesloten van het toepassingsbereik van de wetswijziging.&lt;br&gt;&lt;/em&gt;&lt;em&gt;&lt;br&gt;V&lt;/em&gt;&lt;em&gt;an overtreding van artikel 2.1, eerste lid, is sprake als geconstateerd wordt dat letsel of pijn is veroorzaakt bij een dier of dat de gezondheid of het welzijn van het dier wordt benadeeld (hierna kort gezegd 'benadeling' van het dier). Een uitzondering is als die benadeling een redelijk doel dient en niet verder gaat dan noodzakelijk voor dat redelijke doel. Vanwege de wetswijziging is van belang of de benadeling uitsluitend is gebeurd met het doel om het dier te kunnen huisvesten of te kunnen houden in een houderijsysteem. Mocht er ook een ander doel zijn, dan is geen overtreding aan de orde als dat andere doel als een redelijk doel kan worden aangemerkt. Als er geen ander redelijk doel is, dan zou de rechter in een concrete situatie kunnen oordelen dat sprake is van overtreding van artikel 2.1, eerste lid.&lt;br&gt;&lt;/em&gt;&lt;em&gt;&lt;br&gt;Overtredingen treden dus mogelijk op als er geen ander, redelijk doel voor benadeling is dan het houden of huisvesten van de dieren. Wanneer daar wel of niet sprake van is, en wat dit precies voor impact heeft op de praktijk, is complex. Zoals hierboven genoemd breng ik dat deze zomer op hoofdlijnen nader in kaart. Daarmee wil ik meer inzicht bieden in mogelijke consequenties van het amendement en in de vragen en dilemma's die nader debat met uw Kamer vergen. Ik zal hierbij de moties van het lid Vestering (Kamerstuk &lt;/em&gt;&lt;a title="link naar publicatie kst-28286-1186" href="https://zoek.officielebekendmakingen.nl/kst-28286-1186.html"&gt;&lt;em&gt;28 286, nr. 1186&lt;/em&gt;&lt;/a&gt;&lt;em&gt;) en van het lid Van der Plas c.s. en de gewijzigde motie van het lid Van der plas (Kamerstuk &lt;/em&gt;&lt;a title="link naar publicatie kst-28286-1192" href="https://zoek.officielebekendmakingen.nl/kst-28286-1192.html"&gt;&lt;em&gt;28 286, nrs. 1192&lt;/em&gt;&lt;/a&gt;&lt;em&gt; en &lt;/em&gt;&lt;a title="link naar publicatie kst-28286-1195" href="https://zoek.officielebekendmakingen.nl/kst-28286-1195.html"&gt;&lt;em&gt;1195&lt;/em&gt;&lt;/a&gt;&lt;em&gt;) betrekken, net als de motie van het lid Van Campen (Kamerstuk &lt;/em&gt;&lt;a title="link naar publicatie kst-28286-1191" href="https://zoek.officielebekendmakingen.nl/kst-28286-1191.html"&gt;&lt;em&gt;28 286, nr. 1191&lt;/em&gt;&lt;/a&gt;&lt;em&gt;).&lt;br&gt;&lt;/em&gt;&lt;em&gt;&lt;br&gt;D&lt;/em&gt;&lt;em&gt;e wens van uw Kamer die ten grondslag ligt aan dit amendement – een betere bescherming van diergezondheid en dierenwelzijn – heb ik verstaan. Na afronding van de analyse op hoofdlijnen is het aan uw Kamer om nadere richting te geven.'"&lt;/em&gt;&lt;/p&gt;
&lt;/blockquote&gt;
&lt;p&gt;Op het moment van het schrijven van deze bijdrage (februari 2022) is de rapportage die de minister heeft beloofd nog niet ter beschikking gekomen. Ook is nog niet voorzien in een voorstel tot (hernieuwde) wijziging van artikel 2.1 Wet dieren[13]. Het is overigens niet gezegd dat per 1 januari 2023 het thans door het parlement gewijzigde artikel 2.1 Wet dieren in werking zal treden. Artikel VIII van Wet tot wijziging van de Wet dieren in verband met de uitvoering van de herziene Europese diergezondheidswetgeving[14]  bepaalt namelijk dat de wet eerst in werking treedt op een bij koninklijk besluit te bepalen tijdstip dat (zoals te doen gebruikelijk) voor de verschillende artikelen of onderdelen daarvan verschillend kan worden vastgesteld. De minister heeft daarmee alle ruimte om het gewijzigde artikel 2.1 van de Wet dieren niet in werking te laten treden.&lt;/p&gt;
&lt;p&gt; &lt;/p&gt;
&lt;p&gt;Zou het artikel, al dan niet gewijzigd naar een artikel waarin gezelschapsdieren worden uitgesloten, in werking treden, dan zijn de gevolgen voor de (intensieve) veehouderij/hokdierhouderijen als het artikel naar de letter wordt genomen, niet te overzien. De intensieve veehouderij, zoals we die kennen, kan dan niet blijven bestaan. Als uitgangspunt gaat immers gelden dat er geen redelijk doel is bij het houden van dieren in een afgesloten omgeving. Dat brengt dus een wijziging die niet goed te overzien is in de wijze waarop (intensieve) veehouderijen/hokdierhouderij hun dieren zullen moeten gaan houden.&lt;/p&gt;
&lt;p&gt; &lt;/p&gt;
&lt;p&gt;Of de consequenties van de wijziging goed doordacht zijn, is sterk de vraag en het lijkt ook niet voor niets dat het ministerie nog geen vervolg heeft gegeven aan de brief van 15 juli 2021. De inperking van de open norm 'zonder redelijk doel' met de geamendeerde tekst van artikel 2.1 Wet dieren zal de rechter bij handhavingszaken of strafrechtelijke vervolging weinig tot geen ruimte laten voor een oordeel dat er toch een redelijk doel is bij het houden van dieren in een bepaald houderijsysteem.&lt;/p&gt;
&lt;h2&gt;&lt;span&gt;3. &lt;/span&gt;De Diergezondheidsverordening nader bekeken - diergezondheid[15]&lt;/h2&gt;
&lt;p&gt;De Diergezondheidsverordening bundelt alle bestaande Europese regelgeving op het gebied van diergezondheid. De lijst aan ingetrokken Europese regelgeving is omvangrijk. Met artikel 270 van de Diergezondheidsverordening worden 38 beschikkingen van de Europese Commissie en richtlijnen van het Europees Parlement ingetrokken. Het feit dat van het wetgevingsmiddel verordening gebruik wordt gemaakt, is een forse wijziging in het Europese beleid tot op heden. Verordeningen werken naar hun aard direct door in de nationale rechtsorde van de lidstaten. Een omzetting of implementatie van de bepalingen uit de Diergezondheidsverordening is daarmee niet aan de orde.[16]&lt;/p&gt;
&lt;p&gt; &lt;/p&gt;
&lt;p&gt;De Diergezondheidsverordening bevat regels die moeten borgen dat de verspreiding van ziekten zo klein mogelijk wordt gemaakt. Daartoe worden in de verordening onder meer regels gesteld omtrent de identificatie en registratie van dieren, de huisvestingswijze van dieren en het transport van dieren. Dit alles om een uitbraak van een dierziekte te traceren en maatregelen te nemen. Het is de lidstaten toegestaan aanvullende of strengere maatregelen te nemen dan in de Diergezondheidsverordening is bepaald. Dat kan op de volgende onderwerpen:&lt;/p&gt;
&lt;ul&gt;
&lt;li&gt;voorkomen van dierziekten;&lt;/li&gt;
&lt;li&gt;identificatie en registratie;&lt;/li&gt;
&lt;li&gt;vervoer van dieren binnen een Lidstaat.&lt;/li&gt;
&lt;/ul&gt;
&lt;p&gt;De maatregelen mogen niet in strijd zijn met de verordening en uiteraard geen belemmering vormen voor het vrije verkeer van goederen en diensten tussen lidstaten.&lt;/p&gt;
&lt;p&gt; &lt;/p&gt;
&lt;p&gt;Zo geldt in Nederland een aantal bijkomende diergezondheidsvoorschriften. Het gaat in de eerste plaats om voorschriften die niet geregeld zijn op Europees niveau. Dergelijke regels mag de lidstaat Nederland uiteraard nog gewoon stellen. Het gaat dan om de regels omtrent waardevaststelling van dieren, producten en voorwerpen die gedood of onschadelijk gemaakt moeten worden vanwege de uitbraak van een dierziekte, over vergoedingen voor die dieren, producten en voorwerpen en over de financiering van die vergoedingen en andere kosten die aan dierziektenbestrijding gerelateerd zijn.[17] In de tweede plaats gaat het om voorschriften die wel een extra regeling ten opzichte van de Diergezondheidsverordening betekenen, zoals bijvoorbeeld het beperken van het aantal verzamelslagen tijdens diertransporten, van het aantal contacten tussen bedrijven en extra regels voor reiniging en desinfectie.&lt;/p&gt;
&lt;h3&gt;&lt;span&gt;3.1. &lt;/span&gt;Toepassingsbereik en opzet verordening&lt;/h3&gt;
&lt;p&gt;De verordening is van toepassing op verschillende categorieën land- en waterdieren. Naast dieren in de commerciële veehouderij ziet de verordening op aquacultuurdieren, gezelschapsdieren, hobbydieren, dierentuindieren, circusdieren, proefdieren, wilde dieren en productie van dieren.&lt;/p&gt;
&lt;p&gt; &lt;/p&gt;
&lt;p&gt;Centraal in de Diergezondheidsverordening staan de dierziekten die zijn benoemd in artikel 5 en bijlage II van de Diergezondheidsverordening. De lijst van ziekten is niet limitatief. Ziekten kunnen op basis van de criteria in artikel 5 ev. worden aangewezen als ze besmettelijk zijn voor dieren onderling of van dieren op mensen kunnen worden overgedragen, de zogeheten zoönosen.[18]&lt;/p&gt;
&lt;p&gt; &lt;/p&gt;
&lt;p&gt;De dierziekten in de Diergezondheidsverordening zijn ingedeeld in de vijf categorieën A, B, C, D en E. Voor alle ziekten uit deze categorieën geldt een meldingsplicht, voor de ziekten uit categorieën A en B geldt daarnaast ook een bestrijdingsplicht. De wijzen van bestrijding en de wijzen waarop maatregelen moeten worden genomen, zijn opgenomen in de Gedelegeerde Verordening (EU) nr. 2020/687.[19]&lt;/p&gt;
&lt;p&gt; &lt;/p&gt;
&lt;p&gt;Dierziekten van categorie A zijn ziekten die niet in de Europese Unie voorkomen en die lidstaten meteen moeten uitroeien. Dat zijn bijvoorbeeld aviaire influenza (die op dit moment rondwaart in Europa[20]), mond-en-klauwzeer en de Afrikaanse varkenspest[21]. Lidstaten moeten deze ziekten snel opsporen, direct bestrijden en besmette bedrijven en de directe omgeving afsluiten.&lt;/p&gt;
&lt;p&gt; &lt;/p&gt;
&lt;p&gt;Dierziekten van categorie B zijn ziekten die de Europese Unie wil uitroeien. Bijvoorbeeld tuberculose bij koeien, stieren en buffels. Lidstaten moeten deze ziekten daarom verplicht bestrijden. Lidstaten waar de ziekte niet voorkomt moeten maatregelen nemen om vrij te blijven van de ziekte.&lt;/p&gt;
&lt;p&gt; &lt;/p&gt;
&lt;p&gt;Dierziekten van categorie C zijn ziekten die minder besmettelijk zijn en die de Europese Unie wil indammen. Bijvoorbeeld de ziekte van Aujesky bij varkens en koeiengriep bij runderen. Lidstaten bepalen zelf of ze de ziekte willen uitroeien en of ze bij een uitbraak bedrijven afsluiten om verdere verspreiding te voorkomen.&lt;/p&gt;
&lt;p&gt; &lt;/p&gt;
&lt;p&gt;Dierziekten van categorie D zijn dierziekten die zich via internationale handelaren,&lt;/p&gt;
&lt;p&gt;vervoerders of reizigers verspreiden en die de Europese Unie wil indammen. Bijvoorbeeld abortus blauw bij varkens en verkoudheid (mycoplasma) bij kippen. Lidstaten moeten voldoen aan Europese regels voor vervoer van en naar de EU en erbinnen.&lt;/p&gt;
&lt;p&gt; &lt;/p&gt;
&lt;p&gt;Dierziekten van categorie E zijn dierziekten die in de gaten gehouden moeten worden. Bijvoorbeeld Q-koorts bij geiten, paratuberculose bij runderen en Japanse encefalitis bij paarden. Lidstaten moeten zich houden aan Europese regels om deze ziekten te melden.[22]&lt;/p&gt;
&lt;h3&gt;&lt;span&gt;3.2. &lt;/span&gt;Bestrijdingsmaatregelen&lt;/h3&gt;
&lt;p&gt;Wanneer zich toch een uitbraak van een besmettelijke dierziekte voordoet, is bestrijding noodzakelijk. De te treffen maatregelen, zoals vervoersbeperkingen, vaccinatie en in het uiterste geval doding, zijn op zich niet nieuw, maar nu in een verordening vastgelegd en dus rechtstreeks werkend. De invulling van de meldingsplicht is nog wel aan de lidstaten overgelaten, zo volgt uit artikel 18 van de Diergezondheidsverordening. Overigens geldt vanzelfsprekend dat onverwijld melden de norm is gebleven.&lt;/p&gt;
&lt;h3&gt;&lt;span&gt;3.3. &lt;/span&gt;Preventieve maatregelen&lt;/h3&gt;
&lt;p&gt;Uit de Diergezondheidsverordening volgt ook de verplichting te werken aan preventie. Het voorkomen van uitbraken is beter dan het genezen ervan. Dat gebeurt bijvoorbeeld door voorwaarden vast te stellen waaronder dieren en producten in Nederland mogen worden gebracht en door reinigings- en ontsmettingsverplichtingen op te leggen voor vervoermiddelen die worden gebruikt voor het grensoverschrijdende handelsverkeer.[23] Daarnaast moeten zij ook de gevolgen van een uitbraak zoveel mogelijk beperken.&lt;/p&gt;
&lt;h3&gt;&lt;span&gt;3.4. &lt;/span&gt;Uitgelicht: paarden (regelhulp)&lt;/h3&gt;
&lt;p&gt;De RVO heeft voorzien in een &lt;a href="https://regelsvoordieren.nl/#/welkom"&gt;regelhulp&lt;/a&gt; waarmee dierhouders kunnen bekijken wat er voor hen verandert.[24] Op dit moment voorziet die regelhulp in informatie over identificatie, registratie en vervoer. De regelhulp gaat nog voorzien in regels en informatie over diergezondheid en dierenwelzijn. Met name voor houders van paarden is die regelhulp een belangrijke hulpmiddel. Voor houders van paarden is er per 21 april 2021 namelijk het meeste veranderd.&lt;/p&gt;
&lt;p&gt; &lt;/p&gt;
&lt;p&gt;Alle paarden, pony's, ezels en zebra's (paardachtigen) moeten met de inwerkingtreding van de Diergezondheidsverordening een paspoort en een chip hebben.[25] Paardenhouders, althans houders van paardachtigen zijn daarmee verantwoordelijk voor een goede registratie in het I&amp;amp;R-systeem. Als op een locatie een paardachtige voor een eigenaar wordt gehouden, dan heeft de locatiehouder de verplichting het paard in het I&amp;amp;R-systeem op zijn locatie te registeren. Locatiehouders hebben daartoe een UBN (uniek bedrijfsnummer) moeten aanvragen dat wordt uitgegeven door RVO. Locaties als hier bedoeld zijn bijvoorbeeld de houders van een manege, pensionstal, hengsten- of merriehouderij, sportstal of opfokstal. Het geldt uiteraard ook voor houders die thuis een paard, pony of ezel hebben staan.&lt;/p&gt;
&lt;h2&gt;&lt;span&gt;4. &lt;/span&gt;Conclusie&lt;/h2&gt;
&lt;p&gt;Dat de regelgeving omtrent diergezondheid per 21 april 2021 zou veranderen, was een gegeven en in zoverre zijn daar weinig verrassingen te melden. De lappendeken die diergezondheidsregelgeving altijd al is geweest, is met de inwerkingtreding aanmerkelijk kleiner en overzichtelijker geworden en dat is enkel maar winst. Dat laat onverlet dat er wel degelijk reden is om op de diergezondheidsregelgeving nader in te gaan. Dat zal in een vervolgartikel gebeuren. Dit artikel is eerst en vooral ingegeven geweest doordat het parlement de systeemwijziging in de diergezondheidsregelgeving aangreep om ook een belangrijke nieuwe regel omtrent dierenwelzijn te stellen. Dat was wel een verrassing. Voor velen was dat ook een onbegrijpelijke en onaangename verrassing, waarvan de consequenties zeer verstrekkend (kunnen) zijn en waarmee op bestuurlijk niveau (klaarblijkelijk) nog wordt geworsteld. Dit jaar zal duidelijk moeten worden in hoeverre er een belangrijke beperking gaat gelden wat betreft het houden van dieren anders dan de natuur hen ingeeft.&lt;/p&gt;
&lt;p&gt; &lt;/p&gt;</content><legacyfootnotes/><footnotes><footnote>1 &lt;p&gt;Gert-Jan de Jager is advocaat bij Kneppelhout.&lt;/p&gt;</footnote><footnote>2 &lt;p&gt;PbEU 2016, L 84.&lt;/p&gt;</footnote><footnote>3 &lt;p&gt;TK 2020-2021, 28 286, nr. 1208.&lt;/p&gt;</footnote><footnote>4 &lt;p&gt;Stb. 2021, 168&lt;/p&gt;</footnote><footnote>5 &lt;p&gt;Stb. 2017, 313&lt;/p&gt;</footnote><footnote>6 &lt;p&gt;Stb. 2021, 169, zoals inmiddels gewijzigd bij Stb 2021, 492; met artikel 7.2 van het Besluit diergezondheid zijn ingetrokken: het Besluit aanwijzing diersoorten besmettelijke dierziekten, het Besluit eisen dierlijk sperma en spermawincentra, het Besluit gebruik sera en entstoffen, het Besluit niet gehouden dieren, het Besluit uitvoer dieren en produkten van dierlijke oorsprong, het Besluit uitvoering verordening officiële controles diergezondheid, het Besluit verdachte dieren, het Besluit verlaging tegemoetkoming aangewezen dierziekten, het Besluit vervoer van en naar besmette of van besmetting verdachte gebouwen en terreinen, het Besluit waardevaststelling bij dierziektebestrijding, het Besluit zoönosen, het Embryobesluit.&lt;/p&gt;</footnote><footnote>7 &lt;p&gt;Stcrt. 2021, 17794; met artikel 7.1 van de Regeling diergezondheid zijn ingetrokken: de Regeling aanwijzing ambtenaar ex artikel 19 Gezondheids- en welzijnswet voor dieren, de Regeling aanwijzing ambtenaren Gezondheids- en welzijnswet voor dieren, de Regeling aquacultuur, de Regeling bestuurlijke boetes GWWD, de Regeling diergezondheidsheffing, de Regeling erkenning en aanwijzing veterinaire laboratoria, de Regeling handel levende dieren en levende producten, de Regeling maatregelen Sars-CoV-2 bij nertsen, de Regeling maatregelen preventie vogelgriep 2020, de Regeling paardensperma 2015, de Regeling preventie, bestrijding en monitoring van besmettelijk dierziekten en zoönosen en TSE's, de Regeling preventieve maatregelen Afrikaanse varkenspest 2018, de Regeling rundersperma, de Regeling tijdelijke maatregelen dierziekten, de Regeling varkenssperma, de Regeling veterinairrechtelijke voorschriften handel dierlijke producten, de Tijdelijke vrijstellingsregeling enten AI-gevoelige vogels dierentuinen 2003.&lt;/p&gt;</footnote><footnote>8 &lt;p&gt;Wet tot wijziging van de Wet dieren in verband met de uitvoering van de herziene Europese diergezondheidswetgeving (35 398), Stb. 2021, 256&lt;/p&gt;</footnote><footnote>9 &lt;p&gt;Uit de considerans onder (7) van de Diergezondheidsverordening volgt nu juist dat de verordening geen regels stelt over dierenwelzijn.&lt;/p&gt;</footnote><footnote>10 &lt;p&gt;t.a.p. 5.&lt;/p&gt;</footnote><footnote>11 &lt;p&gt;TK 2020-2021, 35 398, nr. 23.&lt;/p&gt;</footnote><footnote>12 &lt;p&gt;T.a.p. 2.&lt;/p&gt;</footnote><footnote>13 &lt;p&gt;In geen van de aanhangige wetsvoorstellen tot wijziging van de Wet dieren is een wijziging van dit artikel voorgesteld. Zie Kamerstukken II 34908, 35746 en 35892&lt;/p&gt;</footnote><footnote>14 &lt;p&gt;T.a.p. 5&lt;/p&gt;</footnote><footnote>15 &lt;p&gt;Vooropgesteld zij dat het ondoenlijk is om alle aspecten van de Diergezondheidsverordening te behandelen binnen het bestek van dit artikel. In dit artikel worden enkele in het oog springende aspecten aangestipt om zo een beeld te geven van wat de Diergezondheidsverordening beoogt te regelen. In een vervolgartikel zal dieper op de inhoud van de Diergezondheidsverordening worden ingegaan.&lt;/p&gt;</footnote><footnote>16 &lt;p&gt;Op nationaal niveau moeten dan wel nog worden geregeld, het toezicht, de handhaving, de sanctionering, de rechtsbescherming en aanwijzing van instanties die belast worden met de uitvoering van de verordening. Dat is ook gebeurd met/in de Wet dieren.&lt;/p&gt;</footnote><footnote>17 &lt;p&gt;Hoofdstuk 9 van de Wet dieren en hoofdstuk 4 van het Besluit diergezondheid&lt;/p&gt;</footnote><footnote>18 &lt;p&gt;Het meest recente voorbeeld is SARS-CoV-2.&lt;/p&gt;</footnote><footnote>19 &lt;p&gt;Gedelegeerde Verordening (EU) nr. 2020/687 van de Commissie tot aanvulling van Verordening (EU) 2016/429 van het Europees Parlement en de Raad wat regels voor de preventie en bestrijding van bepaalde in de lijst opgenomen ziekten betreft.&lt;/p&gt;</footnote><footnote>20 &lt;p&gt;Aviaire influenza is enkel categorie A als het een hoogpathogene variant betreft. Laagpathogene varianten zijn categorie D (indammen)&lt;/p&gt;</footnote><footnote>21 &lt;p&gt;Op grond van de Diergezondheidsverordening kunnen ook uitvoeringsverordeningen worden uitgevaardigd. Een voorbeeld is de Uitvoeringsverordening (EU) 2021/605 van de Commissie van 7 april 2021 tot vaststelling van bijzondere maatregelen ter bestrijding van Afrikaanse varkenspest.&lt;/p&gt;</footnote><footnote>22 &lt;p&gt;Categorie a-, b- en c-ziekten zijn telkens ook aangewezen als d-ziekten en alle ziekten zijn aangewezen als e-ziekten. Voor alle ziekten gelden dus regels over melding, rapportage en bewaking, waarbij de periode waarbinnen de melding moet worden gedaan kan verschillen. Zie voor een overzicht ook TK 2019-2020, 35398, nr. 3, pag. 5&lt;/p&gt;</footnote><footnote>23 &lt;p&gt;TK 2019-2020, 35 398, nr. 3, p. 2.&lt;/p&gt;</footnote><footnote>24 &lt;p&gt;&lt;u&gt;&lt;/u&gt;https://regelsvoordieren.nl/#/welkom&lt;/p&gt;</footnote><footnote>25 &lt;p&gt;Artikel 109 van de Diergezondheidsverordening&lt;/p&gt;</footnote></footnotes><auteurs>mr. G.J.M. de Jager</auteurs><published>2022-03-10 13:49:55</published><modified>2022-03-23 13:46:37</modified><editiondate>2022-03-10</editiondate><htmlpath>https://denhollander.info/artikel/17118</htmlpath></article>
</articles></edition>
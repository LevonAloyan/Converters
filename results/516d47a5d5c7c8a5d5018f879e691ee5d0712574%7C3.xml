<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3559</id><udhid>UDH:TvAR/3559</udhid><titel>Wetgeving en literatuur</titel><searchwords><searchword>TvAR 3/2004</searchword><searchword>UDH:TvAR/3559</searchword></searchwords><attachments><attachment><name>2004_nr 3_Wetgeving_Bezemer.pdf</name><extention>pdf</extention><url>https://denhollander.info/download/3577/ci</url></attachment></attachments><inleiding>Beheer landelijk gebied&#13;
&#13;
Zonering&#13;
Zoals toegezegd in een wetgevingsoverleg over het wetsvoorstel Wijziging Natuurbeschermingswet 1998 geeft de minister in een brief van 12 december 2003 nadere informatie over betekenis en reikwijdte van zonering, dit mede in het licht van de Wet ammoniak en veehouderij (Wav) (TK 2003-2004, 28 171, nr. 50). De minister gaat in de eerste plaats in op de betekenis en reikwijdte van het begrip externe werking uit de Habitatrichtlijn en de betekenis van het instrument zonering in het licht van wetsvoorstel 28 171. In het kader van de Habitatrichtlijn kunnen aan een zonering alleen bindende juridische gevolgen worden toegekend als voor alle denkbare gevallen geen risico’s ontstaan in het licht van de ingevolge art. 6 van de richtlijn vereiste toets. Het is dus niet uitgesloten dat in concrete gevallen een individuele toets ingevolge de Habitatrichtlijn vereist is, en dan kan de zonering in het wetsvoorstel geen harde juridische status verkrijgen. Toch ziet de minister voordelen in het principe van zonering, ook in gevallen dat geen 100% zekerheid bestaat of een individuele toets achterwege kan blijven. Zonering biedt immers snel duidelijkheid vooraf aan bedrijven en bestuursorganen over eventuele beperkingen rond Vogel- en Habitatrichtlijngebieden (VHR-gebieden). Vervolgens gaat de minister in op de samenloop van wetsvoorstel 28 171 en de Wav en het zoneringsvoorstel VHR/Wav. Het grootste deel van de kwetsbare VHR-gebieden valt nu al onder de werkingssfeer van de Wav en kent dus al een beschermingszone van 250 meter; de gebieden die er nog niet onder vallen, zullen daar door een wetswijziging onder worden gebracht. Omdat de zone van 250 meter ontoereikend is met het oog op de richtlijnen, is al eerder aangekondigd dat de Wav-zone voor de kwetsbare VHR-gebieden zal worden vergroot tot 500 meter. Niettemin blijft de individuele toetsing uit de richtlijn, te implementeren in de Natuurbeschermingswet, formeel van kracht. Hoewel de toets ook andere aspecten betreft, zal deze voor wat betreft ammoniak geen andere gevolgen hebben dan uit de Wav voortvloeit. Het zoneringsvoorstel biedt volgens de minister maximale duidelijkheid, wat, hoewel met enige onzekerheden, te prefereren is boven individuele toetsing.&#13;
Verder verschenen:&#13;
–	Wijziging Natuurbeschermingswet 1998 i.v.m. Europeesrechtelijke verplichtingen, TK 2003-2004, 28 171, nrs. 51-56 ((nader gewijzigde) amendementen, 21 en 22 januari 2004); nr. 58 (gewijzigde motie over beperking van de zonering in het kader van de Wav, 27 januari 2004); Hand. TK 27 januari 2004, nr. 43, p. 3008-3020 (behandeling wetsvoorstel en moties nrs. 41-46)&#13;
&#13;
Parlementaria&#13;
–	Begroting LNV 2004, TK 2003-2004, 29 200 XIV, nr. 61 (brief minister over voorfinanciering door de provincies van grondverwerving voor de EHS, vanwege de ongelijke verdeling van het verwervingsbudget in deze kabinetsperiode; door de voorfinanciering kan de per 1 januari 2004 herstelde koopplicht ook de komende jaren worden gehandhaafd, 11 december 2003); nr. 62 (lijst van vragen over het artikel ‘Boer laat miljoenen liggen’ in het Agrarisch Dagblad van 15 december 2003, aangaande het feit dat er tot op heden vrijwel geen agrariërs deelnemen aan de compensatieprojecten van Rijkswaterstaat voor agrarisch natuurbeheer in de nabijheid van nieuwe infrastructuur, 15 december 2003); nr. 63 (brief minister bij het aanbieden van een aangepaste voorlopige versie van de landelijke Natuurdoelenkaart, na vaststelling van de kaart geeft deze weer welke natuurkwaliteit op dat moment wordt nagestreefd binnen en buiten de EHS, 12 december 2003); nr. 66 (verslag algemeen overleg.over onder meer het Beleidskader Faunabeheer, 12 januari 2004); nr. 67 (brief minister ter aanbieding van de deelrapporten van het Evaluatieonderzoek naar de effecten van de schelpdiervisserij in de kustwateren (EVA II), 14 januari 2004); nr. 71 (brief minister met reactie op enkele artikelen uit de media over de kosten van de Ecologische Hoofdstructuur: de constatering in de betreffende artikelen dat aan de EHS het dubbele zal worden uitgegeven dan bij de start van het Natuurbeleidsplan werd aangeno¬men, is juist; de hogere kosten zijn verklaarbaar en vinden hun oorzaak vooral in de hogere grondprijzen, het nieuwe beleid voor robuuste verbindingen en de hogere inrichtingskosten, 26 januari 2004)&#13;
&#13;
Wet- en regelgeving&#13;
–	Wijziging Besluit beheer en schadebestrijding dieren, Stb. 2004, nr. 29 (wijziging betreft hernieuwde vaststel¬ling van artikel 2 en 3 van het Besluit beheer en schadebestrijding dieren, waarbij de zwarte kraai en de kauw zijn verwijderd van de provinciale en geplaatst op de landelijke vrijstellingslijst, en het aanwijzen van ‘populatiebeheer’ als belang op grond van artikel 68, eerste lid, onderdeel e, van de wet)&#13;
–	Wijziging Regeling aanwijzing nationaal park Drents-Friese Wold, Stcrt. 13 januari 2004, nr. 7 (het overlegorgaan Nationaal park Drents-Friese Wold wordt uitgebreid met een vertegenwoordiger van de toeristisch/recreatieve sector)&#13;
–	Vaststelling correctie grenzen gesloten gebieden Waddenzee voor 2004, Stcrt. 14 januari 2004, nr. 8 (de correctie betreft de ligplaatsen van zeehonden, broedplaatsen en hoogwatervluchtplaatsen van vogels en bijstelling van de kaartondergrond van de Hydrografische kaarten)&#13;
–	Instellen kapverbod ex artikel 13 Boswet voor gebieden in de gemeenten Soest en Baarn, Stcrt. 22 januari 2004, nr. 14; Stcrt. 27 januari 2004, nr. 17 rectificatie&#13;
–	Benoeming voorzitter en leden Faunafonds, Stcrt. 2 februari 2004, nr. 21&#13;
&#13;
Literatuur&#13;
–	M.E.A. Broekmeyer, F.G.W.A. Ottburg en F.H. Kistenkas, Flora- en faunawet; Toepassing van artikel 75 in de praktijk, Natuurplanbureau Werkdocument 2003/14, Alterra, Wageningen 2003 (onderzocht is hoe de bescherming van soorten bij ruimtelijke ingrepen middels de Flora- en faunawet in de praktijk uitwerkt; onderzocht is welk deel van de ontheffingsaanvragen ex art. 75 Flora- en faunawet gehonoreerd wordt en hoeveel en welke projecten niet worden toegestaan, nagegaan is op grond van welke beschermde soorten een besluit voor mogelijke ontheffing is gebaseerd)&#13;
&#13;
Jurisprudentie&#13;
–	HvJ EG 13 februari 2003 (Veroordeling Luxemburg vanwege het niet omzetten van een groot aantal bepalingen van de Habitatrichtlijn.), Milieu &amp; Recht december 2003/nr. 12, nr. 126 (m.nt. J.H. van der Veen)&#13;
–	ABRvS 12 maart 2003 (Ambtshalve toetsing aan Vogel- en Habitatrichtlijn.), Milieu &amp; Recht december 2003/nr. 12, nr. 133 (m.nt. J.H. van der Veen)&#13;
–	ABRvS 9 juli 2003 (Aanwijzing speciale beschermingszone; Habitatrichtlijn; belang recreatieondernemers.), AB 3 januari 2003, nr. 6 (m.nt. F.C.M.A. Michiels)&#13;
–	ABRvS 24 september 2003 (Weigering kapvergunning; nadeelcompensatie; normaal maatschappelijk risico.), AB 10 januari 2004, nr. 21 (m.nt. C.M. Bitter)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3559</htmlpath></article>
</articles></edition>
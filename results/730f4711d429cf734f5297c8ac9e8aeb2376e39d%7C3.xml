<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2006</searchword><id>4084</id><udhid>UDH:TvAR/4084</udhid><titel>Redelijkheid / Schoenmaker (TvAR 2006/5363)</titel><searchwords><searchword>TvAR 10/2006</searchword><searchword>TvAR 2006/5363</searchword><searchword>UDH:TvAR/4084</searchword></searchwords><attachments><attachment><name>2006_nr 10_Rechtspraak_5363.pdf</name><extention>pdf</extention><url>https://denhollander.info/download/4043/ci</url></attachment></attachments><inleiding>[Pachtwet art. 5, 8, 9, 2; BW art. 3:44]&#13;
&#13;
Verpachting deel voormalig industrieterrein&#13;
voor één jaar. Beding dat grond zal worden&#13;
opgeleverd vrij van verontreinigingen.&#13;
Vordering pachter tot verwijdering puin,&#13;
ijzer en andere materialen van het gepachte.&#13;
Verpachter beroept zich aan de hand van&#13;
diverse omstandigheden op misbruik van&#13;
omstandigheden aan de zijde van pachter&#13;
bij de totstandkoming van de pachtovereenkomst.&#13;
Belang pachter bij vordering hangt&#13;
af van uitkomst van aanhangige procedure&#13;
tot goedkeuring korte duur, die inmiddels&#13;
(nagenoeg) verstreken is en van eveneens&#13;
aanhangige toetsing aan de grond voor&#13;
nietigverklaring van art. 5 lid 1 onder “e”&#13;
Pw. Zaak aangehouden in afwachting&#13;
resultaat procedure van toetsing en&#13;
goedkeuring korte duur. Eindarrest: uit&#13;
nagezonden beschikking van de grondkamer&#13;
blijkt dat de pachtovereenkomst is&#13;
nietig verklaard. Hiermee is het belang aan&#13;
de vordering van de pachter komen te&#13;
ontvallen.</inleiding><content>ARREST VAN 7 DECEMBER 2004 IN DE&#13;
ZAAK VAN:&#13;
Arinus Redelijkheid, wonende te Appingedam,&#13;
appellant,&#13;
procureur: mr. J.C.N.B. Kaal,&#13;
tegen&#13;
Hendrik Jelle Schoenmaker, wonende te&#13;
Midlaren,&#13;
geïntimeerde,&#13;
procureur: mr. P.C. Plochg.&#13;
1 De procedure in eerste aanleg&#13;
De pachtkamer van de rechtbank te Groningen,&#13;
sector kanton, locatie Groningen heeft&#13;
op 28 juli 2003 een vonnis in kort geding&#13;
gewezen tussen appellant (verder te noemen:&#13;
Redelijkheid) als eiser en geïntimeerde (verder&#13;
te noemen: Schoenmaker) als gedaagde. Van&#13;
dat vonnis is een afschrift aan dit arrest&#13;
gehecht. Naar dat vonnis wordt verwezen&#13;
voor in eerste aanleg genomen eindbeslissing&#13;
en de gronden daarvoor.&#13;
2 De procedure in hoger beroep&#13;
2.1 Bij exploot van 22 augustus 2003 is Redelijkheid&#13;
in hoger beroep gekomen van het&#13;
onder 1 bedoelde vonnis met dagvaarding van&#13;
Schoenmaker voor dit hof.&#13;
2.2 Bij memorie van grieven heeft Redelijkheid&#13;
tegen dat vonnis drie grieven aangevoerd&#13;
en toegelicht en heeft hij geconcludeerd dat&#13;
het hof bij arrest, uitvoerbaar bij voorraad,&#13;
dat vonnis zal vernietigen en, opnieuw rechtdoende,&#13;
Schoenmaker alsnog zal veroordelen&#13;
om bij wege van voorlopige voorziening binnen&#13;
een week na betekening van het in deze te&#13;
wijzen arrest de met Redelijkheid gesloten&#13;
pachtovereenkomst behoorlijk na te komen en&#13;
al het puin, hout, ijzer en andere op de grond&#13;
aanwezige materialen van het gepachte te verwijderen&#13;
en verwijderd te houden, één en&#13;
ander zodanig dat het gepachte geheel vrij zal&#13;
zijn van de genoemde materialen en dat Redelijkheid&#13;
in staat zal zijn het gepachte te gebruiken&#13;
ten behoeve van de in de inleidende dagvaarding&#13;
genoemde doeleinden, één en ander&#13;
op straffe van een dwangsom van € 1.000,–&#13;
voor iedere dag dat Schoenmaker na afloop&#13;
van genoemde termijn hiermee in gebreke&#13;
mocht blijven en met veroordeling van Schoenmaker&#13;
in de kosten van beide instanties.&#13;
2.3 Schoenmaker heeft bij memorie van antwoord&#13;
verweer gevoerd, heeft bewijs aangeboden&#13;
en heeft geconcludeerd dat het hof bij&#13;
arrest, uitvoerbaar bij voorraad, de grieven van&#13;
Redelijkheid ongegrond zal verklaren en aan&#13;
Redelijkheid zijn vorderingen zal ontzeggen,&#13;
met bevestiging van het vonnis en onder veroordeling&#13;
van Redelijkheid in de kosten van&#13;
het geding in (het hof leest:) hoger beroep.&#13;
2.4 Schoenmaker heeft akte gevraagd van het&#13;
in het geding brengen van een productie.&#13;
2.5 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte overweegt de pachtkamer onder&#13;
r.o. 5 dat het naar haar voorlopig oordeel er de&#13;
schijn van heeft dat het niet de bedoeling van&#13;
partijen zou zijn geweest dat (het hof leest:)&#13;
Redelijkheid het terrein daadwerkelijk gaat&#13;
inrichten en gebruiken als groenland voor zijn&#13;
vee.&#13;
II Ten onrechte heeft de pachtkamer in r.o. 6&#13;
overwogen dat de vordering van Redelijkheid&#13;
in ieder geval moet stranden op het ontbreken&#13;
van enig spoedeisend belang.&#13;
III Ten onrechte heeft de pachtkamer Redelijkheid&#13;
veroordeeld tot betaling van de proceskosten.&#13;
4 De vaststaande feiten&#13;
4.1 Tussen partijen staat het navolgende vast&#13;
op grond van niet betwiste vaststellingen van&#13;
de pachtkamer in eerste aanleg alsmede op&#13;
grond van hetgeen van de ene zijde is gesteld&#13;
en van de andere zijde is erkend dan wel niet&#13;
of onvoldoende is betwist.&#13;
4.2 Tussen Schoenmaker als verpachter en&#13;
Redelijkheid als pachter is op 23 oktober 2002&#13;
een overeenkomst gesloten, waarbij voor de&#13;
duur van één jaar, ingaande 1 januari 2003 en&#13;
eindigende 31 december 2003, voor een pachtprijs&#13;
van € 600,– aan Redelijkheid is verpacht&#13;
een perceel groenland, gelegen aan de Rijksweg&#13;
te Wirdum, kadastraal bekend gemeente&#13;
Loppersum, sectie F, nummer 461 met een&#13;
oppervlakte van 3.61.29 ha.&#13;
4.3 In de pachtovereenkomst is bepaald dat de&#13;
pachter het gepachte aanvaardt “in onbewoonde&#13;
staat en vrij van verontreinigingen&#13;
(zoals puin, asbest, afval, olie en wat verder&#13;
onder verontreinigingen kan worden verstaan)”.&#13;
Verder is bepaald dat het gepachte&#13;
moet worden gebruikt als groenland.&#13;
4.4 De pachtovereenkomst is opgesteld door&#13;
Redelijkheid. Redelijkheid is landbouwer en&#13;
woont schuin tegenover het gepachte perceel.&#13;
Hij is geboren op 7 mei 1968. Schoenmaker is&#13;
oud-ondernemer en is geboren op 6 september&#13;
1922.&#13;
4.5 Het gepachte is gelegen op een industrieterrein&#13;
dat behoort bij de voormalige steenfabriek&#13;
Rusthoven, die haar activiteiten eind&#13;
jaren zeventig heeft gestaakt. Sedertdien heeft&#13;
het terrein braak gelegen. Enkele jaren geleden&#13;
hebben krakers het terrein en enkele&#13;
daarop staande gebouwen onder zich genomen&#13;
en hebben zij een aantal woonwagens&#13;
geplaatst. De krakers zijn na de uitspraak in&#13;
eerste aanleg vertrokken.&#13;
4.6 Het gepachte perceel is overwoekerd met&#13;
onkruid als manshoge berenklauwen, distels&#13;
en brandnetels, struikgewas en boomopstanden.&#13;
Op diverse plaatsen bevindt zich puin,&#13;
oud ijzer, hout en andere materialen.&#13;
4.7 De gemeente Loppersum heeft d.m.v. het&#13;
bestemmingsplan “Rusthoven” het bewuste&#13;
perceel bestemd voor “agrarische doeleinden&#13;
zonder bebouwing”. Bij besluit van 26 juni&#13;
2000 heeft de gemeenteraad van de gemeente&#13;
Loppersum ingestemd met het voornemen&#13;
van de Rijksdienst voor de Monumentenzorg&#13;
tot aanwijzing van het complex “Rusthoven”&#13;
als “beschermd rijksmonument”.&#13;
4.8 Redelijkheid heeft de pachtovereenkomst&#13;
ter goedkeuring naar de grondkamer gezonden.&#13;
Schoenmaker heeft op 17 juli 2003 de&#13;
grondkamer verzocht primair om de pachtovereenkomst&#13;
nietig te verklaren en subsidiair&#13;
om de korte duur van de overeenkomst goed&#13;
te keuren. De grondkamer heeft de beslissing&#13;
aangehouden in afwachting van de beslissing&#13;
in de onderhavige procedure.&#13;
5 Beoordeling van het geschil in&#13;
hoger beroep&#13;
5.1 Redelijkheid vordert in de onderhavige&#13;
procedure de veroordeling van Schoenmaker&#13;
tot het verwijderen van al het puin, hout, ijzer&#13;
en andere materialen van het gepachte, één en&#13;
ander zodanig “dat het gepachte geheel vrij&#13;
zal zijn van de genoemde materialen”. Redelijkheid&#13;
beroept zich daarbij op de onder 4.3&#13;
weergegeven bepaling uit de pachtovereenkomst.&#13;
Volgens Redelijkheid is met dit verwijderen&#13;
een bedrag van circa € 5.000,– gemoeid&#13;
en dient hij, Redelijkheid, zelf vervolgens&#13;
ongeveer € 2.000,– te investeren in het maken&#13;
van het terrein tot groenland. Schoenmaker&#13;
voert hiertegen als inhoudelijk verweer, naar&#13;
het hof hem begrijpt, dat de pachtovereenkomst&#13;
is totstandgekomen onder invloed van&#13;
misbruik van omstandigheden van de zijde van&#13;
Redelijkheid. Schoenmaker wijst daarbij op&#13;
zijn leeftijd, op het doel van de pachtovereenkomst&#13;
(zijnde, naar hij stelt, het in de gelegenheid&#13;
stellen van Redelijkheid tot het aanpakken&#13;
van de krakers), op het feit dat Redelijkheid&#13;
ten tijde van het totstandkomen van de&#13;
pachtovereenkomst geheel van de toestand van&#13;
het gepachte op de hoogte was en op de tegenover&#13;
de pachtprijs en duur van de overeenkomst&#13;
buitenproportionele kosten die zijn&#13;
gemoeid met het verwijderen van het puin e.d.&#13;
(door hem geschat op circa € 50.000,–).&#13;
5.2 De pachtkamer in eerste aanleg heeft de&#13;
vordering van Redelijkheid afgewezen op&#13;
grond van het ontbreken van een (spoedeisend)&#13;
belang bij zijn vordering. Het hof is&#13;
van oordeel, dat thans nog niet kan worden&#13;
vastgesteld of Redelijkheid een belang bij zijn&#13;
vordering heeft. Daartoe wordt het volgende&#13;
overwogen. De onderhavige pachtovereenkomst&#13;
is aangegaan voor de duur van één jaar,&#13;
ingaande 1 januari 2003. Die overeengekomen&#13;
looptijd is inmiddels ruimschoots verstreken.&#13;
Hiervan uitgaande zou Redelijkheid geen&#13;
belang bij zijn vordering hebben. Uit de&#13;
memorie van antwoord, nr. 4, lijkt echter te&#13;
volgen dat de overeenkomst pas op 4 juli 2003&#13;
aan de grondkamer ter toetsing is aangeboden.&#13;
Indien dit juist is, zou de overeengekomen&#13;
looptijd van één jaar zijn aangevangen op&#13;
1 januari 2004 door de werking van de artikelen&#13;
2, 8 en 9 van de Pachtwet. Ook in dat&#13;
geval zou de overeengekomen duur van de&#13;
pachtovereenkomst thans nagenoeg verstreken&#13;
zijn en zou Redelijkheid geen belang hebben&#13;
bij een veroordeling van Schoenmaker tot&#13;
verwijdering van puin e.d. Nu de overeengekomen&#13;
duur korter is dan de wettelijke duur&#13;
van de pachtovereenkomst, dient deze echter&#13;
te worden goedgekeurd door de grondkamer&#13;
(art. 12, leden 3 en 4 van de Pachtwet). Dit is&#13;
nog niet geschied. Indien deze goedkeuring&#13;
wordt verleend, eindigt de pachtovereenkomst&#13;
op het overeengekomen eindtijdstip&#13;
(indien art. 9, lid 2 Pw wordt toegepast) of op&#13;
31 december 2004. In dat geval ontvalt het&#13;
belang aan de vordering tot verwijdering van&#13;
puin e.d. Indien de goedkeuring evenwel niet&#13;
wordt verleend, zal de overeenkomst komen&#13;
te gelden voor de wettelijke duur. In dat geval&#13;
kan Redelijkheid wél belang bij zijn vordering&#13;
hebben. Voor het belang van Redelijkheid bij&#13;
zijn vordering kan ook bepalend zijn de&#13;
beslissing van de grondkamer op het verzoek&#13;
van Schoenmaker tot nietigverklaring van de&#13;
overeenkomst wegens strijd met het algemeen&#13;
landbouwbelang (art 5, lid 1 onder “e” Pw).&#13;
5.3 Indien de procedure voor de grondkamer&#13;
in het voordeel van Redelijkheid uitvalt, kan&#13;
voor zijn belang bij zijn vordering nog van&#13;
betekenis zijn dat Schoenmaker blijkens diens&#13;
akte van 12 oktober 2004 – het laatste gewisselde&#13;
processtuk in deze zaak – het perceel&#13;
inmiddels heeft verkocht aan Milau Beheer&#13;
BV. Redelijkheid heeft zich nog niet uitgelaten&#13;
over deze overgang en over de betekenis daarvan&#13;
voor (zijn belang bij) zijn vordering.&#13;
5.4 Het hof ziet in een en ander aanleiding de&#13;
zaak te verwijzen naar de in het dictum te&#13;
noemen roldatum in het jaar 2005 teneinde&#13;
partijen de gelegenheid te geven de procedure&#13;
voor de grondkamer te (doen) hervatten en&#13;
voltooien en zich over de afloop uit te laten&#13;
alsmede teneinde Redelijkheid de gelegenheid&#13;
te geven zich uit te laten over de (gevolgen&#13;
van de) eigendomsovergang van het perceel&#13;
op Milau Beheer BV. Iedere verdere beslissing&#13;
zal worden aangehouden.&#13;
6 De beslissing&#13;
Het hof, recht doende in hoger beroep,&#13;
verwijst de zaak naar de rol van 15 februari&#13;
2005 voor uitlating van partijen respectievelijk&#13;
van Redelijkheid als bedoeld in rechtsoverweging&#13;
5.4 van dit arrest;&#13;
houdt iedere verdere beslissing aan.&#13;
ARREST VAN 16 AUGUSTUS 2005&#13;
1 Voortzetting van de procedure in&#13;
hoger beroep&#13;
1.1 Ter uitvoering van het tussenarrest van dit&#13;
hof van 7 december 2004 (hierna: het tussenarrest)&#13;
heeft Schoenmaker ter rolle van 21 juni&#13;
2005 bij akte een productie in het geding&#13;
gebracht.&#13;
1.2 Hierna hebben partijen wederom de stukken&#13;
aan het hof overgelegd voor het wijzen&#13;
van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof verwijst naar het tussenarrest en&#13;
volhardt bij hetgeen in dat arrest is overwogen&#13;
en beslist.&#13;
2.2 Schoenmaker heeft bij akte in het geding&#13;
gebracht de beschikking van de Grondkamer&#13;
Noord van 4 april 2005, waarin de tussen partijen&#13;
bestaande pachtovereenkomst is nietig&#13;
verklaard. Schoenmaker heeft daarbij gesteld&#13;
dat de beroepstermijn is verstreken. Redelijkheid&#13;
heeft dit niet weersproken. Hiermee is&#13;
het belang aan de vordering van Redelijkheid&#13;
komen te ontvallen.&#13;
2.3 Een en ander brengt mee, dat de grieven I&#13;
en II Redelijkheid niet kunnen baten. De&#13;
pachtkamer in eerste aanleg heeft zijn vordering&#13;
terecht afgewezen, wat er zij van de motivering&#13;
van haar beslissing. Ook grief III is&#13;
dientengevolge ongegrond.&#13;
2.4 De slotsom luidt, dat het vonnis waarvan&#13;
beroep zal worden bekrachtigd. Redelijkheid&#13;
zal worden veroordeeld in de kosten van het&#13;
hoger beroep. De gevraagde uitvoerbaarverklaring&#13;
bij voorraad zal achterwege blijven nu&#13;
dit hof in hoogste instantie rechtspreekt.&#13;
3 De beslissing&#13;
Het hof, recht doende in hoger beroep in kort&#13;
geding,&#13;
bekrachtigt het tussen partijen gewezen vonnis&#13;
van de pachtkamer van de rechtbank te&#13;
Groningen, sector kanton, locatie Groningen,&#13;
van 28 juli 2003, waarvan beroep;&#13;
veroordeelt Redelijkheid in de kosten van het&#13;
hoger beroep, aan de zijde van Schoenmaker&#13;
tot op heden begroot op € 205,– wegens griffierecht&#13;
en € 1.341,– wegens salaris.</content><legacyfootnotes/><footnotes><footnote/></footnotes><auteurs/><published>2006-10-01 00:00:00</published><modified>2006-10-01 00:00:00</modified><editiondate>2006-10-01</editiondate><htmlpath>https://denhollander.info/artikel/4084</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1990</searchword><id>6217</id><udhid>UDH:TvAR/6217</udhid><titel>Octrooi en kwekersrecht. De recente ontwikkelingen in internationaal verband</titel><searchwords><searchword>TvAR 3/1990</searchword><searchword>UDH:TvAR/6217</searchword></searchwords><attachments><attachment><name>1990_nr 3_Artikel_Steemers.pdf</name><extention>pdf</extention><url>https://denhollander.info/download/6011/ci</url></attachment></attachments><inleiding>INLEIDING&#13;
Zoals uit de voorgaande inleidingen moge blijken, was er reden te over voor een herbezinning,&#13;
niet alleen omtrent de positie en de inhoud van het kwekersrecht, maar&#13;
ook omtrent die van het octrooirecht.&#13;
Niet slechts werd in kringen van — ook de traditionele — veredelaars de positie&#13;
van de eerste veredelaar van een ras ten opzichte van volgende veredelaars die zijn&#13;
ras als uitgangspunt namen te zwak bevonden. Ook maakte de ontwikkeling van de&#13;
mogelijkheden die de biotechnologie bood dat kwekersrecht en octrooirecht meer&#13;
en meer raakvlakken gingen vertonen, hetgeen een herbezinning noodzakelijk&#13;
maakte. Het is betreurenswaardig, dat deze herbezinning in verschillende kaders&#13;
plaatsvindt, waardoor afstemmingsproblemen dreigen te ontstaan.&#13;
In de eerste plaats is in het kader van de International Convention for the Protection&#13;
of New Varieties of Plants (verder te noemen UPOV-verdrag) in 1988 het&#13;
initiatief genomen om tot herziening van het verdrag over te gaan. In de tweede&#13;
plaats wordt in EG-verband gewerkt aan een richtlijn inzake de bescherming van&#13;
biotechnologische uitvindingen en aan een verordening inzake een Europees kwekersrecht.&#13;
Moge dit laatste geruststellend klinken waar het gaat om het vermijden&#13;
van afstemmingsproblemen, dan bedenke men wel, dat de Europese Commissie georganiseerd&#13;
is in een aantal directoraten-generaal, wier onderlinge verhouding vaak&#13;
grote overeenkomst vertoont met die tussen de verschillende nationale departementen.&#13;
En inderdaad: de Verordening kwekersrecht werd voorbereid door DG VI,&#13;
(landbouw), en de Richtlijn biotechnologie, zoals ik ze beide verder zal noemen,&#13;
door DG III, (interne markt en industrie). Voeg daarbij het feit, dat de Verordening&#13;
kwekersrecht werd voorbereid onder raadpleging van nationale deskundigen uit de&#13;
sfeer van het kwekersrecht en dat voor de Richtlijn biotechnologie voornamelijk&#13;
deskundigen uit de sfeer van het octrooirecht werden geraadpleegd, dan kan men&#13;
zich voorstellen, dat in EG-kader de afstemmingsperikelen bepaald nog niet zijn&#13;
overwonnen. Een omstandigheid die terecht door het Sociaal-Economisch Comité1&#13;
werd betreurd. Een verdere complicatie is, dat de meeste EG-landen door het UPOV-verdrag en&#13;
het Europees octrooiverdrag zijn gebonden, waarbij niet steeds duidelijk is of deze&#13;
gebondenheid of die aan het EG-verdrag in volkenrechtelijke zin dient te prevaleren.&#13;
Dit aspect zal ik verder buiten beschouwing laten, doch het is op zich interessant&#13;
genoeg om er in een ander kader aandacht aan te schenken.&#13;
Het analyseren van nieuwe ontwikkelingen is een hachelijke zaak. In het onderhavige&#13;
geval wel in het bijzonder, nu de materie volop in beweging is en zowel nationaal&#13;
als internationaal grote wetenschappelijke en vooral politieke belangstelling geniet.&#13;
Wat heden wordt gezegd en geschreven kan morgen zijn achterhaald.&#13;
In die wetenschap heb ik mij de nodige beperkingen opgelegd. In het navolgende&#13;
zal ik slechts die onderdelen bespreken welke van invloed kunnen zijn op de verhouding&#13;
tussen octrooi- en kwekersrecht. De overige onderdelen van de wijziging van&#13;
het UPOV-verdrag en van de EG-voorstellen, alsmede bewegingen in WlPO-verband&#13;
en Rijksoctrooiwet die niet aan dit onderwerp zijn gerelateerd, laat ik buiten&#13;
beschouwing. Ik zal mij bij mijn bespreking verder baseren op de meest actuele beschikbare&#13;
teksten, in de wetenschap, dat deze op het moment dat deze bijdrage in&#13;
druk verschijnt, niet meer actueel zullen zijn. Niettemin meen ik, dat deze basis voldoende&#13;
breed is voor een analyse van de problematiek.&#13;
Tot slot van deze inleiding merk ik op, dat ik de voorgenomen wijziging van het&#13;
UPOV-verdrag het uitvoerigst zal bespreken. Daardoor wordt het mogelijk redengevende&#13;
beschouwingen ten aanzien van ontwerp-richtlijn en verordening belangrijk&#13;
te bekorten of zelfs achterwege te laten. </inleiding><content>DE WIJZIGING VAN HET UPOV-VERDRAG&#13;
De voorgenomen wijziging van het UPOV-verdrag2 wordt ingegeven door de wens&#13;
het kwekersrecht te versterken. Juister ware het te zeggen: het kwekersrecht en de&#13;
positie van de kwekersrechthouder te versterken. Dit gebeurt langs verschillende wegen.&#13;
In beginsel zal het kwekersrecht voor rassen van alle gewassen open staan. Voorts&#13;
zal het niet slechts op teeltmateriaal betrekking hebben maar op plantaardig materiaal&#13;
en planten.&#13;
Met het in beginsel voor kwekersrecht vatbaar verklaren van rassen van alle gewassen&#13;
wordt uitdrukking gegeven aan het principe, dat voor alle rassen kwekersrecht&#13;
behoort te kunnen worden verleend, tenzij er dringende redenen zijn om bepaalde&#13;
uitzonderingen te maken. Deze redenen kunnen bijvoorbeeld zijn: gebrek&#13;
aan onderzoekscapaciteit om alle aanvragen voor kwekersrecht die van deze uitbreiding&#13;
het gevolg zijn te kunnen verwerken. Voor dit probleem zal echter in de eerste&#13;
plaats, zo menen de opstellers van het ontwerp, een oplossing moeten worden gezocht&#13;
in samenwerking en in het toekennen van groter gewicht aan het door de aanvrager zelf verrichte onderzoek. In elk geval gaat de voorliggende ontwerptekst ervan&#13;
uit, dat vatbaarheid voor kwekersrecht regel is.&#13;
Bij het brengen onder de werking van het kwekersrecht van ander plantaardig materiaal&#13;
dan vermeerderingsmateriaal hebben twee gedachten voorgezeten.&#13;
In de eerste plaats dient naar huidige opvatting de veredelaar in elk geval in staat&#13;
te worden gesteld zijn recht ten aanzien van elke vermeerdering geldend te maken.&#13;
Daarvoor is het nodig dat hij actie kan nemen ten aanzien van elk produkt dat hij&#13;
in de handel aantreft en dat het resultaat is van een onrechtmatige vermeerdering,&#13;
zelfs als dit een inmiddels verwerkt produkt zou zijn. In de tweede plaats moet de&#13;
kweker in staat zijn zijn recht uit te oefenen buiten de sfeer van de produktie van&#13;
vermeerderingsmateriaal in klassieke zin (zaden, bollen en plantgoed), omdat door&#13;
de ontwikkelingen in de biotechnologie bepaalde rassen meer en meer gecommercialiseerd&#13;
zullen gaan worden in de vorm van bijvoorbeeld cellen in voedingsbodems&#13;
of weefselcultures.&#13;
In mijn ogen géén versterking van het kwekersrecht is, dat de discussie over de&#13;
zogenaamde 'minimum distance' voor het ogenblik beslecht is door het begrip nagenoeg&#13;
geheel te laten vallen. De huidige verdragstekst omschrijft de eis van onderscheidbaarheid&#13;
(naast nieuwheid, homogeniteit en bestendigheid) nog als: het zich&#13;
op ten minste één belangrijke eigenschap onderscheiden van enig ander ras. Zoals&#13;
het voorstel thans daar ligt wordt als eis gesteld, dat het ras 'duidelijk onderscheiden'&#13;
kan worden van enig ander ras. Voor de relatie met het octrooirecht is dit geen&#13;
winst, zoals hierna zal worden besproken.&#13;
De positie van de kwekersrechthouder wordt versterkt door het creëren van een&#13;
'afhankelijk kwekersrecht'. Al jaren werd het als onbevredigend ervaren, dat de&#13;
vrije beschikbaarheid van teeltmateriaal als uitgangspunt voor verdere veredeling&#13;
niet alleen van toepassing was indien het nieuwe ras in grote mate verschilde van het&#13;
moederras, maar evenzeer indien het verschil slechts zo minimaal was, dat het een&#13;
ernstige concurrentie voor het moederras vormde. Daarbij komt dan onder de huidige&#13;
omstandigheden, dat gen-technologen zich ernstig zorgen maken dat hun rechten&#13;
op door hen ontwikkeld genetisch materiaal, die zij door patentering zeker trachten&#13;
te stellen, via het kwekersrecht worden aangetast. Bij de herbezinning die hiervan&#13;
het gevolg is rijzen een aantal vragen:&#13;
- Welke vorm moet deze afhankelijkheid aannemen: een verbodsrecht van de&#13;
rechthebbende op het moederras, een uitsluitend recht op een redelijke vergoeding,&#13;
of een combinatie van beide. Een keuze is nog niet gemaakt;&#13;
- Wanneer is er sprake van 'afhankelijkheid'?&#13;
Een aantal elementen kunnen worden genoemd:&#13;
- Het dochterras zal in elk geval 'onderscheidbaar' moeten zijn in die zin dat het&#13;
verschilt van reeds bekende rassen. Is dat niet het geval, dan kan er geen kwekers&#13;
recht worden verleend, ook geen afhankelijk kwekersrecht;&#13;
- Anderzijds zal het dochterras slechts in zeer geringe mate van het moederras mo&#13;
gen verschillen; verschilt het daarvan meer dan komt het voor een zelfstandig&#13;
kwekersrecht in aanmerking;&#13;
- Verder lijkt men het erover eens te zijn - de reden daarvoor ontgaat mij - dat van afhankelijkheid geen sprake kan zijn, indien het dochterras via de weg van de&#13;
klassieke veredeling door kruising en selectie tot stand is gekomen; - Als&#13;
moederras komt alleen een ras in aanmerking dat door 'echt veredelingswerk' is tot&#13;
stand gekomen en dus (sic) niet zelf een dochterras is.&#13;
De opstellers van het ontwerp hebben er overigens van afgezien in de tekst zelf criteria&#13;
aan te geven, doch spreken in plaats daarvan de verwachting uit, dat zich hieromtrent&#13;
wel jurisprudentie zal ontwikkelen.&#13;
Voor wat de afstemming met het octrooirecht betreft bepaalt het ontwerp, evenals&#13;
de huidige verdragstekst, zij het in iets andere bewoordingen, dat andere industriële&#13;
eigendomsrechten de uitoefening van het kwekersrecht niet mogen beletten.&#13;
DE EG-VERORDENING INZAKE EEN COMMUNAUTAIR KWEKERSRECHT&#13;
De EG-commissie heeft in haar ontwerp-verordening3 de zaken ambitieuzer aangepakt&#13;
dan UPOV. Niet alleen werd een materiële regeling van het kwekersrecht ontworpen&#13;
(waarmee zij niet alleen UPOV, waartoe 9 van de 12 lidstaten zijn toegetreden,&#13;
dupliceert doch daarvan tevens op een aantal punten afwijkt); tevens wordt een&#13;
formele regeling gegeven doordat het ontwerp voorziet in een 'Europees rassenbureau'&#13;
dat het Europees kwekersrecht zal gaan verlenen en ook alle procedures die&#13;
tot zulk een verlenen moeten leiden regelt. Kortom, er is sprake van een complete&#13;
Europese 'zaaizaad- en plantgoedwet', met inbegrip van een groot aantal uitvoeringsregelingen&#13;
doch met uitzondering van de rassenlijsten en keuringsinstellingen&#13;
die de Nederlandse Zaaizaad- en plantgoedwet eveneens regelt. De ervaring leert,&#13;
dat de Commissie zich daarmee een zware taak op de hals heeft gehaald, waarvan&#13;
de voltooiing wel eens lang op zich zou kunnen laten wachten. In dit bestek zou ik&#13;
mij er echter toe willen beperken, die verschillen en overeenkomsten met UPOV te&#13;
bespreken die ik voor de relatie tussen octrooi- en kwekersrecht van belang acht en&#13;
dat zijn, zoals ik hiervoor reeds aangaf: de werkingssfeer van het Europees kwekersrecht,&#13;
het afhankelijk kwekersrecht en de wijze waarop de relatie met het octrooirecht&#13;
is geregeld.&#13;
- Evenals de UPOV-voorstellen gaat de EG-verordening kwekersrecht ervan uit,&#13;
dat in beginsel de rassen van alle gewassen vatbaar zijn voor kwekersrecht. Aan&#13;
vragen kunnen echter slechts worden ingediend voor zover er voor een bepaald&#13;
ras in ten minste één der lidstaten onderzoeksmogelijkheden zijn. In de praktijk&#13;
zullen er derhalve toch enige beperkingen zijn;&#13;
- Evenals UPOV heeft het kwekersrecht niet alleen betrekking op vermeerde&#13;
ringsmateriaal, maar op alle plantaardig materiaal en planten; —Om voor Europees kwekersrecht in aanmerking te komen moet een ras onder&#13;
scheidbaar, homogeen, bestendig en nieuw zijn;&#13;
—Een afhankelijk kwekersrecht wordt verleend indien het dochterras in hoofdzaak&#13;
is gebaseerd op het moederras, in hoofdzaak dezelfde onderscheidende eigenschappen bezit en geen aantoonbare verbetering ten opzichte van het moederras&#13;
betekent;&#13;
- Een collisiebepaling ten opzichte van het octrooirecht kent het ontwerp niet. Deze&#13;
is te vinden in de richtlijn biotechnologie.&#13;
DE EG-RICHTLIJN BETREFFENDE DE WETTELIJKE BESCHERMING VAN BIOTECHNOLOGISCHE&#13;
UITVINDINGEN&#13;
Nadat het ontwerp4 eerst omstandig heeft duidelijk gemaakt, dat levende materie&#13;
toch heus voor octrooiering vatbaar is (met uitzondering, dat wel, van plantaardig&#13;
teeltmateriaal dat in aanmerking komt voor bescherming op grond van een kwekersrechtregeling),&#13;
regelt het twee zaken die voor deze discussie van belang zijn.&#13;
Het ontwerp bepaalt, dat (art. 13) de bescherming voor een voortbrengsel dat&#13;
bestaat in specifieke genetische informatie die een wezenlijk kenmerk van de uitvinding&#13;
vormt... zich uitstrekt tot alle voortbrengselen waarin die genetische informatie&#13;
is verwerkt. Daarmee wordt het probleem van de 'uitputting' van het octrooirecht&#13;
na de eerste generatie, welk probleem met name in de Franse en Duitse doctrine&#13;
een rol speelt, opgelost.&#13;
Artikel 14 van het ontwerp regelt de relatie met het kwekersrecht door te bepalen&#13;
dat wanneer een kwekersrecht slechts kan worden uitgeoefend door inbreuk te maken&#13;
op een octrooi en wanneer het door dat kwekersrecht beschermde ras een wezenlijke&#13;
technische vooruitgang betekent, na een termijn van 3 jaar een niet-exclusieve,&#13;
afhankelijke licentie wordt verleend tegen betaling van een redelijke vergoeding. Het&#13;
omgekeerde geldt, indien een octrooihouder door een kwekersrecht wordt belemmerd,&#13;
doch in dit geval zonder termijn.&#13;
COMMENTAAR&#13;
De drie ontwerpen overziende, springen een aantal zaken in het oog.&#13;
1. Vatbaarheid voor kwekersrecht&#13;
Voor wat betreft de vatbaarheid voor kwekersrecht zijn er geen essentiële verschillen&#13;
tussen UPOV en EG-verordening kwekersrecht. Beide gaan ervan uit, dat in beginsel&#13;
voor rassen van alle gewassen kwekersrecht openstaat.&#13;
2. Voorwaarden voor het verlenen van kwekersrecht&#13;
Hoewel UPOV en EG-verordening kwekersrecht dezelfde criteria noemen: onderscheidbaarheid, homogeniteit, bestendigheid en nieuwheid, wordt daaraan een verschillende&#13;
betekenis gehecht. Met name op het punt van onderscheidbaarheid kan&#13;
dit van invloed zijn op de relatie met het octrooirecht. Het huidige UPOV-verdrag&#13;
noemt een ras onderscheidbaar, als het zich in 'één of meer belangrijke eigenschappen&#13;
onderscheidt van bestaande rassen'. De laatste tekst van de ontwerp-wijziging&#13;
spreekt slechts van 'duidelijk onderscheidbaar', terwijl de EG-verordening kwekersrecht&#13;
de notie 'ten minste één belangrijke eigenschap' handhaaft. UPOV wekt de&#13;
indruk daarmee de eisen voor het verlenen van een onafhankelijk kwekersrecht kleiner&#13;
te maken. Wanneer men bedenkt, dat aan de kant van de potentiële octrooihouders&#13;
grote beduchtheid heerst voor de uitholling van hun octrooi door een al te gemakkelijk&#13;
te verwerven kwekersrecht, wordt duidelijk dat door deze beweging de&#13;
discussies over de afstemming tussen octrooien en kwekersrechten niet wordt vergemakkelijkt.&#13;
Voor een ook voor de kwekers bevredigende afstemming is het noodzakelijk dat&#13;
het kwekersrecht zwaarder wordt.&#13;
3. Afhankelijk kwekersrecht&#13;
De problemen beginnen pas echt bij de regeling van het afhankelijk kwekersrecht.&#13;
Daar slaan UPOV en EG verschillende richtingen in. Voor UPOV geldt als criterium,&#13;
dat het dochterras 'essentially derived' moet zijn van het moederras. De EGverordening&#13;
kwekersrecht spreekt van 'based essentially' op het moederras, doch&#13;
stelt daarnaast de eis, dat het in hoofdzaak dezelfde onderscheidende eigenschappen&#13;
als het moederras moet bezitten en er mag geen sprake zijn van een aantoonbare verbetering&#13;
ten opzichte van het moederras.&#13;
Op het eerste gezicht lijkt dat heel reëel; kleine wijzigingen die geen belangrijke&#13;
bijdrage leveren aan wat ik maar het algemeen belang zal noemen worden 'gestraft'&#13;
met afhankelijkheid. De keerzijde van de medaille is echter, dat het zeer wel mogelijk&#13;
lijkt, door wijzigingen op één of slechts enkele punten aan te brengen, niettemin&#13;
een aanzienlijke verbetering, te bewerkstelligen.&#13;
Onder het EG-regime zou dan het 'nieuwe' ras voor een zelfstandig kwekersrecht&#13;
in aanmerking komen. Zulks niettegenstaande het feit, dat het 'essentially based' is&#13;
op eens anders ras, zonder dat die ander voor de door hem geleverde inspanning&#13;
wordt beloond. Dit lijkt mij in strijd met het doel dat het creëren van een afhankelijk&#13;
kwekersrecht beoogde te dienen.&#13;
De moeilijkheid waarvoor de kwekersrecht verlenende instanties en de rechterlijke&#13;
instanties die in beroep zullen moeten oordelen zich zullen zien gesteld laat ik in het&#13;
midden. Het criterium zou ten minste geobjectiveerd moeten worden, doch dat lost&#13;
het hierboven gesignaleerde probleem niet op.&#13;
4. Relatie met het octrooirecht&#13;
Ook op dit cruciale punt lopen de wegen van UPOV en EG uiteen. Het UPOV-voorstel is er al heel snel mee klaar. Wat in de wandelgangen wordt aangeduid als 'het&#13;
voorkomen van dubbele bescherming' komt in feite neer op de kordate vaststelling,&#13;
dat de houder van een kwekersrecht niets te maken heeft met geoctrooieerde substanties&#13;
of eigenschappen in zijn ras. Voor UPOV schijnt daarmee de kous af te zijn,&#13;
doch de wezenlijke problemen beginnen dan pas. De patentrechtelijke tegenhanger&#13;
van UPOV, WIPO (World Intellectual Property Organization) heeft zich dit terecht&#13;
gerealiseerd, waarna het UPOV-secretariaat een 'Interface between patent protection&#13;
and plantbreeders'rights'5 heeft geconcipieerd. In deze 'interface' worden een&#13;
aantal mogelijkheden aangereikt om tot een afstemming tussen octrooi- en kwekersrecht&#13;
te komen. Eind januari heeft een gemeenschappelijk beraad UPOV-WIPO&#13;
plaatsgevonden, doch de resultaten daarvan konden bij het afsluiten van dit artikel&#13;
helaas niet meer worden verwerkt.&#13;
De EG maakt van dit onderdeel méér werk en regelt dit vraagstuk als hiervoor&#13;
aangegeven. De gekozen oplossing is ten principale die, welke de minister van Landbouw&#13;
en Visserij en de toenmalige staatssecretaris van Economische Zaken in hun&#13;
notitie aan de Tweede Kamer6 tot de hunne hebben gemaakt. Bij deze oplossing&#13;
wordt onderkend en aanvaard, dat octrooi- en kwekersrecht elkaar op het punt van&#13;
plantenrassen kruisen en wordt een regeling getroffen waarbij de houders van beide&#13;
rechten deze ook kunnen uitoefenen en hun innovatieve inspanning zien beloond.&#13;
Slechts de modaliteiten zijn in de nota aan de Tweede Kamer anders dan in het EGontwerp.&#13;
De Nederlandse bewindslieden stellen de houder van een kwekersrecht die&#13;
dat recht niet kan uitoefenen zonder inbreuk te maken op een octrooi in dezelfde&#13;
positie als de houder van een opvolgend octrooi die zich voor dat probleem ziet gesteld.&#13;
Zij stellen aan de eigenschappen van het ras waarop het opvolgend kwekersrecht&#13;
betrekking heeft geen bijzondere eisen, evenmin als de Rijksoctrooiwet dat doet aan&#13;
het opvolgend octrooi: het bestaan van een opvolgend octrooi en de omstandigheid&#13;
dat dit niet kan worden benut zonder inbreuk op eens anders octrooi is voldoende&#13;
om tot licentieverlening te verplichten.&#13;
De EG-richtlijn stelt aan het kwekersrecht wèl een aantal eisen: het ras waarop&#13;
het betrekking heeft moet een wezenlijke technische vooruitgang betreffen en er&#13;
geldt een exclusieve periode van drie jaar. Tegen de achtergrond van de huidige Nederlandse&#13;
wetgeving ligt de keuze van de bewindslieden naar de hand, vooral gelet&#13;
op de positie die het kwekersrecht in ons land inneemt. Landen als bijvoorbeeld de&#13;
Duitse Bondsrepubliek kennen geen licentie wegens afhankelijkheid, doch alleen die&#13;
in het algemeen belang.&#13;
Er is dan ook vermoedelijk nog een lange weg te gaan, voordat op dit wezenlijke&#13;
punt een voor alle betrokkenen bevredigende oplossing zal zijn gevonden. CONCLUSIE&#13;
Zo men in het stadium waarin de internationale regelgeving thans verkeert al kan&#13;
concluderen zou mijn conclusie de volgende zijn.&#13;
UPOV en EG moeten op het punt van de materiële regels met betrekking tot het&#13;
kwekersrecht dezelfde uitgangspunten en bij voorkeur dezelfde formuleringen hanteren.&#13;
Dit geldt met name ten aanzien van de vereisten voor het verlenen van kwekersrecht&#13;
en voor de gevallen waarin afhankelijk kwekersrecht kan worden verleend.&#13;
Wat het eerste punt, de criteria voor het verlenen van kwekersrecht betreft, dient&#13;
het 'minimum distance' begrip een belangrijker plaats te krijgen. Een bevredigende&#13;
afstemming met het octrooirecht kan alleen worden bereikt, indien het kwekersrecht&#13;
niet al te gemakkelijk wordt verleend. Anderzijds mag dit ook niet zo ver gaan, dat&#13;
aan het kwekersprodukt prohibitieve eisen worden gesteld. De belangrijkste reden&#13;
voor het creëren van een kwekersrecht naast een octrooirecht was immers, dat in het&#13;
veredelingswerk de stappen kleiner zijn dan in de techniek. De richting die de EGverordening&#13;
kwekersrecht lijkt in te slaan komt mij op dit punt hoopvoller voor dan&#13;
de koers die UPOV thans lijkt te varen.&#13;
Voor wat het afhankelijk kwekersrecht betreft heeft de UPOV-lijn mijn voorkeur.&#13;
De EG-verordening kwekersrecht schiet zijn doel voorbij.&#13;
UPOV stapt al te gemakkelijk over de afstemmingsproblematiek heen door het&#13;
octrooirecht zonder pardon ter zijde te schuiven. Het is te hopen, dat de discussies&#13;
op de gecombineerde UPOV-WIPO bijeenkomst eind januari hierin verbetering zullen&#13;
blijken te hebben gebracht. De EG-richtlijn biotechnologie ruimt daartegen wèl&#13;
een plaats in voor het kwekersrecht, doch stelt daarbij eisen (technische verbetering)&#13;
die in de sfeer van het kwekersrecht onder de noemer 'minimum distance' geformuleerd&#13;
en beoordeeld dienen te worden.</content><legacyfootnotes>1. Advies nr. 89/C 159/05, PB. EG nr. C159 d.d. 26-06-89.&#13;
2. UPOV documenten CAJ XXIV/2 d.d. 27-02-1989 en IOM/IV/2 d.d. 22-06-1989.&#13;
3. 2376/VI/88-EN-Rev*** d.d. 20-10-1989 (niet gepubliceerd).&#13;
4. Com (88) 496 def-SYN159; PB. EG CIO d.d. 13-01-1989.&#13;
5. UPOV-document CAJ/XXIV/4 d.d. 03-04-1989.&#13;
6. Tweede Kamer, zitting 1988/89, 19 747, nr. 4.&#13;
</legacyfootnotes><footnotes><footnote/></footnotes><auteurs>Mr. W. Steemers</auteurs><published>1990-03-01 00:00:00</published><modified>1990-03-01 00:00:00</modified><editiondate>1990-03-01</editiondate><htmlpath>https://denhollander.info/artikel/6217</htmlpath></article>
</articles></edition>
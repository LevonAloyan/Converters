<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2015</searchword><id>11904</id><udhid>UDH:TvAR/11904</udhid><titel>Hangt men de Wilg aan de wilgen? - Bespreking van het rapport ‘Evaluatie landinrichtingsinstrumentarium Wet inrichting landelijk gebied’</titel><searchwords><searchword>TvAR 3/2015</searchword><searchword>UDH:TvAR/11904</searchword></searchwords><attachments><attachment><name>17269.pdf</name><extention>pdf</extention><url>https://denhollander.info/download/17269/ci</url></attachment></attachments><inleiding>&lt;h2&gt;1. Inleiding&lt;/h2&gt;&lt;p&gt;De evaluatie vangt aan met een definitie van het begrip landinrichting: de inrichting van landelijke gebieden door de uitvoering van werken en de herindeling van het grondgebruik.[13] Vervolgens beschrijft men het thans bestaande en in de Wilg neergelegde landinrichtingsinstrumentarium. Daarbij wordt onderscheid gemaakt tussen de ‘gewone landinrichting’ (herverkaveling en landinrichting in verband met infrastructurele voorzieningen) en de ruilverkaveling bij overeenkomst (in de praktijk beter bekend als ‘kavelruil’).[14] Het begrip ‘gewone landinrichting’ acht ik in dit kader enigszins ongelukkig gekozen. Het wekt ten onrechte de indruk dat de dwingende vormen van landinrichting de reguliere gang van zaken aanduiden, terwijl de kavelruil op zijn beurt ‘ongewoon’ of ‘bijzonder’ zou zijn. Dit strookt mijns inziens niet met de ratio achter de (verschillende vormen van) landinrichting, noch met de wijze waarop het instrumentarium in de praktijk wordt toegepast en ingezet. Wanneer de toepassing van beide vormen wordt bezien,[15] ontstaat naar mijn mening eerder het beeld dat kavelruil de ‘gewone landinrichting’ zou zijn en de herverkaveling en aanpassingsinrichting de (incidenteel toegepaste) ‘bijzondere situatie(s)’.[16] Om eventuele onduidelijkheden en verwarring in terminologische zin te voorkomen ware het in mijn optiek daarom beter om, in plaats van de door de evaluatoren gekozen begrippen, aansluiting te zoeken bij de wettelijke terminologie, waarbij ‘landinrichting’, indachtig art. 1 Wilg, als koepelbegrip ziet op alle ‘maatregelen en voorzieningen gericht op de inrichting van het landelijke gebied met gebruikmaking van de bevoegdheden en instrumenten, bedoeld in de hoofdstukken 4 tot en met 9 van de Wilg’, waarna de instrumenten herverkaveling, aanpassingsinrichting en ruilverkaveling bij overeenkomst of, zo men wil, kavelruil,[17] kunnen worden onderscheiden. Dit onderscheid dient vervolgens consequent te worden toegepast.[18]&lt;/p&gt;&lt;p&gt;In de inleidende beschouwingen worden (uiteraard) ook de begrippen ‘bestemming-inrichting-beheer’ aangetroffen. Deze drie begrippen vormen de verbindende schakel tussen ruimtelijke ordening en landinrichting, een relatie die in onderdeel 5 van het rapport (en van deze bijdrage) nader wordt uitgewerkt.[19] Voor nu is het voldoende op te merken dat de landinrichtingsregels het voor realisatie van (ruimtelijke) bestemmingen benodigde juridisch uitvoeringsinstrumentarium bevatten.[20]&lt;/p&gt;&lt;p&gt;Vervolgens wordt een korte beschrijving van het herverkavelingsproces gegeven.[21] Opvallend daarbij is dat de rol van het notariaat volledig onbenoemd blijft. Hoewel de rol van de notaris binnen de herverkaveling in juridische zin weliswaar beperkt is,[22] is de notaris als juridisch-deskundige zeker een belangrijke speler op het herverkavelings-speelveld. Ook de titelzuiverende werking van de (notariële) akte van herverkaveling, een juridisch fenomeen waar zeker het nodige over op te merken is, ontbreekt in de procesbeschrijving.[23]&lt;/p&gt;&lt;p&gt;In onderdeel 1.3 wordt een (beknopt) historisch overzicht van de landinrichtingswetgeving in Nederland gegeven.[24] Voor het doel waarvoor het evaluatierapport is opgesteld, is dit summiere overzicht voldoende. Jammer is echter dat de ontwikkelingen omtrent het Bestuursakkoord Natuur en de daaruit voortvloeiende verdergaande decentralisatie van de bevoegdheden ontbreken. Deze (recente) ontwikkelingen, die het politiek-bestuurlijke speelveld voor het landinrichtingsinstrumentarium in belangrijke mate bepalen, vormen mijns inziens een essentieel onderdeel van een historisch kader dat ten grondslag ligt aan de beoordeling van het landinrichtingsinstrumentarium anno 2015. Weliswaar wordt het Natuurakkoord in onderdeel 5.3.2 van het rapport (kort) genoemd, maar vermelding in onderdeel 1.3 was ook op zijn plaats geweest. Daarnaast mist in het overzicht de intrekking van de RCC per 1 juli 2014. Dit is opmerkelijk, aangezien de RCC op het onderdeel ‘herverkaveling’ als ‘pilot’ voor de Wilg heeft gediend.[25] Tot slot is in de rechtshistorische beschrijving geen aandacht besteed aan opmerkingen van fiscale aard. Dat dit een gemis is, behoeft, gezien het feit dat de fiscale aspecten van de landinrichting dikwijls van belang (en bij de kavelruil zelfs leidend) zijn bij de uitvoering van een landinrichtingsproject, geen betoog. De fiscale realiteit dient in mijn optiek te worden verbonden met het (civiel)juridisch wettelijk kader, om op deze wijze tot een volledige evaluatie en beoordeling te kunnen komen.[26]&lt;/p&gt;&lt;p&gt;Het inleidend onderdeel van het evaluatierapport wordt afgesloten met een weergave van de onderzoeksvragen, bedoeld om het doel van de evaluatie, het geven van een kwalitatieve beoordeling van de werking van de Wilg, te kunnen bereiken. De vragen luiden als volgt:&lt;/p&gt;&lt;ul&gt;&lt;li class="Opsomming_Num"&gt;Hoe werkt het landinrichtingsinstrumentarium van de Wilg in de praktijk?&lt;/li&gt;&lt;li class="Opsomming_Num"&gt;Heeft het instrumentarium ten opzichte van de oude Landinrichtingswet[27] de destijds beoogde doelen waargemaakt? Zijn er ook nadelen gebleken ten opzichte van het oude landinrichtingsinstrumentarium?&lt;/li&gt;&lt;li class="Opsomming_Num"&gt;Welke aanpassingen in het wettelijk instrumentarium, de uitvoeringspraktijk of het achterliggende beleid zijn noodzakelijk om eventueel gebleken tekortkomingen te ondervangen en het instrument ‘landinrichting’ als zodanig toekomstbestendig te maken?&lt;/li&gt;&lt;li class="Opsomming_Num"&gt;Hoe verloopt de wisselwerking met het omgevingsbeleid in de praktijk? Zijn er aandachtspunten of juist slimme praktijkoplossingen voor een goede wisselwerking, ook in het licht van de toekomstige Omgevingswet?&lt;/li&gt;&lt;/ul&gt;&lt;p&gt;Ook in deze vraagstelling, beschouwd in samenhang met de door de evaluatoren beschreven aanpak, ontbreekt helaas aandacht voor de fiscale dimensie van het landinrichtingsinstrumentarium. Ook voor een analyse van de ter zake relevante jurisprudentie[28] noch voor elementen van rechtsvergelijkende aard (bijvoorbeeld een vergelijking met de Duitse Flurbereinigung)[29] is plek ingeruimd. Hoewel dergelijke keuzes uiteraard tot de vrijheid van de evaluatoren behoren en hoewel rechtsvergelijking zeker niet tot de primaire onderzoeksopdracht behoort, zou een fiscale opmerking, een verwijzing naar jurisprudentie en wellicht hier en daar een rechtsvergelijkende opmerking niet hebben misstaan in dit evaluatierapport.&lt;/p&gt;</inleiding><content>&lt;h2&gt;2. Ruilverkaveling bij overeenkomst en landinrichting in verband met infrastructurele voorzieningen&lt;/h2&gt;&lt;p&gt;Hoewel de (onderzoeks)focus van het rapport overwegend op herverkaveling gericht is, start men het juridisch-inhoudelijke gedeelte van het rapport met een bespreking van het instrument kavelruil. Dit doet mij als voorstander van deze vorm van landinrichting uiteraard deugd: kavelruil vormt in mijn optiek een belangrijk fundament onder de hedendaagse landinrichtingspraktijk en vervult onder meer een belangrijke rol als ‘smeerolie’ binnen landinrichtingsprojecten. Goed beschouwd kan men de kavelruil zelfs beschouwen als ‘aanjager’ en ‘succesformule’ binnen de landinrichting in Nederland.[30]&lt;/p&gt;&lt;p&gt;De evaluatoren beschrijven het instrument kavelruil, de wettelijke bepalingen (art. 85-88 Wilg en art. 31a Bilg) en de toepassingsmogelijkheden van de kavelruil, waarbij zij er terecht op wijzen dat de diverse in de praktijk ontwikkelde (sub)vormen van kavelruil (de ‘losse’ kavelruil, de planmatige variant, de effectieve verkaveling casu quo ‘turbo-kavelruil’ en de pilots Verkavelen voor Groei) in populariteit toenemen en steeds vaker als alternatief voor de herverkaveling worden ingezet. Daarmee worden de multifunctionele inzetbaarheid en toepasbaarheid en daarmee tevens het belang van het instrument kavelruil nog maar eens onderstreept.&lt;/p&gt;&lt;p&gt;Na deze inleiding komt men tot de kern van dit onderdeel, bestaande uit de opsomming van een aantal knelpunten uit de (civielrechtelijke) kavelruilregeling.&lt;/p&gt;&lt;p&gt;Allereerst pleiten de evaluatoren voor een ruimere invulling van het begrip ‘eigenaren’ uit art. 1, lid 1 Wilg dan thans het geval is. In gevallen waarin grondeigendom en –gebruik uitleenlopen kan het huidige eigenaarsbegrip mogelijk belemmerend werken. Onder eigenaar in de zin van art. 1, lid 1 wordt immers verstaan: degene die eigenaar is van de onroerende zaak en degene aan wie een recht van opstal, erfpacht, beklemming, vruchtgebruik, gebruik of bewoning met betrekking tot die onroerende zaak toebehoort.[31] In vergelijking tot het reguliere, goederenrechtelijke eigenaarsbegrip valt op dat de groep beperkt gerechtigden in art. 1, lid 1 Wilg beperkt is geformuleerd. Zo vallen onder meer de hypotheekhouder, de eigenaar van het heersende erf ingeval van een erfdienstbaarheid en de huurder buiten deze definitie. Overige gebruikers van de grond (vooral pachters) vallen eveneens buiten de wettelijke definitie. Een aanvulling van het eigenaarsbegrip is dan ook een goede aanbeveling.&lt;/p&gt;&lt;p&gt;Vervolgens wordt in het rapport een alinea gewijd aan mogelijk ‘oneigenlijk gebruik’ van de kavelruil: de huidige regeling van de kavelruil maakt het volgens de evaluatoren mogelijk om allerhande los van elkaar staande transacties ‘aan elkaar te knopen’ en te smeden tot een kavelruil. De evaluatoren merken op dat, om aan deze praktijk een halt te kunnen toeroepen, ruilschema’s worden gebruikt.[32] Deze opmerking behoeft enige nuancering en verduidelijking: de enige (mogelijke) functie van ruilschema’s is in mijn opinie het toetsen aan de civielrechtelijke (minimum)vereisten voor een (civielrechtelijk correcte) kavelruil uit art. 85 Wilg. Voor toetsing aan ruilschema’s om op deze wijze mogelijk oneigenlijk gebruik tegen te gaan is, sinds de intrekking van de (interne) Instructie Kavelruil[33] (waarin de ruilschema’s waren opgenomen), geen plaats meer. De art. 85-88 Wilg en art. 31 Bilg bevatten het volledige civielrechtelijke toetsingskader voor de hedendaagse kavelruil. Daarnaast is de verwijzing naar ‘transacties die buiten de kavelruil om gesloten kunnen worden’, zoals opgenomen in de parlementaire geschiedenis,[34] mijns inziens onbegrijpelijk: iedere transactie die onderdeel uitmaakt van een kavelruilovereenkomst &lt;span class="Cursief"&gt;kan&lt;/span&gt; immers ook daarbuiten worden afgesloten, bijvoorbeeld in de vorm van koop of als ruil in de zin van 7:49 BW. Hoewel de evaluatoren deze zienswijze bevestigen en expliciet aangeven dat de ruilschema’s hierom omstreden zijn, zou ik verder willen gaan en willen stellen dat toetsing aan ruilschema’s, bedoeld om ‘losse koop-verkooptransacties’ op basis van voormelde (onbegrijpelijke) passage uit de parlementaire geschiedenis uit te kunnen bannen, niet mogelijk is. Indien de wetgever deze mogelijkheid had willen creëren, zou allereerst de betekenis van de passage moeten worden toegelicht en vervolgens zou deze (aangepaste en toegelichte) passage in de wettekst moeten worden ingevoegd.&lt;/p&gt;&lt;p&gt;Mede in verband met het eventuele ongebreidelde en oneigenlijke gebruik van de kavelruil, mogelijk gemaakt door de summiere civielrechtelijke wettekst, de welhaast onbeperkte (inrichtings)vrijheid van de kavelruil en de lijdelijke rol van de fiscale autoriteit, die immers sinds de introductie van de Wilg geen zelfstandige (fiscale) toetsingsmogelijkheid meer heeft (zulks met uitzondering van een eventuele toepassing van het leerstuk ‘fraus legis’),[35] bevelen de evaluatoren aan om de objectieve verbeteringseis uit art. 16 Wilg te herintroduceren. Dit zou tot gevolg hebben dat de puur vrijwillige kavelruilen niet meer zullen worden gefaciliteerd: enkel de beleidsmatige variant, waarbij voldaan wordt aan de (verbeterings)eisen van art. 16 Wilg, zal dan nog doorgang kunnen vinden.[36] Met deze aanbeveling ben ik het volstrekt en hartgrondig oneens. Door de herinvoering van de objectieve verbeteringseis werp je de kavelruilregeling ver terug in de tijd: de discussies omtrent de geldigheid van een kavelruilovereenkomst zullen weer, net als onder het Liw-regime het geval was, in alle hevigheid oplaaien. Feitelijke discussies, een stroom aan jurisprudentie[37] en een in mijn ogen onverantwoorde teruggang in populariteit en toepassingsmogelijkheden van de kavelruil zullen het gevolg zijn. De succesvolle en flexibele toepassing van de kavelruil zal hierdoor onherroepelijk tot stilstand komen. Het huidige civielrechtelijke kader van de kavelruil (dus zonder de objectieve verbeteringseis) is, hoewel op enige onderdelen ‘fine-tuning’ en aanvulling gewenst is (zie hierna), duidelijk en eenvoudig toepasbaar, hetgeen een belangrijke en in mijn opinie onmisbare motor achter het succes van de kavelruil is. Voor aanscherping door middel van herintroductie van de objectieve verbeteringseis is in mijn visie dan ook geen plaats.&lt;/p&gt;&lt;p&gt;Uiteraard ben ik met de evaluatoren van mening dat de huidige liberale vormgeving van de civielrechtelijke (en de fiscale) kaders van de kavelruil gevoelig is voor oneigenlijk en/of ongewenst gebruik. De thans geboden vrijheid zadelt de praktijk dan ook met een zware verantwoordelijkheid op: de vrijheid mag in mijn ogen geen vrijbrief zijn om allerhande transacties ‘bij elkaar te vegen’ en tot kavelruil te construeren, enkel om de fiscale vrijstelling (van overdrachtsbelasting) te kunnen benutten. Hoewel civielrechtelijk wellicht volledig toelaatbaar, zij de praktijk gewaarschuwd voor een ongebreidelde inzet van de kavelruil (uitsluitend) voor fiscaal gewin. Op termijn zou de kavelruil, zo voorspellen ook de evaluatoren, mogelijk aan zijn eigen succes ten onder kunnen gaan, doordat de overheid genoodzaakt zou kunnen worden de ‘losgeslagen’ kavelruilpraktijk een (fiscale) halt toe te roepen.[38]&lt;/p&gt;&lt;p&gt;In plaats van de door de evaluatoren voorgestane herintroductie van de objectieve verbeteringseis wil ik pleiten voor een fiscaal alternatief: het aanbrengen van (noodzakelijke) beperkingen in fiscale zin. De huidige, ongeclausuleerde, vrijstelling van art. 15, lid 1, onderdeel l Wet op belastingen van rechtsverkeer (hierna: WBR) zal op enige wijze nader geclausuleerd moeten worden, zulks ter voorkoming van potentieel fiscaal grensoverschrijdend en dus ontoelaatbaar gedrag. Voor een dergelijke clausulering bestaat, binnen de kaders van het huidige fiscale speelveld, wel degelijk ruimte, zonder dat dit ten koste gaat van effectiviteit van de vrijstelling. Daarbij dient met name aan de introductie van een volg- of bezitstermijn gedacht te worden.[39] Deze ‘fiscale oplossing’ komt mij vele malen passender en effectiever voor dan de door de evaluatoren voorgestane civielrechtelijke oplossingsrichting. De succesformule kavelruil zal, met de aan te brengen fiscale inperking(en), niet of nauwelijks glans verliezen: de fiscale inperkingen zullen eenvoudig, kenbaar en niet voor meerdere uitleg vatbaar zijn. Dit in tegenstelling tot de complexiteit, discussies en procedures die het gevolg zullen zijn van de herinvoering van art. 16 Wilg voor de kavelruil. Het ‘afbreukrisico’ is, zo is mijn inschatting, bij een inperking in fiscalibus dan ook vele malen kleiner dan bij de door de evaluatoren bedachte clausulering, die onvermijdelijk leidt tot ongewenste vertraging en (op den duur) stagnatie in het kavelruilproces.&lt;/p&gt;&lt;p&gt;Na de realisatie van de door mij bepleite fiscale inperking dient, ter voorkoming van toekomstige discussies en onduidelijkheden, aan de wettekst van art. 16 Wilg expliciet te worden toegevoegd dat dit artikel (en daarmee de in dit artikel opgenomen objectieve verbeteringseis) niet van toepassing is op het instrument kavelruil.&lt;/p&gt;&lt;p&gt;Het volgende knelpunt in de wettelijke regeling betreft de diversiteit in de provinciale subsidieregelingen en, in het verlengde daarvan, het fenomeen ’provinciegrensoverschrijding’. Hiermee wordt bedoeld een kavelruil die zich uitstrekt over het grondgebied van meerdere provincies. Het uiteenlopen van de verschillende provinciale regelingen komt de overzichtelijkheid en uniformiteit, die benodigd zijn voor een succesvolle en brede toepassing van de (vrijwillige) kavelruil in de provincies, zeker niet ten goede. Daar komt nog bij dat in diverse provincies de objectieve verbeteringseis uit art. 16 Wilg, een bepaling die, zoals hiervoor reeds beschreven, niet (langer) van belang is voor de kavelruil, via een achterdeur is geherintroduceerd, door opname (in enige vorm) in de provinciale subsidieregelingen. Dit is een in mijn ogen ongewenste ontwikkeling. Bovendien is het ten aanzien van provinciegrensoverschrijdende kavelruilen nagenoeg onmogelijk om voor dergelijke projecten een beroep te doen op de provinciale subsidie, dan wel omdat men in een dergelijk geval te maken krijgt met verschillende elkaar tegensprekende provinciale verordeningen, dan wel omdat in diverse provincies grensoverschrijdende bedrijfsverplaatsingen in het geheel niet voor subsidieverlening in aanmerking komen. Dit houdt een forse beperking van de (gesubsidieerde) toepassingsmogelijkheden van de kavelruil in. Ter vergelijking: onder het regime van de Liw werd, indien de kavelruilovereenkomst werd goedgekeurd, in alle gevallen een subsidie verleend voor 100% van de notaris- en kadasterkosten, &lt;span class="Cursief"&gt;ongeacht binnen welke provincie(s) het kavelruilproject werd uitgevoerd&lt;/span&gt;. Het behoeft geen betoog dat de huidige situatie hoogst onwenselijk is. Ik zou op dit onderdeel dan ook verder willen gaan dan de evaluatoren, die enkel constateren dat de diversiteit leidt tot ‘het lastig tot stand komen van vanuit het oogpunt van provinciale doelen wenselijke kavelruilen’[40] en de provincies actief willen oproepen tot een verregaande synchronisatie van en afstemming tussen de diverse provinciale subsidieregelingen.[41] Hier ligt een belangrijke taak voor het IPO. De effectiviteit en kenbaarheid van de kavelruil(regeling) dient hier te prevaleren boven de beleidsvrijheid en voorkeuren van de individuele provincies.&lt;/p&gt;&lt;p&gt;Voorts dient, volgens de evaluatoren, de onduidelijke toetredersbepaling uit art. 85, lid 2 Wilg te worden herschreven. De toetredersregeling opent de mogelijkheid om als partij tot een kavelruilovereenkomst toe te treden met als doel om tegen inbreng van een geldsom één of meer kavels of, net andersom, tegen inbreng van kavels een geldsom toebedeeld te krijgen. Helaas blinkt de wettekst niet uit in helderheid: zo is onduidelijk of het tweede lid als beperking of als uitbreiding van het eerste lid van art. 85 Wilg heeft te gelden. De wetgever heeft geen enkele toelichting gegeven, die de leidraad zou kunnen vormen bij de uitleg van deze wetsbepaling. De exacte inhoud van de toetredersregeling is daarom onduidelijk.[42] De betiteling van de toetredersregeling tot knelpunt en de oproep tot herformulering onderschrijf ik dan ook van harte.[43] De wetgever krijgt hierdoor, in aanloop naar de Omgevingswet, de kans om de wettekst te herformuleren en daarmee te verduidelijken.&lt;/p&gt;&lt;p&gt;Tot slot wijzen de evaluatoren op de tekst van art. 85, lid 3 Wilg, het artikel over bedrijfsverplaatsing via een kavelruil. Uit de constatering dat de betekenis van dit artikellid voor interpretatie vatbaar is leid ik af dat men, net als ik, van oordeel is dat deze passage in de wet aangevuld dient te worden: ter voorkoming van eventuele onduidelijkheden dient aan de bestaande wettekst te worden toegevoegd dat de verwerving van het nieuwe bedrijf door de verplaatser ook deel kan uitmaken van de kavelruilovereenkomst.[44]&lt;/p&gt;&lt;p&gt;Naast de door de evaluatoren gesignaleerde knelpunten, zijn er nog een flink aantal opmerkingen en kanttekeningen bij het instrument kavelruil en zijn huidige wettelijke regeling (inclusief de beide uitvoeringsregelingen, het Besluit inrichting landelijk gebied (hierna: Bilg) en de Regeling inrichting landelijk gebied, hierna: Rilg) te plaatsen. In het kader van een evaluatie wil ik deze punten niet onbesproken laten. Ik zal deze opmerkingen hierna puntsgewijs weergeven en, waar nodig, kort toelichten.[45]&lt;/p&gt;&lt;ul&gt;&lt;li class="Opsomming_Dash"&gt;De term ‘ruilverkaveling bij overeenkomst’ zou moeten vervangen door de (praktijk)term ‘kavelruil’ of, nog beter, door de term ‘herverkaveling bij overeenkomst’;[46]&lt;/li&gt;&lt;li class="Opsomming_Dash"&gt;In art. 85, lid 1 Wilg zou met zoveel woorden moeten worden toegevoegd dat kavelruil een vorm van landinrichting is. In het Liw-tijdperk stond dit in art. 17 van de wet met zoveel woorden vermeld. De inhoud van art. 17 Liw is onder het Wilg-regime echter overgebracht naar de Memorie van Toelichting.[47] Opname van deze kwalificatie in de wettekst zelf zou, zo ben ik met Preller[48] van mening, een betere oplossing zijn, gezien het belang van een duidelijke positionering van de kavelruil binnen het wettelijk systeem;[49]&lt;/li&gt;&lt;li class="Opsomming_Dash"&gt;Noch in de wet, noch in de parlementaire stukken zijn thans opmerkingen te vinden die kunnen worden gebruikt als handvat bij het nader inkleuren van de inhoud, reikwijdte en toepassingsmogelijkheden van het begrip ‘ruil’ binnen de kaders van de kavelruil-regelgeving.[50] Daarom zou in art. 85, lid 1 Wilg een expliciete omschrijving van het ruilbegrip moeten worden opgenomen. ‘Ruilen’ vormt immers de basis van iedere kavelruil;[51]&lt;/li&gt;&lt;li class="Opsomming_Dash"&gt;Opname in de wettekst van art. 85, lid 1 Wilg van de thans in de brief van de staatssecretaris van LNV d.d. 8 september 2006[52] opgenomen definities van de begrippen ‘samenvoegen’, ‘massa’, ‘verkavelen’ en ‘verdelen’ (waarbij voor de term verdeling expliciet moet worden vermeld dat dit niet de verdeling ex art. 3:182 BW betreft);[53]&lt;/li&gt;&lt;li class="Opsomming_Dash"&gt;Opname van een definitie van het begrip ‘kavel’ in de tekst van art. 85, lid 1 Wilg;&lt;/li&gt;&lt;li class="Opsomming_Dash"&gt;Het rechtsgevolg van niet-inschrijving van de kavelruilovereenkomst in art. 85, lid 1 Wilg opnemen in de wettekst (inschrijving van de kavelruilovereenkomst is geen constitutief vereiste);[54]&lt;/li&gt;&lt;li class="Opsomming_Dash"&gt;Samenvoeging van de tekst van de art. 85, lid 1 en 86, lid 1 Wilg (net als in art. 119, leden 1 en 2 Liw het geval was). Dit om de leesbaarheid van en samenhang tussen de wetteksten te bevorderen;&lt;/li&gt;&lt;li class="Opsomming_Dash"&gt;Vervanging van het woord ‘gronden’ door ‘onroerende zaken’ in art. 85, lid 3 Wilg;&lt;/li&gt;&lt;li class="Opsomming_Dash"&gt;Het rechtsgevolg van het niet voldoen aan het vereiste van mede-ondertekening van de kavelruilovereenkomst door hypotheekhouders en beslagleggers (vernietigbaarheid) expliciet benoemen in art. 85, lid 4 Wilg;&lt;/li&gt;&lt;li class="Opsomming_Dash"&gt;Opname van de tekst van art. 21 Rilg in art. 87 Wilg;&lt;/li&gt;&lt;li class="Opsomming_Dash"&gt;Opname van de tekst van art. 31a Bilg in art. 88 Wilg;&lt;/li&gt;&lt;li class="Opsomming_Dash"&gt;Toevoeging van een definitie van het begrip ‘bebouwde kom’ in art. 31 a Bilg;[55]&lt;/li&gt;&lt;li class="Opsomming_Dash"&gt;Introductie van een zaaksvervangingsregel als hoofdregel voor de kavelruil: de toegedeelde onroerende zaken komen alsdan van rechtswege in de plaats van de ingebrachte onroerende zaken. Thans is enkel sprake van zaaksvervanging ten aanzien van hypotheken en beslagen, mits de art. 60, leden 3 en 4 Wilg van overeenkomstige toepassing zijn verklaard op de kavelruil;[56]&lt;/li&gt;&lt;li class="Opsomming_Dash"&gt;Samenvoeging van de Bilg en de Rilg tot één uitvoeringsregeling.&lt;/li&gt;&lt;/ul&gt;&lt;p&gt;Bovenstaande opmerkingen zijn niet in het evaluatierapport opgenomen, maar zijn in mijn opinie wel aan te merken als ‘knelpunten’ (in meer of mindere mate) in de huidige wet- en regelgeving betreffende de kavelruil. Hopelijk worden deze punten wel meegenomen bij de wetsherziening. Op deze wijze kan een herhaling van het parlementaire ‘lapwerk’, zoals dat ten aanzien van de kavelruil plaatsvond bij de parlementaire behandeling van de Wilg, worden voorkomen.[57] Tevens zou in dit verband kunnen worden overwogen om de wettelijke regeling van de kavelruil te verplaatsen naar (boek 7 van) het Burgerlijk Wetboek. Een opname in het BW doet mijns inziens recht aan de wezenskenmerken van de kavelruil.[58]&lt;/p&gt;&lt;p&gt;Onderdeel 2 wordt afgesloten met enige opmerkingen over de landinrichting in verband met infrastructurele voorzieningen, zoals neergelegd in art. 24 e.v. Wilg. Onder de Liw was dit landinrichtingsinstrument bekend onder de naam ‘aanpassingsinrichting’.[59]  Binnen de kaders van de Wilg is dit instrument (nog) niet ingezet. De aanbeveling van de evaluatoren om het besluit tot gebruik van het landinrichtingsinstrument een verplicht onderdeel van een tracébesluit te maken en vervolgens in de Tracéwet te bepalen dat het tracébesluit geldt als inrichtingsplan in de zin van art. 24 Wilg, onderschrijf ik. De achterliggende gedachte van deze aanbeveling is duidelijk: als de infrastructuur wordt aangepast, dan dient (vanwege de doorsnijding die het infrastructurele werk met zich brengt) ook de agrarische structuur te worden aangepast. Hopelijk leidt de aanbeveling tot een bevordering van het gebruik van dit in mijn optiek nuttige landinrichtingsinstrument.&lt;/p&gt;&lt;h2&gt;3. Gebruik gewone landinrichting&lt;/h2&gt;&lt;p&gt;Wanneer in onderdeel 3 de balans betreffende het huidige gebruik van de ‘gewone landinrichting’ wordt opgemaakt, ontstaat een droevig beeld: het gebruik van het herverkavelingsinstrument is, in lijn met de ontwikkeling gedurende de laatste jaren van de Liw, gestaag afgenomen. Er zijn sinds 1 januari 2007 slechts 8 projecten opgestart. Ook zijn er thans geen nieuwe projecten in voorbereiding.[60] In dit verband moet worden gewaakt voor het ontstaan van een negatieve spiraal: hoe minder landinrichtingsprojecten er worden uitgevoerd, hoe minder ervaringen provincies en andere betrokken partijen ermee opdoen, hetgeen de kans op een positieve(re) beeldvorming aangaande de landinrichting (steeds) verder verkleint.[61]&lt;/p&gt;&lt;p&gt;Uiteraard zoeken de evaluatoren naar de onderliggende redenen voor het afgenomen gebruik en, meer positief geformuleerd, naar de motieven voor de inzet van het (gewone) landinrichtingsinstrumentarium.&lt;/p&gt;&lt;p&gt;Een belangrijke onderliggende reden voor het afgenomen gebruik wordt door de evaluatoren gevonden in het (schijnbare) imagoprobleem van de herverkaveling: bestuurders associëren dit landinrichtingsinstrument met langdurige, ingewikkelde en dure processen.[62] Dit leidt tot een gebrek aan (bestuurlijk) draagvlak voor het instrument.&lt;/p&gt;&lt;p&gt;Voorts wijst men (terecht) op de soms in provincies aanwezige kennisachterstand betreffende de (toepassing van) het landinrichtingsinstrumentarium. Voldoende en gedegen kennis van de materie is een conditio sine qua non voor een bloeiende en toekomstbestendige landinrichtingspraktijk. Het pleidooi van de evaluatoren op dit punt ondersteun ik dan ook volledig. Ik zou deze lijn ook willen doortrekken naar notarissen, (agro)juristen en andere adviseurs/practici op landinrichtings-terrein. Ook deze professionals dienen zich ervan te vergewissen dat zij te allen tijde beschikken over voldoende relevante en actuele kennis en kunde.&lt;/p&gt;&lt;p&gt;Leenen en Van Zundert geven de volgende, aanvullende, verklaringen voor de teruggang in gebruik en toepassing van de herverkaveling:&lt;/p&gt;&lt;blockquote&gt;De oorzaken daarvoor zijn uiteenlopend, maar vaak wordt de lange duur van het gehele proces als een beletsel gezien om zo’n project te starten. Deze lange duur is niet alleen het gevolg van de te volgen procedures, maar wordt ook veroorzaakt door voortdurend wijzigende inzichten omtrent de inrichting van het projectgebied en onvoldoende flexibiliteit om dit in te passen.[63]&lt;/blockquote&gt;&lt;p&gt;Mijns inziens kan, gezien de periode waarin de Wilg is ingevoerd, ook de economische crisis als (deel)verklaring voor het afgenomen gebruik worden genoemd: de economische omstandigheden lieten, zeker in de crisisjaren 2007-2014, grootschalige landinrichtingsprojecten niet toe. De (veelal kleinschalige) kavelruil paste in deze periode beter bij het ongunstige economisch gesternte. De voorkeur voor vrijwillige, van onderaf gefinancierde projecten onder de Wilg, is dan ook mede vanuit het geldende economische klimaat te verklaren. Wellicht zou, in het kielzog van de herstellende economie, de herverkaveling ook een ’revival’ kunnen beleven.&lt;/p&gt;&lt;p&gt;Enigszins opmerkelijk in dit kader is de constatering van de evaluatoren dat de meeste provincies de herverkaveling, ondanks de non-usus, toch ‘achter de hand willen houden’.[64] Als vervolgens wordt gekeken naar de diverse in de praktijk ontwikkelde en in het evaluatierapport beschreven mengvormen tussen kavelruil en herverkaveling, zoals de planmatige kavelruil, de ondersteunde kavelruil, de kavelruil-plus, de methode ’effectief verkavelen’, de turbo-kavelruil en de verkaveling zonder inrichting,[65] valt op dat de herverkaveling in dit aangepaste instrumentarium veelal een plaats heeft verworven: dikwijls enkel op het terrein van de procesvorming en/of als ‘stok achter de deur’. De kavelruil vormt dan de basis voor het landinrichtingsinstrument. Pas wanneer blijkt dat het betreffende project op vrijwillige basis niet van de grond komt, kan men, vanwege de synchronisatie in procesmatig opzicht, naadloos schakelen naar de herverkaveling. Gezien de populariteit die de diverse mengvorm genieten, is er ten aanzien van de inzet van herverkaveling door de provincies vaak (ongemerkt) sprake van meer dan het enkel ‘achter de hand houden’. Er is eerder sprake van een geplande, strategische inzet van de herverkaveling, zij het dat de inzet veelal secundair van aard zal zijn. Door middel van de mengvormen wordt op slimme wijze gebruikgemaakt van de krachten van beide landinrichtingsinstrumenten en profiteert men van ‘best of both worlds’. Daardoor ontstaat er een multifunctioneel inzetbaar en uitgebalanceerd arsenaal aan instrumenten, aanpasbaar aan de specifieke (beleids)opgaves van een concreet project. Er is dan sprake van maatwerk voor de inrichting van het landelijk gebied, een ontwikkeling die volledig strookt met het doel van de in voorbereiding zijnde Omgevingswet.[66]&lt;/p&gt;&lt;p&gt;Tot slot dient, om het gebruik van het landinrichtingsinstrument in de toekomst (verder) te bevorderen, ook het politieke krachtenveld rondom de landinrichting verstevigd en gestabiliseerd te worden, zodat wij ten aanzien van de landinrichting niet dezelfde conclusie moeten trekken als Bruil deed ten aanzien van het Bestuursakkoord Natuur, namelijk: &lt;span class="Cursief"&gt;‘De politieke waan van de dag is doorslaggevend.’[67]&lt;/span&gt; Er dient dus voldoende en voortdurende aandacht te zijn voor politieke lobbyactiviteiten en voorlichting op het gebied van landinrichting. Een solide politiek fundament en draagvlak bevordert de totstandkoming van kwalitatief hoogwaardige en bestendige (omgevings)wetgeving.[68] Hier rust (wederom) een schone taak voor de (landinrichtings)praktijk en de wetenschap. Het evaluatierapport draagt, door de politiek te voorzien van een nuttige beschrijving en waardering van het landinrichtingsinstrumentarium, bij aan de benodigde kennis en beeldvorming omtrent de landinrichting.&lt;/p&gt;&lt;h2&gt;4. Werking en meerwaarde (gewone) landinrichting&lt;/h2&gt;&lt;p&gt;Na een beschrijving van (de knelpunten van) de diverse landinrichtingsinstrumenten is het tijd voor een evaluatie ten aanzien van de werking en meerwaarde van de landinrichting. De evaluatoren geven aan zich hierbij te beperken tot (de werking en meerwaarde van) de gewone landinrichting, maar op diverse plaatsen wordt, al dan niet zijdelings, (ook) de kavelruil in de evaluatie betrokken.&lt;/p&gt;&lt;p&gt;De begrippen doorzettingsmacht en draagvlak worden door de evaluatoren genoemd als ‘twee gezichten van de landinrichting’. Doorzettingsmacht (het ‘bottom up’-gezicht) uit zich via de toepassing van dwingende elementen binnen de landinrichting, zoals de verplichte medewerking aan de ruiling, het uitvoeren van werken, de generieke korting en de onteigening. Doorzettingsmacht zorgt voor zekerheid omtrent de realisatie van (beleids)doelen, maar is zeker niet de enige factor van belang bij de werking van de (gewone) landinrichting. Het tweede noodzakelijke ingrediënt, draagvlak (het ‘top down’-gezicht) is eveneens van groot belang voor de werking van de landinrichting. Deze constatering lijkt op het eerste gezicht een contradictie: de herverkaveling kenmerkt zich doorgaans door een beperkt draagvlak, juist vanwege de alomtegenwoordige doorzettingsmacht. Het meest sprekende voorbeeld hiervan zijn de rellen ter gelegenheid van de ruilverkaveling in Tubbergen in 1970.[69] Toch is van een dergelijke tegenstelling geen sprake: om herverkaveling effectief te kunnen inzetten en om daarmee optimaal te kunnen profiteren van positieve effecten van de doorzettingsmacht, is een zo groot mogelijk draagvlak onder alle belanghebbenden een randvoorwaarde. In dit kader kunnen, zoals de evaluatoren voorstellen, gebiedspartijen met voldoende steun in het gebied een nuttige functie vervullen: middels ‘massagegesprekken’ kunnen zij het draagvlak in het betreffende gebied peilen en waar nodig vergroten. Ook in het vrijwillige traject van de kavelruil zijn dergelijke voorbereidende gesprekken overigens dikwijls nodig, ter vergroting van het draagvlak: de deelnemende partijen dienen zich ervan bewust te zijn dat door de kavelruil iedereen erop vooruitgaat, maar niet iedereen evenveel.&lt;/p&gt;&lt;p&gt;Overigens: hoewel de begrippen ‘doorzettingsmacht‘ en ‘draagvlak’ binnen de kaders van het evaluatierapport uitsluitend op een juridische wijze worden benaderd en ingevuld, dient er niet aan te worden voorbijgegaan dat aan beide termen ook belangrijke sociologische aspecten kleven. Het is in mijn opinie een gemis dat in het evaluatierapport geen aandacht is besteed aan deze sociologische invalshoek.[70]&lt;/p&gt;&lt;p&gt;Voor wat betreft de meerwaarde van de landinrichting boven alternatieve instrumenten voor de aanpak van meervoudige inrichtingsopgaven in het landelijk gebied worden twee deelonderzoeken uitgevoerd. Ten eerste wordt de meerwaarde van landinrichting ten opzichte van integrale, vrijwillige gebiedsprocessen, zoals kavelruil en vrijwillige aankoop beschreven. Deze meerwaarde bestaat onder meer uit een grotere zekerheid over het doelbereik, de realisatie van een optimale verkaveling, de mogelijke inzet van meerdere verwervingsinstrumenten en rechtszekerheid voor belanghebbenden vanwege een zorgvuldige en met waarborgen omgeven (herverkavelings)procedure. Ten tweede wordt de meerwaarde ten opzichte van de inzet van het ruimtelijke ordeningsinstrumentarium (onteigening, inrichting ter plekke op basis van bestemmings- of inrichtingsplan) onderzocht. Landinrichting biedt in dit kader de mogelijkheid om meerdere gebiedsdoelen te realiseren, waaronder een optimale verkaveling. Met onteigening en inrichting ter plekke wordt daarentegen slechts één specifiek doel gediend. Voordelen van herverkaveling zijn verder dat er geen kosten voor de overdracht van grond worden gemaakt, geen (bedrijfs)schadevergoedingen hoeven te worden uitgekeerd en dat grond die elders is verworven kan worden ingezet voor de ruil naar de nieuwe gebiedsfuncties. De meerwaarde van landinrichting boven de beschreven alternatieve instrumenten is daarmee gegeven.&lt;/p&gt;&lt;p&gt;Als meerwaarde van de landinrichting kunnen in dit verband mijns inziens ook de in onderdeel 3 beschreven procesvernieuwingen op het terrein van landinrichting worden genoemd. De diverse in de (landinrichtings)praktijk ontwikkelde mengvormen tussen herverkaveling en kavelruil blijken behoorlijk succesvol te zijn. Dit succes, en daarmee ook de meerwaarde, straalt ook af op het instrument herverkaveling. Eerlijkheidshalve dient wel te worden gezegd dat de herverkaveling, bij de toepassing van de diverse mengvormen, voornamelijk lijkt ‘mee te liften’ op het positieve imago van het instrument kavelruil. Het ‘bottom up-gezicht’ van dit laatste instrument, dat zorgt voor een groot draagvlak en daarmee voor een grote betrokkenheid van gebiedspartijen, lijkt een schot in de roos te zijn. Van dit gegeven kan men naar mijn mening, nog meer dan thans het geval is, gebruik maken. De kavelruil kan dikwijls worden ingezet als aanjager voor de herverkaveling. De meerwaarde van de herverkaveling wordt dan via de kavelruil als tussenstation zichtbaar. Deze ontwikkeling, die ik in mijn proefschrift voorspelde, zal wellicht voor sommige practici en bestuurders voelen als de omgekeerde wereld: de perceptie zal veelal zijn dat de kavelruil, als ‘kleine broer’ in de schaduw staat van de herverkaveling. De praktijk en de (bedroevende) cijfers in het evaluatierapport lijken echter anders uit te wijzen. In dit verband zij het door mij in onderdeel 2 gedane pleidooi voor behoud van het puur vrijwillige kader van de kavelruil, de (blijvende) afwezigheid van de voor dit instrument onnodig beperkende grip van art. 16 Wilg op het instrument en de eventuele nadere inperking van de (uitwassen van) het instrument via de fiscale route, nog maar eens herhaald: alleen op deze wijze blijven de succesfactoren van de kavelruil, die tevens hun (positieve) invloed hebben op de herverkaveling, in stand en kan de hiervoor beschreven meerwaarde ook in de toekomst in stand blijven.&lt;/p&gt;&lt;p&gt;Ook dit onderdeel bevat een beschrijving van diverse knelpunten. Ditmaal is de herverkavelingsprocedure het ‘lijdend voorwerp’. Genoemd worden: de schorsende werking van het cassatieberoep, hetgeen onvermijdelijk leidt tot forse vertraging in het proces,[71] de onduidelijkheden ten aanzien van de uitruilbaarheid tegen nihil inbreng (art. 8 Bilg), zijnde ingebrachte grond waarvoor geen vervangende grond wordt toegedeeld, mogelijke vertraging door een tussentijdse wijziging van de blokgrens en vertraging door het gebrek aan afstemming tussen landinrichting en ruimtelijke ordening. Dit laatste knelpunt zal uitgebreid worden behandeld aan het slot van onderdeel 5. De overige knelpunten zijn in het rapport duidelijk omschreven en toegelicht door de evaluatoren.&lt;/p&gt;&lt;p&gt;Aan bovenstaande opsomming van knelpunten zou ik een fiscaal knelpunt willen toevoegen, namelijk de problematiek betreffende de (mogelijk) ongewenste fiscale aspecten van titelzuivering binnen een herverkavelingsproces. Daarmee bedoel ik dat, door de ‘allesvernietigende’ werking van de titelzuivering een herverkaveling mogelijk een reeds lopend fiscaal traject (op het terrein van de overdrachtsbelasting) kan doorkruisen. Zo kan een verdeling van een nalatenschap, voor de overdrachtsbelasting aangemerkt als uitgezonderde verkrijging als bedoeld in art. 3, lid 1, onderdeel b, WBR, door een tussentijdse herverkaveling en de daarmee gepaard gaande titelzuivering de status ‘verdeling nalatenschap’ en daarmee de status van uitgezonderde verkrijging verliezen. Dat kan niet de bedoeling zijn van een herverkaveling. Op grond van het vorenstaande zou ik daarom willen pleiten voor het opnemen van het navolgende tekstvoorstel (of woorden van gelijke strekking) in de wettekst van de WBR:&lt;/p&gt;&lt;blockquote&gt;‘Uitgezonderde verkrijgingen en vrijstellingen van overdrachtsbelasting als bedoeld in artikel 3, respectievelijk artikel 15 van deze wet, betrekking hebbend op een onroerende zaak kunnen niet verloren gaan door een (latere) verkrijging van deze onroerende zaak op grond van de Wet inrichting landelijk gebied.’&lt;/blockquote&gt;&lt;p&gt;Op deze wijze is te allen tijde verzekerd dat een tussentijdse landinrichting fiscaal-neutraal uitwerkt en daardoor geen enkele nadelige invloed uitoefent op een reeds ingezette fiscale koers. Voor ‘lapwerk’ op ad-hoc basis, al dan niet geflankeerd door (soms onbegrijpelijke) nadere voorwaarden, zoals thans het geval is,[72] is dan geen plaats meer.[73]&lt;/p&gt;&lt;h2&gt;5. Effecten van vernieuwingen in de Wilg&lt;/h2&gt;&lt;p&gt;In het laatste beschrijvende onderdeel van het rapport (onderdeel 6 bevat de conclusies en aanbevelingen) bezien de evaluatoren of de effecten van diverse vernieuwingen die in de Wilg zijn doorgevoerd ten opzichte van de Liw ook echt uit de verf zijn gekomen en hun doel, vereenvoudiging, versnelling en verbreding van de landinrichting, bereikt hebben.[74]&lt;/p&gt;&lt;p&gt;Het betreft de navolgende vernieuwingen:&lt;/p&gt;&lt;ul&gt;&lt;li class="Opsomming_Dash"&gt;Opruiming van in onbruik geraakte instrumenten. De drie afzonderlijke (dwingende) landinrichtingsvormen ruilverkaveling, herinrichting en aanpassingsinrichting uit de Liw zijn ter gelegenheid van de invoering van de Wilg teruggebracht tot één regeling voor landinrichting: de herverkaveling;[75]&lt;/li&gt;&lt;li class="Opsomming_Dash"&gt;Verval van de initiatieffase. Hierdoor is bij een herverkaveling niet langer, zoals bij de ruilverkaveling onder de Liw wel het geval was,[76] sprake van tussenkomst van de minister van (thans) Economische Zaken, hetgeen flinke tijdwinst oplevert;[77]&lt;/li&gt;&lt;li class="Opsomming_Dash"&gt;Samenvoeging van de lijst van rechthebbenden en het plan van toedeling in één document: het ruilplan.[78] Dit levert vooral procedurele (tijd)winst op;&lt;/li&gt;&lt;li class="Opsomming_Dash"&gt;–	Ruilen op basis van oppervlakte.[79] Deze vernieuwing is gebaseerd op de regeling, zoals neergelegd in de RCC. Ratio van deze koerswijziging ten opzichte van de Liw, alwaar geruild werd op basis van waarde, is dat de waarde van een kavel in het algemeen is niet zo belangrijk is. Oppervlakte is vaak belangrijker, zo is de gedachte (denk bijvoorbeeld aan de regels omtrent mest en de betalingsrechten, waar de beschikbare oppervlakte veelal leidend is).[80] Deze constatering zou weliswaar kunnen kloppen voor de intensieve veehouderij (daarover ging ook de RCC), maar of dit ook voor andere sectoren geldt, waag ik, met de evaluatoren, sterk te betwijfelen. Bovendien lijkt het ruilen op basis van oppervlakte weliswaar eenvoudiger (er is geen eerste schatting meer nodig), maar dat is het, wanneer de systematiek nader wordt beschouwd, niet;&lt;/li&gt;&lt;li class="Opsomming_Dash"&gt;–	Verval van de landinrichtingscommissies.[81] De landinrichtingscommissies zijn bij de inwerkingtreding van de Wilg verdwenen uit de wettelijke regeling, hetgeen geleid heeft tot een meer flexibele organisatievorm van het landinrichtingsproces;&lt;/li&gt;&lt;li class="Opsomming_Dash"&gt;–	Verval van de rechter-commissaris. De rechter-commissaris had als taak te bemiddelen tussen commissie en belanghebbenden. Over het verdwijnen van deze functionaris is veel geklaagd: de rechter-commissaris fungeerde dikwijls als ‘ filter’, waardoor slechts een gering percentage van de bezwaren tegen het ontwerp-ruilplan daadwerkelijk voor de rechter kwam. Door het vervallen van de rechter-commissaris dienen thans alle argumenten in het verzoekschrift te worden opgenomen: van een ‘filterende instantie’ is immers niet langer sprake. Ter voorkoming van vertraging en toename van de procesdruk rust hier een schone taak voor de commissie om in de voorfase de ingediende zienswijzen goed te behandelen, zodat het richting rechter minder druk wordt;&lt;/li&gt;&lt;li class="Opsomming_Dash"&gt;Verval van de landinrichtingsrente (art. 91 Wilg). Onder het Wilg-regime dienen de eigenaren hun aandeel in de kosten van een landinrichtingsproject voortaan direct te voldoen. Om financieringsproblemen op dit punt te voorkomen, dient de aanbeveling van de evaluatoren, inhoudend dat het te betalen bedrag als zakelijke last voor het hele bedrag op de toegedeelde percelen wordt gelegd, te worden overgenomen;&lt;/li&gt;&lt;li class="Opsomming_Dash"&gt;–	Schrapping van de artikelen betreffende inbezitstelling (art. 204-209 Liw). Deze regels, op grond waarvan een rechthebbende op een onroerende zaak via een bevelschrift van de rechter-commissaris, desnoods door middel van de sterke arm, in de macht daarvan gesteld kon worden, zijn zonder nadere motivering geschrapt.&lt;/li&gt;&lt;/ul&gt;&lt;p&gt;–	&lt;/p&gt;&lt;p&gt;Alle vorenstaande aanpassingen overziend, trekken de evaluatoren de (in mijn ogen terechte) conclusie dat het herverkavelingsinstrument hierdoor weliswaar eenvoudiger oogt, maar dat het versnellend effect van de gedane aanpassingen (helaas) beperkt is.[82]&lt;/p&gt;&lt;p&gt;Het volgende door de evaluatoren behandelde onderwerp betreft de provinciale regie. Onderzocht is of de volledige decentralisatie van bevoegdheden, die sinds het Natuurakkoord een feit is, bijdraagt aan versterking van de regierol van de provincies op het terrein van de landinrichting. Deze veronderstelling kan worden bevestigd: de rol van het Rijk is anno 2015 volledig uitgespeeld. Sinds het vervallen van het ILG op grond van het Natuurakkoord beschikken de provincies over maximale (beleids)vrijheid. Onder het ILG was er nog sprake van enige inmenging van en controle door het Rijk (vooral in financiële zin), zodat kon worden gesproken van vrijheid in gebondenheid,[83] binnen de kaders van de destijds geldende bestuursovereenkomsten tussen Rijk en provincies.[84] Die tijd is echter sinds 1 januari 2014 geheel voorbij.&lt;/p&gt;&lt;p&gt;Een nuancering is hier echter op zijn plaats: de effecten van de decentralisatie richting de provincies zijn zeker niet uitsluitend positief te noemen. Ik noem in dit kader het gebrek aan concrete ervaring met landinrichtingsprojecten onder de Wilg, de in het verlengde daarvan (naar alle waarschijnlijkheid) onvoldoende aanwezige kennis van alle juridische toepassingsmogelijkheden en nuances van het landinrichtingsinstrumentarium en, bovenal, het gebrek aan afstemming op landinrichtingsgebied tussen de diverse provincies (zoals gebleken is bij de kavelruil, waar de provinciale subsidieregelingen onderling aanzienlijk verschillen). Hier ligt (wederom) een schone taak voor de agro-jurist, de wetenschap en het IPO.&lt;/p&gt;&lt;p&gt;De evaluatoren besluiten dit onderdeel met een beschouwing van de relatie tussen landinrichting en ruimtelijke ordening. Landinrichting en ruimtelijke ordening hebben nogal wat raakvlakken. In beide gevallen gaat het om gebiedsgericht beleid dat in belangrijke mate is gericht op ontwikkeling, behoud en bescherming van de fysieke leefomgeving, in het ene geval betreffende concreet aangewezen landelijke gebieden, in het andere ter zake van de bestemming, inrichting en gebruik van gronden en gebouwen in het algemeen.[85]&lt;/p&gt;&lt;p&gt;De samenhang met ruimtelijke ordening kan, zoals in de inleiding reeds vermeld, het best worden aangeduid met de begrippen ‘bestemming-inrichting-beheer’.[86] Het vertrekpunt binnen de ruimtelijke ordening is het begrip bestemming. De commissie Wilg, belast met advisering omtrent het wetsvoorstel Wilg, omschrijft het begrip op de navolgende wijze: &lt;span class="Cursief"&gt;‘(…) het op basis van het publiekrecht aanwijzen van gebruiksdoelen voor onroerende zaken, grond en gebouwen.’[87]&lt;/span&gt;&lt;/p&gt;&lt;p&gt;De volgende stap wordt gevormd door het begrip ‘&lt;span class="Cursief"&gt;inrichting’&lt;/span&gt;. De commissie Wilg omschrift dit begrip als volgt: &lt;span class="Cursief"&gt;‘Een bepaalde bestemming vereist een bepaalde fysieke hoedanigheid. Om die te bereiken zullen vervolgens maatregelen en voorzieningen moeten worden getroffen’&lt;/span&gt;.[88] Met ‘maatregelen en voorzieningen’ wordt uiteraard gedoeld op inrichting.&lt;/p&gt;&lt;p&gt;Bestemming en inrichting vormen, op deze wijze bezien, elkaars complement. Om een bepaald gebied beter geschikt te maken voor de huidige bestemming of het gebied in te richten voor een nieuwe vorm van gebruik, kan &lt;span class="Cursief"&gt;landinrichting&lt;/span&gt;, als verbijzondering van het begrip ‘inrichting’ worden ingezet. De in art. 1, lid 1 Wilg opgenomen definitie van het begrip ‘landinrichting’ sluit hier, zoals in onderdeel 1 van deze bijdrage vermeld, mooi op In deze definitie worden wederom de ‘maatregelen en voorzieningen’ aangetroffen, maar ditmaal geflankeerd door de landinrichtingsinstrumenten uit de Wilg, herverkaveling en kavelruil. Op deze wijze is de correlatie tussen ruimtelijke ordening en landinrichting bereikt. Deze samenhang wordt vervolmaakt door het begrip ‘beheer’, dat (logischerwijs) volgt na de bestemming en de inrichting. Ook dit laatste begrip is door de commissie Wilg gedefinieerd. Beheer kan volgens de commissie worden gekenmerkt als: &lt;span class="Cursief"&gt;‘(…) het gebruik van de onroerende zaken op een wijze dat zij blijvend aan hun bestemming voldoen.’[89]&lt;/span&gt; Zonder deze laatste stap, een adequaat beheersregime, is een blijvende en bestendige relatie tussen ruimtelijke ordening en landinrichting niet verzekerd.&lt;/p&gt;&lt;p&gt;Niettegenstaande vorenstaande heldere uitgangspunten en begripsmatige inkadering is de concrete afstemming tussen beide ‘werelden’ al sinds de eerste Ruilverkavelingswet (uit 1924) problematisch.[90] In art. 16 Wilg heeft de wetgever getracht de relatie tussen landinrichting en ruimtelijke ordening nader vorm te geven en, op doelstellingenniveau, te verankeren in de wettekst. Deze nadere vormgeving, die geïntroduceerd is in art. 4 Liw, brengt echter geen directe afstemming met zich.[91] Deze zou, indachtig het bepaalde in de Memorie van Toelichting op de Wilg,[92] moeten worden plaatsvinden via goed bestuurlijk overleg. Met de evaluatoren ben ik van mening dat een dergelijke wijze van coördinatie te soft is. Directe planologische doorwerking (op de wijze als in artt. 16, lid 2 en 27 RCC geregeld was voor het reconstructieplan) van het landinrichtingsplan zou in dit kader overwogen kunnen worden. Op deze wijze vindt (voor het eerst) daadwerkelijke en effectieve afstemming tussen landinrichting en ruimtelijke ordening plaats.&lt;/p&gt;&lt;h2&gt;6. Conclusies en aanbevelingen&lt;/h2&gt;&lt;p&gt;Kort samengevat wordt in het evaluatierapport geconcludeerd dat het instrument landinrichting een meerwaarde heeft ten opzichte van zowel vrijwillige integrale gebiedsprocessen alsook ten opzichte van onteigening en inrichting op grond van een bestemmings- of inpassingsplan. Een aanpassing van de Wilg is volgens de evaluatoren dan ook niet vereist. Wel worden er, zoals hiervoor beschreven, enkele aanbevelingen voor (beperkte) wijzigingen van de Wilg gedaan.&lt;/p&gt;&lt;p&gt;Deze mening van de evaluatoren deel ik. Het instrument landinrichting moet, ook wanneer het Wilg-tijdperk ten einde is, behouden blijven. Het dient blijvend geregeld te worden in de wet. De door de evaluatoren gemaakte opmerkingen ten aanzien van de instrumenten aanpassingsinrichting en herverkaveling deel ik. Ook het pleidooi voor verspreiding en bevordering van kennis deel ik van harte. Hier ligt mijns inziens een schone taak voor agro-jurist, in samenwerking met wetenschap en overige betrokken partijen (Kadaster, provincies en notariaat).[93]&lt;/p&gt;&lt;p&gt;Al met al hebben de evaluatoren een goed en nuttig rapport afgeleverd, waarvan eenieder die zich in juridische zin bezighoudt met landinrichtingsvraagstukken kennis zou moeten nemen. Wel moet worden gezegd dat het rapport zich op enkele punten lijkt te beperken tot de hoofdlijnen en daardoor ontbreekt soms de nodige nuancering en diepgang. Mij bekruipt sterk het gevoel dat er op enkele onderdelen (nog) meer uit de evaluatie van het landinrichtingsinstrumentarium gehaald had kunnen worden. Op enkele plaatsen zijn, zoals in deze bijdrage aangegeven, dan ook aanvullingen en kanttekeningen te plaatsen. Dit is met name het geval op het terrein van de kavelruil en in fiscalibus. De belangrijkste opmerking in dit verband is dat men het ‘succesnummer’ kavelruil lijkt te willen inperken door de herintroductie van de objectieve verbeteringseis van art. 16 Wilg. De (recente) historie heeft uitgewezen dat dit een naar mijn mening ongewenste ontwikkeling is. De oplossing tot inperking zal eerder in de fiscale sfeer moeten worden gezocht. Dit alternatief is in mijn optiek onvoldoende onderzocht. Ook de stedelijke herverkaveling had naar mijn mening een (iets) prominentere rol mogen spelen in de toekomstvisie, zoals opgenomen in onderdeel 6.6 van het rapport. Een op enkele onderdelen meer gedetailleerde en in algemene zin juridisch breder ingestoken evaluatie, voorzien van relevante fiscale en rechtsvergelijkende opmerkingen, zou nog meer recht doen aan het belang van een grondige analyse en, uiteraard, het behoud van het landinrichtingsinstrumentarium. Het voorgaande neemt echter niet weg dat het rapport voor het doel waarvoor het geschreven is (een evaluatie van het landinrichtingsinstrumentarium), prima voldoet.&lt;/p&gt;&lt;p&gt;De uitkomsten van deze evaluatie zijn volgens de staatssecretaris zodanig dat het thans bestaande wettelijke kader, met enige aanpassingen, kan worden overgenomen in de (nieuwe) Omgevingswet.[94] De technische herschikking van het landinrichtingsinstrumentarium zal, aangevuld met de in het rapport opgenomen aanbevelingen (en – hopelijk – ook de aanvullende opmerkingen uit deze bijdrage) plaats kunnen vinden. Een waarschuwing richting de in landinrichting gespecialiseerde juristen is hier op zijn plaats: men dient scherp te zijn dat de aanbevelingen van de evaluatoren te zijner tijd volledig en op de juiste wijze hun beslag zullen krijgen in de wetteksten. De (nog te verschijnen) concept-wettekst van de aanvullingswet ‘grondeigendom’ dient dan ook zorgvuldig te worden beschouwd en beoordeeld.&lt;/p&gt;&lt;p&gt;Ik zal de ontwikkelingen omtrent de aanvullingswet ‘grondeigendom’ met grote aandacht blijven volgen. Het moge, op basis van het in deze bijdrage vermelde, duidelijk zijn dat ik daarbij in het bijzonder zal letten op een eventuele herintroductie van een ‘art. 16-achtige eis’ binnen de kaders van de kavelruil, want dat is mijns inziens een ongewenste juridische ontwikkeling. De kavelruil uit de Wilg zal daardoor, zo is mijn inschatting, onevenredig worden beperkt en zal op termijn verworden tot een knotwilg. Het verdient dan ook de voorkeur om, binnen de kaders van de ‘kavelruil 2.0’, te zorgen voor fiscale afstemming en ‘grensbepaling’. Een andere optie is de verplaatsing van de kavelruilregeling naar het Burgerlijk Wetboek. In aanloop naar de Omgevingswet dient dan ook de ‘fiscale omgeving’ nadrukkelijk onderdeel te zijn van het parlementaire proces. Dit ondanks het feit dat de fiscale dimensie van de landinrichting in onderhavig evaluatierapport nauwelijks aandacht heeft gekregen. Daarnaast ben ik zeer benieuwd naar de verdere parlementaire gedachtenvorming rond de stedelijke varianten van herverkaveling en (hopelijk ook) kavelruil.[95]&lt;/p&gt;&lt;p&gt;Het landinrichtingsinstrumentarium verdient, ook wanneer men de Wilg wetstechnisch aan de wilgen zal hebben gehangen, een prominente plek binnen de Nederlandse (omgevings)wetgeving. Het rapport vervult in dit kader een belangrijke functie.&lt;/p&gt;</content><legacyfootnotes/><footnotes><footnote>* Mr. dr. J.W.A. Rheinfeld is senior jurist bij Countus accountants + adviseurs en universitair docent agrarisch recht aan de Radboud Universiteit Nijmegen.</footnote><footnote>1 Wet van 7 december 2006, &lt;span class="Cursief"&gt;Stb&lt;/span&gt;. 666, houdende regels inzake de inrichting van het landelijke gebied (hierna tevens: Wilg).</footnote><footnote>2 Zie ook de Nota van Toelichting, &lt;span class="Cursief"&gt;Stb&lt;/span&gt;. 397, p. 3.</footnote><footnote>3 Hierna: ILG. Zie de MvT bij het wetsvoorstel Omgevingswet: &lt;span class="Cursief"&gt;Kamerstukken II &lt;/span&gt;2013/14, 33 962, nr. 3, p. 322-323.</footnote><footnote>4 Wet van 25 november 2013, &lt;span class="Cursief"&gt;Stb&lt;/span&gt;. 513. Zie ook &lt;span class="Cursief"&gt;Kamerstukken II &lt;/span&gt;2013/14, 33 962, nr. 3, p. 305, nt. 177, alsmede R. Benhadi, ‘Decentralisatie van het natuurbeleid: ontwikkelingen op het vlak van provinciale natuursubsidies’, in: &lt;span class="Cursief"&gt;Agr.r&lt;/span&gt;. 2013/3.</footnote><footnote>5 Wet van 31 januari 2002, &lt;span class="Cursief"&gt;Stb&lt;/span&gt;. 115, houdende regels inzake de reconstructie van de concentratiegebieden. Hierna: RCC.</footnote><footnote>6 Besluit van 6 mei 2014, &lt;span class="Cursief"&gt;Stb&lt;/span&gt;. 169.</footnote><footnote>7 &lt;span class="Cursief"&gt;Kamerstukken II &lt;/span&gt;2013/14, 33 962, nr. 2. Planning is overigens dat deze wet op 1 januari 2018 in werking treedt, zo is te lezen op https://omgevingswet.pleio.nl/file/download/30549112, datum inzage 21 februari 2015.</footnote><footnote>8 Aldus &lt;span class="Cursief"&gt;Kamerstukken II &lt;/span&gt;2013/14, 33 962, nr. 3, p. 8-9.</footnote><footnote>9 Zie &lt;span class="Cursief"&gt;Kamerstukken II &lt;/span&gt;2013/14, 33 962, nr. 3, p. 29-30, alsmede p. 322-323. Zie tevens Th. G. Drupsteen, ‘Alles woelt hier om verandering… Bestendige omgevingswetgeving?’, in: &lt;span class="Cursief"&gt;RegelMaat&lt;/span&gt; 2014/5.</footnote><footnote>10 F.G. Boonstra, D.W. Bruil, R.J. Fontein en W. de Haas, &lt;span class="Cursief"&gt;Evaluatie landinrichtingsinstrumentarium Wet inrichting landelijk gebied&lt;/span&gt;, Wageningen: Alterra Wageningen UR, 2014. Hierna: het evaluatierapport.</footnote><footnote>11 Het rapport is downloaden op de site van de Wageningen UR: http://edepot.wur.nl/330843, datum inzage 21 februari 2015.</footnote><footnote>12 &lt;span class="Cursief"&gt;Kamerstukken II &lt;/span&gt;2014/15, 33 962, nr. 11.</footnote><footnote>13 Aldus p. 9 van het evaluatierapport.</footnote><footnote>14 Ik zal mij in het vervolg van deze bijdrage van deze praktijkterm blijven bedienen.</footnote><footnote>15 Zie p. 15-16 en p. 20-22 van het evaluatierapport.</footnote><footnote>16 Ook uit de rechtshistorie blijkt dat de consensuele variant van landinrichting, de ruilverkaveling bij overeenkomst, aan de basis van het landinrichtingsinstrumentarium heeft gestaan, zo blijkt uit het op vrijwillige leest geschoeide project ‘Ballumer Mieden’ uit 1916, dat als eerste ruilverkavelingsproject in ons land kan worden beschouwd. Zie S. van den Bergh, &lt;span class="Cursief"&gt;Verdeeld land. Een geschiedenis van de ruilverkavelingen in Nederland vanuit lokaal perspectief 1890-1985&lt;/span&gt;, (diss. Wageningen), Groningen/Wageningen 2004, p. 42 en 74.</footnote><footnote>17 De in terminologische zin meest zuivere oplossing zou zijn om te spreken van ‘herverkaveling bij overeenkomst’, aldus J.W.A. Rheinfeld, ‘Kavelruil, civiel en fiscaal: waar lopen de grenzen?’,&lt;span class="Cursief"&gt; Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 77.</footnote><footnote>18 In het evaluatierapport is deze consequente toepassing niet overal aanwezig. Zo wordt op p. 7 gesproken over ‘vrijwillige herverkaveling’, ter aanduiding van de kavelruil. J.A. Zevenbergen, H.E. van Rij ‘Het ontwerp Wet inrichting landelijk gebied (Wilg), een eerste verkenning’, in: &lt;span class="Cursief"&gt;Agr.r.&lt;/span&gt; 2005/11, p. 681, merken in dit kader op dat de begrippen landinrichting en herverkaveling vaak door elkaar gehaald worden.</footnote><footnote>19 Zie A.M. Buis, W.H. de Vos, J.A. Zevenbergen, ‘De Landinrichtingswet bevat flexibele instrumenten voor de inrichting van het landelijk gebied’, in: &lt;span class="Cursief"&gt;Agr.r.&lt;/span&gt; 1995/11, p. 544. Zie tevens W. Brussaard, ‘Vijftig jaar ruimtelijke ordening en landbouw’, in: &lt;span class="Cursief"&gt;Agr.r.&lt;/span&gt; 1990/12, p. 635.</footnote><footnote>20 Aldus p. 9 van het evaluatierapport.</footnote><footnote>21 Zie p. 10 van het evaluatierapport. Hoewel, zoals de evaluatoren terecht opmerken, de wijze waarop een kavelruil moet worden gerealiseerd, zijn er wel degelijk enkele procesmatige stappen te onderscheiden. Ik verwijs hiervoor naar J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 152-179.</footnote><footnote>22 In mijn proefschrift karakteriseerde ik de rol van de notaris binnen een herverkavelingsproces als een rol van administrateur, zie J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 343.</footnote><footnote>23 Zie over de titelzuivering, neergelegd in art. 82, lid 2 Wilg, nader J.W.A. Rheinfeld, ‘Titelzuivering nader beschouwd’, in: &lt;span class="Cursief"&gt;FBN&lt;/span&gt; 2014/36.</footnote><footnote>24 Fijnproevers verwijs ik naar H.W. Mojet, ‘Landinrichting in de WILG en het overgangsrecht bij projecten’, in: &lt;span class="Cursief"&gt;Agr.r.&lt;/span&gt; 2007/7-8, p. 279-280, alsmede naar J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 25-151.</footnote><footnote>25 Aldus D.W. Bruil, ‘De Reconstructiewet concentratiegebieden – een verbeterde Landinrichtingswet en een voorbeeld voor de Wilg?’, in: &lt;span class="Cursief"&gt;BR&lt;/span&gt; 2005, p. 950. Na inwerkingtreding van de Wilg is de RCC op het onderdeel ‘herverkaveling’ ingetrokken, zo blijkt uit art. 48 RCC, alsmede uit art. 109, onderdeel j, Wilg, waarover J.A. Zevenbergen, H.E. van Rij ‘Het ontwerp Wet inrichting landelijk gebied (Wilg), een eerste verkenning’, in: &lt;span class="Cursief"&gt;Agr.r.&lt;/span&gt; 2005/11, p. 678. Zie tevens J.A. Zevenbergen, E.G.M. Vogel-Jaartsveld, D.W. Bruil en V.W.M.M. Ampt-Riksen ‘Het wetsvoorstel Reconstructiewet concentratiegebieden (een goed begin is het halve werk)’, in: &lt;span class="Cursief"&gt;Agr.r.&lt;/span&gt; 1999/9, p. 436, alsmede H.J.W. Leenen, ‘De Wet inrichting landelijk gebied; Decentraal wat kan, centraal wat moet’, in: &lt;span class="Cursief"&gt;BR&lt;/span&gt; 2007/7, p. 575. Zie ten slotte C.W.M. van Alphen, A. Driesprong, E.J. Govaers, D. Meloni, T. Tuenter, J.H.K.C. Soer, &lt;span class="Cursief"&gt;Raakvlakken RO 2010, Raakvlakken met andere wetten&lt;/span&gt;, Deventer: Kluwer 2010, p. 234.</footnote><footnote>26 Zie voor de fiscale aspecten van landinrichting uitgebreid J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 353-506.</footnote><footnote>27 Wet van 9 mei 1985, &lt;span class="Cursief"&gt;Stb&lt;/span&gt;. 299, houdende regelen met betrekking tot de landelijke gebieden. Hierna: Liw.</footnote><footnote>28 Zie in dit kader H.F.A.M. Schuurmans, ‘Overzicht landinrichtingsjurisprudentie: 1997-2010’, in: &lt;span class="Cursief"&gt;Agr.r.&lt;/span&gt; 2011/2.</footnote><footnote>29 Zie in dit verband J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 524 e.v.</footnote><footnote>30 Zie o.m. &lt;span class="Cursief"&gt;Notariaat Magazine&lt;/span&gt; 2015/01: Boer zoekt ruil, notariële rol bij kavelruil.</footnote><footnote>31 Zie in dit verband A. De Leeuw, &lt;span class="Cursief"&gt;De agrarische ruilverkaveling&lt;/span&gt;, Antwerpen: De Sikkel 1957, p. 122.</footnote><footnote>32 Aldus p. 17 van het evaluatierapport.</footnote><footnote>33 Instructie voor kavelruilprojecten gebaseerd op hoofdstuk V van de Liw, laatstelijk gewijzigd op 12 november 1992.</footnote><footnote>34 &lt;span class="Cursief"&gt;Stb&lt;/span&gt;. 2009, 397, p. 7.</footnote><footnote>35 Aldus J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 371-432.</footnote><footnote>36 Aldus p. 7 van het evaluatierapport.</footnote><footnote>37 Zie voor een beschrijving van deze rechtspraak nader J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 95-106.</footnote><footnote>38 Ontleend aan: J.W.A. Rheinfeld, ‘Kavelruil anno 2013: de stand van zaken’, in: &lt;span class="Cursief"&gt;Agr.r.&lt;/span&gt; 2013/7-8.</footnote><footnote>39 Zie nader J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 646.</footnote><footnote>40 Zie p. 17 van het evaluatierapport.</footnote><footnote>41 Zie J.W.A. Rheinfeld, ‘Kavelruil anno 2010: de stand van zaken’, in: &lt;span class="Cursief"&gt;Agr.r.&lt;/span&gt; 2010/9, p. 317-318.</footnote><footnote>42 Zie B.F. Preller, ‘Ontwikkelingen in rechtspraak en wetgeving rond kavelruil’, in: &lt;span class="Cursief"&gt;JBN&lt;/span&gt; 2006/48, p. 16.</footnote><footnote>43 Zie J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X,&lt;/span&gt; Deventer: Kluwer, 2014, p. 163.</footnote><footnote>44 Zie voor een nadere toelichting op dit punt J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 178.</footnote><footnote>45 Voor een uitvoerige beschrijving en uiteenzetting van de diverse punten verwijs ik naar mijn proefschrift.</footnote><footnote>46 Zie noot 17.</footnote><footnote>47 &lt;span class="Cursief"&gt;Kamerstukken II&lt;/span&gt; 2005/06, 30 509, nr. 6, p. 90-91.</footnote><footnote>48 B.F. Preller, ‘Commentaar op het wetsvoorstel Wet inrichting landelijk gebied (Wilg) met betrekking tot kavelruil’, in: &lt;span class="Cursief"&gt;Agr.r.&lt;/span&gt; 2006/9, p. 502.</footnote><footnote>49 Zie J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 146.</footnote><footnote>50 In gelijke zin: B.F. Preller, ‘Commentaar op het wetsvoorstel Wet inrichting landelijk gebied (Wilg) met betrekking tot kavelruil’, in: &lt;span class="Cursief"&gt;Agr.r.&lt;/span&gt; 2006/9, p. 502.</footnote><footnote>51 Aldus J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 153.</footnote><footnote>52 &lt;span class="Cursief"&gt;Kamerstukken II&lt;/span&gt; 2005/06, 30 509 nr. 21. Zie over deze brief o.a. J.W.A. Rheinfeld, ‘Kavelruil anno 2010: de stand van zaken’, in: &lt;span class="Cursief"&gt;Agr.r.&lt;/span&gt; 2010/9, p. 318-319.</footnote><footnote>53 Zie nader J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 201-221.</footnote><footnote>54 Zie nader B.F. Preller, ‘De Wet inrichting landelijk gebied en kavelruil II’, in: &lt;span class="Cursief"&gt;LTB&lt;/span&gt; 2010/8, p. 4.</footnote><footnote>55 Zie J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 255-256.</footnote><footnote>56 Zie nader J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 228-229.</footnote><footnote>57 Zie J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 649.</footnote><footnote>58 Zie nader J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 243-248.</footnote><footnote>59 Zie in dit verband J.B. van der Veen, ‘Aanpassingsinrichting: een eerste ervaring’, in: &lt;span class="Cursief"&gt;Agr.r.&lt;/span&gt; 1991/11, H.W. Mojet, ‘Landinrichting in de WILG en het overgangsrecht bij projecten’, in: &lt;span class="Cursief"&gt;Agr.r.&lt;/span&gt; 2007/7-8, p. 280 en M. Gonggrijp- van Mourik, ‘De Landinrichtingswet, een produkt van overtrokken planning’, in: &lt;span class="Cursief"&gt;Agr.r.&lt;/span&gt; 1985/11, p. 528.</footnote><footnote>60 Aldus p. 20-21 van het evaluatierapport.</footnote><footnote>61 Aldus p. 6 van het evaluatierapport.</footnote><footnote>62 Aldus p. 23 van het evaluatierapport.</footnote><footnote>63 Aldus H.J. Leenen en J.W. van Zundert, ‘Coördinatie landinrichting en ruimtelijke ordening’, in: &lt;span class="Cursief"&gt;BR&lt;/span&gt; 2013/147.</footnote><footnote>64 Zie p. 25 van het evaluatierapport.</footnote><footnote>65 Zie voor een uitgebreide beschrijving van de diverse mengvormen J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 281-295.</footnote><footnote>66 Zie in dit verband tevens de MvT bij het wetsvoorstel Omgevingswet: &lt;span class="Cursief"&gt;Kamerstukken II &lt;/span&gt;2013/14, 33 962, nr. 3, p. 39, alwaar gesproken wordt van ‘toepassing op maat’.</footnote><footnote>67 D.W. Bruil, ‘Het Natuurakkoord’, in: &lt;span class="Cursief"&gt;Agr.r.&lt;/span&gt; 2011/11-12.</footnote><footnote>68 Zie in dit kader tevens Th. G. Drupsteen, ‘Alles woelt hier om verandering… Bestendige omgevingswetgeving?’, in: &lt;span class="Cursief"&gt;RegelMaat&lt;/span&gt; 2014/5.</footnote><footnote>69 Zie nader W. Coster, &lt;span class="Cursief"&gt;De Overijsselse geschiedenis in meer dan 100 verhalen&lt;/span&gt;, Amsterdam: Uitgeverij Van Gennep 2005, p. 283-284. Zie tevens uitgebreid H. Buiter, J. Korsten, &lt;span class="Cursief"&gt;Land in aanleg, De Dienst Landelijk Gebied en de inrichting van het platteland&lt;/span&gt;, Zutphen: Walburg Pers 2006, p. 77 e.v., alsmede J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 1-6.</footnote><footnote>70 Vgl. in dit verband J. Weerkamp, T. Zeinstra, &lt;span class="Cursief"&gt;Wat de boer niet zegt, Communicatie in agrarische familiebedrijven,&lt;/span&gt; Deventer: Kluwer 2013, alsmede J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 328-338.</footnote><footnote>71 Bij de introductie van de schorsende werking binnen de kaders van de Wilg voorspelden Zevenbergen en Van Rij deze vertraging reeds: J.A. Zevenbergen, H.E. van Rij ‘Het ontwerp Wet inrichting landelijk gebied (Wilg), een eerste verkenning’, in: &lt;span class="Cursief"&gt;Agr.r.&lt;/span&gt; 2005/11, p. 688.</footnote><footnote>72 Zie bijv. Besluit van 14 december 2011, nr. BLKB/2011/1803M, &lt;span class="Cursief"&gt;Stcrt&lt;/span&gt;. 2011, nr. 23104, waarover o.m. B.F. Preller, ‘Goedkeuringsbeleid kan nadeel overdrachtsbelasting door originaire eigendomsverkrijging opheffen’, in: &lt;span class="Cursief"&gt;LTB&lt;/span&gt; 2011/10.</footnote><footnote>73 Vorenstaande passage is grotendeels ontleend aan J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 385-391.</footnote><footnote>74 Zie in dit verband D.W. Bruil, ‘De Reconstructiewet concentratiegebieden – een verbeterde Landinrichtingswet en een voorbeeld voor de Wilg?’, in: &lt;span class="Cursief"&gt;BR&lt;/span&gt; 2005, p. 950. Zie tevens A.M. Buis, W.H. de Vos, J.A. Zevenbergen, ‘De Landinrichtingswet bevat flexibele instrumenten voor de inrichting van het landelijk gebied’, in: &lt;span class="Cursief"&gt;Agr.r.&lt;/span&gt; 1995/11, p. 553 e.v.</footnote><footnote>75 Titel 3 (art. 42-84) Wilg. Zie tevens &lt;span class="Cursief"&gt;Kamerstukken II&lt;/span&gt; 2005/06, 30 509, nr. 3, p. 53.</footnote><footnote>76 Bijv. t.a.v. het voorbereidingsschema landinrichting, zoals vermeld in art. 18-26 Liw. Zie over dit voorbereidingsschema, dat sinds 1972 gevoegd werd bij de begroting van het Ministerie L&amp;amp;V, nader M. Gonggrijp- van Mourik, ‘De Landinrichtingswet, een produkt van overtrokken planning’, in: &lt;span class="Cursief"&gt;Agr.r.&lt;/span&gt; 1985/11, p. 519.</footnote><footnote>77 Zie H.W. Mojet, ‘Landinrichting in de WILG en het overgangsrecht bij projecten’, in: &lt;span class="Cursief"&gt;Agr.r.&lt;/span&gt; 2007/7-8, p. 280 en J.A. Zevenbergen, H.E. van Rij ‘Het ontwerp Wet inrichting landelijk gebied (Wilg), een eerste verkenning’, in: &lt;span class="Cursief"&gt;Agr.r.&lt;/span&gt; 2005/11, p. 683.</footnote><footnote>78 Zie H.W. Mojet, ‘Landinrichting in de WILG en het overgangsrecht bij projecten’, in: &lt;span class="Cursief"&gt;Agr.r.&lt;/span&gt; 2007/7-8, p. 281.</footnote><footnote>79 Zie H.W. Mojet, t.a.p.</footnote><footnote>80 Vgl. &lt;span class="Cursief"&gt;Kamerstukken II&lt;/span&gt; 2005/06, 30509, nr. 6, p. 61.</footnote><footnote>81 Zie H.W. Mojet, ‘Landinrichting in de WILG en het overgangsrecht bij projecten’, in: &lt;span class="Cursief"&gt;Agr.r.&lt;/span&gt; 2007/7-8, p. 282.</footnote><footnote>82 Aldus p. 36-37 van het evaluatierapport.</footnote><footnote>83 Zie J.A. Zevenbergen, H.E. van Rij ‘Het ontwerp Wet inrichting landelijk gebied (Wilg), een eerste verkenning’, in: &lt;span class="Cursief"&gt;Agr.r.&lt;/span&gt; 2005/11, p. 678.</footnote><footnote>84 Zie J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 275.</footnote><footnote>85 Aldus H.J. Leenen en J.W. van Zundert, ‘Coördinatie landinrichting en ruimtelijke ordening’, in: &lt;span class="Cursief"&gt;BR&lt;/span&gt; 2013/147.</footnote><footnote>86 Onderstaande passage is grotendeels ontleend aan: J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 318-319.</footnote><footnote>87 Commissie Wilg, ‘Advies over de Wet Inrichting landelijk gebied (Wilg)’, in: &lt;span class="Cursief"&gt;Agr.r.&lt;/span&gt; 2006/9, p. 480.</footnote><footnote>88 Commissie Wilg, t.a.p.</footnote><footnote>89 Commissie Wilg, passim, p. 480.</footnote><footnote>90 Zie o.m. M. Gonggrijp- van Mourik, ‘De Landinrichtingswet, een produkt van overtrokken planning’, in: &lt;span class="Cursief"&gt;Agr.r.&lt;/span&gt; 1985/11, p. 529 en J.A. Zevenbergen, H.E. van Rij ‘Het ontwerp Wet inrichting landelijk gebied (Wilg), een eerste verkenning’, in: &lt;span class="Cursief"&gt;Agr.r.&lt;/span&gt; 2005/11, p. 682-683.</footnote><footnote>91 Zie J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 321-324 en H.J. Leenen en J.W. van Zundert, ‘Coördinatie landinrichting en ruimtelijke ordening’, in: &lt;span class="Cursief"&gt;BR&lt;/span&gt; 2013/147.</footnote><footnote>92 &lt;span class="Cursief"&gt;Kamerstukken II&lt;/span&gt; 2005/06, 30 509, nr. 6, p. 16.</footnote><footnote>93 Vgl. J.W.A. Rheinfeld, ‘Kavelruil, civiel en fiscaal: waar lopen de grenzen?’, &lt;span class="Cursief"&gt;Publicaties vanwege het Centrum voor Notarieel recht, deel X&lt;/span&gt;, Deventer: Kluwer, 2014, p. 654-655.</footnote><footnote>94 &lt;span class="Cursief"&gt;Kamerstukken II &lt;/span&gt;2014/15, 33 962, nr. 11.</footnote><footnote>95 De vooruitzichten voor de komst van een dergelijk instrument zijn gunstig, zo blijkt uit het Algemeen overleg van de vaste commissie voor Infrastructuur en Milieu, &lt;span class="Cursief"&gt;Kamerstukken II&lt;/span&gt; 2014/15, 32 660, nr. 62.</footnote></footnotes><auteurs>mr. dr. J.W.A. Rheinfeld</auteurs><published>2015-04-02 09:48:45</published><modified>2015-04-02 09:48:45</modified><editiondate>2015-04-02</editiondate><htmlpath>https://denhollander.info/artikel/11904</htmlpath></article>
</articles></edition>
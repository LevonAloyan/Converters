<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1980</searchword><id>6563</id><udhid>UDH:TvAR/6563</udhid><titel>HET ONTWERP-LANDINRICHTINGSWET EN HET MILIEUBEHEER</titel><searchwords><searchword>TvAR 9/1980</searchword><searchword>UDH:TvAR/6563</searchword></searchwords><attachments><attachment><name>1980_nr 9_Artikel_Drupsteen.pdf</name><extention>pdf</extention><url>https://denhollander.info/download/6336/ci</url></attachment></attachments><inleiding>(1) De vervanging van de Ruilverkavelingswet door een landinrichtings-wet is noodzakelijk geworden door de ontwikkelingen in het landelijk ge-bied. Het landelijk gebied heeft een multifunctioneel karakter gekregen. Dit wil zeggen, dat naast de productiefunctie ten behoeve van de landbouw andere functies naar voren komen zoals een landschappelijke-natuurweten-schappelijke en een recreatieve functie. Het landelijk gebied is natuurlijk nooit uitsluitend gericht geweest op landbouwproductie. De laatste tijd krijgen echter belangen, die met andere functies samenhangen een zwaar-der gewicht. Zo staat de landbouwfunctie in het landelijk gebied onder druk van ruimtelijke claims die gelegd worden ten behoeve van verstedelij-king, aanleg van infra-structuur, militaire terreinen of recreatieve voorzie-ningen en het veiligstellen van natuurgebieden en belangrijke natuur- of cultuurelementen. Daar komt bij dat het landbouwstructuurbeleid onder druk van interne en externe omstandigheden in een periode van herbezin-ning verkeert. Het accent komt hierbij minder éénzijdig te liggen op de ont-wikkeling naar grote bedrijven, maar is daarnaast gericht op het steunen en stimuleren van middenbedrijven.&#13;
Deze ontwikkelingen komen tot uiting in een aantal maatregelen op het gebied van de bestemming en op dat van het beheer van landelijke gebie-den. Het nationale ruimtelijk ordeningsbeleid voor het landelijk gebied is geformuleerd in de Nota landelijke gebieden (bijl. hand. II 1976-77 no. 14392). Deze nota moet een kader bieden voor de streekplannen en de bestemmingsplannen buitengebied. Het is echter zeer de vraag of de nota daartoe voldoende duidelijk is. De RARO karakteriseert de nota als pri-mair beeldvormend en niet zozeer instrumenteel (Advies over de Nota lan-delijke gebieden, 14392 nr. 8 blz. 35). Dit betekent enerzijds dat de vormge-ving van het nationale ruimtelijke beleid voor het landelijk gebied vooral zal gebeuren in de structuurschema's en wel de Structuurschema's Landin-richting, Natuur- en Landschapsbehoud en Openluchtrekreatie. Ander-zijds brengt het beeldvormend karakter van de Nota landelijke gebieden mee, dat de lagere overheid in belangrijke mate verantwoordelijk blijft voor de ruimtelijke ordening van het landelijk gebied.&#13;
Het zwaartepunt komt dan te liggen bij de provincies. In vrijwel iedere provincie zijn dan ook één of meer streekplannen in procedure. Het streek-plan verkeert in een snelle ontwikkelingsfase (zie o.m. het PSC-TNO rapport Het bewaken en bijstellen van streekplannen, W.A.S. van Meel, Op-zet en aanpak streekplan nieuwe stijl, discussienota PPD-directeurenbe-raad en A. A. Verduijn, J. C. Coolsma en P. Levelink, Het streekplan als uitvoeringsgericht toetsingskader, S en V 1979 blz. 163). De rol van het bestemmingsplan buitengebied dreigt daarbij in de verdrukking te geraken (zie J. G. Bongers, Het bestemmingsplan buitengebied, preadvies V. Agr. R., de Pacht 1979 blz. 156, verslag van de vergadering door D. L. Rodri-gues Lopes en mijn interventie, de Pacht 1979 blz. 455 en 482). Zorgwek-kend is het dat nog op zoveel plaatsen het buitengebied planologisch genor-meerd wordt door oude uitbreidingsplannen (zie cijfers van de Inspecteur ruimtelijke ordening in Noord Holland en Utrecht voor de NIROV-SPJ studiemiddag over het bestemmingsplan buitengebied; in 1979 bestonden in Noord Holland van de 213 bestemmingsplannen buitengebied er nog 63 uit oude uitbreidingsplannen, in Utrecht van de 93, 44). De relatie landin-richting-ruimtelijke ordening is uitvoerig aan de orde gekomen in het arti-kel van mr. P. G. A. Noordanus in dit nummer.&#13;
Ook de genomen en nog te treffen maatregelen op het gebied van het be-heer weerspiegelen de ontwikkelingen in het landelijk gebied. Op de Rela-tienota (bijl. hand. II 1974-75 no. 13285) is gevolgd een voorrangsinventa-riesatie van ongeveer 80.000 ha te beschermen beheersgebieden. Deze ge-bieden werden daarin globaal aangewezen. In sommige gebieden is vervol-gens al op experimentele basis begonnen met het sluiten van beheersove-reenkomsten volgens de regeling van de Beschikking beheersovereen-komsten (de Pacht 1979 blz. 367 en 422). In principe is de gang van zaken echter dat na de globale aanwijzing de beheersgebieden concreet begrensd worden, waarna er een beheersplan opgesteld kan worden, dat uit-gangspunt vormt voor de te sluiten beheersovereenkomsten. Momenteel verkeren we in de fase, waarin de globale aanwijziging vrijwel afgerond is en een begin is gemaakt met de concrete begrenzing. Op het ministerie van Landbouw wordt gewerkt aan een Beheerswet landelijk gebied, waarin de pseudo-wettelijke Beschikking beheersovereenkomsten een wettelijke rege-ling zal krijgen.</inleiding><content>Recent is uitgebracht het Eindadvies van de Commissie Nationale Land-schapsparken (bijl. hand. II 1979-80 no. 13284 nr. 3). Daarnaast zijn in voorbereiding wijzigingen van de Natuurbeschermingswet en de Boswet. De bestaande pseudo-wettelijke subsidieregelingen voor natuurgebieden en bossen (beschikkingen van 20 - 9 -1976 Stc. 1976, 182 en 255) zullen daarin een wettelijke status krijgen, terwijl de beheersplannen die in beide regelin-gen voorkomen aangesloten zullen worden op de plannen uit de Wet op de Ruimtelijke Ordening. Ook voor wat de Ontgrondingenwet betreft wordt in de Landelijk Com-missie voor de Coördinatie van het Ontgrondingenbeleid gestudeerd op de gewenste relatie tussen deze wet en de Wet op de Ruimtelijke Ordening, waarover de RARO onlangs al een advies publiceerde. Tenslotte heeft de RARO in haar advies over de Nota landelijke gebieden voorstellen gedaan voor een verdere ontwikkeling van de beheerswetgeving voor het landelijk gebied (Advies blz. 121 e.v.; vgl. ook P. G. A. Noordanus, Naar een ge-coördineerde ontwikkeling van de beheerswetgeving landelijk gebied, de Pacht 1979 blz. 56).&#13;
(2) Met het ontwerp-Landinrichtingswet wordt nu een wettelijke regeling voorgesteld, die ook voor wat de inrichting van het landelijk gebied betreft aangepast is aan het multi-functionele karakter van dat gebied. De huidige Ruilverkavelingswet schiet daarvoor, ondanks allerlei oplossingen die in de praktijk gevonden worden, door haar beperking tot de landbouwbelangen toch tekort.&#13;
De nieuwe wettelijke regeling is dus ontworpen vanuit de behoefte om bij de inrichting meer dan tot nu toe ook andere dan landbouwbelangen te kunnen dienen. De vraag is natuurlijk in hoeverre dat straks onder de nieu-we Landinrichtingswet ook zal gebeuren.&#13;
De wet zelf biedt voor het antwoord op die vraag maar weinig houvast. De Landinrichtingswet is een typisch moderne lege planningswet. De wet is gericht op het sturen van een maatschappelijk proces - de landinrichting -, roept daarvoor organen in het leven, deelt bevoegheden toe, verschaft in-strumenten, regelt procedures en biedt waarborgen voor de betrokkenen. Over het inhoudelijke beleid, dat die organen op grond van hun bevoegd-heden gaan voeren geeft de wet echter geen uitsluitsel.&#13;
Het is overigens de vraag of een dergelijke opzet van wetgeving wel zo modern is en of de bestuurswetgeving niet altijd in hoofdzaak bestaan heeft uit lege wetten. Is bestuurswetgeving ooit wel iets anders geweest dan het toekennen van bevoegdheden, het regelen van procedures en het bieden van waarborgen voor betrokkenen? Zijn het niet maar beperkte terreinen, waarop het beleid in de wet vastgelegd wordt en de wetgeving materiële normen voor burger bevat? Het is ook de vraag wat de meerwaarde is van een wettelijk geformuleerd beleid, wanneer de kaders - vooral de plannen -waarbinnen het beleid wel geformuleerd wordt van een deugdelijke proce-dure worden voorzien (Vgl. over deze problematiek P. de Haan, Th. G. Drupsteen en R. Fernhout, Bestuursrecht in de sociale rechtstaat, blz. 112 e.v. en 179; D. W. P. Ruiter, Kloven in het bestuursrecht, Best. wet. 1978 blz. 352 en P. Nicolaï, Algemene beginselen van behoorlijk bestuur, syllabus Hoofdzaken administratief recht deel 1, UvA 1979 - 80 blz. 65 e.v.).&#13;
Welk inrichtingsbeleid er op grond van de nieuwe Landinrichtingswet feitelijk gevoerd gaat worden zal moeten blijken uit het Structuurschema Landinrichting, het Voorbereidingsschema en de programma's en plannen voor concrete projecten. Om na te gaan of de belangen van het milieube-heer daarin behoorlijk aan bod zullen komen, kan men zich alleen afvragen of de nieuwe wet daartoe voldoende waarborgen biedt. Onder milieubeheer reken ik zowel de milieuhygiëne als het natuur- en landschapsbeheer.&#13;
Van belang in dit verband zijn dan:&#13;
- de keuze voor de vorm van landinrichting,&#13;
- de verdeling van bevoegdheden en de samenstelling van organen,&#13;
- de besluitvormingsprocedures,&#13;
- milieu-effectrapportage, en&#13;
- de invloed van de milieubeheerswetgeving.&#13;
(3) De keuze voor een bepaalde vorm van landinrichting wordt primair be-paald door de ruimtelijke functie van het betreffende gebied (artt. 4, 13 en 14 ontwerp-Landinrichtingswet). Deze keuze heeft gevolgen voor de wijze van besluitvorming, de mate waarin herverkaveling kan voorkomen en de mogelijkheid van grondverwerving voor niet-agrarische doeleinden (MvT blz. 35). De doeleinden waarvoor in het kader van herinrichting of ruilver-kaveling maatregelen of voorzieningen getroffen kunnen worden behoeven niet te verschillen. In beide gevallen kan het gaan om land-, tuin- en bos-bouw, natuur en landschap, infrastructuur, openluchtrekreatie en cultuur-historie. Deze opsomming is niet limitatief (5).&#13;
De mate, waarin voor andere dan landbouwbelangen voorzieningen ge-troffen kunnen worden, verschilt wel. Dit hangt samen met de mogelijkhe-den voor grondverwerving ten behoeve van andere dan landbouwbelangen. Die zijn bij ruilverkaveling beperkter dan bij herinrichting. Bij ruilverkave-ling kan een maximum korting van 5% toegepast worden voor doeleinden van openbaar nut, waaronder wegen en waterlopen (128). Bij herinrichting is de korting beperkt tot 3% uitsluitend voor wegen en waterlopen, maar bij herinrichting kan onteigend worden (127 en 224). Blijkt dus dat op grond van de toegekend ruimtelijke functie van een gebied meer dan 5% van de grond nodig is voor niet-agrarische doeleinden, dan is herinrichting de aangewezen landinrichtingsvorm. Dit betekent dat Provinciale Staten bij de vaststelling van het programma het besluit tot herinrichting nemen en er geen stemming meer plaatsvindt. Het kan overigens zijn dat men door inbreng van SBL-gronden die van bestemming veranderen toch binnen de grenzen van de 5% kan blijven. Een andere mogelijkheid is, dat een groter gebied gesplitst wordt in verschillende onderdelen, waarvan de grenzen zo-danig bepaald worden, dat in meerdere delen ruilverkaveling kan plaatsvin-den en in een beperkt aantal herinrichting.&#13;
Herverkaveling, die bij ruilverkaveling steeds aan de orde zal zijn en bij herinrichting meestal, kan overigens nog weer plaatsvinden in verschillende blokken.&#13;
Ook een derde vorm van landinrichting - de aanpassingsinrichting -kan voor het milieubeheer van belang zijn, nu in het kader daarvan ook voorzieningen ten behoeve van de natuur en het landschap getroffen kun-nen worden (15). Daartoe kan een aftrek van maximaal 3% toegepast wor-den (129). Zie uitgebreider over de vormen van landinrichting het vooraf-gaande artikel van mr. B. Dam en over de grondverwerving het volgend ar-tikel van prof. dr. G. Heida.&#13;
(4) Of de belangen van het milieubeheer in het landinrichtingsbeleid vol-doende door zullen klinken hangt mede af van de verdeling van bevoegdhe-den en de samenstelling van organen. Het valt op, dat bij het nemen van verschillende besluiten in het kader van de Landinrichtingswet naast de Mi-nister van Landbouw en Visserij andere ministers betrokken zijn. Zo wordt het Voorbereidingsschema vastgesteld in overeenstemming met de Minister van CRM, de RPC gehoord (17). Ook het daaraan ten grondslag liggende Structuurschema kent een RPC-behandeling. De Minister van CRM is ook betrokken bij de goedkeuring van een landinrichtingsprogramma of plan, dat afwijkt van het advies van de Centrale Landinrichtingscommissie, dat voorgeschreven is wanneer Provinciale Staten of G. S. bij de vaststelling van het programma of plan willen afwijken van het ontwerp (42 en 77). Tenslotte is de Minister van CRM betrokken bij de toewijzing van natuur-gebieden en waardevolle elementen aan natuur- of cultuurbeschermings-organisaties. De toewijzing gebeurt door G. S. in overeenstemming met de Minister van Landbouw. Deze minister handelt in ovcereenstemming met de Minister van CRM (123).&#13;
Belangrijke bevoegdheden zullen onder de nieuwe wet komen te liggen bij Provinciale Staten en de colleges van G. S. Provinciale Staten stellen het programma vast (41) en besluiten tot herinrichting of tot het houden van een stemming (44 en 48). De colleges van G. S. doen o.m. jaarlijks voor-stellen voor de vaststelling van het voorbereidingsschema (18), ze stellen de landinrichtingscommissie in (26), ze stellen het landinrichtingsplan en het aanpassingsplan vast (76 en 97), ze kunnen de aanwijzings- en uitnodi-gingsfiguur hanteren om bestemmingsplannen te doorbreken (116) en ze beslissen over de toewijzing van natuurgebieden (123). De politieke samenstelling van deze organen bepaalt in hoeverre natuur- en milieubelan-gen in de besluitvorming zullen doorklinken. In dit verband moet vast-gesteld worden, dat een wezenlijke inbreng van de gemeentebesturen in de landinrichting niet wettelijk gegarandeerd is. De wet schrijft uitsluitend overleg met de gemeentebesturen over de totstandkoming van het vooront-werp-landinrichtingsplan voor (71).&#13;
De coördinatie van, het toezicht op de uitvoering van en de advisering over het landinrichtingsbeleid berusten bij de Centrale Landinrichtings-commissie. In deze commissie zullen van de kant van de rijksoverheid o.m. de Ministeries van CRM en Volksgezondheid en Milieuhygiëne vertegen-woordigd zijn. Verder zullen vertegenwoordigers van de lagere overheid en van particuliere natuurbeschermingsorganisaties in de commissie zitting hebben (MvT blz. 25). De samenstelling van de landinrichtingscommissie, die belast is met de feitelijke voorbereiding en uitvoering van een landin-richtingsproject, moet een weerspiegeling bieden van de aard van de pro-blematiek in het betreffende gebied. Over de samenstelling van de commis-sie wordt overleg gepleegd met de lagere overheid, terwijl naast landbouw-organisaties veelal ook de natuurbeschermingsorganisaties in het overleg betrokken zullen worden. Bij herinrichtingsprojecten zal het belang van de niet-agrarische aspecten in de samenstelling van de commissie tot uiting moeten komen (MvT blz. 24).&#13;
(5) Landinrichtingsprojecten zullen volgens het ontwerp-Landinrichtingswet via een geleed planningsproces voorbereid en uitgevoerd worden. Behalve door vertegenwoordigers in politieke en bestuurlijke organen kunnen de belangen van het milieubeheer ook via inspraak en rechtbescherming naar voren komen. De inspraak- en rechtsbeschermingsaspekten van het ont-werp zullen behandeld worden door mr. P. C. E. van Wijmen, zodat ik over dit onderdeel kort kan zijn.&#13;
Uit het oogpunt van milieubeheer zijn vier punten van belang:&#13;
- het moment waarop de keuze wordt gemaakt tussen ruilverkaveling of herinrichting,&#13;
- de presentatie van alternatieven,&#13;
- de rechtsbescherming tegen vaststelling van het programma of het plan, en&#13;
- de procedure voor het begrenzingsplan.&#13;
Het wetsontwerp is niet duidelijk over het moment, waarop de keuze ge-maakt wordt tussen ruilverkaveling of herinrichting. Enerzijds geeft het voorbereidingsschema voor ieder daarop vermeld gebied aan of herinrich-ting danwel ruilverkaveling wordt voorbereid (19), anderzijds besluiten Provinciale Staten bij de vaststelling van het landinrichtingsprogramma tot herinrichting of tot het houden van een stemming om een beslissing of ruil-verkaveling zal plaatsvinden te verkrijgen. Het ontwerp zou duidelijk moe-ten laten uitkomen, dat de principiële keuze gedaan moet worden door Provinciale Staten en dat het Voorbereidingsschema daarvoor niet meer dan een indikatie biedt. Weliswaar kunnen de colleges van G. S. op basis van het provinciaal ruimtelijk beleid voorstellen tot plaatsing op het Voor-bereidingsschema doen en daarbij een bepaalde vorm van landinrichting voorstellen; de definitieve keuze moet bij het vertegenwoordigd orgaan -Provinciale Staten - liggen.&#13;
Volgens het wetsontwerp kunnen voorontwerp-landinrichtingsprogram-ma's en plannen alternatieven bevatten (36 en 71). Uit het oogpunt van mi-lieubeheer is het noodzakelijk, dat deze altenatieven zich niet beperken tot de situering en omvang van beheersgebieden en reservaten, maar ook het niveau van inrichting betreffen. De scheiding van landbouw en natuur- en landschappelijk functies kan bij een laag inrichtingsniveau beperkt blijven. Hoe hoger het inrichtingsniveau - d.w.z. meer ontsluiting, betere ontwa-tering, sterkere kavelverbetering - hoe nadeliger een landinrichtingspro-ject in het algemeen voor het milieu zal zijn. Hoe groter ook in de daarvoor in aanmerking komende gevallen de compensatie aan beheersgebieden en reservaten zou moeten zijn.&#13;
Het voorontwerp-programma en -plan doorlopen een inspraakprocedure (37 en 72). Tegen het ontwerp-programma en -plan kunnen bezwaren wor-den ingediend (40 en 75), maar het ontwerp biedt geen rechtsbescherming tegen de vaststelling van het programma of plan. Dit is onbevredigend. Vooral wanneer ter realisering van een plan door G. S. gebruik gemaakt wordt van de aanwijzings- en uitnodigingsfiguur uit art. 116. Een aanwij-zing kan zijn basis vinden in een incidenteel Statenbesluit. Tegen een aan-wijzing staat alleen voor het gemeentebestuur beroep op de Kroon open. Voor andere belanghebbenden wordt het Kroonberoep in het kader van de bestemmingsplanprocedure zo een illusie. Het ontwerp zou een Kroonbe-roep moeten inhouden tegen hetzij de vaststelling van het programma het-zij die van het plan. De keuze daartussen is niet eenvoudig. Voor een Kroonberoep in de programmafase pleit, dat in het programma de princi-piële beslissingen genomen worden. Voor beroep in de planfase, dat het plan voldoende concreet is. Tegen essentiële wijzigingen in het plan, die mogelijk zijn totdat voor het betrokken gebied het begrenzingenplan is vastgesteld (79) zou dan ook beroep mogelijk moeten zijn. Wanneer het Kroonberoep gebonden wordt aan de voorwaarden geformuleerd door de RARQ in het Tweede advies over de bestemmingsplanprocedure behoeft voor een ernstige vertraging niet te worden gevreesd (Advies blz. 25 e.v.). In het begrenzingenplan worden de gronden, die worden toegewezen aan openbare lichamen of natuurbeschermingsorganisaties definitief afge-grensd van de gronden, die worden toegedeeld volgens het plan van toede-ling. Het plan bevat nauwkeurig het stelsel van wegen en waterlopen en de waardevolle natuurgebieden en elementen (117). Tegen vaststelling van het plan door de Centrale commissie op voorstel van de landinrichtingscom-missie biedt het ontwerp geen enkele voorziening. Op zijn minst zouden de organisaties, die volgens het plan in aanmerking komen voor toewijzing, een bezwaarmogelijkheid moeten hebben tegen vaststelling van het plan.&#13;
(6) Het ontwerp-Landinrichtingswet schrijft voor, dat het landinrichtings-programma een omgevingseffectrapport moet bevatten. Dit rapport be-schrijft de gevolgen van de in het kader van een landinrichtingsproject uit te voeren werken en van de grondverwerving. Beschreven moeten worden gevolgen voor de economische toestand met inbegrip van de werkgelegen-heid, de leef- en werkomstandigheden, de natuur en het landschap en de gesteldheid van water, bodem en, lucht (34). Bij deze beschrijving zal in eerste instantie worden aangesloten bij de methode van evaluatie gegeven in het rapport van de Commissie Herziening Evaluatie Landinrichtingspro-jecten (HELP) (MvT blz. 57).&#13;
Landinrichtingsprojecten werden sinds 1962 beoordeeld volgens een me-thode neergelegd in een rapport van de toenmalige werkgroep Toepassing en Uitwerking Methodiek Meerjarenplan (TUMM). Voornaamste criteri-um bij deze beoordeling vormt het investeringseffect, waarbij de toename van de bruto-opbrengst vergeleken wordt met de gedane investeringen. Al geruime tijd wordt deze evaluatie als te beperkt beschouwd. In 1972 is dan ook door de Directie van de Cultuurtechnische Dienst een Werkgroep Her-ziening Evaluatie Landinrichtingsplannen ingesteld. Het rapport van deze commissie is in 1978 gepubliceerd. Volgens de werkgroep moeten landin-richtingsprojecten geëvalueerd worden door de baten van het project ten opzichte van een 7-tal doelstellingen te inventariseren en die af te zetten te-gen de kosten. Die doelstellingen hebben betrekking op het welvaartsni-veau, het woon-, werk- en leefklimaat in het landelijk gebied, de open-luchtrekreatie, het natuurbeheer, het landschap, de verkeersafwikkeling en overige doelstellingen, waaronder de werkgelegenheid die uitvoering van het project oplevert. Met deze herziene evaluatie wordt bij enkele projecten geëxperimenteerd, waarvan één - de ruilverkaveling Velden in Limburg -in 1979 afgerond is. De effecten op de gesteldheid van water, bodem en lucht worden nu nog niet mee geëvalueerd. Het wetsontwerp schrijft dat wel voor. Binnen de Landinrichtingsdienst studeert een vraag hoe ook deze effecten in de HELP ingebouwd kunnen worden.&#13;
Evaluatie volgens deze methode zou men kunnen zien als een vooruitlo-pen op de verplichting om, wanneer de milieu-effectrapportage wettelijke geregeld is, bij de voorbereiding van landinrichtingsprojecten milieu-ef-fectrapporten op te stellen. Een milieu-effecrapport is een openbaar docu-ment, waarin op systematische en objectieve wijze de te verwachten gevol-gen voor het milieu van een voorgestelde activiteit en van de in dat stadium redelijkerwijs in beschouwing te nemen alternatieven in hun onderlinge sa-menhang worden beschreven. (Regeringsnota over Milieu-effectrappor-tage, bijl. hand. II 1978 - 79 no. 15715 blz. 9). Een vergelijking tussen milieu-effectenrapportage (mer) en HELP toont aan, dat HELP nu ruimer van opzet is dan mer straks zal zijn. Bij HELP worden ook andere dan milieu-effecten geregistreerd en geëvalueerd, zij het dat de directe effecten op het fysieke milieu voor een deel nog buiten de evaluatie vallen. Een punt van verschil zit in de mogelijkheid van toetsing door onafhankelijke des-kundigen. In het regeringsstandpunt over mer wordt toetsing van het MER door een commissie van onafhankelijke deskundigen wenselijk geoordeeld in bijzondere voor het milieu zeer schadelijke gevallen (blz. 19). Het wets-ontwerp voorziet niet in die mogelijkheid. Een ander verschilpunt kan lig-gen in de wijze van benadering. De HELP-methode wordt primair toege-past om landinrichtingsprojecten te kunnen evalueren tegen de achtergrond van een veelheid van doelstellingen. Milieu-effectrapportage beoogt de ef-fecten op het milieu van een voorgenomen handeling of besluit te registre-ren. Onder die effecten vallen volgens de regeringsnota o.m. ook indirecte, secundaire en cumulatieve effecten. Dat zijn respect, gevolgen van de directe milieugevolgen (bijv. de weerslag op andere ecosystemen), gevolgen van de activiteiten, die nodig zijn ter realisering van de voorgestelde activiteit en gevolgen ontstaan door een cumulatie van ingrepen. Het is de vraag of deze gevolgen in de HELP-methode allemaal geëvalueerd zullen worden, omdat ze voor een deel in een te verwijderd verband staan tot het concrete project.&#13;
Voor het overige verschilt het in de regeringsnota voorgestelde systeem van milieu-effectrapportage niet zo sterk met dat van de HELP. Uit de ver-dere ervaringen met de toepassing van HELP zal moeten blijken in hoeverre dit systeem werkt volgens de bedoelingen, die bij invoering van mer voorliggen.&#13;
(7) Men kan zich afvragen in hoeverre het landinrichtingsbeleid beperkt wordt door de bestaande milieubeheerswetgeving. Anders gezegd of en in hoeverre het milieubeleid kaderstellend is voor het landinrichtingsbeleid, zoals in het algemeen beoogd werd bij de versterking van de positie van de Minister van Volksgezondheid en milieuhygiëne in het regeerakkoord voor het kabinet-van Agt (Stc. 29 - 11 - 1977). De conclusie moet luiden, dat het milieubeleid dat in feite niet is. Het beschikt daartoe ook niet over een toe-reikend wettelijk instrumentarium.&#13;
Het kader waarvoor in het ontwerp-Landinrichtingswet is gekozen, is dat van de ruimtelijke ordening. De plaats die aan de milieubelangen wordt toegekend in het ruimtelijk beleid is bepalend voor de plaats van die belan-gen in het landinrichtingsbeleid.&#13;
De keus voor de ruimtelijke ordening als afstemmingskader is om twee redenen begrijpelijk. Allereerst beschikt de ruimtelijke ordening over een systeem van wettelijk voorgeschreven en geregelde planning voor de vast-legging van het ruimtelijk beleid. Een toereikend instrumentarium is dus beschikbaar. In de tweede plaats heeft het landinrichtingsbeleid niet zulke sterke raakvlakken met het milieuhygiënisch beleid in engere zin. Het kan bijvoorbeeld zijn, dat een zwaardere bemesting na grondverbetering leidt tot afspoeling en daardoor tot een zekere mate van waterverontreiniging. Verder kan door boerderij verplaatsing in incidentele gevallen tegemoet ge-komen worden aan uit Hinderwet-oogpunt onaanvaardbare situaties. De aanwijzing van stiltegebieden op grond van de Geluidhinderwet en de vaststelling van afvalstoffenplannen volgens de Afvalstoffenwet kunnen in de toekomst zekere beperkingen opleggen aan het landinrichtingsbeleid, maar die beperkingen zullen dan toch eerst ruimtelijk vertaald moeten zijn. Of tenslotte de Wet op de bodembescherming ook betrekking zal hebben op landinrichtingsactiviteiten is nog niet bekend.&#13;
Met het natuur- en landschapsbeheer heeft het landinrichtingsbeleid na-tuurlijk wel sterke raakvlakken. De planvorming op dit beleidsterrein staat echter nog maar aan het begin van haar ontwikkeling. Het is waarschijn-lijk, dat beheersplannen in de toekomst niet alleen een uitvloeisel zullen zijn van de aangegeven bestemming en de gekozen vorm van inrichting, maar op hun beurt een randvoorwaarde gaan vormen voor de aan te geven bestemming en de te kiezen inrichting. De gang van zaken bij de aanwijzing van Relatienotagebieden vormt hiervoor een illustratie. Via de voorrangs-inventarisatie zijn deze gebieden min of meer gedropt in het lopende land-inrichtingsbeleid. Daar was misschien wel reden voor, gezien de schade die in het verleden is toegebracht; van een afweging in het kader van het land-inrichtingsbeleid is echter weinig sprake geweest. Wanneer de concrete be-grenzing niet meer ter afweging staat in de voorbereiding van een landin-richtingsproject, moet dat als een gegeven worden aanvaard en is daarmee de beleidsruimte voor het landinrichtingsbeleid beperkt. Op den duur zul-len de Relatienotagebieden weer in de ruimtelijke planning opgenomen worden. Ook de toekomstige beheersplanning zal met de plannen uit de ruimtelijke ordening in verband gebracht moeten worden. Daarmee is de cirkel gesloten.&#13;
Vooralsnog zal men moeten erkennen, dat het ruimtelijk beleid meer voor de hand ligt als afwegingskader voor de landinrichting dan het milieu-beleid. Door het ontwikkelen van nieuwe instrumenten, zoals milieueffect-rapportage en milieubeleidsplanning, zou het milieubeleid een duidelijker positie kunnen krijgen. Van daaruit zouden de milieubelangen met nog meer klem dan tot nu toe naar voren gebracht kunnen worden in de ruimte-lijke ordening en de landinrichting.&#13;
(8) Het ontwerp-Landinrichtingswet biedt meer mogelijkheden om bij landinrichting met de milieubelangen rekening te houden dan de huidige Ruilverkavelingswet. In zoverre is er vanuit milieuoogpunt gezien sprake van een verbetering. In hoeverre de mogelijkheden uitgebuit zullen worden moet afgewacht worden. Voor de belangen van het milieu is het Structuur-schema Landinrichting zeker zo belangrijk als de Landinrichtingswet. De wet geeft bepaalde garanties om met milieubelangen rekening te kunnen houden. Biedt het ontwerp daartoe voldoende waarborgen? Ik meen, dat er op enkele punten reden is tot heroverweging juist met het oog op de be-scherming van de milieubelangen. De wet zou duidelijker dan tot nu toe moeten laten uitkomen, dat bij Provinciale Staten de verantwoordelijkheid ligt voor de keuze van de vorm van inrichting. De invoering van een rechts-beschermingsmogelijkheid tegen de vaststelling van het programma of plan zou overwogen moeten worden. Daarbij zou vermoedelijk Kroonberoep te-gen de vaststelling van het programma de voorkeur verdienen, op het ge-vaar af dat het programma nog onvoldoende concreet is. De status van het begrenzingenplan zou verduidelijkt moeten worden en het plan zou van een deugdelijke procedure moeten worden voorzien. De HELP-methode moet getoetst worden aan de uitgangspunten voor milieu-effectenrapportage, zoals neergelegd in de regeringsnota daarover. In het algemeen zouden met grote kracht zowel op het terrein van de natuur- en landschapsbeheer als op dat van de milieuhygiëne nieuwe instrumenten tot ontwikkeling gebracht moeten worden, zodat het milieubeheer als geheel een adekwate rol kan spelen in het landinrichtingsbeleid.&#13;
Met dank aan de heren Slot en Crijns van de Landinrichtingswet en de heren Algra en Jurgens van de Stichting Natuur en Milieu.</content><legacyfootnotes/><footnotes><footnote/></footnotes><auteurs>mr. Th. G. Drupsteen.</auteurs><published>1980-09-01 00:00:00</published><modified>1980-09-01 00:00:00</modified><editiondate>1980-09-01</editiondate><htmlpath>https://denhollander.info/artikel/6563</htmlpath></article>
</articles></edition>
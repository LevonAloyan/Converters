<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2000</searchword><id>4779</id><udhid>UDH:TvAR/4779</udhid><titel>Ten Dolle / Leemkuil-Ten Dolle c.s. (TvAR 2000/5023)</titel><searchwords><searchword>TvAR 7/8/2000</searchword><searchword>TvAR 2000/5023</searchword><searchword>UDH:TvAR/4779</searchword></searchwords><attachments><attachment><name>2000_nr 78_Rechtspraak_5023.pdf</name><extention>pdf</extention><url>https://denhollander.info/download/4721/ci</url></attachment></attachments><inleiding>[Pachtwet art. 25, 55]&#13;
&#13;
Verkoop melkquotum zonder overleg met&#13;
en toestemming van verpachters; schadevergoeding.&#13;
Erkend is dat geen schade uit&#13;
hoofde van gederfde pachtinkomsten wordt&#13;
geleden als gevolg van de voortijdige beëindiging&#13;
van de pachtovereenkomst. Vordering&#13;
tot vergoeding van buitengerechtelijke&#13;
kosten onvoldoende onderbouwd. Schade&#13;
door verkoop van het melkquotum: 50%&#13;
van de waarde van dat quotum ten tijde van&#13;
de verkoop.</inleiding><content>ARREST IN DE ZAAK VAN:&#13;
Johan Theo ten Dolle te Winterswijk-Brinkheurne,&#13;
appellant,&#13;
procureur: mr. J.M. Bosnak,&#13;
tegen&#13;
1 Catherina Theodora Leemkuil-ten Dolle te&#13;
Winterswijk,&#13;
2 Jan Willem Wiechert ten Dolle te Markelo,&#13;
tezamen de erfgenamen van wijlen C.J. ten&#13;
Dolle-Beskers, alsmede&#13;
3 Theodora Geertruida Johanna Beskers te&#13;
Winterswijk,&#13;
4 Janny Theodora Jennings-Beskers te Mombassa,&#13;
Kenya,&#13;
5 Jan Willem Wieggert Beskers te Borculo,&#13;
6 Willem Beskers te Winterswijk,&#13;
tezamen de erfgenamen van wijlen J.J. Beskers,&#13;
alsmede&#13;
7 Johanna Wilhelmina Heezen-Beskers te&#13;
Winterswijk,&#13;
geïntimeerden,&#13;
procureur: mr. F.P. Lomans.&#13;
1 Het geding in eerste aanleg&#13;
De pachtkamer van het kantongerecht te&#13;
Groenlo heeft op 23 oktober 1997 tussen partijen&#13;
een vonnis gewezen, dat in fotocopie aan&#13;
dit arrest is gehecht en naar de inhoud waarvan&#13;
wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: Ten&#13;
Dolle – is bij exploot van 21 november 1997,&#13;
met gelijktijdige dagvaarding van geïntimeerden&#13;
– hierna ook te noemen: Erven Beskers&#13;
c.s. – voor dit hof, in hoger beroep gekomen&#13;
van genoemd vonnis, waarbij de tussen partijen&#13;
bestaande pachtovereenkomst met betrekking&#13;
tot 4.19.20 ha grasland is ontbonden en&#13;
Ten Dolle is veroordeeld tot betaling van&#13;
schadevergoeding aan de Erven Beskers c.s.,&#13;
op te maken bij staat en te vereffenen volgens&#13;
de wet.&#13;
2.2 Bij memorie van grieven is na te melden&#13;
grief aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, de vordering van de&#13;
Erven Beskers c.s. voor zover deze betrekking&#13;
heeft op vergoeding van de schade tengevolge&#13;
van gederfde pachtinkomsten, de wettelijke&#13;
rente daarover en de buitengerechtelijke kosten,&#13;
zal ontzeggen en overigens het vonnis,&#13;
waar nodig onder aanvulling en/of verbetering&#13;
van de gronden, in stand zal laten, met&#13;
veroordeling van de Erven Beskers c.s. in de&#13;
proceskosten.&#13;
2.3 Bij memorie van antwoord is verweer&#13;
gevoerd met conclusie dat het hof Ten Dolle&#13;
niet-ontvankelijk in zijn hoger beroep zal verklaren,&#13;
althans dit hoger beroep ongegrond&#13;
zal verklaren, en dit vonnis, waar nodig onder&#13;
aanvulling en/of verbetering van de gronden,&#13;
zal bekrachtigen, met veroordeling van Ten&#13;
Dolle in de proceskosten.&#13;
2.4 Daarna hebben partijen de stukken aan het&#13;
hof overgelegd voor het wijzen van arrest.&#13;
3 De grief&#13;
De grief luidt:&#13;
De pachtkamer van het kantongerecht heeft&#13;
ten onrechte Ten Dolle veroordeeld om aan&#13;
Beskers c.s. te vergoeden de schade die Beskers&#13;
c.s. lijden ten gevolge van de toerekenbare&#13;
tekortkoming in de nakoming van zijn&#13;
verplichtingen jegens Beskers c.s. op grond&#13;
van een pachtverhouding, welke schade onder&#13;
meer zou bestaan uit de gederfde pachtinkomsten&#13;
als gevolg van de voortijdige beëindiging&#13;
van de pachtovereenkomst, de wettelijke&#13;
rente daarover alsmede de buitengerechtelijke&#13;
incassokosten.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– Ten Dolle pachtte sinds januari 1972, laatstelijk&#13;
van de Erven Beskers c.s., twee percelen&#13;
grasland, kadastraal bekend gemeente&#13;
Winterswijk, sectie D, nummers 3158, 6243,&#13;
6244 en 8389, totaal groot 4.19.40 ha:&#13;
– voormelde pachtovereenkomst is schriftelijk&#13;
vastgelegd bij vonnis van de pachtkamer van&#13;
het kantongerecht te Groenlo van 30 januari&#13;
1976:&#13;
– laatstelijk is deze pachtovereenkomst van&#13;
rechtswege verlengd met zes jaar, eindigend&#13;
31 oktober 2000;&#13;
– Ten Dolle gebruikte de onderhavige grond&#13;
in zijn melkveebedrijf zulks reeds ten tijde&#13;
van de invoering van de superheffingsregeling&#13;
in 1984 en aan hem is toen op basis van zijn&#13;
toenmalige melkproduktie een melkquotum&#13;
toegekend;&#13;
– Ten Dolle heeft in 1995 zijn melkveebedrijf&#13;
gestaakt en zijn melkquotum, zulks zonder&#13;
voorafgaand overleg met of toestemming van&#13;
de Erven Beskers c.s., verkocht aan een derde:&#13;
de overdracht van het melkquotum is geschied&#13;
per 1 juli 1996.&#13;
5 Beoordeling van het geschil in&#13;
hoger beroep&#13;
5.1 De tegen het vonnis, waarvan beroep,&#13;
opgeworpen grief strekt, naar uit de toelichting&#13;
daarop en – met name – uit het petitum&#13;
van de memorie van grieven volgt, ertoe dat&#13;
Ten Dolle, na wijziging van zijn eis in hoger&#13;
beroep, alleen nog tegen bedoeld vonnis&#13;
opkomt voor zover hij daarbij is veroordeeld&#13;
tot het betalen van een vergoeding van de&#13;
schade tengevolge van door de Erven Beskers&#13;
c.s. gederfde pachtinkomsten, de wettelijke&#13;
rente daarover alsmede van buitengerechtelijke&#13;
incassokosten.&#13;
5.2 Met de Erven Beskers c.s. stelt het hof vast&#13;
dat in hoger beroep niet meer aan de orde&#13;
zijn:&#13;
– de vraag of de litigieuze pachtovereenkomst&#13;
al dan niet moet worden ontbonden;&#13;
– de vraag of Ten Dolle de tengevolge van de&#13;
verkoop van het met het gepachte samenhangende&#13;
melkquotum door de Erven Beskers&#13;
c.s. geleden schade – zijnde 50% van de waarde&#13;
daarvan – vermeerderd met de wettelijke&#13;
rente daarover, moet vergoeden.&#13;
Beide vragen zijn bij het vonnis, waarvan&#13;
beroep, bevestigend beantwoord en dat oordeel&#13;
is thans onherroepelijk. Dit laatste geldt&#13;
ook ten aanzien van het oordeel dat de omvang&#13;
van bedoelde schade – uiteraard behoudens&#13;
regeling daarvan tussen partijen – zal&#13;
worden opgemaakt bij staat en zal worden&#13;
vereffend volgens de wet.&#13;
5.3 Het vorenstaande impliceert dat niet&#13;
behoeft te worden ingegaan op hetgeen door&#13;
partijen in hoger beroep nog is aangevoerd&#13;
ten aanzien van de omvang van het melkquotum&#13;
respectievelijk van het bedrijf van Ten&#13;
Dolle, alsmede de waarde van het melkquotum&#13;
in geschil. Deze aspecten kunnen, voor&#13;
zover partijen daarover (nog) van mening verschillen,&#13;
in vorenbedoelde schadestaatprocedure&#13;
aan de orde komen.&#13;
5.4 Het hof kan de Erven Beskers c.s. niet volgen&#13;
in hun stelling dat Ten Dolle bij zijn grief&#13;
zoals geformuleerd bij memorie van grieven&#13;
geen belang heeft. Laatstgenoemde bestrijdt&#13;
(ook) in hoger beroep dat hij ook schadevergoeding&#13;
ter zake van gederfde pachtinkomsten&#13;
(met rente) en buitengerechtelijke incassokosten&#13;
verschuldigd is en niet (slechts) aard&#13;
en omvang daarvan. Het hof zal daarover dan&#13;
ook een oordeel geven.&#13;
5.5 De Erven Beskers c.s. erkennen dat zij&#13;
geen schade lijden uit hoofde van gederfde&#13;
pachtinkomsten als gevolg van de voortijdige&#13;
beëindiging van de pachtovereenkomst per&#13;
1 januari 1998, nu zij de onderhavige grond&#13;
per die datum zelf in gebruik hebben genomen&#13;
en dit gebruik niet minder inkomsten&#13;
oplevert dan bij ongewijzigde voortzetting&#13;
van de pachtovereenkomst het geval zou zijn&#13;
geweest. Voor toewijzing van hun vordering&#13;
ter zake van gederfde pachtinkomsten is dan&#13;
ook geen plaats.&#13;
5.6 De Erven Beskers c.s. hebben voorts niet,&#13;
althans onvoldoende onderbouwd dat sprake&#13;
is geweest van door hen gemaakte buitengerechtelijke&#13;
incassokosten. Uit hun eigen stellingen&#13;
volgt dat hun “in de loop van april&#13;
1996 ter ore is gekomen” dat Ten Dolle zijn&#13;
gehele melkquotum zou hebben verkocht.&#13;
Vervolgens hebben zij bij hem om informatie&#13;
doen verzoeken bij brieven van 7 mei 1996,&#13;
7 juni 1996 en 5 september 1996. De gevoerde&#13;
correspondentie leidde ertoe dat Ten Dolle op&#13;
14 oktober 1996 een bedrag van ƒ 91.472,– aan&#13;
de Erven Beskers c.s. betaalde. Voor incassomaatregelen&#13;
was in de betreffende periode&#13;
kennelijk geen aanleiding; niet gebleken is&#13;
althans wat daarvan op enig moment sprake is&#13;
geweest. Het onderhavige geding is trouwens&#13;
reeds betrekkelijk kort na laatstgenoemde&#13;
datum, te weten bij dagvaarding van 16 januari&#13;
1997, aanhangig gemaakt. De vordering tot&#13;
vergoeding van incassokosten moet dan ook&#13;
alsnog worden afgewezen.&#13;
5.7 Het vorenstaande neemt niet weg dat het&#13;
hof van oordeel is dat Ten Dolle terecht is&#13;
veroordeeld in de proceskosten in eerste aanleg,&#13;
zodat het vonnis, waarvan beroep, in zoverre&#13;
zal worden bekrachtigd.&#13;
5.8 Het door de Erven Beskers c.s. in hoger&#13;
beroep nog gedane bewijsaanbod is ongespecificeerd&#13;
en te vaag, weshalve het hof daaraan&#13;
voorbijgaat.&#13;
6 Slotsom&#13;
De tegen het vonnis, waarvan beroep, opgeworpen&#13;
grief – zoals toegelicht – is gegrond&#13;
en dat vonnis moet, voor zover dit aan het&#13;
oordeel van het hof is onderworpen, worden&#13;
vernietigd, met bekrachtiging daarvan slechts&#13;
ter zake van de proceskostenveroordeling; de&#13;
Erven Beskers c.s. moeten als de in hoger&#13;
beroep in het ongelijk gestelde partij worden&#13;
veroordeeld in de kosten van dat beroep.&#13;
Beslissing&#13;
Het hof, rechtdoende in hoger beroep:&#13;
vernietigt het door de pachtkamer van het&#13;
kantongerecht te Groenlo tussen partijen&#13;
gewezen vonnis van 23 oktober 1997 – behoudens&#13;
voor wat betreft de daarin uitgesproken&#13;
proceskostenveroordeling – voor zover&#13;
dat vonnis aan het oordeel van het hof is&#13;
onderworpen,&#13;
en in zoverre opnieuw rechtdoende:&#13;
wijst de vordering van de Erven Beskers c.s.&#13;
om Ten Dolle te veroordelen tot vergoeding&#13;
van gederfde pachtinkomsten als gevolg van&#13;
de voortijdige beëindiging van de onderhavige&#13;
pachtovereenkomst met de wettelijke rente&#13;
daarover alsmede tot vergoeding van buitengerechtelijke&#13;
incassokosten, alsnog van de&#13;
hand:&#13;
verstaat dat voormeld – uitvoerbaar bij voorraad&#13;
verklaard – vonnis voor het overige in&#13;
hoger beroep niet is aangevochten en mitsdien&#13;
in stand blijft voor zover daarbij de litigieuze&#13;
pachtovereenkomst met ingang van 1 januari&#13;
1998 is ontbonden, Ten Dolle is veroordeeld&#13;
tot vergoeding van de schade bestaande uit&#13;
50% van de waarde van het melkquotum dat&#13;
ten tijde van de verkoop van dit melkquotum&#13;
verbonden was met het gepachte, met de wettelijke&#13;
rente over dat bedrag, vast te stellen bij&#13;
staat en te vereffenen volgens de wet:&#13;
bekrachtigt vorengenoemd vonnis voor zover&#13;
daarbij Ten Dolle is veroordeeld in de in eerste&#13;
aanleg tussen partijen gevallen proceskosten:&#13;
veroordeelt de Erven Beskers c.s. in de in&#13;
hoger beroep tussen partijen gevallen proceskosten,&#13;
aan de zijde van Ten Dolle tot heden&#13;
begroot op ƒ 563,67 voor verschotten en&#13;
ƒ 1.700,– voor salaris van de procureur.&#13;
</content><legacyfootnotes/><footnotes><footnote/></footnotes><auteurs/><published>2000-07-01 00:00:00</published><modified>1996-11-05 00:00:00</modified><editiondate>2000-07-01</editiondate><htmlpath>https://denhollander.info/artikel/4779</htmlpath></article>
</articles></edition>
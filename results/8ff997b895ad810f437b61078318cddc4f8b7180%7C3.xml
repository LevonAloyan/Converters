<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1993</searchword><id>5283</id><udhid>UDH:TvAR/5283</udhid><titel>Bosman-Hoogendoorn c.s. / Hoogendoorn-Kuyf (TvAR 1993/4641)</titel><searchwords><searchword>TvAR 8/1993</searchword><searchword>TvAR 1993/4641</searchword><searchword>UDH:TvAR/5283</searchword></searchwords><attachments><attachment><name>1993_nr 8_Rechtspraak_4641.pdf</name><extention>pdf</extention><url>https://denhollander.info/download/5282/ci</url></attachment></attachments><inleiding>Pachtwet, art. 1, 128&#13;
Nieuw Burgerlijk Wetboek, art. 3:166, 169, 189-z&#13;
&#13;
Voor de beoordeling van de bevoegdheid van&#13;
de pachtrechter is beslissend of de aanlegger&#13;
van het geding als grondslag van zijn vordering&#13;
een pachtovereenkomst heeft gesteld. Appellanten&#13;
hebben dat gedaan zij het dat de&#13;
pachtovereenkomst volgens hen in rechte&#13;
dient te worden vernietigd. Aldus heeft de vordering&#13;
betrekking op een pachtovereenkomst.&#13;
Ook in een gemeenschap van een nalatenschap&#13;
dienen de deelgenoten (erfgenamen)&#13;
zich jegens elkaar te gedragen overeenkomstig&#13;
de eisen van redelijkheid en billijkheid.&#13;
Gelet op het testament, tevens houdende legaat,&#13;
is het redelijk en billijk dat de erfgenamen&#13;
de weduwe nu al bevoegd achten tot het&#13;
algeheel gebruik van de volgens het testament&#13;
door haar in eigendom te verkrijgen onroerende&#13;
zaken, inclusief het land in geschil,&#13;
waarvan zij het woonhuis bewoont. Als legitimarissen&#13;
kunnen de erfgenamen immers&#13;
hooguit aanspraak maken op de door de weduwe&#13;
in te brengen contanten overeenkomstig&#13;
hun legitieme portie. De weduwe was om die&#13;
reden bevoegd dit in elk geval aan haar toekomende&#13;
gebruik voor wat betreft het land in&#13;
geschil uit handen te geven door middel van&#13;
verpachting daarvan aan haar kleinzoon na&#13;
het overlijden van haar echtgenoot, die eigenaar&#13;
van de boerderij, waartoe het land behoort,&#13;
was.</inleiding><content>In de zaak van:&#13;
1. Geertruy Bosman-Hoogendoorn, wonende&#13;
te Leiderdorp, 2. Elisabeth van der Horst-&#13;
Hoogendoorn, wonende te Lopik, 3. Cornelis&#13;
Hoogendoorn, wonende te Lopik, 4. Ingena&#13;
Duits-Hoogendoorn, wonende te Lopik, 5.&#13;
Wilhelmina Geertruy Swart-Hoogendoorn,&#13;
wonende te Ermelo, 6. Jan Hoogendoorn,&#13;
wonende te Lopik, 7. Cornelia Vink-Hoogendoorn,&#13;
wonende te Renkum, 8 Anthonie Hoogendoorn,&#13;
wonende te Lopik, 9. Johanna&#13;
Dirkje van Os-Hoogendoorn, wonende te Lopik,&#13;
10. Neeltje van Ee-Hoogendoorn, wonende&#13;
te Polsbroek, 11. Margaretha Kok-Hoogendoorn,&#13;
wonende te Polsbroek, 12. Pietje&#13;
Lena de Loor-Hoogendoorn, wonende te&#13;
Doorwerth, 13. Maria Johanna van Elteren-&#13;
Hoogendoorn, wonende te Lopik, 14. Wilhelmina&#13;
Geertruy Doets-Hoogendoorn, wonende&#13;
te Oosthuizen, appellanten, procureur: mr.&#13;
B.J. Schadd,&#13;
tegen&#13;
1. Wilhelmina Geertruy Hoogendoorn-Kuyf&#13;
2. Hendrik Wilhelmus Hoogendoorn, beiden&#13;
wonende te Lopik, geïntimeerden, procureur:&#13;
mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te&#13;
Utrecht heeft op 10 juni 1991 tussen appellanten&#13;
als eisers en geïntimeerden als gedaagden&#13;
vonnis gewezen, dat in fotokopie aan dit arrest&#13;
is gehecht en naar de inhoud waarvan&#13;
wordt verwezen.&#13;
Het geding in hoger beroep&#13;
Appellanten zijn bij exploit van 9 juli 1991 in&#13;
hoger beroep gekomen van voormeld vonnis&#13;
met gelijktijdige dagvaarding van geïntimeerden&#13;
voor dit hof.&#13;
Bij memorie van grieven hebben appellanten&#13;
tegen het vonnis van 10 juni 1991 één&#13;
grief aangevoerd, met conclusie dat het hof&#13;
dat vonnis zal vernietigen, en opnieuw rechtdoende,&#13;
zakelijk, de onderhavige pachtovereenkomst&#13;
tussen geïntimeerden nietig zal&#13;
verklaren althans zal vernietigen, zulks met&#13;
ontruiming van het gepachte door geïntimeerde&#13;
sub 2 binnen een bepaalde termijn onder&#13;
dwangsom van f 100,- voor iedere dag dat&#13;
geïntimeerde sub 2 daarmee in gebreke blijft,&#13;
en met veroordeling van geïntimeerden in de&#13;
kosten van beide instanties.&#13;
Geïntimeerden hebben bij memorie van&#13;
antwoord de aangevoerde grief bestreden en&#13;
geconcludeerd dat het hof zich onbevoegd zal&#13;
verklaren van het onderhavige geschil kennis&#13;
te nemen danwei appellanten niet-ontvankelijk&#13;
zal verklaren of hun vorderingen zal afwijzen,&#13;
met veroordeling van appellanten in&#13;
de proceskosten.&#13;
Tenslotte hebben partijen de stukken doen&#13;
overleggen voor het wijzen van arrest.&#13;
De grief&#13;
Appellanten hebben als grief tegen het vonnis&#13;
waarvan beroep aangevoerd:&#13;
Ten onrechte overweegt de pachtkamer&#13;
van het kantongerecht te Utrecht in rechtsoverweging&#13;
5 van het vonnis dat, zolang de&#13;
legitieme niet is ingeroepen, geïntimeerde sub&#13;
1 enig erfgenaam is en dus bevoegd is de&#13;
pachtovereenkomst met geïntimeerde sub 2 te&#13;
sluiten, zomede dat door appellanten niet is&#13;
aangetoond dat zij erfgenamen zijn en gezamenlijke&#13;
eigenaren van o.a. bedoeld perceel&#13;
grasland.&#13;
De vaststaande feiten&#13;
Tegen de in de rechtsoverweging 1 van het&#13;
vonnis van 10 juni 1992 vastgestelde feiten&#13;
zijn geen grieven aangevoerd zodat van die&#13;
feiten ook in hoger beroep kan worden uitgegaan.&#13;
Bedoelde feiten luiden, voor zover hier van&#13;
belang:&#13;
- Appellanten zijn de kinderen, respectievelijk&#13;
het kleinkind van wijlen Hendrik Hoogendoorn,&#13;
die op 5 december 1988 te Lopik is&#13;
overleden. Geïntimeerde sub 1 was de echtgenote&#13;
van wijlen Hendrik Hoogendoorn. Hen&#13;
drik Hoogendoorn voornoemd bezat onder&#13;
meer een boerderij met erf etc. te Lopik aan&#13;
de Vogelzangsekade nr. 6, waartoe behoort&#13;
een perceel grasland van ongeveer 2 ha. Dit&#13;
perceel is door geïntimeerde sub 1 op 1 juni&#13;
1990 aan geïntimeerde sub 2, haar kleinzoon,&#13;
verpacht voor de duur van 12 jaar voor een&#13;
pachtprijs van f 2000 per jaar.De pachtovereenkomst&#13;
is goedgekeurd op 30 oktober 1990&#13;
door de grondkamer voor Utrecht.&#13;
- Hendrik Hoogendoorn voornoemd heeft&#13;
bij testament, laatstelijk gewijzigd op 4 november&#13;
1980, en verleden voor notaris De&#13;
Visser te Lopik, geïntimeerde sub 1 tot zijn&#13;
enige erfgenaam benoemd. Voor het geval dat&#13;
zijn afstammelingen een beroep zouden doen&#13;
op hun wettelijk erfdeel, heeft erflater aan&#13;
geïntimeerde sub 1 gelegateerd alle onroerende&#13;
zaken en roerende lichamelijke goederen,&#13;
ofwel zodanig gedeelte dat zij zal verkiezen&#13;
onder de verplichting om daarvoor in de nalatenschap&#13;
in te brengen de waarde van die goederen,&#13;
zoals die zullen worden geschat. De&#13;
onroerende zaken zijn na het overlijden van&#13;
Hendrik Hoogendoorn getaxeerd in onverpachte&#13;
staat.&#13;
Het hof heeft voorts nog geconstateerd dat&#13;
geïntimeerde sub 1 en Hendrik Hoogendoorn&#13;
in algehele gemeenschap van goederen waren&#13;
gehuwd. De vermelde onroerende zaken behoorden&#13;
tot die thans ontbonden gemeenschap.&#13;
Bevoegdheid van de pachtkamer van het hof&#13;
Appellanten hebben gesteld dat de bovenbedoelde&#13;
pachtovereenkomst weliswaar tot&#13;
414&#13;
stand is gekomen maar dat deze dient te worden&#13;
vernietigd omdat geïntimeerden onrechtmatig&#13;
hebben gehandeld door de pachtovereenkomst&#13;
zonder toestemming van appellanten&#13;
als mede-erfgenamen van geïntimeerde&#13;
sub 1 aan te gaan, wetende dat geïntimeerde&#13;
sub 1 daartoe niet bevoegd was. Op grond&#13;
hiervan hebben zij tevens de ontruiming van&#13;
het gepachte onder dwangsom gevorderd.&#13;
Voor de beoordeling van de bevoegdheid&#13;
van de pachtrechter is beslissend of de aanlegger&#13;
van het geding als grondslag van zijn vordering&#13;
een pachtovereenkomst heeft gesteld.&#13;
Appellanten hebben aan hun vordering een&#13;
pachtovereenkomst ten grondslag gelegd zij&#13;
het dat deze volgens hen in rechte dient te&#13;
worden vernietigd. Aldus heeft de vordering&#13;
betrekking op een pachtovereenkomst zodat&#13;
pachtkamer van het hof (evenals de pachtkamer&#13;
van het kantongerecht) bevoegd is van de&#13;
onderhavige zaak kennis te nemen.&#13;
Beoordeling van het geschil in hoger beroep&#13;
1. Door de grief wordt het vraagpunt aan de&#13;
orde gesteld of geïntimeerde sub 1 bevoegd&#13;
was als mede-erfgename van Hendrik Hoogendoorn&#13;
zonder toestemming van de overige&#13;
erfgenamen het land in geschil aan geïntimeerde&#13;
sub 2 te verpachten. De vordering van&#13;
appellanten zou slechts kunnen slagen indien&#13;
in ieder geval dit vraagpunt ontkennend zou&#13;
moeten worden beantwoord.&#13;
Geïntimeerde sub 1 was niet bevoegd als&#13;
verpachtster een pachtovereenkomst met geïntimeerde&#13;
sub 2 aan te gaan indien zij niet de&#13;
vrije beschikking over het gebruik van het&#13;
land in geschil ten tijde van het aangaan van&#13;
de pachtovereenkomst had.&#13;
2. Hendrik Hoogendoorn heeft bij testament,&#13;
op 10 november 1958 verleden voor H.&#13;
Kloosterboer, destijds notaris ter standplaats&#13;
Lopik, zover hier van belang als volgt over&#13;
zijn nalatenschap beschikt:&#13;
'Ik herroep alle vroeger door mij gemaakte&#13;
uiterste wilsbeschikkingen. Ik benoem tot&#13;
mijn enige erfgename van mijn gehele nalatenschap&#13;
mijn genoemde echtgenote. Ingeval&#13;
door mijn afstammelingen een beroep wordt&#13;
gedaan op de vrije en onbezwaarde uitkering&#13;
van het wettelijk erfdeel, legateer ik aan mijn&#13;
echtgenote Wilhelmina Geertrui Kuijf, tevens&#13;
het recht om over te nemen of zich bij de&#13;
scheiding mijner nalatenschap te doen toebedelen&#13;
alle onroerende en roerende lichamelijke&#13;
goederen, welke of waarin ik een aandeel&#13;
zal nalaten, of wel zodanig gedeelte of de zodanige dezer zaken of goederen als zij, legataresse,&#13;
zal verkiezen, onder verplichting om&#13;
daarvoor in mijn nalatenschap in te brengen&#13;
de waarde waarop deze over te nemen of toe&#13;
te scheiden zaken of goederen zullen worden&#13;
geschat na mijn overlijden, de onroerende zaken&#13;
door drie beëdigde deskundigen, de roerende&#13;
goederen door één beëdigd deskundige,&#13;
overeenkomstig het bepaalde bij de artikelen&#13;
1123 en 1124 Burgerlijk Wetboek en onder&#13;
bepaling dat het gelegateerde zal moeten worden&#13;
afgegeven - met de vruchten en interessen&#13;
vanaf mijn sterfdag - bij notariële akte,&#13;
uiterlijk drie maanden na aanvaarding na gedane&#13;
schatting, zulks tegen gelijktijdige betaling&#13;
van de in te brengen som, onverminderd&#13;
het aan de legataresse toekomende recht het in&#13;
te brengen bedrag te verrekenen met haar aandeel&#13;
in de boedel en haar erfdeel in mijn nalatenschap'.&#13;
Onduidelijk is of één der erfgenamen aanspraak&#13;
heeft gemaakt op het wettelijk erfdeel&#13;
(legitieme portie) of hierop aanspraak zal maken.&#13;
3. Voor het geval die aanspraak is of zal&#13;
worden gemaakt, bevat het testament in ieder&#13;
geval een legaat aan geïntimeerde sub 1 van&#13;
het tot de nalatenschap behorende aandeel in&#13;
de onroerende zaken, met inbegrip van het&#13;
land in geschil, onder de last van geïntimeerde&#13;
sub 1 de getaxeerde waarde daarvan&#13;
kontant in de nalatenschap in te brengen. Niet&#13;
is gesteld of gebleken dat geïntimeerde sub 1&#13;
niet bereid en in staat is het legaat te aanvaar&#13;
den en de vermelde last uit te voeren. Integendeel&#13;
gaat geïntimeerde sub 1 er in de memorie&#13;
van antwoord van uit dat zij, ingeval van aan&#13;
spraken op het wettelijk erfdeel, de eigendom&#13;
van de onroerende zaken, waaronder het land&#13;
in geschil, geheel verkrijgt tegen uitvoering&#13;
van de last.&#13;
4. Ook in een gemeenschap van een nalatenschap&#13;
dienen de deelgenoten (erfgenamen)&#13;
zich jegens elkaar te gedragen overeen&#13;
komstig de eis van redelijkheid en billijkheid.&#13;
Gelet op het vermelde testament, tevens hou&#13;
dende legaat, en op het aandeel van geïntimeerde&#13;
sub 1 in de ontbonden algehele&#13;
gemeenschap van goederen met de erflater, is&#13;
het redelijk en billijk dat de erfgenamen geïntimeerde&#13;
sub 1 pok thans reeds bevoegd ach&#13;
ten tot het algehele gebruik van de in het&#13;
testament bedoelde, door haar in eigendom te&#13;
verkrijgen onroerende zaken, (inclusief het&#13;
land in geschil), waarvan geïntimeerde sub 1&#13;
het woonhuis bewoont. Als legitimarissen&#13;
kunnen zij immers hooguit aanspraak maken&#13;
op de door geïntimeerde sub 1 in te brengen&#13;
kontanten overeenkomstig hun legitieme portie.&#13;
Geïntimeerde sub 1 was om die reden bevoegd&#13;
dit in elk geval aan haar toekomende&#13;
gebruik voor wat betreft het land in geschil uit&#13;
handen te geven door middel van verpachting&#13;
daarvan aan haar kleinzoon, geïntimeerde sub&#13;
2, na het overlijden van haar echtgenoot. Van&#13;
benadeling van appellanten of belemmering&#13;
van verdeling van de nalatenschap ingevolge&#13;
het sluiten van de pachtovereenkomst kan&#13;
geen sprake zijn.&#13;
Slotsom&#13;
5. Het in de rechtsoverweging 1 omschreven&#13;
vraagpunt moet op grond van het bovenstaande&#13;
bevestigend worden beantwoord. De&#13;
grief treft derhalve geen doel. Het vonnis&#13;
moet onder aanvulling van gronden worden&#13;
bekrachtigd. Het hof vindt aanleiding de proceskosten&#13;
tussen partijen te compenseren in&#13;
verband met hun bloedverwantschap in de&#13;
rechte linie.&#13;
Beslissing&#13;
Het hof, rechtdoende in hoger beroep:&#13;
bekrachtigt het vonnis van de pachtkamer&#13;
van het kantongerecht te Utrecht d.d. 10 juni&#13;
1991, waarvan beroep, onder wijziging van&#13;
gronden;&#13;
compenseert de proceskosten tussen partijen&#13;
aldus dat ieder van partijen de hare zal dragen.</content><legacyfootnotes/><footnotes><footnote/></footnotes><auteurs/><published>1993-08-01 00:00:00</published><modified>1992-07-20 00:00:00</modified><editiondate>1993-08-01</editiondate><htmlpath>https://denhollander.info/artikel/5283</htmlpath></article>
</articles></edition>
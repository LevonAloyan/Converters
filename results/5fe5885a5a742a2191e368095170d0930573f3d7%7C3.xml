<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1983</searchword><id>6433</id><udhid>UDH:TvAR/6433</udhid><titel>Pacht- en koopprijzen</titel><searchwords><searchword>TvAR 1/1983</searchword><searchword>UDH:TvAR/6433</searchword></searchwords><attachments><attachment><name>1983_nr 1_Artikel_Hanegraaff.pdf</name><extention>pdf</extention><url>https://denhollander.info/download/6215/ci</url></attachment></attachments><inleiding>Inleiding&#13;
Grond is geen willekeurig vermeerderbaar goed. Niettemin moet dit begrip in betrekkelijke&#13;
zin worden verstaan, immers andere kapitaalgoederen zijn evenmin willekeurig&#13;
vermeerderbaar. Het aanbod van agrarische ondernemers ten opzichte van het&#13;
beschikbare areaal cultuurgrond in ons land is echter bijzonder groot. De vraag naar&#13;
land door agrariërs is zo groot dat een prijsopdrijvend effect bij pacht en overdracht&#13;
van land in een vrij economisch verkeer daarvan een onvermijdelijk gevolg is. Hoewel&#13;
vele verpachters hun land tegen redelijke pachtprijzen aan agrariërs in gebruik&#13;
gaven was er voor een Overheidscontrole destijds wel aanleiding. Over de wijze waarop&#13;
deze controle is en wordt uitgevoerd en over de hoogte van de pachtnormen welke&#13;
bij de toetsing van pachtprijzen wordt gehanteerd kan men uiteraard van mening&#13;
verschillen. Bieden ze bijv. ruimte voor een redelijk rendement voor in land geïnvesteerd&#13;
vermogen? In verband met de sterk gestegen lasten welke op land en gebouwen&#13;
drukken wordt deze vraag door velen ontkennend beantwoord.&#13;
Nog steeds speelt de pachtprijstheorie van Ricardo, hoewel niet openlijk, een rol.&#13;
Omdat land niet willekeurig vermeerderbaar zou zijn wordt de pachtprijs, volgens&#13;
deze theorie afhankelijk gesteld van het financiële overschot dat de produktie aan&#13;
de ondernemer laat nadat alle overige produktiekosten, inclusief een ondernemersloon,&#13;
zijn gehonoreerd.&#13;
Het betekent dat voor kapitaal en arbeid, aangewend op land van slechte kwaliteit,&#13;
een zelfde beloning uit de opbrengst mag worden verlangd als bij aanwending&#13;
van deze produktiemiddelen in gunstiger omstandigheden, dus op beter land. Een&#13;
'no-rent' zone, dus land zonder pachtwaarde, is een essentieel deel van de Ricardiaanse&#13;
leer. De allerslechtste grond laat bij volledige honorering geen financieel overschot.&#13;
Het onderscheid tussen land en overige produktiemiddelen gaf in wezen aanleiding&#13;
tot deze opvatting.&#13;
De pachtprijs is in deze leer geen constitutief element in de produktiekosten. Ricardo,&#13;
die de gesloten familiehuishouding voor ogen had, formuleerde de pacht als&#13;
een prijsgevolg. In een vrije verkeershuishouding is dit echter eveneens het geval met&#13;
de beloning van de overige produktiemiddelen. Als uit de prijs van het eindprodukt&#13;
geen adequate beloning voor een produktiemiddel mag worden verwacht zal er niet&#13;
worden geproduceerd omdat niemand bereid is niet alleen land, maar ook kapitaal&#13;
of arbeid ten gebruike af te staan.&#13;
Enerzijds zijn de aan te wenden kosten afhankelijk van de prijzen der eindprodukten,&#13;
anderzijds zijn deze prijzen afhankelijk van de kosten der produktiemiddelen&#13;
(w.o. de grond). De conclusie kan slechts zijn dat de Ricardiaanse pachtprijsleer economisch niet meer is te verdedigen. Land is geen natuurgave zondermeer&#13;
maar wordt door toevoeging van kapitaal en arbeid voor produktie geschikt&#13;
gemaakt, is derhalve een geproduceerd goed.&#13;
Wanneer het geen aanvaardbaar netto-rendement levert komt het niet ter&#13;
beschikking. De achteruitgang van de oppervlakte pachtland houdt stellig&#13;
verband met het relatief lage netto-rendement dat uit investering in land&#13;
wordt verkregen. Dit is als gevolg van het gevoerde pachtprijsbeleid en de&#13;
per polder zeer uiteenlopende lasten voor dezelfde grondsoorten, wel zeer&#13;
begrensd. Ze behoort niettemin evenals op grond en gebouwen drukkende&#13;
lasten in de publieke en private sfeer tot de kosten van het&#13;
grondgebruik.'Immers niemand zal bereid zijn vermogen in land te investeren&#13;
indien de reeds in cultuur gebrachte grond geen netto-pacht oplevert. De&#13;
pacht-verhouding berust ook niet op een 'partnership' tussen verpachter en&#13;
pachter. Er heeft ter bepaling van de pachtprijs geen verdeling van een nettoopbrengst&#13;
(overschot) plaats. De pachter is een zelfstandige ondernemer en&#13;
draagt alle risico's hieraan verbonden. Dat men achteraf nagaat hoe de&#13;
maatschappelijke inkomstenverdeling zich tussen verschillende&#13;
productiemiddelen heeft voltrokken is een geheel andere kwestie. Dit doet&#13;
niets af aan het feit dat bij verpachting van land een grondeigenaar afstand&#13;
doet van het ondernemerschap en zijn inkomen derhalve niet afhankelijk&#13;
stelt van de wisselende uitkomsten van het bedrijf. De pachtprijs als een&#13;
restin-komen te beschouwen is derhalve economisch en maatschappelijk&#13;
onjuist. De pacht is niets anders als de prijs van een der kostencomponenten&#13;
waarmede de ondernemer heeft te rekenen. Tussen de&#13;
wisselende opbrengst waarde van het product en de contractueel bepaalde&#13;
beloningen der diverse productie-factoren staat de ondernemerswinst als een&#13;
zuiver restinkomen. De aanwezigheid van de ondernemerswinst sluit de&#13;
pacht als restpost uit.&#13;
Privaat-economisch is in de loop der jaren de grond een kapitaalgoed&#13;
geworden. De eigenaar ontvangt pacht waarvan een deel netto, dat zijn&#13;
inkomen is uit het kapitaal dat hij in de grond heeft geïnvesteerd.&#13;
Een overzicht van de bruto-rendementen van verpachte objecten laten wij&#13;
hieronder volgen. Het rendement is berekend door de gemiddelde pachtprijzen uit te drukken als&#13;
percentage van de koopprijzen van verpachte objecten. Zowel voor boerderijen als&#13;
voor land vertoont het cijfer een stijgende tendens.2&#13;
Bij hoge grondprijzen neemt het belang van de pacht voor de landbouw toe. Hoewel&#13;
het netto rendement voor de verpachter daalt blijkt niet dat de verpachters tot&#13;
verkoop worden gestimuleerd, althans niet op grote schaal. De kans dat land pacht -&#13;
vrij ter beschikking komt is gering en alleen pachtvrij land kan tegen aantrekkelijke&#13;
prijzen worden verkocht. Daar het zelf gebruik door agrarische verpachters is toegenomen&#13;
zal in de toekomst waarschijnlijk blijvend met een afneming van het areaal&#13;
pachtland moeten worden gerekend mede door verkoop aan zittende pachters, die&#13;
krachtens hun voorkeursrecht tegen belangrijk lagere prijzen kunnen kopen. Boerderijen&#13;
worden voor 75% en los land voor bijna 90% door zittende pachters&#13;
gekocht.&#13;
Voor Nederland en per provincie blijkt de geleidelijke teruggang van de pacht uit&#13;
onderstaand overzicht.&#13;
Oppervlakte pacht in % van de oppervlakte cultuurgrond per provincie&#13;
Provincie 1921 1930 1940 1950 1955 1959 1966 1970 1975 1979&#13;
Groningen 35.21 42.62 48.95 57.06 54.08 53.10 48.91 46.52 42.30 36.38&#13;
Friesland 68.23 68.83 71.69 73.11 70.22 68.06 64.25 61.70 55.62 49.27&#13;
Drenthe 45.44 47.61 53.09 60.52 57.82 57.31 54.00 49.26 44.20 40.81&#13;
Overijssel 32.03 31.74 34.51 35.56 40.42 44.95' 43.451 41.69' 37.701 34.891&#13;
Gelderland 41.61 39.79 44.02 45.50 43.62 45.01 42.45 41.58 38.74 35.74&#13;
Utrecht 50.18 49.71 53.53 55.32 51.09 50.82 47.53 45.73 40.51 36.85&#13;
Noordholland 50.94 55.61 62.45 66.85 61.05 59.87 57.52 56.19 53.11 50.28&#13;
Zuidholland 58.15 58.27 64.60 65.40 60.41 58.04 53.78 51.90 49.23 43.46&#13;
Zeeland 59.62 61.24 68.41 69.85 64.49 62.34 58.40 58.61 56.20 52.16&#13;
Noordbrabant 41.46 40.56 44.00 47.16 42.00 40.65 37.02 36.95 35.22 32.62&#13;
Limburg 46.66 48.34 52.82 57.14 53.00 50.61 49.48 49.93 48.54 46.96&#13;
Nederland 48.26 49.03 53.47 55.93 53.03 52.42 49.20 48.09 44.36 40.38&#13;
1. lncl. N.O.P. (excl. N.O.P. in 1959: 35.80 in 1966: 33.81 in 1970: 32.37 in 1975: 29.13 in 1979: 26.76.&#13;
In 1970 bedroeg het percentage pachtgrond in O. Flevoland 51.22 in 1975: 54.00.&#13;
In eigen exploitatie in Zuidelijk Flevoland 2 bedrijven met een oppervlakte van 15.245 ha.</inleiding><content>De pachtprijzen&#13;
In de C.B.S.-statistiek worden alleen de gegevens van objecten met opstallen (boerderijen,&#13;
overige objecten met opstallen) van 25 are en meer en van los land van 10&#13;
are en meer verwerkt.&#13;
In de statistiek worden apart opgenomen de gegevens over verpachtingen van&#13;
(schoon)ouders aan kinderen; zaaiklaar verhuurd land; pachtoverdrachten indien althans geen wijziging van de pachtprijs heeft plaatsgevonden; erfpacht en&#13;
natuurbeschermingsobjecten zijn statistisch niet vermeld.&#13;
Zoals bekend bevat de statistiek geen werkelijk betaalde prijzen maar&#13;
worden uiteraard uit het verkregen cijfermateriaal gemiddelden berekend.&#13;
De cijfers voor een bepaald jaar hebben alleen betrekking op de in dat jaar&#13;
nieuw afgesloten contracten. In lopende contracten bedongen pachtprijzen&#13;
zijn dus alleen in het jaar waarin de overeenkomst werd goedgekeurd&#13;
meegeteld.&#13;
Ook zijn zgn. wijzigingscontracten verwerkt, d.w.z. contracten waarin&#13;
alleen een wijziging van de pachtsom heeft plaatsgevonden.&#13;
De berekende pachtprijzen voor Nederland, per provincie en per groep van&#13;
landbouwgebieden zijn gewogen gemiddelden. De totale pachtsom van een&#13;
aantal objecten is nl. gedeeld door de totale oppervlakte van die objecten. De&#13;
uitkomsten kunnen van jaar tot jaar variëren alleen al doordat in een gebied&#13;
met relatief hoge pachtprijzen het aantal waarnemingen varieert, zonder dat&#13;
men van een werkelijke stijging of daling in het pachtprijsniveau bij de&#13;
nieuw afgesloten contracten zou kunnen spreken. De uitkomsten voor&#13;
Nederland zijn zoals gezegd, gewogen uitkomsten. Een benadering van het&#13;
algemeen pachtprijsniveau wordt nu verkregen door het samenstellen van&#13;
een voortschrijdend drie-jaarlijksgemiddelde. Dit hangt samen met de&#13;
mogelijkheid dat één keer per drie jaren een herziening van de pachtsom kan&#13;
worden gevraagd. Gronden waarvoor éénjarige contracten worden&#13;
afgesloten, waarbij jaarlijks een herziening van de pachtsom mogelijk is,&#13;
tellen elk jaar mee.&#13;
Boerderijen, los bouwland en los grasland: voortschrijdend gewogen&#13;
driejaarlijks-gemiddelden.&#13;
Uit de statistiek blijkt dat het aantal contracten dat voor boerderijen en&#13;
tuinderijen jaarlijks wordt afgesloten in 1979/'80 wederom is gedaald. In&#13;
1980/81 blijkt echter het aantal contracten te zijn gestegen. Voor het losse&#13;
land nam het aantal verpachtingen en de oppervlakte toe. Het aantal verpachtingen met een looptijd van één jaar nam sterk toe ten&#13;
koste van verpachtingen met een looptijd van zes jaar.&#13;
De stijging van de pachtprijzen zet zich geleidelijk voort. Dit is ongetwijfeld&#13;
een gevolg van de structurele aanpassing van de pachtnormen in oktober 1977&#13;
en de daarop wederom gevolgde verhoging in 1980.&#13;
De voorgenomen wijziging van de Pachtwet beoogt o.m. bij het sluiten van&#13;
pachtovereenkomsten een zelfde landbouwkundige toetsing toe te passen als&#13;
bij de overdracht van land.&#13;
Bij het agrarisch grondverkeer in de koopsector wil men via beperking van&#13;
de vraag de hoge koopprijzen van land drukken. Maar in de pachtsector&#13;
worden de prijzen al 40 jaren streng bewaakt, zo zelfs dat van het in land&#13;
geïnvesteerd vermogen thans veelal minder dan 1½ % netto wordt genoten. Is&#13;
het derhalve weinig aantrekkelijk om in land te investeren, mede als gevolg&#13;
van het continuatierecht en het voorkeursrecht van de pachter bij verkoop,&#13;
toetsingsnormen maken verpachting nog minder aantrekkelijk.&#13;
Het pachtareaal zal door dergelijke normen waarschijnlijk nog verder&#13;
inkrimpen. Dit strekt de landbouw alleen tot nadeel.&#13;
Een wijziging van de Pachtwet zal primair gericht moeten zijn op&#13;
instandhouding van het pachtareaal en dit wordt niet bevorderd door&#13;
verpachting te bemoeilijken. Een vermindering van het areaal pachtgrond van&#13;
ruim 50% naar 40% stemt tot nadenken.&#13;
Een grondbank die zonder Overheidsfinanciering niet kan werken lost het&#13;
probleem niet op. Ze kan particuliere investeringen niet vervangen. De pacht werkt&#13;
praktisch als een goedkoop en onopzegbaar lang krediet. In het&#13;
erfpachtstelsel, waarmede de grondbank werkt, is de canon niet aan controle&#13;
onderworpen, terwijl bij de overdracht van dit zakelijk recht evenmin een&#13;
prijscontrole geldt.&#13;
Gemiddelde pachtprijs volgens nieuw gesloten pachtovereenkomsten in gld per ha&#13;
Groepen van landbouwgebieden&#13;
IJssel- totaal&#13;
Om- rivier- weide- zand veen tuinbouw meer- Nederschrijving&#13;
zeeklei klei streken gronden koloniën gebieden polder land&#13;
Boerderijen&#13;
1940 87 78 85 61 78 100 77&#13;
1950/1951 123 102 113 83 99 117 105&#13;
1960/1961 213 172 174 136 157 205 174&#13;
1970/1971 300 272 269 238 264 299 268&#13;
1975/1976 455 403 378 362 388 372 415&#13;
1976/1977 487 412 403 308 401 459 441&#13;
1977/1978 526 489 463 427 455 488 564 487&#13;
1978/1979 576 495 511 493 542 562 563 535&#13;
1979/1980 583 535 547 516 563 549 645 550&#13;
1980/1981 669 542 561 546 576 575 896 597&#13;
Los bouwland&#13;
1940 96 77 78 56 65 117 81&#13;
1950/1951 118 86 98 57 78 119 94&#13;
1960/1961 172 116 140 85 109 163 139&#13;
1970/1971 250 190 202 134 184 245 210&#13;
1975/1976 327 244 283 213 288 286 286&#13;
1976/1977 325 265 287 229 306 396 297&#13;
1977/1978 417 302 340 261 342 476 378 347&#13;
1978/1979 458 337 361 305 400 483 546 410&#13;
1979/1980 471 333 419 331 412 550 627 415&#13;
1980/1981 479 345 476 326 433 578 661 423&#13;
Los grasland&#13;
1940 89 82 83 70 67 83 81&#13;
1950/1951 110 89 98 80 82 99 94&#13;
1960/1961 150 131 127 101 98 140 124&#13;
1970/1971 212 177 178 146 146 204 172&#13;
1975/1976 270 246 254 229 256 272 247&#13;
1876/1977 278 251 264 239 253 312 257&#13;
1977/1978 292 288 313 283 287 331 185 296&#13;
1978/1979 347 322 352 321 335 374 275 338&#13;
1979/1980 389 318 369 333 347 454 323 356&#13;
1980/1981 369 338 372 340 367 445 223 359 &#13;
Boerderijen (1 ha en meer). Pachtprijzen in glds. per ha.&#13;
1970/71 1976/77 1977/1978 1978/79 1979/1980 1980/1981&#13;
Groningen 291 424 480 551 583 596&#13;
Friesland 257 384 438 511 524 555&#13;
Drenthe 247 380 448 525 549 568&#13;
Overijssel 253 399 396 511 525 577&#13;
Gelderland 253 393 461 505 505 550&#13;
Utrecht 264 430 479 487 536 561&#13;
Noordholland 305 456 484 534 595 593&#13;
Zuidholland 299 427 532 560 562 615&#13;
Zeeland 319 413 523 566 561 616&#13;
Noordbrabant 260 442 468 578 601 579&#13;
Limburg 242 374 450 441 492 516&#13;
IJsselmeerpolders — — — 563 645 896&#13;
Los bouwland. Pachtprijzen in glds. per ha&#13;
1970/71 1976/77 1977/78 1978/79 1979/80 1980/81&#13;
Groningen 193 294 339 402 422 448&#13;
Friesland 221 311 400 440 453 492&#13;
Drenthe 173 303 339 406 409 427&#13;
Overijssel 151 243 305 305 364 448&#13;
Gelderland 169 249 275 313 330 362&#13;
Utrecht 176 192 269 354 330 309&#13;
Noordholland 250 335 387 430 503 467&#13;
Zuidholland 267 315 432 483 499 500&#13;
Zeeland 259 332 430 450 447 468&#13;
Noordbrabant 164 285 359 385 410 420&#13;
Limburg 150 224 238 295 285 293&#13;
IJsselmeerpolders — — — 546 627 661&#13;
Los grasland. Pachtprijzen in glds. per ha&#13;
1970/71 1976/77 1977/78 1978/79 1979/80 1980/1981&#13;
Groningen 190 271 344 375 386 413&#13;
Friesland 175 266 308 363 379 384&#13;
Drenthe 144 256 291 340 343 359&#13;
Overijssel 163 254 291 331 362 370&#13;
Gelderland 170 240 278 314 313 328&#13;
Utrecht 155 241 280 307 323 342&#13;
Noordholland 212 279 317 345 373 382&#13;
Zuidholland 202 266 321 331 351 337&#13;
Zeeland 213 270 328 273 313 332&#13;
Noordbrabant 161 245 322 337 332 352&#13;
Limburg 146 212 273 270 289 277&#13;
IJsselmeerpolders — - — 275 323 323 &#13;
Voor de instandhouding van het pachtareaal is primair van belang een&#13;
redelijk rendement van het verpachte land.&#13;
Aanbevelingen, welke o.m. in het C.D.A.-rapport over het agrarisch&#13;
grondbeleid zijn gedaan, als een wettelijk recht op pacht voor de zoonbedrijfsopvolger,&#13;
een pacht van 12 jaren in plaats van 6 jaren voor de pachter,&#13;
die het gepachte niet wenst te kopen of een verbod om pachtvrij land aan&#13;
een zelfgebruiker te verkopen, grijpen zo zeer in, dat verpachting nog&#13;
onaantrekkelijker wordt.&#13;
De pachtprijzen van boerderijen zijn in de zeekleigebieden en in de&#13;
IJsselmeerpolders aanmerkelijk hoger dan het landelijk gemiddelde; voor los&#13;
bouwland en los grasland geldt dit voor de tuinbouwgebieden. Van&#13;
genoemde drie objecten zijn de prijzen in de zandgebieden&#13;
daarentegen lager dan het landelijk gemiddelde.&#13;
Het Centraal Bureau voor de Statistiek heeft ook de pachtprijzen per&#13;
provincie verzameld zowel voor boerderijen als los land. De prijzen&#13;
voor los land stegen in het algemeen minder sterk dan voor&#13;
boerderijen.&#13;
De pachtprijzen van boerderijen gerangschikt naar grootteklasse&#13;
volgen de algemene tendentie van een verhoging. Hoewel niet&#13;
algemeen, blijft een zekere tendentie van lagere pachten bij&#13;
toenemende bedrijfsgrootte bestaan. Een verklaring hiervoor is dat op&#13;
de kleinere bedrijven de lasten in het bijzonder van gebouwen relatief&#13;
zwaarder drukken. Koopprijzen&#13;
Van de ruim 2 miljoen ha cultuurgrond bij agrarische ondernemers in gebruik heeft&#13;
62% betrekking op grasland, 32% op akkerbouwland en 6% op tuinbouwgrond.&#13;
Als gevolg van de prijsontwikkeling op de grondmarkt is de jaarlijks verhandelde&#13;
oppervlakte sedert 1970 voor boerderijen met ruim 65% gedaald. De prijsvorming,&#13;
die zich op deelmarkten afspeelt, heeft betrekking op een relatief klein areaal cultuurgrond&#13;
en wel op ongeveer 1½ % van het totale areaal.&#13;
De sterke vermindering van het aanbod van vrije boerderijen houdt mede verband&#13;
met een opvallende stagnatie in de bedrijfsbeëindiging door oudere boeren. Bovendien&#13;
wordt de afvloeiing uit de landbouw naar andere beroepen tegengewerkt door&#13;
de minder gunstige algemene economische situatie.&#13;
De afnemende verkooplust is waarschijnlijk ook een gevolg van het feit, dat zittende&#13;
pachters krachtens de voorkeursregeling tegen relatief nog lagere prijzen kopen,&#13;
dan de prijzen welke voor verpacht land gelden.&#13;
De sterke afneming van het aanbod van onverpachte boerderijen ging gepaard&#13;
met het bekende prijsverschil tussen verpacht en onverpacht land. Was het prijsverschil&#13;
tussen verpachte en onverpachte boerderijen in 1970/71 ± 30%, het prijsverschil&#13;
bedraagt thans ± 60%.&#13;
Onderstaande tabel heeft betrekking op de verkochte oppervlakte land (verpacht&#13;
en onverpacht) aan derden met agrarische bestemming sinds 1970.&#13;
Verkochte oppervlakte landbouwgronden in ha&#13;
De totale oppervlakte verkochte landbouwgrond bedroeg in 1970/71 50.821 ha, in&#13;
1974/1975 32.992 ha, in 1978/1979 32.740 ha in 1979/1980 30.505 ha in 1980/1981&#13;
32.126 ha.&#13;
De teruggang van de verkochte oppervlakte sinds 1970 heeft voornamelijk betrekking&#13;
op onverpachte boerderijen, hoewel ook verkoop door verpachters voor hen&#13;
minder aantrekkelijk blijft als gevolg van het voorkeursrecht van de pachter. Als het&#13;
land pachtvrij zou komen wordt het verkocht. Dit komt zeer weinig voor. Pachtvrij&#13;
land is praktisch afkomstig van eigen-gebruikers. Sedert 1980/1981 is de verkochte oppervlakte iets toegenomen waarschijnlijk als&#13;
gevolg van de aangekondigde controle op het rechtsverkeer van land (WAG).&#13;
Het zijn vooral de agrariërs die bij de transacties van cultuurgrond zijn betrokken.&#13;
Het areaal dat wordt gekocht is ook belangrijk groter dan het areaal dat wordt&#13;
verkocht.&#13;
Niet-agrariërs verkochten meer dan zij kochten. Wanneer niet-agrariërs land kopen&#13;
dan gaat het om een niet-agrarische bestemming bijv. recreatie. Een inzicht in&#13;
het grondverkeer en welke categorieën kopers en verkopers daarbij waren&#13;
betrokken geeft het volgende overzicht.&#13;
Dit overzicht heeft dus alleen betrekking op overdrachten van land, niet op de overgang&#13;
krachtens erfrecht of enige andere titel en evenmin op overdrachten voor nietagrarische&#13;
bestemmingen.&#13;
Gewezen moge worden op de verkopen door niet-agrariërs en de afneming van&#13;
verkopen door particulieren waarvan het beroep niet vermeld is.&#13;
De door agrariërs gekochte grond werd hoofdzakelijk via het voorkeursrecht verkregen&#13;
nl. ruim 70%.&#13;
Niet agrariërs zijn niet zelden als erfgenamen in boerennalatenschappen gerechtigd en verkopen hun aandeel aan een of meer agrariërs, die eveneens tot de erven&#13;
behoren. In het algemeen bleef de gekochte en verkochte oppervlakte door agrariërs&#13;
vrijwel constant. Bij verkoop ontvangen de agrariërs een hogere koopprijs voor hun&#13;
grond dan niet-agrariërs, terwijl ook agrariërs aan agrariërs meer betalen dan aan&#13;
niet-agrariërs. In het bijzonder als het om verpacht los land gaat.&#13;
De deelneming van de Overheid aan het grondverkeer is begin 1977 bij de SBL&#13;
(DBL) geconcentreerd.&#13;
Door personen met een agrarisch hoofdberoep werd bijna 9000 ha meer gekocht&#13;
dan verkocht in 1980/'81. De niet-agrariërs daarentegen stootten per saldo 9.500 ha&#13;
af. Hierbij dient men zich te realiseren dat rustende agrariërs niet tot de agrariërs&#13;
zijn gerekend. Een gevolg hiervan is dat wanneer rustende agrariërs hun bedrijf aan&#13;
een opvolger verkopen (in de regel zal vererving plaatsvinden) een overschatting van&#13;
de toeneming van de eigendom van agrariërs plaatsvindt. De tegenstroom die plaatsvindt&#13;
doordat oudere agrariërs hun bedrijf in eigendom houden en aan een opvolger&#13;
verpachten en tot de groep rustende agrariërs gaan behoren wordt immers niet gemeten.&#13;
Uit de tabel blijkt ook dat de S.B.L. in 1980/'81 ruim 2500 ha meer grond heeft&#13;
gekocht dan verkocht. Dit geeft zonder nadere toelichting een vertekening van het&#13;
beeld. De S.B.L. koopt veel grond in ruilverkavelingsgebieden. Na verloop van tijd&#13;
wordt de grond weer afgestoten. Dit gebeurt meestal niet door verkoop, maar door&#13;
middel van de zogenaamde akte van toedeling na het gereedkomen van een ruilverkaveling.&#13;
Daarbij gaat de eigendom van de door de S.B.L. ingebrachte grond over&#13;
op andere eigenaren in het ruilverkavelingsgebied. Deze overdracht wordt niet in de&#13;
statistiek verwerkt. Bij de kopers zijn kerkelijke instellingen sinds 1972/'73 en banken&#13;
en verzekeringsmaatschappijen sinds 1974/1975 ondergebracht in de groepering&#13;
'overige niet-particulieren', daar deze categorieën vrijwel geen grond meer kopen.&#13;
De grondprijzen zijn sinds 1970 flink gestegen. De stijging van de grondprijzen&#13;
is niet alleen gevolg van schaarste aan land, ze kreeg na 1970 ook een inflatoir karakter.&#13;
Naar onze overtuiging neemt de schaarste bij deze prijsontwikkeling een dominerende&#13;
plaats in.&#13;
Hierbij ware te bedenken dat de prijsvorming van land zich op een groot aantal&#13;
plaatselijke en regionale markten voltrekt. Op al deze markten kunnen effecten optreden&#13;
welke het algemene beeld verstoren. De vraag- en aanbodverhoudingen in Nederland&#13;
staan scherp tegenover elkaar. De nadelen van deze prijsstijging zijn groter&#13;
dan de voordelen. Men denke aan de overneming van bedrijven door jongere bedrijfsopvolgers&#13;
die behoudens financiële tegemoetkoming door de familie (erfgenamen&#13;
die bereid zijn met een lagere prijs genoegen te nemen) geld moeten lenen.&#13;
Vooral als het bedrijf in onverpachte staat moet worden overgenomen kan de&#13;
koopprijs de rentabiliteit zeer nadelig beïnvloeden. Een groot bezwaar van te hoge&#13;
koopprijzen is ook dat geen vermogen in land wordt belegd om het tegen lage (gecontroleerde)&#13;
pachtprijzen te verpachten.&#13;
Het pachtareaal is als een rechtstreeks gevolg daarvan dan ook sterk gedaald.&#13;
Voor de landbouw betekent dit een groot nadeel dat niet wordt gecompenseerd door&#13;
inpoldering, een taak waarmede de Overheid zich belast. Dure grond moet dan aan&#13;
de landbouw in pacht of erfpacht worden uitgegeven. Het rendement van deze door&#13;
de Overheid ingepolderde grond is ook hier laag. Hierna volgt een overzicht van de prijsontwikkeling op de grondmarkt van&#13;
boerderijen, los bouw- en los grasland.&#13;
Gemiddelde koopprijzen voor Nederland totaal in gids.&#13;
Van alle categorieën daalde de koopprijs, een verschijnsel dat zich in 1979/'80&#13;
al inzette. De gemiddelde koopprijs van verpachte boerderijen van 1 ha en&#13;
meer steeg echter in de vorige periode nog met 17,5% en vertoonde dit jaar de&#13;
grootste daling. Onverpacht los bouwland en onverpacht los grasland daalden&#13;
meer in prijs dan los bouwland en los grasland in verpachte staat.&#13;
Een regionale vergelijking van de uitkomsten geeft belangrijke verschillen te&#13;
zien. Voor boerderijen van 1 ha en meer werd in Utrecht 62% meer, in&#13;
Groningen en Zeeland daarentegen 25% minder betaald dan het landelijk&#13;
gemiddelde. T.o.v. 1979/'80 was de daling van de gemiddelde koopprijs in&#13;
Zeeland met 32% het meest opvallend. Uit een door het C.B.S. berekend gemiddelde voor de koopprijzen van boerderijen&#13;
en los land, verpacht en onverpacht blijkt wel dat vooral de onverpachte boerderijen&#13;
in de periode 1970-1978 zeer sterk in prijs zijn verhoogd nl. 5 maal. Dit geldt ook&#13;
voor het losse grasland. Voor het losse bouwland waren de prijzen gemiddeld 4x zo&#13;
hoog.&#13;
We laten thans volgen de koopprijzen van boerderijen naar oppervlakteklassen. De afnemende verkoop van boerderijen en los land houdt ook verband met het voorkeursrecht&#13;
van zittende pachters die tegen relatief nog lagere prijzen kopen zoals het&#13;
koopprijspeil van verpacht land te zien geeft. Deze prijzen blijken uit onderstaande&#13;
overzichten. In het algemeen kan worden gezegd dat aan de sedert 1970 opgetreden prijsstijging&#13;
van land in 1979/'80 een einde is gekomen, waarna een daling intrad. Sinds 1982&#13;
hebben de prijzen zich gestabiliseerd.&#13;
Aangenomen mag worden dat de Wet agrarisch grondverkeer, met haar verscheidene&#13;
uitvoeringsmaatregelen een meer evenwichtige prijsvorming zal bevorderen.&#13;
Kern van deze raamwet is de zgn. landbouwkundige toetsing.</content><legacyfootnotes/><footnotes><footnote/></footnotes><auteurs>C.F. Hanegraaff</auteurs><published>1983-01-01 00:00:00</published><modified>1983-01-01 00:00:00</modified><editiondate>1983-01-01</editiondate><htmlpath>https://denhollander.info/artikel/6433</htmlpath></article>
</articles></edition>
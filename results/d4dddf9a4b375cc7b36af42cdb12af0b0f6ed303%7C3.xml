<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2010</searchword><id>8305</id><udhid>UDH:TvAR/8305</udhid><titel>Wetgeving en literatuur</titel><searchwords><searchword>TvAR 1/2010</searchword><searchword>UDH:TvAR/8305</searchword></searchwords><attachments><attachment><name>TvAR2010_01_04_Wetgeving.pdf</name><extention>pdf</extention><url>https://denhollander.info/download/7493/ci</url></attachment></attachments><inleiding>Ruimtelijke Ordening&#13;
Wet algemene bepalingen&#13;
omgevingsrecht (Wabo): leges&#13;
omgevingsvergunning&#13;
De Minister van VROM heeft de&#13;
Tweede Kamer ingelicht over de gemaakte&#13;
afspraken met de provincies en&#13;
de gemeenten over de transparantie&#13;
van berekening van leges voor de omgevingsvergunning&#13;
(Kamerstukken II&#13;
2009/10, 31 953, nr. 27, brief 20 november&#13;
2009). Er komt een leidraad&#13;
voor het bevoegd gezag waarin een&#13;
vaste werkwijze wordt voorgeschreven.&#13;
De leidraad zal vóór 1 april 2010 gereed&#13;
zijn, zodat deze kan worden verwerkt&#13;
in de legesverordeningen die van&#13;
kracht worden in het eerstvolgende&#13;
jaar na inwerkingtreding van de Wabo.&#13;
De minister geeft aan dat een grotere&#13;
transparantie verschillen in efficiency&#13;
aan het licht kunnen brengen en wellicht&#13;
zal leiden tot aanpassing van&#13;
werkwijzen en tarieven. Maar de minister&#13;
benadrukt dat er verschillen in&#13;
hoogte van leges kunnen blijven bestaan.&#13;
Volledige uniformiteit is volgens&#13;
de minister alleen te bereiken door in&#13;
te grijpen in de autonomie van lagere&#13;
overheden en daarvoor ziet de minister&#13;
nu geen aanleiding.</inleiding><content>Landinrichting&#13;
Ecologische Hoofdstructuur (EHS)&#13;
De overheid wil door het vrijwillig verwerven&#13;
van grond agrarische gebieden&#13;
omvormen tot natuurterreinen. Het&#13;
realiseren van de EHS is een voorbeeld&#13;
van zo´n functiewijziging. Maar van&#13;
‘vrijwillige’ medewerking van de&#13;
grondeigenaren is bij de realisering van&#13;
de EHS volgens A.A.G.C. Huysmans&#13;
en P.S.A. Overwater geen sprake. Zo is&#13;
te lezen in hun bijdrage in het Landen&#13;
Tuinbouwbulletin getiteld: ‘Functiewijziging:&#13;
vrijwilligheid bestaat niet’&#13;
(LTB 2009/11-12, p. 1-4). Volgens de&#13;
auteurs moeten belangenbehartigers en&#13;
adviseurs daarom pleiten voor een verkoop&#13;
op basis van de beginselen van de&#13;
Onteigeningswet.&#13;
Regeling Inrichting landelijk gebied&#13;
De Regeling Inrichting landelijk gebied&#13;
is met ingang van 28 november&#13;
2009 gewijzigd: Stcrt. 2009, 18039.&#13;
Door het Rijk wordt nu ook een visitatie&#13;
uitgevoerd ten behoeve van de ‘mid&#13;
term review’ (het vierde investeringstijdvak&#13;
waarop de bestuursovereenkomst&#13;
betrekking heeft). In de oude&#13;
regeling werd alleen aan het einde van&#13;
het investeringstijdvak (het zevende&#13;
jaar) een visitatie van het Rijk voorgeschreven&#13;
(art. 12 lid 3 Wet inrichting&#13;
landelijk gebied).&#13;
Besluit herverkaveling&#13;
In het tijdschrift Juridische Berichten&#13;
voor het Notariaat (JBN 2009, nr. 66)&#13;
staat B.F. Preller kort stil bij het Besluit&#13;
herverkaveling dat per 1 januari 2010&#13;
is aangevuld met een regeling voor kavelruil&#13;
bij overeenkomst. De naam van&#13;
het Besluit herverkaveling is met ingang&#13;
van 1 januari 2010 gewijzigd in:&#13;
Besluit Inrichting landelijk gebied&#13;
(Stb. 2009, 397).&#13;
Marktordening&#13;
Regeling GLB-inkomenssteun/&#13;
toeslagrechten&#13;
In een bijdrage getiteld: ‘Een kennelijke&#13;
fout wordt vergeven’ geeft L.P.J.&#13;
Mertens in het Land- en Tuinbouwbulletin&#13;
(LTB 2009/11-12, p. 4-6) een&#13;
samenvatting van recente rechtspraak&#13;
over de zogenoemde ‘kruisjesproblematiek’&#13;
bij de aanvraag door landbouwers&#13;
van toeslagrechten. Aan bod&#13;
komen onder andere: CBb 22 april&#13;
2009, LJN BI4347 en BI4348 en CBb&#13;
2 oktober 2009, LJN BJ944. De laatstgenoemde&#13;
uitspraak is één van de vier&#13;
uitspraken waarin het CBb op gelijke&#13;
gronden oordeelde dat sprake is van&#13;
een door de landbouwer gemaakte&#13;
kennelijke fout. De andere drie zijn te&#13;
vinden op www. rechtspraak.nl onder&#13;
LJN BJ9418, BJ9420 en BJ9445 (de&#13;
laatste uitspraak is ook gepubliceerd in&#13;
dit tijdschrift onder nummer&#13;
2009/5542).&#13;
Dieren&#13;
Wetsvoorstel verbod pelsdierhouderij&#13;
Het kabinet is bereid om op Europees&#13;
niveau te onderzoeken of er draagvlak&#13;
bestaat voor een etiketteringplicht voor&#13;
bont. Dat schrijft de minister in een&#13;
brief van 25 november 2009 aan de&#13;
Tweede Kamer (Kamerstukken II&#13;
2009/10, 30 826, nr. 27). In het treffen&#13;
van maatregelen op nationaal niveau&#13;
ziet de minister geen oplossing.&#13;
Aanleiding is de motie Gerkens (Kamerstukken&#13;
II 2008/09, 30 826, nr.&#13;
19) waarin de regering wordt verzocht&#13;
een etiketteringplicht voor bont in te&#13;
voeren.&#13;
Legkippenbesluit: verrijkte kooi&#13;
In het kader van de nahangprocedure&#13;
van het Besluit van 30 maart 2009&#13;
houdende een verbod tot het houden&#13;
van legkippen in verrijkte kooien en&#13;
vaststelling van nieuwe minimumnormen&#13;
voor het houden van legkippen&#13;
(Stb. 2009, 161) is de motie-Atsma ingediend&#13;
met het verzoek om een onderzoek&#13;
naar de omvang van de schade&#13;
die ondernemers zullen lijden als gevolg&#13;
van de invoering van dit verbod.&#13;
Dat onderzoek is inmiddels in opdracht&#13;
van de minister uitgevoerd door&#13;
het LEI van de Universiteit Wageningen.&#13;
Op 23 november 2009 heeft de&#13;
minister het onderzoeksrapport vergezeld&#13;
van een brief met toelichting aan&#13;
de Tweede Kamer gestuurd (Kamerstukken&#13;
II 2009/10, 32 123 XIV, nr.&#13;
65). Onder andere blijkt uit dit rapport&#13;
dat bij de invoering van de - door de Tweede Kamer voorgestelde - overgangstermijn&#13;
van 1 januari 2017&#13;
sprake is van een schade van minimaal&#13;
€ 7.4 miljoen. Gemiddeld betekent&#13;
dat voor de 30 betrokken bedrijven&#13;
een schade van bijna € 250.000,-. Het&#13;
onderzoek laat ook zien dat bij een&#13;
overgangstermijn tot 1 januari 2021&#13;
sprake is van een aanzienlijk lager schadebedrag:&#13;
€ 1.5 miljoen. Deze laatste&#13;
overgangstermijn komt overeen met de&#13;
overgangstermijn die de minister in&#13;
2008 heeft voorgesteld. Bij een overgangstermijn&#13;
tot 1 juli 2022 is de&#13;
schade volgens het rapport nihil. De&#13;
minister gaat er vanuit dat de nahangprocedure&#13;
van het besluit tot wijziging&#13;
van het Legkippenbesluit 2003 op&#13;
korte termijn kan worden afgerond.&#13;
Milieu&#13;
Initiatiefnota ‘Beter wonen op het&#13;
platteland’&#13;
In een brief van 18 november 2009&#13;
aan de Tweede Kamer (Kamerstukken&#13;
II 2009/10, 32 030, nr. 4) geeft de Minister&#13;
van VROM een korte reactie op&#13;
de Initiatiefnota ‘Beter wonen op het&#13;
platteland’ (Kamerstukken II 2009/10,&#13;
32 030, nr. 2). De minister onderkent&#13;
de wenselijkheid van een structurele&#13;
oplossing voor voormalige agrarische&#13;
bedrijfswoningen, maar geeft ook enkele&#13;
aandachtspunten mee voor de nadere&#13;
uitwerking van het wetsvoorstel.&#13;
Fiscaal recht&#13;
Wetsvoorstel tot wijziging van de&#13;
Successiewet 1956&#13;
Het wetsvoorstel tot wijziging van de&#13;
Successiewet 1956 en enige andere belastingwetten&#13;
(nr. 31 930) is op 15 december&#13;
2009 door de Eerste Kamer&#13;
aangenomen: www.eerstekamer.nl. Zie&#13;
voor een korte omschrijving van de inhoud&#13;
van het wetsvoorstel: Agr.r.&#13;
2009, p. 503 (rubriek Wetgeving en&#13;
literatuur).&#13;
Successierechten&#13;
In het Land- en Tuinbouwbulletin is&#13;
gepubliceerd een artikel van A.J.F.&#13;
Sinac getiteld ‘Waardering voor het&#13;
successierecht van agrarisch ondernemingsvermogen&#13;
in een nalatenschap’&#13;
(LTB 2009/11-12, p. 10-14). De uitspraak&#13;
van de Rechtbank Haarlem van&#13;
22 september 2009 (LJN BJ8177) laat&#13;
volgens de auteur zien dat:&#13;
– de problemen rondom de bedrijfsopvolgingsfaciliteit&#13;
met betrekking&#13;
tot niet-voortzetters nog steeds actueel&#13;
zijn;&#13;
– het feit dat de agrarisch ondernemer&#13;
in gemeenschap van goederen&#13;
is gehuwd tot een verrassende uitkomst&#13;
kan leiden;&#13;
– de voorgestelde wetswijziging van&#13;
de Successiewet 1956 van belang&#13;
is;&#13;
– het aanbeveling verdient om bestaande&#13;
testamenten en samenwerkingsovereenkomsten&#13;
nog eens&#13;
tegen het licht te houden.&#13;
Fiscale gevolgen aanleg&#13;
boerenwandelpaden&#13;
In een artikel getiteld ‘De Wandelclub.&#13;
Wandelpaden op boerenland en de fiscus’&#13;
schrijft S.F.J.J. Schenk in het&#13;
Land- en Tuinbouwbulletin over de fiscale&#13;
gevolgen voor landbouwers van&#13;
het verkrijgen van een vergoeding voor&#13;
medewerking aan de aanleg van boerenwandelpaden&#13;
(LTB 2009/10-11, p.&#13;
14-17). In de inkomsten- en vennootschapsbelasting&#13;
speelt de vraag of een&#13;
vergoeding tot de winst gerekend moet&#13;
worden of dat een beroep kan worden&#13;
gedaan op een vrijstelling. Maar ook&#13;
omzet- en overdrachtsbelasting kunnen&#13;
volgens de auteur een rol spelen. </content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2010-01-01 00:00:00</published><modified>2010-01-01 00:00:00</modified><editiondate>2010-01-01</editiondate><htmlpath>https://denhollander.info/artikel/8305</htmlpath></article>
</articles></edition>
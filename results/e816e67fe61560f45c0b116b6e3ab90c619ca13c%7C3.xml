<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2005</searchword><id>4215</id><udhid>UDH:TvAR/4215</udhid><titel>J. en P. Prins / Landinrichtingscommissie ruilverkaveling Stedum-Loppersum (TvAR 2005/5269)</titel><searchwords><searchword>TvAR 3/2005</searchword><searchword>TvAR 2005/5269</searchword><searchword>UDH:TvAR/4215</searchword></searchwords><attachments><attachment><name>2005_nr 3_Rechtspraak_5269.pdf</name><extention>pdf</extention><url>https://denhollander.info/download/4174/ci</url></attachment></attachments><inleiding>[Landinrichtingswet art. 210]&#13;
&#13;
De indertijd voor het aanbrengen van hoogspanningsmasten&#13;
ontvangen vergoeding&#13;
van een nutsmaatschappij kan in het kader&#13;
van de ruilverkaveling niet worden&#13;
vergeleken met de in het proces-verbaal&#13;
van aanwijzingen opgenomen verrekenpost,&#13;
aangezien die post slechts behoort te&#13;
worden gezien als een vergoeding voor de&#13;
last ten tijde van de eigendomsovergang in&#13;
het kader van de ruilverkaveling.</inleiding><content>VONNIS IN DE ZAAK VAN:&#13;
J. Prins, wonende te Middelstum,&#13;
P. Prins, wonende te Westerwijtwerd,&#13;
reclamanten tegen de lijst der geldelijke&#13;
regelingen,&#13;
als bedoeld in artikel 214 van de Landinrichtingswet&#13;
in de ruilverkaveling “Stedum-&#13;
Loppersum”,&#13;
en&#13;
de landinrichtingscommissie voor de ruilverkaveling&#13;
“Stedum-Loppersum”.&#13;
Procesverloop&#13;
(...)&#13;
Rechtsoverwegingen&#13;
1 Voor wat betreft het resterende bezwaar&#13;
geven reclamanten in het inleidend bezwaarschrift&#13;
onder meer aan dat in de inbreng op&#13;
het perceel Halteweg te Middelstum 2 hoogspanningsmasten&#13;
waren aangebracht. Bij de&#13;
aanleg van deze masten hebben zij een door&#13;
de SEP vastgestelde vergoeding ontvangen. In&#13;
het kader van de toedeling dienen reclamanten&#13;
aan de nieuwe eigenaar – belanghebbende&#13;
Reinema – een veel hoger bedrag te betalen,&#13;
terwijl zij zelf gedurende een reeks van jaren&#13;
overlast van de aanwezigheid van die masten&#13;
hebben moeten dragen. Zij achten zulks onredelijk&#13;
en onbillijk.&#13;
2 Namens de Landinrichtingscommissie is het&#13;
volgende naar voren gebracht.&#13;
Overeenkomstig het bepaalde in het procesverbaal&#13;
van aanwijzingen is in de LGR ten&#13;
laste van reclamanten voor het niet-toegedeeld&#13;
krijgen van de twee hoogspanningsmasten&#13;
een bedrag van ƒ 28.500,– opgenomen.&#13;
Een strikte toepassing van het proces-verbaal&#13;
van aanwijzingen leidt volgens haar niet tot&#13;
een kennelijk onredelijk of onbillijk resultaat&#13;
voor reclamanten. De aanwezigheid van masten&#13;
op cultuurland is een ernstige handicap&#13;
omdat de bewerking van het land met moderne&#13;
machines veel lastiger is. Het in het procesverbaal&#13;
opgenomen bedrag is hierop gebaseerd&#13;
en werd ten tijde van de tervisielegging van&#13;
het plan van toedeling ook gehanteerd bij de&#13;
vestiging van dergelijke rechten.&#13;
Het feit dat in het verleden een lagere vergoeding&#13;
is ontvangen van de nutsmaatschappij is&#13;
naar de mening van de LiC niet relevant omdat&#13;
de verrekenpost geen vergoeding voor dat&#13;
bedrag is, maar een vergoeding voor de last&#13;
ten tijde van de eigendomsovergang in het&#13;
kader van de ruilverkaveling. Dat reclamanten&#13;
indertijd een in hun ogen te lage vergoeding&#13;
hebben ontvangen, is geen zaak die aan de&#13;
LiC kan worden tegengeworpen. Dat geldt&#13;
ook voor het verweer dat de nutsmaatschappij&#13;
in de toekomst mogelijk naar een ander vergoedingstelsel&#13;
zal overgaan. Naar de opvatting&#13;
van de LiC is het bezwaar ongegrond.&#13;
3 De rechtbank oordeelt als volgt.&#13;
Het onderhavige bezwaar richt zich tegen de&#13;
toepassing van het proces-verbaal van aanwijzingen,&#13;
als bedoeld in artikel 210, derde lid,&#13;
van de Landinrichtingswet voor de onderhavige&#13;
ruilverkaveling. Voormeld proces-verbaal&#13;
is opgesteld op 19 januari 1994 en bevat voor&#13;
wat betreft het onderhavige bezwaar de navolgende&#13;
bepaling:&#13;
“Ingevolge artikel 210, eerste en tweede lid&#13;
van de Landinrichtingswet worden geschat:&#13;
a. (...)&#13;
e. de hoogte van de overige verrekenposten.&#13;
Indien gronden van eigenaar veranderen of als&#13;
in de toestand van de gronden in opdracht van&#13;
de Landinrichtingscommissie wijzigingen zijn&#13;
aangebracht door de uitvoering van werken&#13;
en voor zover geen regeling is getroffen tussen&#13;
de oude en nieuwe eigenaar, c.q. tussen de&#13;
Landinrichtingscommissie en de eigenaar, zullen&#13;
de overige verrekenposten als volgt worden&#13;
geschat:&#13;
1. (...) enz.&#13;
9. de bezwaren, verband houdende met de&#13;
aanwezigheid van hoogspanningsmasten en&#13;
boven- of ondergrondse leidingen, worden als&#13;
volgt verrekend:&#13;
– voor een hoogspanningsmast ƒ 14.250,– per&#13;
mast;&#13;
– voor een overspanning bij een hoogspanningsleiding:&#13;
ƒ 34,50 per meter;&#13;
– voor een ondergrondse leiding: ƒ 14,50 per&#13;
meter belaste strook;&#13;
Bepalend voor de hoogte van de verrekenposten&#13;
9 t/m 11 is de toestand op het tijdstip van&#13;
de terinzage legging van het plan van toedeling.&#13;
De verrekenposten worden opgenomen&#13;
in de lijst der geldelijke regelingen (...)”&#13;
Artikel 210 lid 3 Landinrichtingswet bevat&#13;
een delegatie van wetgeving. Resultaat van die&#13;
delegatie is het proces-verbaal van aanwijzingen.&#13;
Dat proces-verbaal heeft naar het oordeel&#13;
van de rechtbank noodzakelijkerwijs een globaal&#13;
karakter, omdat niet kan worden verlangd&#13;
dat daarin alle individuele belangen nauwkeurig&#13;
zijn afgewogen. Bij de beoordeling van het&#13;
onderhavige bezwaar behoort de rechtbank&#13;
daarom met het oog op dat karakter hebben te&#13;
toetsen de vraag of het besluit van de LiC in&#13;
strijd is met de tekst of strekking van de&#13;
Landinrichtingswet, waaronder de vraag of&#13;
dat besluit leidt tot willekeurige of onredelijke&#13;
geldelijke regelingen, welke de wetgever bij de&#13;
in artikel 210 lid 3 Landinrichtingswet gegeven&#13;
bevoegdheid niet op het oog kan hebben&#13;
gehad. (HR, 22 juni 1988, NJ 1988 no.929).&#13;
De rechtbank is met de LiC van oordeel, dat&#13;
die toetsing niet noopt tot de vaststelling dat&#13;
toepassing van het proces-verbaal van aanwijzingen&#13;
op dit onderdeel voor reclamanten&#13;
leidt tot een willekeurige of onredelijk resultaat,&#13;
welke de wetgever bij de in artikel 210&#13;
derde lid Landinrichtingswet gegeven bevoegdheid&#13;
niet op het oog kan hebben gehad.&#13;
De rechtbank stelt vast dat de indertijd door&#13;
reclamanten ontvangen vergoeding van de&#13;
nutsmaatschappij niet in het kader van de&#13;
ruilverkaveling kan worden vergeleken met de&#13;
in het proces-verbaal van aanwijzingen opgenomen&#13;
verrekenpost, aangezien die post&#13;
slechts behoort te worden gezien als een vergoeding&#13;
voor de last ten tijde van de eigendomsovergang&#13;
in het kader van de ruilverkaveling.&#13;
Voormeld oordeel leidt ertoe dat het onderhavige&#13;
bezwaar ongegrond behoort te worden&#13;
verklaard.&#13;
De rechtbank is tot slot van oordeel, dat de&#13;
proceskosten dienen te worden gecompenseerd&#13;
in voege als in het dictum van deze&#13;
beslissing aangegeven.&#13;
Beslissing&#13;
De rechtbank:&#13;
1. verklaart het onderhavige bezwaar ongegrond;&#13;
2. compenseert de proceskosten aldus dat&#13;
iedere partij de eigen kosten draagt.</content><legacyfootnotes/><footnotes><footnote/></footnotes><auteurs/><published>2005-03-01 00:00:00</published><modified>2005-03-01 00:00:00</modified><editiondate>2005-03-01</editiondate><htmlpath>https://denhollander.info/artikel/4215</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1992</searchword><id>6176</id><udhid>UDH:TvAR/6176</udhid><titel>Bedrijfsopvolging en komend erfrecht</titel><searchwords><searchword>TvAR 9/1992</searchword><searchword>UDH:TvAR/6176</searchword></searchwords><attachments><attachment><name>1992_nr 9_Artikel_Mourik.pdf</name><extention>pdf</extention><url>https://denhollander.info/download/5970/ci</url></attachment></attachments><inleiding>In Agrarisch Recht van juli/augustus 1992 is blz. 391 gereserveerd voor een editorial-achtig&#13;
stukje van mevr. mr. T.J. Mellema-Kranenburg. Opmerkelijk is vooreerst dat zij de&#13;
vruchtgebruik-constructie van de minister 'een goede constructie' noemt. Zo positief is&#13;
het nog door niemand geformuleerd. Je zou denken dat de schrijfster op het ministerie&#13;
werkt. In ieder geval wordt erdoor bevestigd dat praktijkervaring voor haar geen bron van&#13;
inspiratie vormt.&#13;
Ook mevr. Mellema-Kranenburg gaat op de misleidende toer door te betogen dat de&#13;
positie van de kinderen is uitgehold omdat ze geen 'erfgenaam' (van de eerststervende&#13;
ouder) zijn. Hier dient bij verteld te worden dat de kinderen wel degelijk erven van de&#13;
eerststervende ouder, zij het dat het een geldvordering betreft. Daarmede sluit ik aan bij&#13;
de praktijk van de ouderlijke boedelverdeling en bij de wens van de overgrote meerderheid&#13;
van het Nederlandse volk. Vindt U het een prettig idee dat na het overlijden van Uw&#13;
echtgenoot/echtgenote de kinderen mede-eigenaar worden van huis, inboedel, auto en&#13;
grasmaaimachine? Nou dan! Kinderen dienen niks te eisen te hebben zolang de langstlevende&#13;
ouder niet uit de tijd is. Wie anders wil, maakt maar een testament.&#13;
Ik zou op het stukje van mevr. Mellema niet gereageerd hebben, ware het niet dat ik&#13;
ook nog moet lezen dat mijn regeling problemen kan opleveren voor de bedrijfsopvolging&#13;
'doordat de langstlevende (een deel van) het bedrijfsvermogen erft'. Dit soort onzin&#13;
maakt me kwaad, hoewel dat niet goed is voor de bloeddruk. Wie erven er in het vruchtgebruik-&#13;
ontwerp? Juist: de langstlevende ouder en de kinderen. En wat moet er dus gebeuren&#13;
ingeval één van de erfgenamen het bedrijf wenst voort te zetten? Dan moet een&#13;
verdeling plaatsvinden, gevolgd door leveringen en schuldovernemingen. Bij die verdeling&#13;
zijn alle kinderen - dus ook onderwijzers en verpleegkundigen - betrokken.&#13;
In mijn voorstel heeft de aspirant-bedrijfsopvolger een overnemingsrecht, uit te oefenen&#13;
tegen de langstlevende. De onderwijzers en de verpleegkundigen hebben zich er niet&#13;
mee te bemoeien. Is dat niet een stuk eenvoudiger dan in het vruchtgebruikontwerp en in&#13;
het voorstel-Luijten? Voor de goede orde: op de overdracht ouder-kind is de vrijstelling&#13;
van art. 15, lid 1, letter b, van de Wet op belastingen van rechtsverkeer van toepassing.&#13;
Trouwens, als er iemand de agrarische bedrijfsopvolging een goed hart toedraagt, ben ik&#13;
het!</inleiding><content/><legacyfootnotes/><footnotes><footnote/></footnotes><auteurs>M.J.A. van Mourik</auteurs><published>1992-09-01 00:00:00</published><modified>1991-06-11 00:00:00</modified><editiondate>1992-09-01</editiondate><htmlpath>https://denhollander.info/artikel/6176</htmlpath></article>
</articles></edition>
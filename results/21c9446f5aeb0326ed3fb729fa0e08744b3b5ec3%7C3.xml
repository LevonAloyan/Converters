<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2012</searchword><id>9990</id><udhid>UDH:TvAR/9990</udhid><titel>Pachtnormen 2012</titel><searchwords><searchword>TvAR 7/8/2012</searchword><searchword>UDH:TvAR/9990</searchword></searchwords><attachments><attachment><name>TvAR2012_07_08_06_Pachtnormen.pdf</name><extention>pdf</extention><url>https://denhollander.info/download/8632/ci</url></attachment></attachments><inleiding>Reeds eerder is door mij in dit tijdschrift aandacht be­steed aan de inhoud en toepassing van het op 1 septem­ber 2007 in werking getreden Pachtprijzenbesluit 2007 met bijbehorende regelingen.1 De op 1 september 2009 en op 1 juli 2011 in werking getreden wijzigingen daar­van zijn eveneens in dit tijdschrift besproken.2&#13;
In dit artikel wordt aandacht besteed aan de op 1 juli 2012 in werking getreden wijzigingen van genoemde regelingen.&#13;
</inleiding><content>Achtergronden&#13;
Anders dan voorheen gaat de in het Pachtprijzenbesluit 2007 c.a. en in de nadien in werking getreden wijzigingen daar­van neergelegde systematiek betreffende de pachtprijs van land niet uit van de kwaliteit van de grond maar van het op­brengend vermogen daarvan (wat kan er op verdiend wor­den). Voorts worden er twee soorten pachtnormen onder­scheiden:&#13;
––Voor op of na 1 september 2007 gesloten reguliere pachtovereenkomsten betreffende land geldt een ‘hoogst toelaatbare pachtprijs’ per regio oftewel ‘regionorm’. Indien een dergelijke pachtovereenkomst (ook) betrekking heeft op bedrijfsgebouwen geldt een aangepaste hectareregeling. Voor dergelijke pacht­overeenkomsten betreffende een agrarische woning is een aangepast puntenstelsel van toepassing.&#13;
––De tussen partijen geldende pachtprijs in een reeds op 31 augustus 2007 bestaande reguliere pachtovereen­komst betreffende land wordt telkens gewijzigd met een regionaal ‘veranderpercentage’. Er zijn veertien regio’s. Ook voor bedrijfsgebouwen en agrarische woningen in dergelijke pachtovereenkomsten worden telkens (verander)percentages vastgesteld. Deze percentages gelden voor het gehele land. De pachtprij­zen van land, bedrijfsgebouwen en woningen in deze pachtovereenkomsten worden telkens van rechtswege herzien3. De aldus gewijzigde pachtprijzen gaan in met ingang van het pachtjaar volgend op het tijdstip van inwerkingtreding van genoemde percentages.4 Voor de wijzigingen van de pachtprijzen van land zijn bepaalde maxima (2% van de vrije verkeerswaarde dan wel 110% van de regionorm) en een minimum (90% van de regionorm) vastgesteld.5&#13;
Pachtnormen van 20126&#13;
1. Land&#13;
De gewijzigde pachtnormen betreffende de bepaling van de hoogst toelaatbare pachtprijs voor land in reeds bestaan­de reguliere pachtovereenkomsten bestaan uit veertien ver­schillende regionormen en veertien verschillende verander­percentages. Deze zijn zoals gebruikelijk gebaseerd op de bedrijfsresultaten van akkerbouw- en melkveebedrijven van de afgelopen vijf jaar, te weten van 2006 tot en met 2010. De berekeningen zijn uitgevoerd door het Landbouw Eco­nomisch Instituut, met behulp van steekproefbedrijven uit het bedrijven informatie- netwerk. De selectie van de akker­bouw- en melkveehouderijbedrijven wordt niet langer uitge­voerd aan de hand van Nederlandse grootte-eenheid (Nge). In navolging van de Europese Unie is het LEI met ingang van de berekening van de grondbeloning over 2010 over­gestapt op een nieuwe norm, te weten: Standaardopbrengst (SO).&#13;
Vorenbedoelde regionorm en veranderpercentages zijn ver­meld in Bijlage 1, behorende bij art. 1 van het Uitvoerings­besluit pacht:&#13;
Hoogst toelaatbare pachtprijs voor land zonder woningen of andere opstallen&#13;
A. pachtovereenkomsten die worden aangegaan op of na 1 september 2007&#13;
Pachtprijsgebied Hoogst toelaatbare pachtprijs per hectare per jaar&#13;
Bouwhoek en Hogeland €712,-&#13;
Veenkoloniën en Oldambt €477,-&#13;
Noordelijk weidegebied €603,-&#13;
Oostelijk veehouderijgebied €548,-&#13;
Centraal veehouderijgebied €623,-&#13;
IJsselmeerpolders €1086,-&#13;
Westelijk Holland €515,-&#13;
Waterland en Droogmakerijen €387,-&#13;
Hollands/Utrechts weidegebied €582,-&#13;
Rivierengebied €739,-&#13;
Zuidwestelijk akkerbouwgebied €742,-&#13;
Zuidwest-Brabant €619,-&#13;
Zuidelijk veehouderijgebied €634,-&#13;
Zuid-Limburg €715,-&#13;
B. Percentage waarmee de tussen partijen op grond van een voor 1 september 2007 aangegane pachtovereenkomst gel­dende pachtprijs wordt gewijzigd&#13;
Prachtprijsgebied Veranderpercentage&#13;
Bouwhoek en Hogeland 2&#13;
Veenkoloniën en Oldambt 11&#13;
Noordelijk weidegebied -3&#13;
Oostelijk veehouderijgebied -11&#13;
Centraal veehouderijgebied -2&#13;
IJsselmeerpolders 4 &#13;
Westelijk Holland 30 &#13;
Waterland en Droogmakerijen -10 &#13;
Hollands/Utrechts weidegebied 7 &#13;
Rivierengebied -4 &#13;
Zuidwestelijk akkerbouwgebied 12 &#13;
Zuidwest-Brabant -2 &#13;
Zuidelijk veehouderijgebied -7 &#13;
Zuid-Limburg 7 &#13;
2. Bedrijfsgebouwen &#13;
Wat betreft bedrijfsgebouwen is het Pachtprijzenbesluit 2007 ingrijpend gewijzigd. Die wijziging behelst de invoe­ring van een nieuwe methodiek voor de berekening van de hoogst toelaatbare pachtprijs voor agrarische bedrijfsge­bouwen. Volgens de Nota van Toelichting leidt deze wijzi­ging tot een hoogst toelaatbare pachtprijs die -in vergelij­king met de prijzen van het oude art. 16- in het algemeen beter recht doet aan de kosten die de verpachter met betrek­king tot het bedrijfsgebouw maakt. Daartoe zijn in art. 16 een aantal wijzigingen opgenomen: De hoogst toelaatbare pachtprijs wordt voortaan – als uitgangspunt – berekend aan de hand van het aantal hectares van het betrokken bedrijf in plaats van een berekening gebaseerd op een gestaffelde hec­tare-indeling. Voorts is het oude onderscheid tussen bedrijfs­gebouwen uit de categorie veeteelt en gemengde bedrijven en de categorie akkerbouwbedrijven vervangen door een in­deling bestaande uit drie onderscheiden categorieën: akker­bouwbedrijven, melkveebedrijven en overige bedrijven. Ten slotte zijn de doelmatigheidscategorieën voor bedrijfsgebou­wen verfijnd door uitbreiding van drie naar zes doelmatig­heidscategorieën. Dientengevolge luidt het eerste lid van art. 16 thans: &#13;
1.De hoogst toelaatbare pachtprijs per hectare van een over­eenkomst voor de bedrijfsgebouwen van akkerbouwbedrij­ven, melkveebedrijven en overige bedrijven komt overeen met de bedragen, genoemd in onderstaande tabel. &#13;
Aard van het bedrijf Doelmatigheid &#13;
Nieuw Zeer goed Goed Redelijk Matig Slecht &#13;
Akkerbouw €446 €351 €268 €197 €137 €79 &#13;
Melkvee €1145 €901 €688 €505 €352 €202 &#13;
Overig €689 €543 €414 €304 €212 €122 &#13;
2.a. Beoordeling doelmatigheid &#13;
Bij de indeling in de doelmatigheidscategorieën van de tabel in het eerste lid van art. 16 van het Pachtprijzenbesluit kan volgens de Nota van Toelichting de leeftijd van het bedrijfs­gebouw als indicatie worden gebruikt. Een gebouw met een leeftijd van 1 tot en met 7 jaar zal in het algemeen kunnen worden ingedeeld in de categorie ‘nieuw’. Een gebouw met een leeftijd van 8 tot en met 14 jaar past over het algemeen het beste in de categorie ‘zeer goed’. Een gebouw met een leeftijd van 15 tot en met 21 jaar past over het algemeen het best in de categorie ‘goed’. Een gebouw met een leeftijd van 21 tot en met 28 jaar past over het algemeen het best in de categorie ‘redelijk’. Een gebouw met een leeftijd van 28 tot en met 35 jaar past over het algemeen het best in de catego­rie ‘matig’. Een gebouw dat ouder is dan 35 jaar past over het algemeen het best in de categorie ‘slecht’. &#13;
Door rekening te houden met de leeftijd van het bedrijfsge­bouw bij de indeling in een doelmatigheidscategorie wordt rekening gehouden met het uitgangspunt dat de doelmatig­heid van een bedrijfsgebouw in de tijd vermindert en zakt de pachtprijs met een enigszins glijdende schaal. Daarnaast blijft de mogelijkheid bestaan dat wordt geschoven in doel­matigheidscategorieën als de situatie ter plaatse afwijkt van het gemiddelde. Wanneer de kwaliteit -en daarmee de doel­matigheid- van het bedrijfsgebouw beter is dan de kwali­teit die over het algemeen kan worden verwacht van een gebouw met die leeftijd, is het de bedoelding dat op basis hiervan het bedrijfsgebouw wordt ingedeeld in een hogere doelmatigheidscategorie, met de daarbij behorende hogere pachtprijs. Wanneer de kwaliteit -en daarmee de doelmatig­heid- van het bedrijfsgebouw slechter is dan de kwaliteit die over het algemeen kan worden verwacht van een gebouw met die leeftijd, is het de bedoeling dat op basis hiervan de bedrijfsgebouw wordt ingedeeld in een lagere doelmatig­heidscategorie, met de daarbij behorende lagere pachtprijs. &#13;
2.b. Bepaling aantal hectaren &#13;
De bedragen die zijn vermeld in voornoemde tabel moe­ten worden vermenigvuldigd met het aantal hectaren van het areaal dat met behulp van de aanwezige bedrijfsgebouwen kan worden geëxploiteerd. Ten behoeve van de vaststelling van het aantal hectaren is in het vierde lid van art. 16 gere­geld dat bij de toepassing van de normen voor bedrijfsge­bouwen rekening wordt gehouden met de totale oppervlakte land voor de exploitatie waarvan de bedrijfsgebouwen naar redelijke verwachting zullen dienen. &#13;
De Nota van Toelichting vermeldt dat in de veehouderij in de meeste gevallen het volledige bedrijfsareaal wordt ge­ëxploiteerd met de aanwezige bedrijfsgebouwen. In ande­re gevallen waarbij het totale bedrijfsareaal niet leidend is, bijvoorbeeld in geval van een omvangrijk complex van be­drijfsgebouwen op een beperkt bedrijfsareaal, zal op grond van het vierde lid moeten worden nagegaan welke opper­vlakte land middels die bedrijfsgebouwen, mede gelet op de doelmatigheid daarvan, kan worden geëxploiteerd. Ver­volgens moet worden bezien of pachter die oppervlakte ge­heel of gedeeltelijk in gebruik heeft, waarbij mede acht moet worden geslagen op het door hem in eigendom toebehorend land dan wel op land dat hij van derden pacht of op een an­dere titel in gebruik heeft. Tevens moet acht worden gesla­gen op mogelijke situaties waarbij ruwvoer wordt aange­kocht en mest buiten het bedrijf wordt afgezet, waardoor de bezettingsgraad van de gebouwen minder gerelateerd is aan de oppervlakte. Deze omstandigheden kunnen ertoe leiden dat een ander aantal hectaren moet worden gehanteerd dan het feitelijk aanwezige aantal hectaren van het desbetreffen­de bedrijf. &#13;
2.c. Toepassing door pachter en verpachter &#13;
Het uitgangspunt van de nieuwe systematiek van art. 16 voor de bepaling van de pachtprijs voor agrarische bedrijfs­gebouwen is, blijkens de Nota van Toelichting, dat van pachter en verpachter wordt verwacht dat zij samen bepalen welke doelmatigheidscategorie het beste past bij het (com­plex van) gepachte bedrijfsgebouw(en). Als zij hier geen overeenstemming over kunnen bereiken, kunnen zij met een verzoek om herziening van de pachtprijs op grond van art. 333, tweede of derde lid, van Boek 7 van het Burger­lijk Wetboek, de grondkamer verzoeken om door middel van een taxatie te bepalen in welke doelmatigheidscategorie het (complex van) bedrijfsgebouw(en) thuishoort. Na verloop van tijd, over het algemeen na het verstrijken van een perio­de van 7 jaar, zullen pachter en verpachter samen weer over­een moeten komen dat afgezakt moet worden naar de vol­gende doelmatigheidscategorie, met de daarbij behorende lagere hoogst toelaatbare pachtprijs. &#13;
Het is belangrijk dat partijen zich realiseren dat de prijzen behorend bij de doelmatigheidscategorieën die staan ver­meld in art. 16 hoogst toelaatbare pachtprijzen zijn en dat het in bepaalde situaties redelijk is om een lagere pachtprijs dan de hoogst toelaatbare pachtprijs te hanteren. Dit is met name relevant voor oude bedrijfsgebouwen die in de doel­matigheidscategorie ‘slecht’ zijn ingedeeld, waarbij niet meer overgestapt kan worden naar een lagere doelmatig­heidscategorie. De hoogst toelaatbare pachtprijs behorend bij deze categorie is gebaseerd op de kosten voor onderhoud en vaste lasten en kan te hoog zijn als geen onderhoudskos­ten meer worden gemaakt. In dergelijke gevallen is het re­delijk dat pachter en verpachter een lagere pachtprijs dan de hoogst toelaatbare pachtprijs behorend bij deze doelmatig­heidscategorie hanteren. Daar staat tegenover dat door enige verbeteringen door de verpachter, zoals onder andere verbe­terd onderhoud of aanpassing van de constructie van het ge­bouw, bijvoorbeeld een verhoging van de toegangsdeur, de doelmatigheid en -daarmee de pachtprijs- alsnog enigszins kan worden verhoogd. &#13;
2.d. Jaarlijkse indexatie &#13;
Nu de pachtprijzen voor agrarische bedrijfsgebouwen wor­den berekend op basis van de gemiddelde kosten van agrari­sche bedrijfsgebouwen in eigendom, is het, blijkens de Nota van Toelichting, passend dat de pachtprijs jaarlijks wordt ge­ïndexeerd met het prijsindexcijfer van de materialen voor de woningbouw en de CAO lonen in de bouwnijverheid per uur, inclusief bijzondere beloning, in plaats van met de Con­sumentenprijsindex. Het prijsindexcijfer dat wordt gebruikt is de gemiddelde prijs berekend over de vijf voorafgaande jaren. &#13;
2.e. Wijziging Uitvoeringsregeling pacht &#13;
De hiervoor besproken tabel in het eerste lid van art. 16 van het per 1 juli 2012 gewijzigde Pachtprijzenbesluit 2007 is opgenomen als Bijlage 3 van de eveneens per 1 juli 2012 gewijzigde Uitvoeringsregeling pacht. In de daarbij behorende Toelichting wordt met betrekking tot vorenbe­doelde normen melding gemaakt van het feit dat de eerste aanpassing op basis van de bouwkostenindex, zoals hier­voor besproken onder 2.d., met de pachtprijzen van 2013 in de Uitvoeringsregeling pacht per 1 juli 2013 zal plaats­vinden. &#13;
Voorts vermeldt de Toelichting dat, wanneer tussen partij­en een andere pachtprijs is overeengekomen dan de hoogst toelaatbare pachtprijs van art. 16 van het Pachtprijzenbe­sluit 2007, deze pachtprijs overeenkomstig art. 20 van het Pachtprijzenbesluit 2007 jaarlijks dient te worden aange­past met de Consumentenprijsindex voor alle huishoudens over de vijf voorafgaande jaren. De gemiddelde jaarlijkse inflatie volgens de Consumentenprijsindex bedroeg in de afgelopen vijf jaar (2007-2011) 1,78%. Dit percentage is vermeld in art. 4, lid 2 van de Uitvoeringsregeling pacht. &#13;
3. Bedrijfswoningen &#13;
In art. 14, derde lid, en art. 15, tweede lid van het Pachtprij­zenbesluit 2007 is aangegeven hoe de hoogst toelaatbare pachtprijs voor agrarische woningen moet worden bepaald. Daarbij wordt aangesloten op het geldende puntenstelsel voor zelfstandige woningen. Door de maximale pachtprijzen voor agrarische woningen van 2011 te vermenigvuldigen met 1,023, zijn de maximale pachtprijzen voor 2012 bere­kend. Deze zijn vermeld in Bijlage 2 van de Uitvoeringsre­geling pacht. &#13;
4. Overige wijzigingen van het Pachtprijzenbesluit 2007 &#13;
In het oude eerste lid van art. 13 werd ten onrechte verwe­zen naar de artikelen 4 tot en met 10, zijnde de bepalingen die ten grondslag liggen aan de in art. 2 bedoelde prijzen. Pachtovereenkomsten voor boomgaarden vallen voor wat betreft de ondergrond echter onder de artikelen 2, 2a, 2b en 3. Dit is met deze wijziging rechtgezet. &#13;
In de oude bepalingen van het eerste lid van art. 14 en het eerste lid van art. 15 werd niet duidelijk tot uitdrukking ge­bracht of het artikel van toepassing is op overeenkomsten die zijn aangegaan vóór 1 september 2007 (de zogenaamde bestaande overeenkomsten) of op overeenkomsten die zijn aangegaan op of na 1 september 2007. Dit is met deze wijzi­ging verduidelijkt. &#13;
In art. 21 is bepaald op welke wijze de grondkamer de pachtprijs vaststelt in geval van een verzoek tot herziening van de pachtprijs als bedoeld in art. 333, tweede of derde lid, van Boek 7 van het Burgerlijk Wetboek. In onderdeel b van art. 21 is bij de wijziging van het Pachtprijzenbesluit 2007 op 1 juli 2011 (Stb. 2011, 332) ten onrechte het deel van de bepaling dat naar art. 3 verwijst weggevallen. In­dien de pachter of de verpachter de grondkamer verzoekt de grondprijs te herzien op grond van art. 333, tweede of derde lid, van Boek 7 van het Burgerlijk Wetboek dient de grond­kamer de hoogst toelaatbare pachtprijs voor land zonder wo­ningen of andere opstallen te bepalen op de hoogst toelaat­bare pachtprijs, bedoeld in art. 2, eerste lid, en art. 3. Dit is met deze wijziging rechtgezet. &#13;
In de onderdelen a tot en met c van het oude art. 21 werd ten onrechte alleen gesproken over de herziening van de pacht­prijs voor land en bedrijfsgebouwen en niet tevens over de herziening van de pachtprijs van woningen. Dit is met deze wijziging rechtgezet door de mogelijkheid tot het doen van een herzieningsverzoek voor woningen aan art. 21 toe te voegen in het nieuwe onderdeel d. &#13;
Het oude art. 22 verwees naar art. 117, onderdeel b, van de Waterschapswet voor de zogenaamde pachtersomslag. De mogelijkheid van een pachtersomslag is echter vervallen bij de wijziging van de Waterschapswet met ingang van 27 de­cember 2007 (Stb. 2007, 208). Thans wordt alleen van eige­naren, bezitters en beperkt gerechtigden de watersysteem­heffing geheven (art. 117, lid 1, van de Waterschapswet). Dit is met deze wijziging rechtgezet. &#13;
5. Geliberaliseerde pacht en teeltpacht. &#13;
De regelingen met betrekking tot geliberaliseerde pacht in art. 7: 397 van het Burgerlijk Wetboek en met betrekking tot teeltpacht in art. 7:396 daarvan zijn niet gewijzigd. &#13;
6. Volgende wijziging van het Pachtprijzenbesluit 2007 c.a. &#13;
Naar verwachting zal de volgende wijziging van het Pacht­prijzenbesluit 2007 en van de Uitvoeringregeling pacht op 1 juli 2013 in werking treden. &#13;
</content><legacyfootnotes>* Mr. J.G. Bongers is griffier van de Centrale Grondkamer.&#13;
1. Agr.r. 2008, p. 12 e.v.&#13;
2. Agr.r. 2011, p 303 e.v.&#13;
3. Art. 7:333, lid 1 BW.&#13;
4. Art. 7:333, lid 1 BW.&#13;
5. Art. 2a en 3 Pachtprijzenbesluit 2007.&#13;
6. KB van 26 juni 2012, houdende wijziging van het Pacht­prijzenbesluit 2007, Stb. 2012, 295, Regeling van de Staatssecretaris van E, L en I van 28 juni 2012, nr. 280115, houdende wijziging van de Uitvoeringsregeling pacht in verband met de vaststelling van de pachtprijzen 2012, Stcrt. 29 juni 2012, nr. 13146.&#13;
</legacyfootnotes><footnotes><footnote/></footnotes><auteurs>mr. J.G. Bongers&#13;
</auteurs><published>2012-08-01 00:00:00</published><modified>2012-08-01 00:00:00</modified><editiondate>2012-08-01</editiondate><htmlpath>https://denhollander.info/artikel/9990</htmlpath></article>
</articles></edition>
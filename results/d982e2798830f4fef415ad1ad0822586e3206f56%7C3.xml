<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2008</searchword><id>5532</id><udhid>UDH:TvAR/5532</udhid><titel>Megastallen in het buitengebied</titel><searchwords><searchword>TvAR 1/2008</searchword><searchword>UDH:TvAR/5532</searchword></searchwords><attachments><attachment><name>2008 1 Megastallen.pdf</name><extention>pdf</extention><url>https://denhollander.info/download/5458/ci</url></attachment></attachments><inleiding>Inleiding&#13;
Op basis van de Reconstructiewet concentratiegebieden zijn&#13;
in de provinciale reconstructieplannen gebieden aangewezen&#13;
als zogeheten landbouwontwikkelingsgebied, gebruikelijk&#13;
afgekort als LOG. Een landbouwontwikkelingsgebied is&#13;
in die wet (art. 1) gedefinieerd als: ‘ruimtelijk begrensd gedeelte&#13;
van een reconstructiegebied met het primaat landbouw&#13;
dat geheel of gedeeltelijk voorziet, of in het kader van&#13;
de reconstructie zal voorzien, in de mogelijkheid tot uitbreiding,&#13;
hervestiging of nieuwvestiging van intensieve veehouderij.’&#13;
Uit de parlementaire geschiedenis van de Reconstructiewet&#13;
valt af te leiden dat de aanwijzing van de landbouwontwikkelingsgebieden&#13;
uitdrukking is van de wens om&#13;
voor het hele reconstructiegebied te komen tot richtinggevende&#13;
bestemmingen. Spiegelbeeld van landbouwontwikkelingsgebieden&#13;
zijn de extensiveringsgebieden, die ook dienden&#13;
te worden aangewezen. Een extensiveringsgebied is een:&#13;
‘ruimtelijk begrensd gedeelte van een reconstructiegebied&#13;
met het primaat wonen of natuur, waar uitbreiding, hervestiging&#13;
of nieuwvestiging van in ieder geval intensieve veehouderij&#13;
onmogelijk is of in het kader van de reconstructie&#13;
onmogelijk zal worden gemaakt.’1&#13;
Bij de behandeling door de Tweede Kamer van het wetsvoorstel&#13;
was er al wel enige zorg over de landbouwontwikkelingsgebieden.&#13;
In de eerste plaats gold deze zorg de vraag&#13;
of deze gebieden wel zouden kunnen worden aangewezen,&#13;
in de tweede plaats betrof het de daarin te verwachten ontwikkelingen.&#13;
2 De regering stelde dan ook:&#13;
Dat is ook de reden geweest om in de PKB Vijfde Nota&#13;
onder punt c.22 op te nemen dat het Rijk, om de reconstructie&#13;
van de intensieve veehouderij te bevorderen,&#13;
onder meer zal meewerken aan de inrichting van agrarische&#13;
bedrijventerreinen. Daarbij gelden voor het Rijk&#13;
de volgende criteria:&#13;
– nieuwe locaties dienen een snelle en efficiënte aansluiting&#13;
te hebben op de bestaande hoofdinfrastructuur&#13;
en liggen langs belangrijke verbindingsassen;&#13;
– locaties worden niet gevestigd in gebieden met een&#13;
groene contour;&#13;
– nieuwe locaties mogen niet zijn gelegen in landschappelijk&#13;
waardevolle gebieden;&#13;
– de nieuwe locaties moeten vanwege mogelijke&#13;
stankhinder en de ongewenste gevolgen van am -&#13;
moniakemissie op voldoende afstand zijn gelegen&#13;
van stankgevoelige objecten en van voor verzuring&#13;
gevoelige delen van de EHS.3&#13;
In het kader van de totstandkoming van de nieuwe Meststoffenwet&#13;
is er enige aandacht geweest voor de zgn. compartimentering, oftewel het verbod van verplaatsing van&#13;
mestproductierechten naar en tussen de concentratiegebieden.&#13;
Gevreesd wordt dat de opheffing van deze compartimenteringsregeling&#13;
(art. 26 van de Meststoffenwet vervalt&#13;
per 1 januari 2008) de realisatie van megabedrijven zal versnellen.&#13;
Men kan dan immers uit het gehele land de rechten&#13;
opkopen en verplaatsen naar een landbouwontwikkelingsgebied.&#13;
De regering is echter van mening dat het compartimenteringsregime&#13;
niet ‘stuurt’, ofwel de vestiging van&#13;
grootschalige bedrijven niet hindert.4 In dezelfde brief legt&#13;
de minister de nadruk op de sturingsmogelijkheden van de&#13;
ruimtelijke plannen zelf. Ik kom daar hierna nog op terug,&#13;
want dit betreft precies de probleemstelling voor dit artikel.&#13;
Nadat in reconstructieplannen is overgegaan tot de aanwijzing&#13;
van de landbouwontwikkelingsgebieden zijn er in verschillende&#13;
provincies en gemeenten aanvragen ingediend&#13;
voor zeer grote inrichtingen voor de intensieve veehouderij.&#13;
In sommige gevallen zijn dergelijke inrichtingen ook al gerealiseerd.&#13;
Bij veel betrokkenen ontstaan naar aanleiding&#13;
daarvan bedenkingen tegen de landbouwontwikkelingsgebieden.&#13;
5Wellicht gelden deze bedenkingen niet eens zozeer&#13;
de gedachte dat er gebieden dienen te zijn waar de intensieve&#13;
veehouderij zich kan ontwikkelen, als wel de ongedachte&#13;
vorm waarin deze ontwikkelingen plaats lijken te&#13;
gaan vinden: zeer grote agrocomplexen met nogal wat gevolgen&#13;
voor het landschap, het milieu, het verkeer enzovoorts.&#13;
Het is dan ook niet verwonderlijk dat bij veel gemeenten&#13;
met een landbouwontwikkelingsgebied de vraag&#13;
opkomt of het mogelijk is om in bestemmingsplannen&#13;
grenzen te stellen aan de vestiging (aantal en omvang, eventueel&#13;
ook tempo) van intensieve veehouderijen. In dit artikel&#13;
wordt nagegaan welke mogelijkheden voor de gemeente&#13;
openstaan. Daarbij ligt de nadruk op de instrumenten van&#13;
de Wet op de Ruimtelijke Ordening.&#13;
Specifieke aanleiding voor deze probleemstelling waren vragen&#13;
van de gemeente Twenterand, waar een landbouwontwikkelingsgebied&#13;
is aangewezen in het Reconstructieplan&#13;
Salland-Twente. Dit artikel is gebaseerd op een door mij in&#13;
opdracht van het Ministerie van VROM, mede in overleg&#13;
met de gemeente Twenterand, geschreven briefadvies voor&#13;
de Tweede Kamer.6</inleiding><content>2. Het Reconstructieplan Salland-Twente&#13;
Het Reconstructieplan Salland-Twente bevat de volgende&#13;
passage ten aanzien van de nieuwvestiging van intensieve&#13;
veehouderijen in landbouwontwikkelingsgebieden:7 ‘Voor&#13;
de vestiging van een nieuw intensief veehouderijbedrijf zijn&#13;
landbouwontwikkelingsgebieden zoekgebieden. Voor ieder&#13;
initiatief voor vestiging is een beleidsafweging noodzakelijk&#13;
en zullen de vereiste wettelijke procedures moeten worden&#13;
gevolgd. (…) Bij de afweging wordt rekening gehouden&#13;
met de aanwezige functies. Aspecten die volgens bestaand&#13;
beleid van belang zijn bij nieuwvestiging, zijn:&#13;
– eerst nagaan of het gebruik van vrijkomende agrarische&#13;
bebouwing c.q. bouwpercelen tot de mogelijkheden behoort;&#13;
– mate van ontsluiting;&#13;
– bij inpassing rekening houden met de structuur van het&#13;
landschap, cultureel erfgoed en archeologische waarden;&#13;
– opstellen plan voor landschappelijke inpassing;&#13;
– in stand houden van verspreid liggende gebieden met&#13;
natuur- en landschapswaarden (volgens beleid in streekplanzone&#13;
I en II);&#13;
– voldoende omgevingsruimte8 (in verband met eventuele&#13;
verdere bedrijfsgroei).&#13;
Bij nieuwvestiging of hervestiging kunnen geen eisen worden&#13;
gesteld aan de herkomst van bedrijven.’&#13;
Het Reconstructieplan gaat uit van bouwpercelen met een&#13;
reguliere omvang van 1 ha met een mogelijke vergroting tot&#13;
drie hectare.9&#13;
Het Reconstructieplan geeft hier een betrekkelijk open omschrijving.&#13;
Niet aangegeven is dat de opsomming van afwegingsaspecten&#13;
limitatief is. Uitdrukkelijk wordt een nadere&#13;
afweging aan de gemeente overgelaten. Dit blijkt ook wel&#13;
uit de paragraaf over de bestuurlijk-juridische doorwer -&#13;
king.10Wel wordt de wenselijkheid van aanpassing van bestemmingsplannen&#13;
bevestigd, maar er is – in elk geval voor&#13;
wat betreft de landbouwontwikkelingsgebieden – geen toepassing&#13;
gegeven aan de mogelijkheid van artikel 27 Reconstructiewet,&#13;
de directe doorwerking. Zelfs voor het tegengaan&#13;
van ongewenste ontwikkelingen in landbouwontwikkelingsgebieden&#13;
acht de provincie toepassing van art. 27&#13;
een te zwaar middel.11&#13;
3. Het Bestemmingsplan Buitengebied Twenterand&#13;
In het Bestemmingsplan buitengebied is, conform het Reconstructieplan&#13;
Salland-Twente, een regeling opgenomen&#13;
voor drie landbouwontwikkelingsgebieden. Dit bestemmingsplan&#13;
neemt de teksten van het Reconstructieplan vrijwel&#13;
een op een over. Dat geldt in ieder geval voor de toelichting.&#13;
12 De Beschrijving in Hoofdlijnen (art. 8 van de&#13;
planvoorschriften) voegt nog toe dat het moet gaan om een&#13;
volwaardig en duurzaam agrarisch bedrijf, met een indicatie&#13;
voor de omvang: tenminste 70 nge.13 Voor onze probleemstelling&#13;
is deze toevoeging niet relevant. De kern voor de&#13;
mogelijkheden van nieuwvestiging is neergelegd in artikel&#13;
9.5.1, onder c, waarin een wijzigingsbevoegdheid is opgenomen:&#13;
Burgemeester en wethouders zijn bevoegd, overeenkomstig&#13;
artikel 11 van de Wet op de Ruimtelijke Ordening,&#13;
de bestemming te wijzigen (…) voor wat betreft&#13;
het opnemen van een nieuw agrarisch bouwperceel,&#13;
mits voldaan wordt aan de volgende voorwaarden:&#13;
1. vestiging van intensieve veehouderij is enkel toegestaan&#13;
is binnen het op de kaart ‘beschrijving in&#13;
hoofdlijnen’ aangegeven ‘landbouwontwikkelingsgebied’;&#13;
2. er dient sprake te zijn van een duurzaam en volwaardig&#13;
agrarisch bedrijf;&#13;
3. aangetoond dient te worden dat gebruik van vrijkomende&#13;
agrarische bouwpercelen niet tot de mogelijkheden&#13;
behoort;&#13;
4. er zekerheid bestaat dat de bij het oude bedrijf behorende&#13;
bebouwing zal worden afgebroken;&#13;
5. de oppervlakte van het nieuw op te nemen agrarisch&#13;
bouwperceel mag niet meer bedragen dan&#13;
1 ha, met dien verstande dat deze oppervlakte&#13;
maximaal 1,5 ha mag bedragen mits de noodzaak&#13;
voor deze grotere oppervlakte is aangetoond;&#13;
6. het mag geen glastuinbouw, vis en wormkwekerijen&#13;
en/of boomkwekerijen betreffen;&#13;
7. de ontsluiting van de betreffende locatie dient de&#13;
toename aan verkeer te kunnen verdragen;&#13;
8. het bouwperceel dient landschappelijk te worden&#13;
ingepast door:&#13;
– een afgewogen locatiekeuze waarbij rekening&#13;
wordt gehouden met verspreid aanwezige natuur-&#13;
en landschapswaarden, cultureel erfgoed&#13;
en archeologische waarden;&#13;
– de aanleg van een streekeigen erfbeplanting;&#13;
9. er dient voldoende ruimte in de omgeving aanwezig&#13;
te zijn voor een verdere bedrijfsgroei.&#13;
Relevant is voorts de onder a) van dit artikel opgenomen&#13;
wijzigingsbevoegdheid voor de vergroting van bouwpercelen&#13;
tot 3 ha, of tot 3,6 ha voor pluimvee. Van deze bestemmingsplanvoorschriften&#13;
gaat weinig beperking uit ten aanzien&#13;
van grote veehouderijen. Men zou kunnen zeggen: de&#13;
voorschriften bevatten enkele minimumeisen.14&#13;
Een ontwikkelingsplan voor die drie LOGs ex art. 11 WRO&#13;
is in de maak, heeft ter visie gelegen en leverde een groot&#13;
aantal brieven met bezwaren op. Er liggen al verschillende&#13;
aanvragen van grote bedrijven, waaronder Family Farmers&#13;
uit het Brabantse Lierop. Family Farmers maakt geen haast:&#13;
zij zijn begonnen met een startnotitie MER voor twee vestigingen&#13;
van 20.000 varkens elk. De gemeente maakt zich&#13;
grote zorgen. Waar het plan vestiging van grote bedrijven&#13;
toelaat, blijkt de maatschappelijke weerstand groot te zijn&#13;
en zelfs te groeien. De gemeente heeft nu de vraag gesteld&#13;
of een ingroei-model en/of een saldoregeling de dynamiek&#13;
in elk geval op een lager tempo zou kunnen zetten, even -&#13;
tueel met een regeling, dat B&amp;W en/of de Raad tussentijds&#13;
‘tranches van vestiging’ zou kunnen vrijgeven. De eindsituatie&#13;
van het plan blijft dus in stand, maar al naar gelang de&#13;
ervaring met enkele grote bedrijven en met een fasering van&#13;
vestiging kan de ontwikkeling van het aantal varkens in de&#13;
hand gehouden worden. Inmiddels heeft de gemeenteraad&#13;
moties aangenomen waarin B&amp;W wordt opgedragen alles&#13;
in het werk te stellen om de megabedrijven buiten de deur&#13;
te houden zonder de doelstelling van het landbouwontwikkelingsgebied&#13;
aan te tasten.15&#13;
Bovengenoemd concept-ontwikkelingsplan geeft onder het&#13;
motto ‘Ontwikkelingsgerichte landbouwgebieden met&#13;
ruimtelijke kwaliteit’ een nadere invulling aan het ruimtelijk&#13;
beleid in de LOG’s. Aandacht wordt besteed aan de&#13;
voorwaarden voor de landschappelijke inpassing. Deze hebben&#13;
tot gevolg dat in het LOG Fortwijk max. 10 bedrijven&#13;
kunnen worden ingepast en in het LOG Weitemanslanden&#13;
6 bedrijven. Na vaststelling dient het plan dan als kader bij&#13;
de besluiten over vrijstelling, zo is althans de bedoeling.16&#13;
Ook is er intussen een voorbereidingsbesluit genomen om&#13;
vestiging van megabedrijven aan te kunnen houden tot het&#13;
bestemmingsplan zodanig is aangepast dat deze bedrijven&#13;
zich niet meer kunnen vestigen.17&#13;
4. Inventarisatie van mogelijkheden&#13;
De gemeente Twenterand denkt vooral aan de volgende&#13;
mogelijkheden:&#13;
– Het weren van aanvragers/investeerders van buiten het&#13;
reconstructiegebied of van buiten de provincie, zolang&#13;
er nog intensieve veehouderijen moeten worden verplaatst&#13;
uit extensiveringsgebieden binnen het reconstructiegebied&#13;
(saldering).&#13;
– Een sterkere variant daarvan: het zonder meer reserveren&#13;
van nieuwvestiging voor bedrijven uit eigen regio of&#13;
provincie (prioritering).&#13;
– Temporisering van de ontwikkelingen, ofwel het vooruitschuiven&#13;
van nieuwvestigingen met het oog op de te&#13;
reserveren milieuruimte voor bestaande bedrijven (fasering).&#13;
Ook op andere plaatsen worden mogelijkheden genoemd.&#13;
De regering wijst bijvoorbeeld nog de mogelijkheid van het&#13;
nemen van een voorbereidingsbesluit.18 In de desbetreffende&#13;
Kamerbrief worden ook nog de mogelijkheden van&#13;
het reconstructieplan genoemd. Zo wordt gewezen op de&#13;
Brabantse methodiek waar het reconstructieplan nieuwvestiging&#13;
in landbouwontwikkelingsgebieden voorbehoudt&#13;
voor bedrijven die worden opgeheven in de extensiveringsgebieden&#13;
binnen de provincie. Limburgse reconstructieplannen&#13;
stellen extra eisen aan nieuwvestiging, die daar gepaard&#13;
dient te gaan met maatschappelijke tegenprestaties,&#13;
zoals landschappelijke inpassing en verbetering van de&#13;
ruimtelijke kwaliteit. Voor het gemeentelijke bestemmingsplan&#13;
ziet de regering ook een rol weggelegd. Gewezen wordt&#13;
op de gemeente Gemert-Bakel. Deze gemeente is er, volgens&#13;
de brief, in geslaagd vooralsnog grootschalige ontwikkelingen&#13;
tegen te houden, door strenge additionele eisen te&#13;
stellen aan nieuwvestiging. Welke eisen dat dan zouden&#13;
kunnen zijn, wordt hierna besproken. Te denken valt aan&#13;
kleinere bouwblokken, maximale bouwhoogten etc. Ik ga&#13;
ook niet in op de suggestie van de regering dat de gemeente&#13;
strategische grondaankopen zou kunnen doen, om daarop&#13;
vervolgens een bouwblok aan te wijzen en dan de grond te&#13;
verkopen aan ondernemers uit de eigen gemeente. Het lijkt&#13;
mij lastig om een aankoopbeleid te bepalen en het is bovendien&#13;
uiterst twijfelachtig of een dergelijke handelwijze een&#13;
rechtmatigheidstoets zou kunnen doorstaan.&#13;
Een andere mogelijkheid is aangedragen door de gemeente&#13;
Hellendoorn. Deze komt er op neer dat bij het reguleren&#13;
van nieuwvestiging gekeken wordt naar wat een nieuw bedrijf&#13;
zou betekenen voor het woon- en leefklimaat in de&#13;
omgeving. Daarbij zou dan – qua stankhinder - niet alleen&#13;
het bedrijf zelf moeten worden beoordeeld (zoals bij een&#13;
milieuvergunningaanvraag voor dat bedrijf ), maar ook de&#13;
reeds aanwezige stankbelasting (cumulatie). Een dergelijke&#13;
berekening zou nieuwvestiging binnen de perken kunnen&#13;
houden.&#13;
In het vervolg zal ik deze opties aan een nadere beschouwing&#13;
onderwerpen, overigens in een iets andere volgorde&#13;
dan in deze paragraaf gepresenteerd.&#13;
Vooraf en in het algemeen zal een gemeente zich natuurlijk&#13;
dienen af te vragen: wat willen wij eigenlijk? Een gemeente&#13;
die helemaal niets wil, zal het bestemmingsplan niet aanpassen&#13;
aan het reconstructieplan, weigeren vrijstellingen op&#13;
grond van artikel 19 WRO te verlenen, bouwaanvragen terugsturen&#13;
en milieuvergunningaanvragen traineren. Zo’n&#13;
gemeente kan dat tamelijk lang volhouden. De mogelijkheid&#13;
bestaat natuurlijk dat de provincie ingrijpt via toezichtsbevoegdheden,&#13;
zoals de aanwijzing, of dat de rechter&#13;
de gemeente in een procedure in het ongelijk stelt, maar&#13;
zelfs dat in aanmerking genomen is op zijn minst een behoorlijke&#13;
vertraging te bereiken.&#13;
5. Wat wordt niet behandeld?&#13;
In dit verhaal ga ik niet in op allerlei niet-ruimtelijke aspecten&#13;
van grote veehouderijen. Er bestaan bijvoorbeeld nogal&#13;
wat bezwaren tegen de ontwikkelingen van megabedrijven&#13;
op basis van dierenwelzijnsoverwegingen. Dit behoeft hier&#13;
geen verdere bespreking aangezien dierenwelzijn geen categorie&#13;
is die in ruimtelijke plannen als zodanig aan de orde&#13;
kan komen. Hetzelfde geldt voor veterinaire overwegingen.&#13;
Ook het streven naar ‘agrarische familiebedrijven’ of maximale&#13;
bedrijfsgroottes – zou zulks al praktische en juridische&#13;
betekenis kunnen krijgen – dient geen ruimtelijk doel en&#13;
kan ook niet via het bestemmingsplan gerealiseerd worden.&#13;
19 Zoals gezegd zal ik verder ook niet stilstaan bij de&#13;
mogelijkheid om reconstructieplannen aan te passen. Niettemin&#13;
zou dat wel eens verreweg de beste optie kunnen zijn.&#13;
Sommige landbouwontwikkelingsgebieden zijn tamelijk&#13;
ongelukkig aangewezen; allerlei beperkingen zouden kunnen&#13;
worden toegevoegd.&#13;
6. De opties toetsen&#13;
De in paragraaf 4 opgesomde opties kunnen ten eerste getoetst&#13;
worden aan de Wet op de Ruimtelijke Ordening. Nagegaan&#13;
wordt of deze wet en de daarop gevormde jurisprudentie&#13;
de voorgestelde oplossingen toelaten. Een tweede&#13;
toetsingsmaatstaf is het reconstructieplan. Het reconstructieplan&#13;
heeft weliswaar geen wettelijke binding ten opzichte&#13;
van lagere plannen – behoudens in geval toepassing is gegeven&#13;
aan artikel 27 van de Reconstructiewet (hetgeen in&#13;
Overijssel niet het geval is), maar besluiten in strijd met het&#13;
reconstructieplan zouden vernietigd kunnen worden wegens&#13;
strijd met het zorgvuldigheids- of het motiveringsbeginsel.&#13;
7. Voorbereidingsbesluit&#13;
Om ongewenste ontwikkelingen tegen te kunnen houden is&#13;
het mogelijk dat de gemeenteraad een voorbereidingsbesluit&#13;
neemt. In het geval van de gemeente Twenterand is dat weinig&#13;
zinvol, nu daar toch niet zonder meer gebouwd kan&#13;
worden; er is immers een vrijstelling van B&amp;W nodig om&#13;
nieuwe bedrijven te kunnen vestigen. Een voorbereidingsbesluit&#13;
zou overigens kunnen passen in een vertragingstactiek,&#13;
maar biedt natuurlijk geen definitieve voorziening. In&#13;
Twenterand is er intussen al zo’n voorbereidingsbesluit.&#13;
8. Prioritering&#13;
In het algemeen hebben gemeenten en omwonenden minder&#13;
moeite met uitbreiding of nieuwvestiging voor bedrijven&#13;
uit de eigen omgeving. Het is dus logisch dat de vraag&#13;
opkomt of de wens ‘eigen varkens eerst’ een juridische vertaling&#13;
kan krijgen in bestemmingsplannen.&#13;
De vraag of men in een bestemmingsregeling onderscheid&#13;
mag maken naar de herkomst van personen of bedrijven is&#13;
uitvoerig aan de orde geweest bij woningbouw. Het streven&#13;
was dan om in het bestemmingsplan woningbouw alleen&#13;
toe te laten voor personen met lokale sociale of economische&#13;
binding. In het algemeen is dat problematisch. Ruimtelijke&#13;
ordening via het bestemmingsplan behoort immers&#13;
een objectgericht karakter te dragen. Specifiek subjectgerichte&#13;
bepalingen horen er niet in thuis. Zie bijvoorbeeld&#13;
het KB inzake een bestemmingsplan van de gemeente Gieten.&#13;
20 Daarin spreekt de Kroon uit, dat de Wet op de Ruimtelijke&#13;
Ordening in samenhang met de Woningwet uitsluitend&#13;
grondslag biedt voor rechtstreeks op het bouwen en&#13;
het gebruik van grond en opstallen gerichte normen. De&#13;
WRO kan geen grondslag bieden voor een regeling, die een&#13;
specifieke groep van mensen, met uitsluiting van anderen,&#13;
toestaat een woning te bouwen of te gebruiken.21 Er is een&#13;
aantal uitspraken dat erop wijst dat dit rigide afwijzen van&#13;
persoonsgebonden criteria niet hoeft plaats te vinden bij&#13;
uitwerkings- of wijzigingsplannen. Standaarduitspraak is&#13;
het KB van 25 oktober 1985 (Bunnik).22 Het zou bij uitwerkings-&#13;
of wijzigingsplannen niet gaan om een voorschrift,&#13;
maar om een doelstelling. Een dergelijke regeling –&#13;
waarbij via een wijzigingsbevoegdheid rekening wordt gehouden&#13;
met de mogelijke woningbehoefte van personen&#13;
met lokale binding – wordt inmiddels ook door de Afdeling&#13;
bestuursrechtspraak aanvaard.23 Een voorschrift dat bepaalt&#13;
dat een wijzigingsbevoegdheid voor de bouw van een woning&#13;
kan worden gebruikt ‘mits deze nodig is met het oog&#13;
op de huisvesting van aan Leenderstrijp gebonden personen’&#13;
kan dus door de beugel.24&#13;
Ook bij bedrijventerreinen willen gemeenten soms eisen&#13;
stellen aan de herkomst van bedrijven. In een bestemmingsplan&#13;
van de gemeente Hilvarenbeek werd bedrijfsvestiging&#13;
getoetst op herkomst. Er werd de voorkeur gegeven aan:&#13;
– bedrijven die fysiek in de gemeente Hilvarenbeek&#13;
gevestigd zijn;&#13;
– bedrijven van buiten de gemeente waarvan de&#13;
meerderheid van de werknemers afkomstig is uit de&#13;
gemeente Hilvarenbeek;&#13;
– bedrijven waarvan de eigenaar in Hilvarenbeek als&#13;
natuurlijke persoon woont;&#13;
– voor startende bedrijven geldt dat de oprichter als&#13;
natuurlijke persoon in Hilvarenbeek woont.&#13;
Pas na deze categorieën zouden andere bedrijven aan bod&#13;
komen. De Afdeling bestuursrechtspraak overweegt daarover&#13;
in een recente uitspraak25 als volgt:&#13;
De Afdeling overweegt dat de WRO geen grondslag&#13;
biedt voor een dergelijke juridisch bindende regeling in&#13;
de planvoorschriften, die het gebruik van gronden&#13;
slechts toestaat aan een specifieke groep van bedrijven&#13;
die zich in niets anders onderscheidt van soortgelijke,&#13;
andere bedrijven dan in hun herkomst. De herkomst&#13;
van bedrijven die op een bedrijventerrein zijn toegestaan&#13;
is als zodanig bij het reguleren van gebruik van&#13;
gronden voor bedrijfsdoeleinden niet relevant, tenzij –&#13;
waarvan in dit geval niet is gebleken – gronden uitdrukkelijk&#13;
worden bestemd voor de verplaatsing van&#13;
bepaalde bedrijven uit een kern uit een oogpunt van&#13;
een goede ruimtelijke ordening. De stelling van verweerder&#13;
dat dit voorschrift gestalte geeft aan het provinciale&#13;
beleid inhoudende dat in landelijke regio’s alleen&#13;
bedrijven horen die daarin qua aard, schaal en functie&#13;
passen, voldoet niet als motivering, aangezien de aard,&#13;
schaal en functie van een bedrijf geen betrekking&#13;
hebben op de herkomst van een bedrijf.&#13;
In zijn annotatie bij ABRS 12 februari 2003, nr.&#13;
200200568 in Bouwrecht 2003, blz. 881 e.v. betoogt&#13;
H.J. de Vries dat een vestigingsregeling aanvaardbaar is voor&#13;
in de gemeente gevestigde bedrijven die wegens hinder of&#13;
met het oog op bedrijfsuitbreiding verplaatst moeten worden&#13;
naar een andere locatie in de gemeente. Niet de herkomst&#13;
van de bedrijven moet voorop staan, maar de aard&#13;
van de op te lossen ruimtelijke problemen.&#13;
Voorbeelden van dit soort persoonsgebonden c.q. herkomstbepalingen&#13;
ten behoeve van de nieuwvestiging van&#13;
agrarische bedrijven zijn mij niet bekend. Naar analogie van&#13;
bovenstaande jurisprudentie zou het wellicht aanvaardbaar&#13;
zijn om aan de wijzigingsbevoegdheid, opgenomen in het&#13;
Bestemmingsplan Buitengebied van Twenterand een bepaling&#13;
toe te voegen die het gebruik van de bevoegdheid beperkt&#13;
voorzover de nieuwe locatie ‘nodig is met het oog op&#13;
de vestiging van agrarische bedrijven uit Twenterand’. Daarvoor&#13;
moeten nog wel twee punten worden nagelopen:&#13;
– Is er een steekhoudende planologische motivering te bedenken&#13;
voor dit voorschrift? Bij wonen voor autochtonen&#13;
gaat het meestal om kleine kernen, waar slechts beperkte&#13;
mogelijkheden zijn voor het aanwijzen van&#13;
nieuwe locaties. Daarom is het aanvaardbaar dat dat alleen&#13;
gebeurt bij plaatselijke woningbehoefte. Kan men&#13;
voor de nieuwvestiging van agrarische bedrijven ook&#13;
zo’n redenering opzetten? Mij lijkt dat niet onmogelijk.&#13;
Elementen zouden zijn: het is in beginsel om planologische&#13;
redenen niet wenselijk om nieuwvestiging van&#13;
agrarische bedrijven toe te staan; slechts in geval elders&#13;
in de gemeente een probleem wordt opgelost is het toch&#13;
mogelijk om een nieuw bouwperceel aan te wijzen; vandaar:&#13;
alleen nieuwe bouwpercelen voor bedrijven uit&#13;
Twenterand.&#13;
– Is met de genoemde toevoeging sprake van een voldoende&#13;
objectief begrensde wijzigingsbevoegdheid?&#13;
Ook daar zal op zijn minst een redenering voor bedacht&#13;
kunnen worden, vergelijkbaar met de woningregeling.&#13;
De tussenconclusie luidt derhalve dat de Wet op de Ruimtelijke&#13;
Ordening ruimte lijkt te bieden voor de hier bedoelde&#13;
oplossing. Aan een vrijstelling zou dan een herkomstbepaling&#13;
kunnen worden verbonden.&#13;
Toetsing aan het Reconstructieplan stuit op de volgende&#13;
passage: ‘Bij nieuwvestiging of hervestiging kunnen geen&#13;
eisen worden gesteld aan de herkomst van bedrijven’.26 Navraag&#13;
bij de provincie Overijssel leert dat deze passage geen&#13;
beleidskeuze inhoudt, maar slechts een feitelijke constatering&#13;
beoogt te geven.27 Dat zou kunnen betekenen dat een&#13;
gemeentelijk besluit om zo’n herkomstbepaling aan het bestemmingsplan&#13;
toe te voegen – in tegenstelling met wat&#13;
men op het eerste gezicht bij lezing van deze passage zou&#13;
denken - niet in strijd is met het Reconstructieplan.&#13;
9. Saldering&#13;
Een stap verder zou zijn om de mogelijkheden voor nieuwvestiging&#13;
breder te trekken, derhalve toe te staan voor bedrijven:&#13;
‘uit het reconstructiegebied Salland-Twente’ dan&#13;
wel de extensiveringsgebieden daarbinnen. Zou zo’n voorschrift&#13;
bij de wijzigingsbevoegdheid mogelijk zijn? In dit&#13;
voorstel wordt de ‘prioritering’ dus uitgebreid naar een ruimere&#13;
categorie dan alleen bedrijven uit de eigen gemeente.&#13;
Aangezien de problemen in de reconstructiegebieden niet&#13;
binnen het gemeentelijk schaalniveau kunnen worden opgelost&#13;
zal deze uitbreiding over het algemeen al snel in beeld&#13;
komen.&#13;
Het verschil tussen prioritering en saldering is overigens&#13;
niet zo evident. Het verschil zit er misschien in dat prioritering&#13;
uitmondt in een herkomstbepaling (‘afkomstig uit…’).&#13;
Wil zo’n herkomstbepaling aanvaardbaar zijn dat is een planologische&#13;
onderbouwing noodzakelijk. Deze onderbouwing&#13;
komt neer op saldering. Bij ‘saldering’ is de onderbouwing&#13;
(‘per saldo verbetering van de ruimtelijke kwaliteit’) in&#13;
de regeling zelf geïncorporeerd. De herkomst van de bedrijven&#13;
als zodanig verdwijnt dan naar de achtergrond en is&#13;
geen voorwerp van expliciete regeling meer. De schaal van&#13;
de plannen geeft dan de grenzen aan.&#13;
Daarmee komt al meteen het voornaamste probleem in het&#13;
vizier als de prioritering zou worden uitgebreid naar ‘… bedrijven&#13;
uit Overijssel’. Het is immers onmogelijk om daarvoor&#13;
op de schaal van het bestemmingsplan een planologische&#13;
onderbouwing te geven. Dat zou op de schaal van het&#13;
reconstructieplan thuishoren. In het Bestemmingsplan Buitengebied&#13;
van Twenterand kan geen afweging worden gemaakt&#13;
over de inplaatsing van bedrijven van elders. Vragen&#13;
als ‘uitplaatsing waarvandaan?’ en ‘waarom inplaatsing niet&#13;
elders?’ kunnen door de gemeente niet worden beantwoord.&#13;
Dergelijke verbrede herkomstbepalingen zonder dat daarvoor&#13;
een basis in regionale plannen te vinden is, zijn derhalve&#13;
waarschijnlijk niet aanvaardbaar.&#13;
Hoe ligt dat bij saldering? Het begrip ‘saldering’ zou inhouden&#13;
dat nieuwvestiging allereerst wordt voorbehouden aan&#13;
bedrijven die elders moeten vertrekken. Pas daarna zouden&#13;
ook anderen aan de beurt kunnen komen. De achterliggende&#13;
gedachte is dat in de extensiveringsgebieden ruimtelijke&#13;
problemen moeten worden opgelost en dat alleen daarvoor&#13;
nieuwvestiging aanvaardbaar is en ook alleen daarvoor&#13;
wordt toegestaan. Per saldo (vandaar de term) wordt de&#13;
ruimtelijke kwaliteit dan verbeterd. Daarvan zou geen&#13;
sprake zijn als nieuwvestiging niet is gekoppeld aan extensivering.&#13;
Het gaat hierbij dus niet zozeer om het stellen van&#13;
eisen aan de herkomst van bedrijven als zodanig, als wel om&#13;
een verhaal over ruimtelijke kwaliteit, waarbij men vervolgens&#13;
kan constateren dat het gevolg daarvan is dat alleen bepaalde&#13;
bedrijven in aanmerking komen voor nieuwvestiging.&#13;
In de Brabantse reconstructieplannen is het verband inderdaad&#13;
gelegd: nieuwvestiging in landbouwontwikkelingsgebieden&#13;
is voorbehouden aan bedrijven die elders – in extensiveringsgebieden&#13;
– vertrekken. Of, zoals het in de Brabantse&#13;
reconstructieplannen staat: ‘Geen inplaatsing zonder&#13;
uitplaatsing’.28 Het probleem in Twenterand is dat het Reconstructieplan&#13;
Salland-Twente een dergelijke salderingsregeling&#13;
niet kent. De vraag is dan of het bestemmingsplan&#13;
een dergelijke regeling zou mogen bevatten. Wij kunnen in&#13;
dat geval dus niet voor het anker van de ‘herkomst’ gaan&#13;
liggen, maar zouden een planologische kwaliteitsredenering&#13;
moeten opzetten. Deze redenering, die er in essentie op&#13;
neer komt dat alleen nieuwvestiging aanvaardbaar is als elders&#13;
een probleem wordt opgelost waardoor per saldo de&#13;
ruimtelijke kwaliteit verbetert, stuit op hetzelfde probleem&#13;
als de verbrede prioritering: problematisch is dat deze vorm&#13;
van saldering de schaal van het bestemmingsplan overstijgt.&#13;
In beginsel komt dat in strijd met de rechtszekerheid. De&#13;
gemeente kan immers geen oordeel geven over de ruimtelijke&#13;
kwaliteit op een schaalniveau dat dat van het bestemmingsplan&#13;
en de gemeente overstijgt.29 Dat zou wellicht wél&#13;
mogelijk zijn als deze kwaliteitsafweging in het Reconstructieplan&#13;
zou zijn gemaakt. Het bestemmingsplan kan daar&#13;
dan gewoon bij aansluiten. Het salderingsbeleid in Brabant&#13;
is in ieder geval door de rechter in stand gelaten.30&#13;
10. Fasering&#13;
Onder ‘fasering’ wordt verstaan het onderscheid maken in&#13;
het tijdstip waarop bestemmingen kunnen worden gerealiseerd.&#13;
In het kader van de onderhavige vraagstelling zou dat&#13;
betekenen dat de voorziene nieuwvestigingen niet allemaal&#13;
tegelijk kunnen worden gerealiseerd, maar slechts achtereenvolgens,&#13;
na bepaald tijdsverloop. In beginsel is fasering&#13;
in de uitvoering van bestemmingsplannen wel mogelijk.&#13;
Het gebeurt bijvoorbeeld bij de ontwikkeling van woonlocaties.&#13;
De rechtspraak lijkt daarbij een scherp onderscheid&#13;
te maken tussen fasering die betrekking heeft op aantallen&#13;
woningen – die niet toegelaten zou zijn – en fasering die gekoppeld&#13;
is aan de verwezenlijking van bepaalde plandelen –&#13;
waarvoor de WRO wel een basis zou bieden.31Wel is dan&#13;
noodzakelijk dat er objectieve criteria voor die fasering worden&#13;
gevonden. Bij woningen is dat bijvoorbeeld dat een bepaald&#13;
percentage van de eerste tranche moet zijn gerealiseerd,&#13;
voordat de tweede tranche kan starten. Ook bij de&#13;
ontwikkeling van bedrijventerreinen wordt vaak gefaseerd.&#13;
Soms verplicht het streekplan daar zelfs toe. Deze fasering&#13;
wordt dan bijvoorbeeld gekoppeld aan de eis dat eerst oudere&#13;
terreinen vol moeten zijn.32&#13;
Bij landbouwontwikkelingsgebieden zie ik dergelijke criteria&#13;
niet zo snel. Fasering zal dus ook lastig worden. Een fasering&#13;
die afhankelijk is van ontwikkelingen elders of buiten&#13;
het plangebied is wegens strijd met de rechtszekerheid ontoelaatbaar.&#13;
33&#13;
11. Maatschappelijke tegenprestaties&#13;
Hierboven is al genoemd de Limburgse methode: het vragen&#13;
van maatschappelijke tegenprestaties. Men houdt dan&#13;
de vestiging van megabedrijven niet tegen, maar tracht – via&#13;
allerlei maatregelen ten behoeven van natuur, landschap&#13;
e.d. – de inpassing van deze bedrijven aanvaardbaar te&#13;
maken. Mits deze tegenprestaties in het kader van de bevordering&#13;
van de ruimtelijke kwaliteit kunnen worden ingepast,&#13;
is zulks mogelijk. Niet mogelijk is om er een soort belastingheffing&#13;
van te maken. De juridische basis voor het afdwingen&#13;
van tegenprestaties is een overeenkomst. Het gemeentebestuur&#13;
verplicht zich tot medewerking aan planologische&#13;
besluiten, terwijl de aanvrager zich verplicht tot de&#13;
overeengekomen tegenprestaties. De afdwingbaarheid dient&#13;
zorgvuldig geregeld te worden via deze overeenkomst, al of&#13;
niet met kwalitatieve verplichtingen. De totale juridische&#13;
positie van de overheid is niet heel sterk, gelet op het ontbreken&#13;
van een concrete wettelijke basis34, terwijl het nog&#13;
maar de vraag is of het nieuwe artikel 6.24 van de Grondex-&#13;
ploitatiewet zo’n basis kan bieden. Over deze materie is veel&#13;
geschreven.35&#13;
Nu de Limburgse methode (BOM+ geheten) in Overijssel&#13;
– althans als regeling in het Reconstructieplan Salland-&#13;
Twente – niet terug te vinden is, kan de vraag worden gesteld&#13;
of de gemeente hier iets kan doen. Gelukkig biedt het&#13;
reconstructieplan wel een basis, doordat een opsomming&#13;
wordt gegeven van aspecten die bij nieuwvestiging een rol&#13;
spelen.36 Een regeling in een bestemmingsplan zou daaraan&#13;
dus nader invulling kunnen geven, zonder in strijd te&#13;
komen met het reconstructieplan. Het lijkt dan ook mogelijk&#13;
om in het bestemmingsplan nadere voorschriften te verbinden&#13;
aan de wijzigingsbevoegdheid, in de vorm van een&#13;
verdere aanscherping van de thans reeds in het Bestemmingsplan&#13;
Buitengebied Twenterand en het concept-Ontwikkelingsplan&#13;
opgenomen bepalingen.&#13;
Veel informatie over de BOM+-methode is te vinden op de&#13;
website van Limburg, inclusief voorbeeldbepalingen en –&#13;
overeenkomsten.37 Rechtspraak over deze methode is niet&#13;
voorhanden.&#13;
12. Additionele eisen&#13;
Het stellen van additionele eisen, voor zover deze niet reeds&#13;
onder het voorgaande vallen, is natuurlijk in bestemmingsplannen&#13;
mogelijk. Het gaat dan niet zozeer om het weren&#13;
van nieuwe bedrijven als wel om het nader begrenzen ervan.&#13;
De bouwhoogtes en goothoogtes kunnen worden beperkt.&#13;
Ook het bouwperceel zou kleiner kunnen worden gemaakt,&#13;
maar daar stelt het Reconstructieplan weer minimumeisen&#13;
aan. Te denken valt verder aan eisen met betrekking tot welstand,&#13;
via welstandnota’s en beeldkwaliteitsplannen. Hier&#13;
zou nog wel veel gewonnen kunnen worden: de meeste&#13;
nieuwe schuren stralen overduidelijk uit dat het zo goedkoop&#13;
en zo lelijk mogelijk moest. Ook aan de situering van&#13;
de nieuwe bedrijven kunnen uiteraard de nodige extra eisen&#13;
worden gesteld. In het concept-Ontwikkelingsplan van&#13;
Twenterand (zie boven) wordt daaraan al vorm gegeven. De&#13;
juridische mogelijkheden van deze additionele eisen zijn&#13;
niet erg omstreden; ik kan er dus kort over zijn.&#13;
13. Cumulatieve stankhinder&#13;
Bij de vaststelling van een bestemmingsplan dient al sinds&#13;
jaar en dag rekening te worden gehouden met de kwestie of&#13;
ter plaatse een aanvaardbaar woon- en leefklimaat kan worden&#13;
gegarandeerd. Sinds jaar en dag is het dan ook aanvaard&#13;
dat, met het oog daarop, beperkingen worden gesteld aan&#13;
de vestiging en/of uitbreiding van agrarische bedrijven. Bekend&#13;
is het KB Ede, waarin de Kroon oordeelde dat het&#13;
wenselijk was om onderscheid te maken tussen grondgebonden&#13;
en niet-grondgebonden bedrijven en het verder&#13;
nodig vond dat een aantal bouwpercelen werd geëcarteerd.&#13;
38 In ruimtelijke plannen kunnen dus, op basis van&#13;
ruimtelijke overwegingen – inclusief milieuoverwegingen –&#13;
beperkingen worden gesteld aan agrarische bedrijven. Omgekeerd&#13;
geldt dat ook: de aanwezigheid van agrarische bedrijven&#13;
kan verhinderen dat bijvoorbeeld een woonbestemming&#13;
in een bestemmingsplan wordt opgenomen, waarbij&#13;
een onaanvaardbaar woon- en leefklimaat zou ontstaan.&#13;
Onomstreden is dat het bestemmingsplan en de milieuwetgeving&#13;
verschillende op zichzelf staande toetsingskaders vormen.&#13;
39 Bij de ontwikkeling van woninglocaties in de buurt&#13;
van veehouderijen wordt vaak over de ‘omgekeerde’ of ‘dubbele’&#13;
werking van de stankhinderregelgeving gesproken.&#13;
De normen die voortvloeiden uit richtlijnen en wetgeving&#13;
inzake stankhinder van veehouderijen dienden in de eerste&#13;
plaats voor de vaststelling van de vraag of een veehouderij&#13;
een milieuvergunning kon worden verleend, op basis van de&#13;
Wet milieubeheer. Deze normen vormden aldus een nadere&#13;
precisering van het algemene beoordelingscriterium uit de&#13;
Wet milieubeheer. Uit de Richtlijn Veehouderij en Stankhinder&#13;
(aangevuld met de aloude Brochure Veehouderij en&#13;
Hinderwet en de Cumulatiebeoordeling) en de Wet stankemissie&#13;
veehouderijen in landbouwontwikkelings- en verwevingsgebieden&#13;
(zoals die tot 2007 golden) vloeiden afstandseisen&#13;
voort welke in acht moesten worden genomen&#13;
bij de verlening van de milieuvergunning. Bevond zich binnen&#13;
de zgn. stankcirkels een geurgevoelig object dan moest&#13;
de milieuvergunningaanvraag worden geweigerd. Deze afstandseisen&#13;
golden onder het oude regime niet alleen voor&#13;
de verlening van de milieuvergunning, maar speelden ook&#13;
een rol bij de beoordeling van de vraag of een bepaalde&#13;
geurgevoelige bestemming kon worden gelegd binnen de&#13;
stankcirkels van een bestaande veehouderij. Deze zogenaamde&#13;
‘omgekeerde werking’ heeft dus betrekking op&#13;
ruimtelijke ordeningsbesluiten, zoals bestemmingsplannen&#13;
en vrijstellingen. Vaste rechtspraak bij dit soort besluiten is,&#13;
zoals gezegd, dat in de nieuwe bestemmingen sprake moet&#13;
zijn van een ‘aanvaardbaar woon- en leefklimaat’, hetgeen&#13;
in het algemeen met zich meebrengt dat de afstandsnormen&#13;
moeten worden aangehouden. Ook onder de nieuwe Wet&#13;
geurhinder en veehouderij (2007)40 is sprake van deze omgekeerde&#13;
werking; er is daarmee immers geen verandering&#13;
beoogd in de ruimtelijke afweging. Veranderd is slechts de&#13;
wijze waarop bepaald wordt wat een aanvaardbaar woon- en&#13;
leefklimaat is. Daarvoor is de Wet geurhinder in eerste instantie&#13;
bepalend. Werd onder de oude regelingen gewerkt&#13;
met afstanden (gerelateerd aan stallen en aantallen dieren en&#13;
afhankelijk van de omgevingscategorie, en zo uitmondend&#13;
in zogenaamde stankcirkels), in de nieuwe wet is de geurbelasting,&#13;
uitgedrukt in odour units of in vaste afstanden, gemaximeerd.&#13;
Natuurlijk speelt de afstand daarbij ook een&#13;
rol. Uitgaande van een bepaalde veehouderij kan zo bepaald&#13;
worden op welke afstand een geurgevoelig object een gegeven&#13;
geurbelasting zal ondervinden, de zogeheten ‘geurbelastingscontour’.&#13;
Voor de bepaling van de maximale geurbelasting&#13;
kunnen gemeentelijke verordeningen, binnen wettelijke&#13;
marges, nadere bepalingen bevatten.&#13;
Bij de vaststelling van ruimtelijke ordeningsplannen of het&#13;
nemen van andere ruimtelijke ordeningsbesluiten geldt overigens&#13;
in principe wel een eigen afwegingsruimte. Er is, met&#13;
andere woorden, geen vaste 1-op-1 relatie tussen de normen&#13;
van de stankregelgeving en de ruimtelijke ordening. Dat&#13;
was in het verleden ook niet het geval. Men zou dus kunnen&#13;
afwijken van de geurbelastingcontouren en een ‘overbelaste’&#13;
situatie creëren. Erg kansrijk is dat overigens niet, tenzij&#13;
men de vergunning voor de veehouderij binnen afzienbare&#13;
termijn zal intrekken. Het lijkt er zelfs op dat het voldoen&#13;
aan de afstandsnormen van de Wet geurhinder niet&#13;
eens voldoende is om een aanvaardbaar woon- en leefklimaat&#13;
te waarborgen. De Raad van State lijkt zich er volop&#13;
van bewust dat de Wet geurhinder een verslechtering betekent&#13;
ten opzichte van voorheen geldende regels.41&#13;
De Wet geurhinder houdt ook geen rekening meer met cumulatie&#13;
van stankhinder – hetgeen overigens bij IPPC-bedrijven&#13;
wel eens in strijd zou kunnen zijn met de IPPCrichtlijn&#13;
– maar het is helemaal niet uitgesloten dat de Raad&#13;
van State bij de vaststelling van bestemmingsplannen eist&#13;
dat cumulatie wel degelijk dient te worden onderzocht. Het&#13;
is immers onmiskenbaar dat het woon- en leefklimaat mede&#13;
afhangt van de optelsom van de stank van veehouderijen.42&#13;
Intussen is er een uitspraak van de Voorzitter van de Afdeling&#13;
bestuursrechtspraak van de Raad van State, waarin het&#13;
hiervoor geschetste beeld op belangrijke punten wordt bevestigd43:&#13;
– De voorzitter constateert dat vrijwel het hele plangebied&#13;
binnen de geurcontour van 3,0 odour units ligt en&#13;
dat niet wordt voldaan aan art. 3 van de Wet geurhinder.&#13;
– De Voorzitter constateert dat er geen gemeentelijke verordening&#13;
is vastgesteld.&#13;
– Verder is er niet of onvoldoende gemotiveerd waarom&#13;
in dit plan kan worden afgeweken van de normstelling&#13;
van de Wet geurhinder.&#13;
Conclusie: uitgangspunt is omgekeerde werking op basis&#13;
van de Wet geurhinder, maar eigen afweging is mogelijk.44&#13;
Uit de uitspraken inzake de reconstructie blijkt dat die&#13;
eigen afweging bij ruimtelijke plannen wel eens strenger&#13;
zou kunnen en moeten zijn, dan voortvloeit uit de normering&#13;
van de stankhinder zelf.&#13;
Dit alles brengt mee dat, ook al kan voor nieuwe vestigingen&#13;
van intensieve veehouderijen een milieuvergunning&#13;
worden verleend (mede) op basis van de Wet geurhinder,&#13;
dat nog niet betekent dat deze nieuwe vestigingen in het bestemmingsplan&#13;
ook moeten worden toegelaten. Om te beginnen&#13;
kunnen er heel andere redenen zijn om zulks tegen&#13;
te gaan (zie boven) maar zelfs als de overwegingen tot geurhinder&#13;
worden beperkt kan er aanleiding zijn in het bestemmingsplan&#13;
strenger te zijn. In de onderbouwing van&#13;
het ruimtelijk beleid kan dus wel aandacht worden besteed&#13;
aan toekomstige ontwikkelingen, cumulatie van stankhinder&#13;
e.d. Men zou dan met behulp van het programma&#13;
‘V-stacks gebieden’ (een computerprogramma dat dient ter&#13;
onderbouwing van een gemeentelijk stankbeleid) ook het&#13;
gemeentelijk ruimtelijk beleid ten aanzien van nieuwvestiging&#13;
kunnen onderbouwen. Deze weg is in Twenterand&#13;
zeker begaanbaar. Wel dient men zich te realiseren dat dan&#13;
alleen het aspect ‘stank’ een rol speelt en dat deze weg dus&#13;
alleen in gebieden waar stankgevoelige objecten aanwezig&#13;
zijn zal leiden tot beperking van aantal en omvang van&#13;
nieuwvestigingen. Ik wijs er op dat ook andere milieuaspecten&#13;
wellicht kunnen leiden tot de noodzaak van beperkingen,&#13;
zoals ammoniak, verzuring, bodemkwaliteit e.d.&#13;
14. Conclusie&#13;
Er zijn voldoende mogelijkheden voor de gemeente om&#13;
scherper te reguleren dan tot nu toe gedaan is. Prioritering&#13;
in de vorm van een herkomstbeperking voor nieuwvestiging&#13;
lijkt mogelijk indien dit de gemeentelijke schaal niet overstijgt&#13;
en indien deze van een goede planologische onderbouwing&#13;
kan worden voorzien. Gemeenteoverschrijdende&#13;
prioritering en/of saldering is waarschijnlijk niet mogelijk.&#13;
Daarvoor zou het reconstructieplan een basis moeten bieden.&#13;
Ook ‘fasering’ is niet zonder problemen, gelet op de&#13;
moeilijkheid om daar criteria voor te vinden. De volgende&#13;
opties bieden wel perspectief:&#13;
– Maatschappelijke tegenprestaties. De Limburgse methode&#13;
is kansrijk, mits zorgvuldig toegepast.&#13;
– Additionele eisen zijn mogelijk in het bestemmingsplan.&#13;
– Milieuhygiënische randvoorwaarden zouden kunnen&#13;
leiden tot aanscherping. De cumulatieve stankhinder&#13;
kan in elk geval worden meegenomen.&#13;
Het verdient opmerking dat deze drie opties niet leiden tot&#13;
het feitelijk onderuithalen van de doelstelling van de landbouwontwikkelingsgebieden.&#13;
Wellicht gaat er enige beperking&#13;
van de ontwikkelingsmogelijkheden van uit, en in&#13;
ieder geval zouden de condities scherper worden. Het weren&#13;
van megabedrijven as such wordt derhalve niet mogelijk.&#13;
Dat kan ook niet.&#13;
Het zou, zo mag uit het bovenstaande blijken, voor de hand&#13;
liggen om het Reconstructieplan Salland-Twente aan te passen.&#13;
Ik begrijp dat de Overijsselse Staten inmiddels ook&#13;
enigszins zijn teruggeschrokken voor de ontwikkelingen&#13;
rond de megastallen en daar zou een dergelijke aanpassing&#13;
wel bij horen.45 Het zou aanbeveling verdienen om de Brabantse&#13;
plannen in dit opzicht voor ogen te houden.&#13;
15. Slotbeschouwing&#13;
In het algemeen zou ik mij wel kunnen voorstellen dat de&#13;
megabedrijven of agrocomplexen anders worden benaderd&#13;
dan tot nu toe. Het denkraam ten aanzien van deze bedrijven&#13;
is eigenlijk te beperkt: zij worden nog grotendeels behandeld&#13;
als landbouwbedrijven. Het zijn natuurlijk wel&#13;
landbouwbedrijven in die zin dat er aan veeteelt wordt gedaan,&#13;
maar zij vallen toch wel in een heel andere categorie&#13;
als de bedrijven die we in Nederland oorspronkelijk in het&#13;
buitengebied hebben gedacht en waarvoor wij het buitengebied&#13;
ook hebben gereserveerd. Dat laatste gebeurt tot op zekere&#13;
hoogte nog steeds. Ik ben er geen voorstander van om&#13;
de Nederlandse landbouw vast te schroeven op Ot-en-Sien&#13;
niveau. De agrarische sector moet kunnen ontwikkelen en&#13;
zal ook – om economisch mee te kunnen – aan schaalvergroting&#13;
moeten doen. Of dat nu per se met zulke aantallen&#13;
moet is een open vraag, maar de ontwikkelingsrichting is&#13;
wel duidelijk. Qua ruimtelijk fenomeen zijn de grote agrocomplexen&#13;
echter veel meer met industriecomplexen te vergelijken&#13;
dan met een (traditioneel) landbouwbedrijf. Het is&#13;
dan ook twijfelachtig of deze complexen wel in het buitengebied&#13;
thuishoren. Ik begrijp wel dat men wil meeprofiteren&#13;
van het toch nog steeds betrekkelijk goede imago van de&#13;
boerenbedrijven, maar imago en werkelijkheid moeten niet&#13;
te ver uiteen gaan lopen (als dat al niet geschied is!). Ik zou&#13;
er een voorstander van zijn om grote agrocomplexen te behandelen&#13;
zoals wij ook industrieterreinen behandelen. In&#13;
feite zou dat dan voor elke nieuwvestiging gelden. Dat&#13;
brengt twee vernieuwingen met zich mee: in de locatiekeuze&#13;
en in de exploitatieopzet.&#13;
De locatiekeuze voor de landbouwontwikkelingsgebieden is&#13;
– voor zover ik kan overzien – vooral bepaald door de aspecten&#13;
stank en ammoniak. Misschien heeft landschap ook&#13;
nog een rol gespeeld, maar het zijn in elk geval heel andere&#13;
overwegingen dan die bij de keuze voor een locatie van een&#13;
industrieterrein een rol spelen. Milieu zal daarbij ook wel&#13;
aan de orde komen, maar aspecten als ontsluiting, verkeersafwikkeling,&#13;
inrichting en beheer van het terrein spelen&#13;
daarbij ook een belangrijke rol. Het zou wel eens kunnen&#13;
zijn dat de nieuwvestiging van agrarische bedrijven in dit&#13;
perspectief op heel andere plaatsen zou zijn neergezet dan&#13;
nu in de landbouwontwikkelingsgebieden.&#13;
Ook in de exploitatie van de vestiging zouden belangrijke&#13;
verschuivingen optreden. Bij de ontwikkeling van een industrieterrein&#13;
wordt – dat mag tenminste worden aangenomen&#13;
– een exploitatieopzet gemaakt waarin allerlei kosten&#13;
worden meegenomen, zoals bouwrijp maken, ontsluiten,&#13;
compenserende en mitigerende maatregelen, nutsvoorzieningen,&#13;
plankosten enzovoorts. Al deze kosten worden verrekend&#13;
met de zich vestigende bedrijven, via gronduitgifte&#13;
of via exploitatieovereenkomsten dan wel belastingen. Voor&#13;
zover ik kan overzien, is daarvan in de landbouwontwikkelingsgebieden&#13;
geen sprake, althans lang niet in die mate als&#13;
bij industrieterreinen. Waarom eigenlijk niet?</content><legacyfootnotes>* Rijksuniversiteit Groningen / Instituut voor Agrarisch Recht Wageningen&#13;
/ w.bruil@iar.nl.&#13;
1. Een derde gebiedsaanduiding in de Reconstructiewet is ‘verwevingsgebied’.&#13;
2. Zie vooral het verslag en de Memorie van antwoord in de Eerste&#13;
Kamer, Kamerstukken I 2000/01, 26356, nr. 169a en b.&#13;
3. 169a, p. 20. In de vigerende Nota Ruimte is de paragraaf over landbouwontwikkelingsgebieden&#13;
vervallen. Zie: www2.vrom.nl/notaruimte/&#13;
0203040602.html (22 november 2007).&#13;
4. Kamerstukken II 2006/07, 30 800 XIV, nr. 144, p. 2. Dat is op zich&#13;
juist, maar de regering heeft het systeem in 1994, bij de invoering van&#13;
de Wet verplaatsing mestproductie, wel in het leven geroepen om de&#13;
handel in productierechten ook ruimtelijk enigszins te sturen. Zie&#13;
ook de brief van de minister onder Kamerstukken II 2007/08, 31 200&#13;
XIV, nr. 136.&#13;
5. Zie bijvoorbeeld: www.stopmegastallenlintelo.nl en&#13;
www.vroomshoopgeenmesthoop.nl.&#13;
6. Zie Kamerstukken II 2007/08, 28 973, nr. 17. Twee andere adviezen&#13;
werden eveneens naar de Kamer gestuurd: Edo Gies e.a. – Megastallen&#13;
in beeld (Alterra rapport nr. 1581); College van Rijksadviseurs –&#13;
Advies Megastallen.&#13;
7. Reconstructieplan, p. 110.&#13;
8. Wat met dat begrip wordt bedoeld is niet duidelijk.&#13;
9. Reconstructieplan, p. 112.&#13;
10. Reconstructieplan, p. 126.&#13;
11. Reconstructieplan, p. 128. Directe doorwerking geldt wel voor de&#13;
vestiging van intensieve veehouderijen in extensiveringsgebieden.&#13;
12. Bestemmingsplan, p. 35.&#13;
13. De bedrijfsomvang en het bedrijfstype van agrarische bedrijven worden&#13;
meestal vastgesteld met behulp van Nederlandse grootte-eenheden&#13;
(nge).&#13;
14. Enkele punten zijn dan ook nog tamelijk dubieus, zoals punt 4 (wat&#13;
als het oude bedrijf buiten het bestemmingsplangebied ligt?) en punt&#13;
9 (rechtszekerheid: wat is ‘voldoende’?).&#13;
15. Mededeling L. Roozeboom (gemeente Twenterand).&#13;
16. De status van dit Ontwikkelingsplan blijft enigszins vaag.&#13;
17. Mededeling L. Roozeboom (gemeente Twenterand).&#13;
18. Kamerstukken II 2006/07, 30 800 XIV, nr. 144, p. 3.&#13;
19. Nog steeds bevat de WRO in artikel 10 een beperking ten aanzien&#13;
van de ‘structuur van agrarische bedrijven’. In de nieuwe Wro is dat&#13;
niet meer het geval, maar een materiële wijziging vloeit daar niet uit&#13;
voort.&#13;
20. KB 15 oktober 1982, BR 1983, p. 48.&#13;
21. Aldus: Ruimtelijk Bestuursrecht, losbladig, commentaar art. 10 onder&#13;
‘autochtone woondoeleinden’.&#13;
22. Bouwrecht 1986, p. 219.&#13;
23. Zie daarover P. van der Ree – Met woord en kaart. Over detaillering&#13;
en reikwijdte van bestemmingsplanregeling, Bouwrecht Monografieën&#13;
nr. 18, Deventer 2000, p. 601, met vermelding van jurisprudentie.&#13;
Deze auteur is overigens niet enthousiast over deze opvatting.&#13;
24. ABRS 6 juli 1998, nr. E01.96.0165, vermeld bij Van der Ree, p. 602.&#13;
25. ABRS 26 september 2007, zaaknr. 200701261/1.&#13;
26. Reconstructieplan, p. 110.&#13;
27. Mededeling H. Stoffer (Provincie Overijssel). De constatering is in&#13;
zoverre juist dat men geen bepaling kan opnemen als ‘nieuwvestiging&#13;
voorbehouden aan boeren uit Overijssel’. Het is evenwel mogelijk om&#13;
dat resultaat te bereiken door middel van een planologisch-kwalitatieve&#13;
onderbouwing.&#13;
28. Bijvoorbeeld Reconstructieplan Beerze-Reusel, deel B, p. 268.&#13;
29. ABRS 1 mei 1997, BR 1998, p. 39.&#13;
30. ABRS 30 mei 2007, nr. 200506292. Wel heeft de rechter de doorwerkingsregeling&#13;
(op basis van art. 27 Reconstructiewet) vernietigd.&#13;
31. Zie: Ruimtelijk Bestuursrecht, losbladig, commentaar art. 10 onder&#13;
‘fasering’.&#13;
32. Zie hierover ABRS 12 februari 2003, BR 2003, p. 881 e.v.&#13;
33. ABRS 1 mei 1997, BR 1998, p. 39.&#13;
34. De lotgevallen van de planschadevergoedingsovereenkomsten zijn&#13;
illustratief.&#13;
35. Ik noem slechts: C.W.M. van Alphen – De overeenkomst als beleidsinstrument&#13;
bij de herinrichting van het landelijk gebied, Agr.r., 2007,&#13;
p. 14 e.v. en de Preadviezen voor de Vereniging voor Agrarisch Recht&#13;
van 2007, van de hand van De Gier (Bestemmingswijziging van of&#13;
nabij agrarische gronden, enkele ruimtelijk-bestuursrechtelijke aspecten),&#13;
Sluysmans (Transformatie van het agrarisch gebied: wie betaalt&#13;
en wie verhaalt?) en Verduijn (Fiscale aspecten), opgenomen in Agr.r.&#13;
2007, p. 127 e.v.&#13;
36. Reconstructieplan, p. 110. Zie hierboven, par. 2.&#13;
37. Zie: www.limburg.nl/nl/html/algemeen/beleid/ruimtelijkeontwikke -&#13;
lingvolkshuisvesting/bouwkavelopmaatplus/bouwkavelopmaatplus.&#13;
asp#aE00LCTK4643J1TP754RD&#13;
38. KB 7 oktober 1985, BR 1986, p. 129. Zie over deze materie: Ruimtelijk&#13;
Bestuursrecht, losbladig, commentaar art. 10 onder ‘intensieve&#13;
veehouderij’ en ‘Hinderwet’.&#13;
39. KB 10 november 1993, AB 1994, 267.&#13;
40. Zie hierover onder meer: P.P.A. Bodden – Wet geurhinder en veehouderij;&#13;
de stand van zaken, Agr.r. 2007, p. 19 e.v., alsmede van dezelfde&#13;
auteur: De Wet geurhinder en veehouderij (preadvies Vereniging voor&#13;
milieurecht) in: Agrarisch milieurecht, Den Haag 2007, p. 49-69.&#13;
41. Zie: ABRS 24 januari 2007, nr. 200504831/1 (Reconstructie Achterhoek&#13;
Liemers)&#13;
42. ABRS 30 mei 2007, nr. 200506292/1 (Reconstructie Peel en Maas).&#13;
43. VzABRS 4 oktober 2007, zaaknummer 200705538/2.&#13;
44. Ik zou menen dat die eigen afweging vooral plaats dient te krijgen in&#13;
een gemeentelijke verordening geurhinder. Ruimtelijke besluiten kunnen&#13;
daaraan ten grondslag liggen, maar er vervolgens ook weer op gebaseerd&#13;
worden.&#13;
45. Op 24 oktober 2007 hebben Provinciale Staten een motie aangenomen,&#13;
waarin GS wordt opgedragen om uit te zoeken hoe grootschalige&#13;
veehouderijen in landbouwontwikkelingsgebieden geweerd kunnen&#13;
worden en gemeenten daarbij te ondersteunen.</legacyfootnotes><footnotes><footnote/></footnotes><auteurs>prof. mr. D.W. Bruil</auteurs><published>2008-01-01 00:00:00</published><modified>2008-01-01 00:00:00</modified><editiondate>2008-01-01</editiondate><htmlpath>https://denhollander.info/artikel/5532</htmlpath></article>
</articles></edition>
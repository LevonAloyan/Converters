<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1993</searchword><id>5318</id><udhid>UDH:TvAR/5318</udhid><titel>van der Burgt c.s. / de Kleijn (TvAR 1993/4669)</titel><searchwords><searchword>TvAR 12/1993</searchword><searchword>TvAR 1993/4669</searchword><searchword>UDH:TvAR/5318</searchword></searchwords><attachments><attachment><name>1993_nr 12_Rechtspraak_4669.pdf</name><extention>pdf</extention><url>https://denhollander.info/download/5317/ci</url></attachment></attachments><inleiding>Pachtwet, art. 1,11&#13;
Nieuw Burgerlijk Wetboek, art. 3:37, 6:217&#13;
&#13;
Het geschilpunt is of er een mondelinge overeenkomst&#13;
is gesloten. Een overeenkomst komt&#13;
tot stand door een aanbod en de aanvaarding&#13;
daarvan. Aanbod en aanvaarding kunnen in&#13;
beginsel in iedere vorm geschieden en kunnen&#13;
ook opgesloten liggen in gedragingen. De gedragingen&#13;
moeten dan wel voor de wederpartij&#13;
kenbaar zijn als een aanbod tot c.q.&#13;
aanvaarding van een overeenkomst. In het geval&#13;
van een pachtovereenkomst moeten aanbod&#13;
en aanvaarding betrekking hebben op het&#13;
ter uitoefening van de landbouw in gebruik&#13;
verstrekken van een hoeve of los land tegen&#13;
voldoening van een tegenprestatie. Omstandigheden&#13;
waaronder in dit geval uit de vaststaande&#13;
feiten een aanbod en aanvaarding als&#13;
bovenbedoeld niet kan worden afgeleid.</inleiding><content>In de zaak van:&#13;
1. Adrianus Gerardus Petrus Maria van&#13;
der Burgt, wonende te Zeeland, 2. Arnoldus&#13;
Adrianus Theresia van der Burgt, wonende te&#13;
Schaijk, 3. Theodorus Johannes Maria van&#13;
der Burgt, wonende te Reek, gemeente&#13;
Schaijk, appellanten, procureur: mr. K. van&#13;
der Meulen,&#13;
tegen&#13;
Theodorus Gerardus Wilhelmus de Kleijn,&#13;
wonende te Gassel, gemeente Beers, geïntimeerde,&#13;
procureur: mr. H.M.G. van Lotringen.&#13;
Het geding in eerste aanleg De pachtkamer&#13;
van het kantongerecht te Boxmeer heeft op&#13;
11 augustus 1987 en 29 november 1988&#13;
tussen appellanten als gedaagden en&#13;
geïntimeerde als eiser vonnissen gewezen,&#13;
die in fotokopie aan dit arrest zijn gehecht en&#13;
naar de inhoud waarvan wordt verwezen.&#13;
Het geding in hoger beroep Appellanten zijn&#13;
bij exploit van 28 december 1988 in hoger&#13;
beroep gekomen van voormelde vonnissen&#13;
met gelijktijdige dagvaarding van&#13;
geïntimeerde voor dit hof.&#13;
Bij memorie van grieven hebben appellanten&#13;
tien grieven aangevoerd met conclusie dat&#13;
het hof de vonnissen waarvan beroep zal vernietigen&#13;
en, opnieuw rechtdoende, geïntimeerde&#13;
alsnog niet-ontvankelijk zal verklaren in&#13;
zijn vordering, althans aan hem deze vordering&#13;
alsnog als ongegrond en onbewezen zal&#13;
ontzeggen, zulks met zijn veroordeling in de&#13;
kosten van beide instanties.&#13;
Geïntimeerde heeft bij memorie van antwoord&#13;
de aangevoerde grieven bestreden en&#13;
geconcludeerd tot bekrachtiging van de vonnissen&#13;
waarvan beroep, met veroordeling van&#13;
appellanten in de proceskosten.&#13;
Partijen hebben ter zitting van het hof van&#13;
18 februari 1991 de zaak doen bepleiten, appellanten&#13;
door mr. M.H.Th. Rutten, advocaat&#13;
te Oss, geïntimeerde door mr. C.M. van der&#13;
Corput, advocaat te Eindhoven.&#13;
Vervolgens hebben appellanten onder&#13;
overlegging van produkties akte verzocht,&#13;
hebben appellanten andermaal akte verzocht,&#13;
heeft geïntimeerde akte verzocht, hebben appellanten&#13;
onder overlegging van een produktie&#13;
opnieuw akte verzocht en heeft geïntimeerde&#13;
daarop onder overlegging van een&#13;
produktie bij antwoord-akte gereageerd.&#13;
Tenslotte hebben partijen de stukken andermaal&#13;
doen overleggen voor arrest.&#13;
De grieven&#13;
Appellanten hebben als grieven tegen de vonnissen&#13;
waarvan beroep aangevoerd:&#13;
GriefI&#13;
Tengevolge van de onjuiste stellingen en beweringen&#13;
van geïntimeerde in prima overweegt&#13;
de pachtkamer van het kantongerecht te&#13;
Boxmeer in het tussenvonnis d.d. 11 augustus&#13;
1987 ten onrechte, althans gaat genoemde&#13;
pachtkamer er ten onrechte vanuit, dat geïntimeerde&#13;
zal hebben te bewijzen, dat hij vanaf&#13;
omstreeks 1974 en wel van appellant sub 1 tot&#13;
1979 en daarna van de appellanten gezamenlijk&#13;
in pacht heeft het los land als in het inleidend&#13;
verzoekschrift omschreven.&#13;
Griefll&#13;
Deze grief is gericht tegen de overwegingen 4&#13;
en 5 in het op 29 november 1988 gewezen&#13;
eindvonnis en de daaruit door de pachtkamer&#13;
in prima ten onrechte getrokken conclusie.&#13;
Deze grief staat in feite min of meer (voor wat&#13;
de genoemde jaartallen 1974 en 1979 betreft)&#13;
in verband met de vorige grief.&#13;
GrieflII&#13;
Volkomen ten onrechte doet de pachtkamer in&#13;
prima haar oordeel, dat er tussen partijen een&#13;
pachtovereenkomst bestaat, steunen op het&#13;
enkele feit, dat er ook via de bankrekening&#13;
van geïntimeerde, die appellanten niet eens&#13;
kennen en met wie zij vóór de procedure in&#13;
prima nooit contact hebben gehad, pachtpenningen&#13;
betaald zijn, en ten onrechte heeft de&#13;
pachtkamer daarbij geen, althans zeker te weinig,&#13;
aandacht besteed aan de door appellanten&#13;
in prima alsmede hiervoor vóór de nadere omschrijving&#13;
van grief I reeds aangevoerde feiten&#13;
en omstandigheden, welke toch duidelijk aantonen&#13;
en duidelijk tot de conclusie moeten leiden,&#13;
dat er juist geen pachtovereenkomst&#13;
tussen partijen heeft bestaan en ook nu nog&#13;
niet bestaat, doch alleen geïntimeerdes oom,&#13;
wijlen Marinus de Kleijn, pachter is geweest&#13;
van de litigieuze grond.&#13;
Grief IV&#13;
De pachtkamer heeft in prima ten onrechte&#13;
veel te veel aandacht besteed en veel te veel&#13;
waarde gehecht aan de door geïntimeerde&#13;
voorgebrachte getuigen.&#13;
Grief V&#13;
Ten onrechte heeft de pachtkamer van het&#13;
kantongerecht te Boxmeer in prima de verklaringen&#13;
van de getuigen aan de zijde van&#13;
appellanten volledig genegeerd, althans daaraan&#13;
veel te weinig aandacht besteed.&#13;
Grief VI&#13;
Ten onrechte heeft de pachtkamer van het&#13;
kantongerecht te Boxmeer is prima geen acht&#13;
geslagen op de omstandigheid, dat alle correspondentie&#13;
omtrent de pacht van de litigieuze&#13;
grond steeds is gevoerd tussen appellanten en&#13;
Marinus de Kleijn, die door appellanten&#13;
steeds als pachter is beschouwd, en nooit tussen&#13;
appellanten en geïntimeerde, die appellanten&#13;
niet eens kenden en van wiens bestaan zij&#13;
zich niet bewust waren.&#13;
Grief VII&#13;
Ten onrechte heeft de pachtkamer van het&#13;
kantongerecht te Boxmeer in prima waarde&#13;
gehecht aan geïntimeerdes bewering, dat hij&#13;
rechtsgeldig pachter in plaats van zijn oom,&#13;
meergenoemde Marinus de Kleijn, zou zijn&#13;
geworden, omdat hij in 1976 met diens toestemming&#13;
door de toenmalige eigenaar-verpachter,&#13;
de overleden vader van appellanten,&#13;
t.w. Adrianus van der Burgt sr., als pachter in&#13;
de plaats van zijn oom Marinus de Kleijn zou&#13;
zijn aanvaard.&#13;
Grief VIII&#13;
Uit het hiervoor reeds gestelde blijkt reeds,&#13;
dat appellanten van mening zijn, dat zij in prima&#13;
middels akten, geschriften en getuigen en&#13;
andere middelen rechtens hun posita reeds&#13;
volledig bewezen hebben en dat zij impliciet&#13;
in de vorige grieven reeds als grief hebben&#13;
aangevoerd, dat de pachtkamer van het kantongerecht&#13;
te Boxmeer ten onrechte al het&#13;
door hen (appellanten) aangevoerde bewijs&#13;
volledig heeft gepasseerd, althans daaraan nagenoeg&#13;
geen of te weinig aandacht heeft besteed,&#13;
en haar uiteindelijke beslissing ten&#13;
onrechte slechts heeft gebaseerd op het feit,&#13;
dat er ook pachtpenningen zijn betaald via de&#13;
bankrekening van geïntimeerde.&#13;
GrieflX&#13;
Ten onrechte heeft de pachtkamer van het&#13;
kantongerecht te Boxmeer zoals uit het hiervoor&#13;
gestelde blijkt, aangenomen, dat appellanten&#13;
in de periode vanaf de aanvang van het&#13;
pachtseizoen 1977 nog een of meer rechtsvoorgangers&#13;
zouden hebben gehad, voor wat&#13;
de eigendom van de litigieuze goederen betreft.&#13;
Appellant sub 1 is immers alleen-eigenaar&#13;
geweest vanaf 22 juli 1966 en alle drie&#13;
de appellanten zijn, ieder voor een derde gedeelte,&#13;
tezamen reeds eigenaar vanaf 6 januari&#13;
1976.&#13;
GriefX&#13;
Uit de hiervoor omschreven grieven en uit het&#13;
overigens hiervoor in deze memorie alsmede&#13;
uit het reeds in prima gestelde volgt onvermijdelijk,&#13;
dat appellanten tenslotte als grief X&#13;
aanvoeren, dat de pachtkamer van het kantongerecht&#13;
te Boxmeer ten onrechte in het eindvonnis&#13;
d.d. 29 november 1988 tot haar&#13;
eindbeslissing is gekomen, dat:&#13;
a. de pachtkamer vastlegt een pachtovereenkomst,&#13;
die - sinds de aanvang van het seizoen&#13;
1977 - bestaat tussen geïntimeerde en de&#13;
rechtsvoorgaande(n) van appellanten of appel&#13;
lanten zelf ten aanzien van - nu - 3.83.00 ha&#13;
los land te Grave als nader omschreven in het&#13;
inleidend verzoekschrift (in prima), dit tegen&#13;
een pachtprijs, die nu f 2 000,- per jaar bedraagt&#13;
en achteraf betaald wordt, welke&#13;
pachtovereenkomst volgens de wettelijke bepalingen&#13;
geldt voor de tijd van zes jaren.&#13;
b. de appellanten de kosten van het geding&#13;
moeten betalen, die aan de kant van de geïntimeerde&#13;
worden bepaald op f 113,40 aan ver&#13;
schotten, f 485,- aan getuigen-tax en op&#13;
f 1 000,- aan salaris voor de gemachtigde.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten processe&#13;
het navolgende vast: - geïntimeerde&#13;
heeft sedert de aanvang van het seizoen&#13;
1977 in gebruik de percelen bouwland,&#13;
kadastraal bekend gemeente Grave, sectie C,&#13;
nrs. 278, 580 en 1086 (het land in geschil),&#13;
in totaal groot ongeveer 3.83 ha; -tenminste&#13;
tot omstreeks dat jaar was pachter van&#13;
bedoelde percelen een oom van geïntimeerde, Marinus de Kleijn, die in 1987, dus&#13;
hangende deze in 1986 aangevangen procedure,&#13;
is overleden;&#13;
- appellant sub 1 was sedert 1966 o.a. eige&#13;
naar van de percelen kadastraal bekend ge&#13;
meente Grave, sectie C, nrs. 278, 398 en 580.&#13;
In 1975 zijn appellanten sub 2 en 3 krachtens&#13;
koop mede-eigenaren van appellant sub 1 van&#13;
deze percelen geworden. In of omstreeks&#13;
1976 heeft een kavelruil van perceel nr. 398&#13;
met 1086 plaatsgevonden zodat appellanten&#13;
sedertdien mede-eigenaren van het land in ge&#13;
schil zijn;&#13;
- de vader van appellanten, H. van der Burgt,&#13;
is op 14 april 1974 overleden;&#13;
- geïntimeerde heeft vanaf 1977 tot en met&#13;
1990 ten gunste van appellanten bedragen ad&#13;
aanvankelijk f 1 200,- per jaar en later&#13;
f 2 000,- per jaar ten titel van landpacht over&#13;
gemaakt.&#13;
Beoordeling van het geschil in hoger beroep&#13;
1. De grief van I gaat er ten onrechte vanuit&#13;
dat in het tussenvonnis is bepaald dat geïntimeerde&#13;
diende te bewijzen dat hij vanaf 1979&#13;
pachter van het land in geschil van appellanten&#13;
gezamenlijk is en daarvoor alleen van appellant&#13;
sub 1. Nadat in de rechtsoverweging 5&#13;
was overwogen hetgeen geïntimeerde dienaangaande&#13;
had gesteld, werd hem bij het tussenvonnis&#13;
opgedragen te bewijzen dat hij&#13;
omstreeks 1974 danwei omstreeks 1979 in&#13;
plaats van zijn oom, M. de Kleijn voornoemd,&#13;
pachter was geworden van het land in geschil.&#13;
De grief I, welke betrekking heeft op een&#13;
onjuiste lezing van de bewijsopdracht in het&#13;
tussenvonnis, is ongegrond.&#13;
2. Door de grieven II tot en met X wordt&#13;
aan het hof in volle omvang het geschilpunt&#13;
voorgelegd of er tussen appellanten als verpachters&#13;
en geïntimeerde als pachter met betrekking&#13;
tot het land in geschil een mondelinge&#13;
overeenkomst is gesloten, waaruit een&#13;
pachtverhouding voortvloeit. De pachtkamer&#13;
van het kantongerecht heeft in zijn eindvonnis&#13;
aangenomen dat er een dergelijke pachtovereenkomst&#13;
bestaat en deze op vordering van&#13;
geïntimeerde schriftelijk vastgelegd.&#13;
Een overeenkomst komt tot stand door een&#13;
aanbod en de aanvaarding daarvan. Aanbod&#13;
en aanvaarding kunnen in beginsel in iedere&#13;
vorm geschieden en kunnen ook opgesloten&#13;
liggen in gedragingen. De gedragingen moeten&#13;
dan wel door de wederpartij kenbaar zijn&#13;
als een aanbod tot c.q. aanvaarding van een&#13;
overeenkomst. In het geval van een pachtovereenkomst&#13;
moeten aanbod en aanvaarding&#13;
betrekking hebben op het ter uitoefening van&#13;
de landbouw in gebruik verstrekken van een&#13;
hoeve of los land tegen voldoening van een&#13;
tegenprestatie. In dit geval kan uit de vaststaande&#13;
feiten dat geïntimeerde het land in geschil&#13;
sedert 1977 voor de landbouw in gebruik&#13;
heeft en betalingen ten titel van 'landpacht'&#13;
ten gunste van appellanten heeft verricht, een&#13;
aanbod en aanvaarding als bovenbedoeld niet&#13;
worden afgeleid. Bij brief van 17 augustus&#13;
1981 hebben appellanten Marinus de Kleijn&#13;
als pachter onder andere van het land in geschil&#13;
aangeschreven voor een 'pachtverhoging',&#13;
zodanig dat de pacht voor het land in&#13;
geschil f 2 000,- per jaar zou gaan bedragen.&#13;
Hierop heeft Marinus de Kleijn niet gereageerd&#13;
in die zin dat geïntimeerde als pachter&#13;
van het land in geschil diende te worden aangemerkt.&#13;
Met ingang van 1981 is de van&#13;
f 1 200- tot f 2 000- verhoogde pachtprijs&#13;
jaarlijks ten gunste van appellanten betaald,&#13;
zij het door geïntimeerde.&#13;
Op 12 december 1985 hebben appellanten&#13;
Marinus de Kleijn onder andere aangeschreven&#13;
over 'einde pacht' van het land in geschil&#13;
in die zin dat zij de pachtovereenkomst gezien&#13;
de leeftijd van Marinus de Kleijn met ingang&#13;
van 1 januari 1986 wensten te beëindigen.&#13;
Hem werd verzocht de percelen vanaf 1 januari&#13;
1986 niet meer te bewerken. Bij zijn brief&#13;
van 16 januari 1986 heeft laatstgenoemde&#13;
evenmin te kennen gegeven dat de pacht van&#13;
het land in geschil inmiddels bij geïntimeerde&#13;
berustte. Daaruit is duidelijk dat Marinus de&#13;
Kleijn zich in 1986 zelf als pachter van dit&#13;
land beschouwde. Uit de aanvaarding door&#13;
appellanten van de door geïntimeerde verrichte&#13;
pachtbetalingen kan derhalve zonder meer&#13;
niet worden afgeleid dat zij geïntimeerde&#13;
daarmee als Marinus de Kleijn opvolgend&#13;
pachter hebben aanvaard. Volgens hun brieven&#13;
beschouwden zij Marinus de Kleijn in&#13;
1981 en 1985 nog steeds als hun pachter. Dat&#13;
geïntimeerde het land in geschil ook toen al in&#13;
gebruik had, leidt niet tot een andere conclusie:&#13;
het gebruik zelf schept geen pachterovereenkomst,&#13;
het moet in dat verband zijn&#13;
overeengekomen.&#13;
3. De verklaringen van de door geïntimeerde&#13;
in eerste aanleg voorgebrachte getuigen&#13;
hebben alleen betrekking op het gebruik van&#13;
het land in geschil door geïntimeerde behoudens&#13;
dat alleen de getuige G.J.W. de Kleijn,&#13;
broer van geïntimeerde, heeft verklaard dat&#13;
zijn oom, M. de Kleijn, hem meermalen heeft&#13;
verteld dat hij aan Janus van der Burgt, vader&#13;
van appellanten, heeft gevraagd of geïntimeerde&#13;
het land in geschil mocht gaan gebruiken&#13;
waarbij deze de pacht van M. de Kleijn&#13;
zou overnemen, en dat Janus van der Burgt&#13;
dat heeft goedgevonden. De pachtkamer van&#13;
het kantongerecht heeft in zijn eindvonnis terecht&#13;
geoordeeld dat geïntimeerde de door&#13;
hem gestelde overname van de pacht van Marinus&#13;
de Kleijn niet door middel van getuigen&#13;
heeft bewezen.&#13;
4. In hoger beroep heeft geïntimeerde ge&#13;
steld dat de op 14 april 1974 overleden vader&#13;
van appellanten, A. van der Burgt, als hun&#13;
zaakwaarnemer op verzoek van Marinus de&#13;
Kleijn uitdrukkelijk heeft goedgevonden dat&#13;
de pacht van Marinus de Kleijn op geïnti&#13;
meerde overging en dat dit met ingang van&#13;
het gebruiksjaar 1977 is gerealiseerd. Van&#13;
deze pachtovername heeft hij nader bewijs&#13;
aangeboden door middel van de getuigen&#13;
W.M.J.H. Bens (die al in eerste aanleg is ge&#13;
hoord), H. de Kleijn (zoon van Marinus de&#13;
Kleijn) en geïntimeerde zelf. Laatstgenoemde&#13;
procespartij kan echter wegens de bepalingen&#13;
van het overgangsrecht in dit geding waarin al&#13;
vóór 1 april 1988 getuigenverhoor in eerste&#13;
aanleg heeft plaatsgevonden, niet als getuige&#13;
worden voorgebracht.&#13;
5. Appellanten hebben geïntimeerdes, in de&#13;
vorige rechtsoverweging weergegeven, stel&#13;
ling uitdrukkelijk bestreden. Bij akte na pleidooien&#13;
heeft geïntimeerde uiteengezet wat H.&#13;
de Kleijn en W.M.J.H. Bens, die al in eerste&#13;
aanleg is gehoord, (nog) als getuigen zouden&#13;
kunnen verklaren, De getuige H. de Kleijn&#13;
kan verklaren dat geïntimeerde het land in ge&#13;
schil sedert jaren in gebruik heeft. Dit feit&#13;
staat echter al vast en heeft slechts zijdelings&#13;
betrekking op de door geïntimeerde te bewijzen&#13;
aangeboden stelling. De getuige Bens kan&#13;
verklaren dat geïntimeerde (in 1976) bij de&#13;
besprekingen over de kavelruil betrokken is&#13;
geweest en daaraan uitdrukkelijk heeft deel&#13;
genomen. Bovendien kan deze getuige verklaren&#13;
dat geïntimeerde de grond jarenlang heeft&#13;
bewerkt. De getuige Bens heeft echter in eer&#13;
ste aanleg al verklaard dat M. de Kleijn bij de&#13;
besprekingen over de ruiling aanwezig is ge&#13;
weest en dat deze de beslissing over de kavel&#13;
ruil heeft genomen. Bovendien heeft de&#13;
getuige Bens bij die gelegenheid verklaard dat&#13;
hij voor de kavelruil een brief van geïntimeerde&#13;
heeft ontvangen, dat hij, Bens, geïntimeerde&#13;
naar aanleiding van die brief heeft&#13;
opgebeld en hem heeft gezegd dat hij geen&#13;
pachter van het perceel was en dat M. de Kleijn&#13;
officieel de pachter was, dat geïntimeerde&#13;
hem daarop heeft geantwoord dat hij er dan&#13;
wel verder achteraanging, dat M. de Kleijn&#13;
vervolgens bij hem, Bens is gekomen om over&#13;
de kavelruil te praten en dat de ruil vervolgens&#13;
heeft plaatsgevonden. Dat geïntimeerde aan&#13;
de bespreking over de kavelruil heeft deelgenomen,&#13;
betekent derhalve niet dat hij dat in de&#13;
gestelde hoedanigheid van opvolgend pachter&#13;
van Marinus de Kleijn heeft gedaan.&#13;
Hetzelfde geldt voor het al vaststaande feit&#13;
dat geïntimeerde de grond jarenlang heeft bewerkt.&#13;
De af te leggen verklaringen van de&#13;
beide getuigen hebben blijkens de akte geen&#13;
betrekking op de gestelde pachtovername zelf&#13;
ten overstaan van de vader van appellanten als&#13;
hun zaakwaarnemer. Aldus draagt de kennis&#13;
van de beide getuigen, waarop geïntimeerde&#13;
zich beroept, niet bij aan het bewijs van de&#13;
door geïntimeerde te bewijzen stelling. Het in&#13;
hoger beroep gedane bewijsaanbod wordt dan&#13;
ook gepasseerd. Daarbij verdient tevens overweging&#13;
dat niet is gesteld of gebleken waarom&#13;
geïntimeerde de vader van appellanten terzake&#13;
als hun vertegenwoordiger/zaakwaarnemer&#13;
heeft mogen beschouwen.&#13;
6. De stelling is ook overigens niet bewezen.&#13;
Appellanten hebben in contra-enquête tevens&#13;
tegenbewijs bijgebracht door de getuige&#13;
L.Th. Cuppen, landbouwer, wonende te&#13;
Escharen, die heeft verklaard dat hij M. de&#13;
Kleijn een goed halfjaar voor zijn overlijden&#13;
heeft gesproken, dat deze toen heeft gezegd&#13;
dat hij de pachter was van de grond in geschil&#13;
en dat de grond voor hem werd bewerkt door&#13;
zijn neef (geïntimeerde), alsmede door de getuige&#13;
J.M. van den Hoogenhoff, assistent-accountant,&#13;
wonende te Veghel, die heeft&#13;
verklaard dat hij de belastingaangiften van appellanten&#13;
de laatste jaren heeft verzorgd, en&#13;
dat de gegevens voor dit aangiften werden&#13;
verstrekt door appellant sub 2, dat appellanten&#13;
volgens appellant sub 2 grond in Escharen&#13;
hadden verpacht aan De Kleijn, wiens adres&#13;
was Vegetasseweg 2 te Escharen (M. de Kleijn)&#13;
en dat hij in dit verband altijd de naam M.&#13;
de Kleijn heeft doorgekregen. Gelet op het&#13;
bovenoverwogene moet het in rechtsoverweging&#13;
2 omschreven geschilpunt ten gunste van&#13;
appellanten worden beslist nu de door geïntimeerde&#13;
gestelde pachtovereenkomst, tot stand&#13;
gekomen wegens een pachtovername als bedoeld&#13;
of anderszins, niet is bewezen.&#13;
De grieven II tot en met X, zoals toegelicht,&#13;
treffen doel, de grief X ook voorzover&#13;
deze betreft de ten laste van appellanten uitgesproken&#13;
kostenveroordeling in eerste aanleg.&#13;
Slotsom&#13;
Het eindvonnis, waarvan beroep, kan niet in&#13;
stand blijven. Geïntimeerdes vordering moet&#13;
hem alsnog als onbewezen worden ontzegd.&#13;
Hij zal de kosten van beide instanties hebben&#13;
te dragen als de daarin in het ongelijk gestelde&#13;
partij.&#13;
Beslissing&#13;
Het hof, rechtdoende in hoger beroep:&#13;
bekrachtigt het tussenvonnis waarvan beroep&#13;
en vernietigt het eindvonnis van de&#13;
pachtkamer van het kantongerecht te&#13;
Boxmeer d.d. 29 november 1988, waarvan&#13;
eveneens beroep, en opnieuw rechtdoende:&#13;
ontzegt aan geïntimeerde zijn vordering;&#13;
veroordeelt geïntimeerde in de kosten van&#13;
beide instanties, aan de zijde van appellanten&#13;
gevallen en tot heden begroot op, in eerste&#13;
aanleg: f 1 250,- en in hoger beroep:&#13;
f4 578,15.</content><legacyfootnotes/><footnotes><footnote/></footnotes><auteurs/><published>1993-12-01 00:00:00</published><modified>1992-10-22 00:00:00</modified><editiondate>1993-12-01</editiondate><htmlpath>https://denhollander.info/artikel/5318</htmlpath></article>
</articles></edition>
<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2011</searchword><id>9300</id><udhid>UDH:TvAR/9300</udhid><titel>Rechtspraak 5641. Van Daalen/De Molensteen (TvAR 2011/5641)</titel><searchwords><searchword>TvAR 6/2011</searchword><searchword>TvAR 2011/5641</searchword><searchword>UDH:TvAR/9300</searchword></searchwords><attachments><attachment><name>TvAR2011_06_04_Rechtspraak_5641.pdf</name><extention>pdf</extention><url>https://denhollander.info/download/8149/ci</url></attachment></attachments><inleiding>Uitvoerbaarheid bij voorraad.&#13;
Een toewijzend (ontruimings)vonnis kan alleen gemotiveerd uitvoerbaar bij voorraad worden verklaard, bij kennelijke ongegrondheid van het verweer van de pachter tegen beëin­diging van de pacht.&#13;
</inleiding><content>1. De gedingen in eerste aanleg&#13;
Voor de gedingen in eerste aanleg verwijst het hof naar de inhoud van de vonnissen met zaaknummers 566225 respec­tievelijk 566669 van 6 januari 2010, 2 juni 2010 en 8 sep­tember 2010 die de pachtkamer van de rechtbank Breda, sector kanton, locatie Tilburg tussen appellanten (hierna gezamenlijk te noemen: Van Daalen c.s., en afzonderlijk: Van Daalen respectievelijk Daalland) als gedaagden en geïnti­meerde (hierna te noemen: De Molensteen) als eiseres heeft gewezen; van die vonnissen is een fotokopie aan dit arrest gehecht.&#13;
2. De gedingen in hoger beroep&#13;
2.1 Het verloop van de procedures blijkt uit:&#13;
- de dagvaardingen in hoger beroep tevens inhoudende een (voorwaardelijke) incidentele vordering in de zin van artikel 351 Rv d.d. 7 oktober 2010,&#13;
- de antwoordconclusies ter zake incident.&#13;
2.2 Vervolgens hebben partijen in beide procedures de stuk­ken voor het wijzen van arrest aan het hof overgelegd en heeft het hof in beide procedures arrest bepaald.&#13;
3. De beoordeling van de vorderingen in het incident&#13;
in de procedure met zaaknummer 200.075.355 (Van Daalen)&#13;
3.1 Deze zaak gaat – verkort en zakelijk weergegeven – over het volgende. Tussen Van Daalen als pachter en De Molen­steen als verpachtster bestaat een schriftelijke pachtover­eenkomst d.d. 22 maart 2001 betreffende percelen grond in de gemeente Waalwijk, kadastraal bekend gemeente Capel­le, sectie N, nummers 340 (06.47.50 ha) en 341 gedeelte­lijk (03.21.40 ha), met een totale oppervlakte van 9.68.90 ha. Deze grond maakte oorspronkelijk deel uit van een com­plex met een totale oppervlakte van ongeveer 60 ha die De Molensteen had verworven en die zij vervolgens aan Daal­land in gebruik had gegeven. De pachtovereenkomst loopt af op 19 april 2010. De Molensteen heeft bij deurwaarders­exploot van 30 maart 2009 de pachtovereenkomst opgezegd tegen 20 april 2010. Van Daalen heeft zich tegen deze op­zegging verzet. De rechtbank heeft in het vonnis van 8 sep­tember 2010 op vordering van De Molensteen het tijdstip waarop de pachtovereenkomst met Van Daalen zal eindigen vastgesteld op 30 juni 2011 met veroordeling van Van Daal­en het gepachte uiterlijk op laatstgenoemde datum te ontrui­men en ontruimd te houden, zulks op straffe van verbeur­te van een dwangsom van € 1.000,-- voor iedere dag dat Van Daalen met de uitvoering van dit vonnis in gebreke blijft, en met veroordeling van Van Daalen in de proceskosten. Voorts heeft de rechtbank genoemd vonnis uitvoerbaar bij voorraad verklaard.&#13;
in de procedure met zaaknummer 200.075.359 (Daalland)&#13;
3.2 Deze zaak gaat – verkort en zakelijk weergegeven – over het volgende. Tussen Daalland als pachtster en De Mo­lensteen als verpachtster bestaat een pachtovereenkomst be­treffende percelen grond in de gemeente Waalwijk, destijds kadastraal bekend gemeente Capelle, sectie N, nummers 341 gedeeltelijk (03.20.70 ha), 344 gedeeltelijk (12.58.95 ha), 345 gedeeltelijk (02.24.65 ha), 346 (00.50.00 ha), 347 (03.76.40 ha), 348 (06.71.00 ha) en 349 (21.77.75 ha). Deze pachtovereenkomst is schriftelijk vastgelegd door de pacht­kamer van dit gerechtshof bij arrest van 2 maart 2004. De totale oppervlakte van het gepachte bedraagt thans 49.43.90 ha. De pachtovereenkomst loopt af op 30 juni 2011. De Mo­lensteen heeft bij deurwaardersexploot van 30 maart 2009 de pachtovereenkomst met Daalland opgezegd tegen 30 juni 2011. Daalland heeft zich tegen deze opzegging verzet. De rechtbank heeft in het vonnis van 8 september 2010 op over­eenkomstige wijze beslist als ten aanzien van de pachtover­eenkomst met Van Daalen (zie onder 3.1), met inbegrip van de daar genoemde uitvoerbaarbijvoorraadverklaring in bei­de procedures.&#13;
3.3 Van Daalen c.s. hebben, voor het (zich hier voordoende) geval dat het hof hun verzoek het hoger beroep te behande­len als een spoedappel niet zou honoreren, een incident op­geworpen dat strekt tot schorsing van de tenuitvoerlegging van de vonnissen van 8 september 2010 (artikel 351 Rv). Daartoe hebben Van Daalen c.s. aangevoerd dat de recht­bank genoemde vonnissen ten onrechte uitvoerbaar bij voor­raad heeft verklaard. Van Daalen c.s. wijzen hiertoe op arti­kel 7:369 lid 1, tweede zin, BW, inhoudende dat de rechter, indien het verweer van de pachter tegen de beëindigings­vordering van de verpachter hem kennelijk ongegrond voor­komt, zijn toewijzend vonnis uitvoerbaar bij voorraad kan verklaren. Volgens Van Daalen c.s. had de rechtbank ge­let hierop de uitvoerbaarbijvoorraadverklaring van het von­nis van 8 september 2010 moeten motiveren, maar heeft de rechtbank dit nagelaten. Voorts kunnen volgens Van Daalen c.s. hun verweren in eerste aanleg bezwaarlijk als kennelijk ongegrond worden aangemerkt. Tenuitvoerlegging van ge­noemd vonnis voor het oogsttijdstip levert volgens Daalland misbruik van bevoegdheid op.&#13;
3.4 De Molensteen heeft in haar antwoordconclusies ter zake incident ontkend dat voor de incidentele vordering van Van Daalen c.s. een wettelijke grond aanwezig is, en dat te dezen van misbruik van bevoegdheid sprake zou kunnen zijn nu de rechtbank een uitvoeringsperiode van bijna tien maanden ten behoeve van Van Daalen c.s. heeft gelast.&#13;
3.5 De in artikel 7:369 lid 1, tweede zin, BW, neergeleg­de maatstaf voor de mogelijkheid het toewijzende vonnis uitvoerbaar bij voorraad te verklaren houdt in dat het ver­weer van de pachter de rechter kennelijk ongegrond voor­komt. Deze maatstaf brengt mee dat de rechter terughou­dend dient te zijn bij het uitvoerbaar bij voorraad verklaren van een toewijzende uitspraak en dat hij zodanige uitspraak dient te motiveren. Nog daargelaten de vraag of de verweren van Van Daalen c.s. reeds op het eerste gezicht ongegrond zijn, heeft hier te gelden dat de rechtbank de uitvoerbaarbij­voorraadverklaring van de vonnissen van 8 september 2010 in het geheel niet heeft gemotiveerd. De Molensteen is in haar antwoordconclusies in beide zaken niet inhoudelijk in­gegaan op het op artikel 7:369 lid 1, tweede zin, BW geba­seerde betoog Van Daalen c.s. Reeds op grond van het bo­venstaande dient het hof de incidentele vorderingen toe te wijzen.&#13;
Slotsom&#13;
De incidentele vorderingen zullen worden toegewezen. De beslissing omtrent de proceskosten zal worden aangehouden totdat in de hoofdzaken is beslist. De zaken zullen worden verwezen naar de rol van 18 januari 2011 voor memorie van antwoord in de beide hoofdzaken.&#13;
4. De beslissing&#13;
Het hof, recht doende in hoger beroep in de zaken met zaak­nummers 200.075.355 en 200.075.359:&#13;
schorst de tenuitvoerlegging van het vonnissen van de recht­bank Breda, sector kanton, locatie Tilburg met de zaaknum­mers 566225 en 566669 van 8 september 2010;&#13;
houdt de beslissing omtrent de proceskosten aan totdat in de hoofdzaken is beslist;&#13;
verwijst de zaak naar de rol van 18 januari 2011 voor het ne­men van de memorie van antwoord in de beide hoofdzaken door De Molensteen. &#13;
­Noot&#13;
Dit arrest is gepubliceerd om te wijzen op het belang in een beëindigingsprocedure aandacht te besteden aan de vorde­ring om het vonnis uitvoerbaar bij voorraad te verklaren.&#13;
Een opgezegde overeenkomst blijft op grond van artikel 7:369 lid 1 BW van kracht, totdat de rechter onherroepelijk heeft beslist op een vordering tot het vaststellen van een da­tum waarop de pachtovereenkomst zal eindigen. De rechter kan het vonnis alleen dan uitvoerbaar bij voorraad verkla­ren, indien het verweer van de pachter hem kennelijk on­gegrond voorkomt. In artikel 233 Rv is neergelegd dat een vonnis uitvoerbaar bij voorraad kan worden verklaard, tenzij uit de wet of uit de aard van de zaak anders voortvloeit. Ar­tikel 7:369 lid 1 BW is een voorbeeld van een wettelijke uit­zondering.&#13;
Aan de vraag wanneer sprake is van een kennelijk onge­grond verweer, is in de parlementaire geschiedenis van titel 7.5 BW geen aandacht besteed. Dit artikel is overgenomen uit het huurrecht, uit artikel 7:295 BW, de beëindiging van een huurovereenkomst bedrijfsruimte. Toewijzende von­nissen in huurbeëindigingsprocedures werden tot voor kort zonder veel motivering uitvoerbaar bij voorraad verklaard en derhalve niet conform de wettelijke regeling. In het huur­recht is evenwel een kentering waar te nemen; een niet ge­motiveerde uitvoerbaar bij voorraadverklaring wordt als een juridische misslag beschouwd. Zie voor een overzicht van de jurisprudentie in het huurrecht M.C. ten Kleij-Mulder, Uitvoerbaarverklaring in het huurrecht, eerder regel dan uit­zondering? WR 2006, p. 111.&#13;
Uit de tekst van de wet volgt reeds dat de rechter niet zon­der nadere motivering een toewijzend vonnis uitvoerbaar bij voorraad kan verklaren. Er is immers sprake van een uit­zondering; alleen als het verweer hem kennelijk ongegrond voorkomt kan het vonnis uitvoerbaar bij voorraad worden verklaard. Het woord kennelijk betekent dat een hoger be­roep in feite geen kans van slagen wordt geacht te hebben. Partijen doen er verstandig aan in de processtukken hierop nadrukkelijk in te gaan en aldus argumenten aan te dragen waarom het verweer al dan niet kennelijk ongegrond is. Op deze wijze kan een rechter hierover een gemotiveerd oordeel geven op basis van door partijen aangevoerde argumenten.&#13;
In de onderhavige zaak had de pachtkamer in eerste aan­leg het vonnis uitvoerbaar bij voorraad verklaard, zonder dat op enigerlei wijze te motiveren. De pachter ging in appel en diende een vordering in tot schorsing van de tenuitvoer­legging (artikel 351 Rv). Pachter stelde dat er geen spra­ke was van een kennelijk ongegrond verweer. Toen de ver­pachter op dat betoog niet inhoudelijk reageerde en daarmee aldus het betoog van de pachter niet weersprak dat er geen sprake is van een kennelijk ongegrond hoger beroep, wees het hof de vordering tot schorsing van de tenuitvoerlegging toe. Daarmee hoefde het hof geen inhoudelijk oordeel te ge­ven over de vraag of er sprake was van een kennelijk onge­grond verweer.&#13;
E.H.M. Harbers&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, H.L. van der Beek en Th.C.M. Willem­se en de deskundige leden mr.ing. J.A. Jansens van Gellicum en ir. H.B.M. Duenk</auteurs><published>2011-06-01 00:00:00</published><modified>2011-06-01 00:00:00</modified><editiondate>2011-06-01</editiondate><htmlpath>https://denhollander.info/artikel/9300</htmlpath></article>
</articles></edition>
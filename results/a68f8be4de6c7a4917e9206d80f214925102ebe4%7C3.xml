<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1995</searchword><id>5031</id><udhid>UDH:TvAR/5031</udhid><titel>reclamante tegen het plan van toedeling in de ruilverkaveling Twello (TvAR 1995/4783)</titel><searchwords><searchword>TvAR 11/1995</searchword><searchword>TvAR 1995/4783</searchword><searchword>UDH:TvAR/5031</searchword></searchwords><attachments><attachment><name>1995_nr 11_Rechtspraak_4783.pdf</name><extention>pdf</extention><url>https://denhollander.info/download/4971/ci</url></attachment></attachments><inleiding>Landinrichtingswet, art. 196&#13;
Wet op de Ruimtelijke Ordening, art. 11&#13;
&#13;
Bezwaar richt zich in wezen niet tegen de toedeling&#13;
aan het Bureau Beheer Landbouwgronden/&#13;
de Gemeente Voorst van een kavel&#13;
ten behoeve van de aanleg van een ruiterpad,&#13;
doch tegen het toekomstig gebruik van die kavel&#13;
als ruiterpad. Door de toedeling van de&#13;
kavel is de realisering van een openbaar ruiterpad&#13;
echter geenszins gegarandeerd, met&#13;
name niet nu in het geldende bestemmingsplan&#13;
buitengebied van de gemeente een dergelijk&#13;
ruiterpad niet is opgenomen, zodat dit&#13;
eerst dient te worden gewijzigd. De Wet op de&#13;
Ruimtelijke Ordening biedt de mogelijkheid&#13;
aan de betrokken belanghebbenden om hun&#13;
bezwaren tegen een dergelijke bestemmingswijziging&#13;
naar voren te brengen. Bezwaar niet&#13;
gegrond. Tracé van in het plan van recreatieve&#13;
voorzieningen opgenomen voetgangerspad&#13;
en ruiterpad. Doorsnijding inbreng en toedeling&#13;
van reclamante. Privacy. Afweging belangen&#13;
reclamante en gemeente. Bezwaar&#13;
gegrond.</inleiding><content>C.J.A.M. van E. - von R. J., reclamante tegen&#13;
het plan van toedeling in de ruilverkaveling&#13;
Twello'; (enz.)&#13;
3. Beoordeling van het geschil&#13;
In het bezwaarschrift d.d. 9 juli 1990 heeft reclamante&#13;
vijf bezwaren tegen het plan van&#13;
toedeling aangevoerd. Bij de behandeling van&#13;
de bezwaren voor de Landinrichtingscommissie&#13;
is overeenstemming bereikt over twee bezwaren.&#13;
Tijdens de behandeling van de overblijvende&#13;
bezwaren op de bijeenkomsten onder&#13;
voorzitterschap van de rechter-commissaris is&#13;
geen oplossing voor die bezwaren gevonden.&#13;
De thans te beslissen bezwaren betreffen&#13;
het navolgende:&#13;
a. toedeling van het ruiterpad 282-21 kavel&#13;
27.101;&#13;
h. toedeling van het ruiterpad 20 en voet-&#13;
gangerspad 10 langs kavel 24.419;&#13;
Ter zitting is het navolgende komen vast te&#13;
staan - voor zover ten deze van belang -:&#13;
- Reclamante is eigenares van het land&#13;
goed "T HARTELAAR' dat slechts gedeelte&#13;
lijk in het ruilverkavelingsblok valt doch wel&#13;
geheel door het blok wordt omgeven.&#13;
Verreweg het grootste deel van het landgoed&#13;
bezit Natuurschoonwetstatus.&#13;
- De netto-inbreng van reclamante be&#13;
draagt 16.24.20 ha met een waarde van f 381&#13;
236, terwijl volgens het plan van toedeling&#13;
aan haar wordt toegedeeld een oppervlakte&#13;
van 16.57.85 ha met een waarde van f 390&#13;
690.&#13;
Daarnaast brengt zij als publiek N.S.W.&#13;
gebied netto in 3.18.12 ha met een waarde&#13;
van f 68 319, terwijl daar een toedeling van&#13;
2.97.85 ha ter waarde van f 65 950 tegenover&#13;
staat.&#13;
Ook brengt zij nog in grond vallende onder&#13;
de Natuurschoonwet en wel netto 1.51.15 ha&#13;
ter waarde van f 24 998, waar tegenover haar&#13;
wordt toegedeeld 1.49.00 ha met een waarde&#13;
van f 2 1 200.&#13;
Ad bezwaar a&#13;
Het tracé van het ruiterpad 282 wordt in het&#13;
kader van deze ruilverkaveling toegedeeld aan&#13;
het Bureau Beheer Landbouwgronden, welk&#13;
bureau te zijner tijd dat tracé overdraagt aan&#13;
de Gemeente Voorst.&#13;
Bij besluit van het college van&#13;
Gedeputeerde Staten van Gelderland d.d. 9 april&#13;
1990 -inzake de ruilverkaveling Twello - is met&#13;
verwijzing naar artikel 85 van de Landinrichttingswet&#13;
besloten het bij besluit d.d. 29&#13;
oktober 1980 vastgestelde - bij het besluit van 16&#13;
oktober 1985 gewijzigde - Landinrichtingsplan&#13;
Twello uit te werken respectievelijk uit te breiden&#13;
zoals aangegeven op de bij dit besluit behorende&#13;
in rood gewijzigde) planuitwerking/- uitbreiding&#13;
no. 1) en de bijbehorende (in rood gewijzigde)&#13;
kaart.&#13;
Op bedoelde kaart is een met een cijfer&#13;
282 voorzien ruiterpad aangegeven, waarvan&#13;
het tracé onder meer loopt over de kavel&#13;
27.102, welke kavel grenst aan de zuid-oostgrens&#13;
van het daar buiten het blok gelegen gedeelte&#13;
van 't Hartelaar, en bij de Hondsdrift&#13;
gekomen zich voortzet over een inbrengperceeltje&#13;
van reclamante en eindigt bij weer een&#13;
niet in het blok vallende deel van 't Hartelaar.&#13;
Het bezwaar van reclamante richt zich tegen&#13;
het feit dat dat ruiterpad wordt aangelegd&#13;
en dat zij daartoe van haar inbreng grond&#13;
dient in te leveren.&#13;
Het is de rechtbank niet gebleken, dat het&#13;
college van Gedeputeerde Staten van Gelderland&#13;
terzake van genoemd tracé een toewijzingsbesluit&#13;
als bedoeld in artikel 137 van de&#13;
Landinrichtingswet heeft genomen.&#13;
De rechtbank overweegt uitdrukkelijk dat,&#13;
gelet op de wetsgeschiedenis, het gegeven dat&#13;
elementen van landschappelijke, recreatieve,&#13;
cultuurhistorische en natuurwetenschappelijke&#13;
waarde niet door het College van Gedeputeerde&#13;
Staten via de weg van het begrenzingenplan&#13;
en de daarop volgende toewijzing in de&#13;
zin van artikel 137 van de Landinrichtingswet&#13;
zijn gerealiseerd, de mogelijkheid onverlet&#13;
laat dat door de Landinrichtingscommissie&#13;
gronden ten behoeve van dergelijke elementen&#13;
worden toegedeeld door middel van het&#13;
zogenoemde plan van toedeling, voor zover&#13;
het althans gaat om elementen als waarvan in&#13;
het onderhavige plan van toedeling sprake is,&#13;
te weten fiets-, wandel- en ruiterpaden alsmede&#13;
onderdelen daarvan.&#13;
Nu de Gemeente Voorst zich uitdrukkelijk&#13;
bereid heeft verklaard in een ander tracé te&#13;
voorzien aldus dat de inbreng van reclamante&#13;
niet meer nodig is en dat ongeveer ter plaatse&#13;
waar het tracé van het ruiterpad de Hondsdrift&#13;
bereikt een oversteek over de Hondsdrift&#13;
wordt aangelegd, uitkomende op eigendommen&#13;
van de Gemeente zoals een aan de overzijde&#13;
gelegen openbare straat, heeft de&#13;
Gemeente geen belang meer bij toedeling van&#13;
het onderhavige - door reclamante ingebrachte&#13;
- strookje, een onderdeel van kavel 27.102.&#13;
Het bezwaar van reclamante is derhalve in zoverre&#13;
gegrond, in verband waarmee toedeling&#13;
dient plaats te vinden in voege als hierna in&#13;
het dictum aan te geven.&#13;
Voor zover het bezwaar zich richt tegen&#13;
het beoogde plan om bij toedeling van de kavel&#13;
27.102 aan het Bureau Beheer Landbouwgronden,&#13;
welke die kavel te zijnertijd&#13;
overdraagt aan de Gemeente Voorst, een ruiterpad&#13;
aan te leggen overweegt de rechtbank&#13;
het volgende.&#13;
De kavel 27.102 is voor het grootste gedeelte&#13;
niet door reclamante ingebracht, terwijl&#13;
reclamante ook geen toedeling van dat deel&#13;
aan haar heeft bepleit.&#13;
Het bezwaar richt zich in wezen niet tegen&#13;
de toedeling aan het Bureau Beheer Landbouwgronden/&#13;
de Gemeente Voorst, doch tegen&#13;
de plannen, die in het kader van de&#13;
ruilverkaveling zijn ontwikkeld ten aanzien&#13;
van toekomstige gebruik van kavel 27.102 als&#13;
ruiterpad. Het Bureau Beheer Landbouwgronden&#13;
heeft zich bereid verklaard aan het tot&#13;
stand komen van dat ruiterpad medewerking&#13;
te verlenen.&#13;
Daarmede is de realisering van een openbaar&#13;
ruiterpad echter geenszins gegarandeerd,&#13;
met name niet nu in het geldende bestemmingsplan&#13;
buitengebied van de Gemeente&#13;
Voorst een dergelijk ruiterpad niet is opgenomen,&#13;
zodat dit plan eerst zal dienen te worden&#13;
gewijzigd. De Wet op de Ruimtelijke Ordening&#13;
biedt de mogelijkheid aan de betrokken&#13;
belanghebbenden om hun bezwaren tegen een&#13;
dergelijke bestemmingswijziging naar voren&#13;
te brengen.&#13;
Het bezwaar van reclamante voor zover&#13;
gericht tegen toedeling van kavel 27.102 -&#13;
voor zover het grootste deel betreffend - en&#13;
het toekomstige gebruik daarvan is derhalve&#13;
niet gegrond.&#13;
Ad bezwaar b&#13;
Het tracé van het betreffende ruiterpad en dat&#13;
van het voetgangerspad zijn geprojecteerd in&#13;
het door reclamante ingebrachte gebied -&#13;
eveneens behorende tot het landgoed 't Hartelaar&#13;
- gelegen tussen de spoorlijn Deventer-&#13;
Apeldoorn en de Rijksstraatweg. Noch&#13;
gesteld noch gebleken is dat bedoeld ruiterpad&#13;
en voetgangerspad zijn opgenomen in het bestemmingsplan&#13;
van de Gemeente Voorst.&#13;
Het tracé van het voetgangerspad loopt&#13;
dicht langs de thans door de dochter van reclamante&#13;
bewoonde woning, staande op de&#13;
kavel 24.419 en over de toegangsweg - vanaf&#13;
de Rijksstraatweg - naar die woning.&#13;
Het bezwaar tegen dat voetgangerspad is&#13;
gebaseerd op de stelling dat de privacy voor&#13;
die woning en bewoners daarvan wordt aangetast,&#13;
wanneer daar een openbaar voetgangerspad,&#13;
waarvan het tracé in het plan van&#13;
toedeling zou worden toegedeeld aan het Bureau&#13;
Beheer Landbouwgronden (c.q. de Gemeente&#13;
Voorst), zou worden gerealiseerd.&#13;
Ook betekent die toedeling van dat voetgan-&#13;
gerstracé een doorsnijding van inbreng en toedeling&#13;
van reclamante.&#13;
Te dien aanzien wordt allereerst overwogen,&#13;
dat dit tracé van het voetgangerspad niet&#13;
als zodanig is opgenomen in het Landinrichtingsplan&#13;
en plan uitwerking/- uitbreiding met&#13;
bijbehorende kaart als aangeduid hiervoren bij&#13;
de behandeling van het bezwaar sub a.&#13;
Ook hier geldt het oordeel van de rechtbank&#13;
dat de paden als waarvan hier sprake is&#13;
door middel van het plan van toedeling kunnen&#13;
worden toegedeeld.&#13;
Dit tracé voor een voetgangerspad met een&#13;
breedte van 2 1/2 tot 3 meter was door de&#13;
Landinrichtingscommissie opgenomen in het&#13;
plan van recreatieve voorzieningen.&#13;
Mede gezien de bezwaren die reclamante&#13;
tegen dat pad heeft aangevoerd heeft de Landinrichtingscommissie&#13;
die wandelroute laten&#13;
vervallen. De Gemeente Voorst evenwel heeft&#13;
als belanghebbende bij die recreatieve voorziening&#13;
en als beoogd toekomstig eigenares&#13;
van dat tracé bezwaar gemaakt tegen het laten&#13;
vervallen van dat tracé.&#13;
In verband daarmede overweegt de rechtbank&#13;
dat bij toedeling van dit wandeltracé, gebaseerd&#13;
op het genoemde plan van recreatieve&#13;
voorzieningen, de belangen van belanghebbenden&#13;
dienen te worden afgewogen. Onweersproken&#13;
staat vast dat dit tracé een&#13;
doorsnijding van inbreng en toedeling van reclamante&#13;
betekent. Voorts staat vast dat dit&#13;
tracé aanvangende bij de Rijksstraatweg eindigt&#13;
bij de evengenoemde spoorlijn alwaar het&#13;
dan aan de overzijde van de spoorlijn zou uitkomen&#13;
in het hoofdgedeelte van het landgoed&#13;
dat onder de N.S.W. valt. De toegang daartoe&#13;
is niet 'openbaar' doch slechts toegankelijk&#13;
op basis van de regels te hanteren ingevolge&#13;
de N.S.W. Voorts staat vast dat dit tracé over&#13;
de toegangsweg naar bedoelde woning is gelegd,&#13;
en dat dit tracé dicht langs bedoelde woning&#13;
loopt en de privacy van huis en&#13;
bewoners aantast. Wat het belang van de Gemeente&#13;
Voorst betreft kan gesteld worden, dat&#13;
deze belang heeft bij recreatieve voorzieningen&#13;
als wandelmogelijkheden in het buitengebied.&#13;
De belangen afwegende tussen reclamante&#13;
enerzijds en de Gemeente Voorst anderzijds is&#13;
de rechtbank van oordeel dat de geschetste&#13;
belangen van reclamante in dit geval de doorslag&#13;
dienen te geven. Dit klemt te meer nu het&#13;
landgoed voor het grootste gedeelte de&#13;
N.S.W. status bezit en voor het publiek toe-&#13;
gankelijk is. Op de aangegeven plaatsen kan&#13;
het publiek wandelen.&#13;
Met betrekking tot het ruiterpad wordt&#13;
overwogen, dat ook dat tracé niet als zodanig&#13;
is aangeduid in het eerder geciteerde Landinrichtingsplan&#13;
en plan uitwerking/- uitbreiding&#13;
met bijbehorende kaart. Dat ruiterpad is door&#13;
de Landinrichtingscommissie opgenomen in&#13;
het plan recreatieve voorzieningen met toedeling&#13;
van dat tracé aan het Bureau Landbouwgronden&#13;
c.q. de Gemeente Voorst.&#13;
In feite voert reclamante dezelfde bezwaren&#13;
die zij tegen het voetgangerspad heeft geformuleerd&#13;
aan tegen het ruiterpad: het&#13;
privacy aspect, doorsnijding van haar inbreng&#13;
en toedeling. Voorts de noodzaak om de toegangsweg&#13;
van de Rijksstraatweg naar de&#13;
reeds genoemde woning te moeten verleggen,&#13;
wanneer dat ruiterpad ter breedte van 3,5 a 4&#13;
meter over het tracé van de huidige toegangsweg&#13;
wordt aangelegd, mede met het gevolg&#13;
dat het vrije deel van de kavel, waarop die&#13;
woning staat aanmerkelijk wordt versmald.&#13;
Zijdens reclamante is ook gesteld dat het&#13;
leggen van het ruiterpad op de toegangsweg&#13;
geen oplossing biedt, omdat een behoorlijk&#13;
ruiterpad nu eenmaal andere eisen stelt dan&#13;
een behoorlijke toegangsweg.&#13;
Zijdens de Landinrichtingscommissie is&#13;
nog een alternatief tracé voor dat ruiterpad&#13;
voorgesteld doch dat tracé heft naar het inzicht&#13;
van reclamante haar essentiële bezwaren&#13;
niet op. Naar het oordeel van de rechtbank&#13;
staat vast dat realisering van een ruiterpad -&#13;
zowel in de situatie dat wordt gekozen voor&#13;
het oorspronkelijke tracé als in de situatie dat&#13;
wordt gekozen voor het alternatieve tracé -&#13;
betekent doorsnijding van inbreng en toedeling&#13;
van reclamante met een strook ter breedte&#13;
van 3,5 a 4 meter breed, terwijl dat tracé bovendien,&#13;
teneinde te voorkomen dat gebruikers&#13;
van dat tracé vanaf dat tracé zich op&#13;
andere percelen van reclamante begeven, afgerasterd&#13;
dient te worden. Voorts is de rechtbank&#13;
met reclamante van oordeel dat het geen&#13;
juist beleid zou zijn wanneer de toegangsweg&#13;
van de meergenoemde woning tevens een&#13;
deel van het tracé van het ruiterpad zou worden,&#13;
omdat de ondergrond van een ruiterpad&#13;
andere eisen en tevens andere onderhoudsvereisten&#13;
stelt dan een toegangsweg naar een&#13;
woning, nog daargelaten de mogelijke tegenstellingen&#13;
die kunnen rijzen tussen de Gemeente&#13;
Voorst die tot onderhoud van dat&#13;
ruiterpad verplicht zou worden en degene die&#13;
datzelfde tracé dan dient te gebruiken als toe-&#13;
gangsweg naar de woning. Een dergelijke situatie&#13;
betekent naar het oordeel van de rechtbank&#13;
'een vragen om moeilijkheden'.&#13;
Ook het privacy element acht de rechtbank&#13;
voor de woning en degene die de woning bewoont&#13;
van aanmerkelijk belang.&#13;
In het kader van de beoogde aanleg van&#13;
ruiterpaden is de vraag gerezen of er zijdens&#13;
de Gemeente of een andere instelling een onderzoek&#13;
is ingesteld met betrekking tot&#13;
vraag of er duidelijke behoeften aan ruiterpaden&#13;
bestaan, waarbij gebleken is dat een dergelijk&#13;
onderzoek niet is ingesteld.&#13;
De belangen tussen reclamante en de Gemeente&#13;
Voorst tegen elkander afwegend komt&#13;
de rechtbank tot de conclusie dat het bezwaar&#13;
sub b van reclamante gegrond verklaard dient&#13;
te worden. Zulks betekent dat in verband met&#13;
de honorering van dit bezwaar toedeling dient&#13;
plaats te vinden in voege als hierna in het dictum&#13;
aan te geven.&#13;
(enz.)</content><legacyfootnotes/><footnotes><footnote/></footnotes><auteurs/><published>1995-11-01 00:00:00</published><modified>1994-06-10 00:00:00</modified><editiondate>1995-11-01</editiondate><htmlpath>https://denhollander.info/artikel/5031</htmlpath></article>
</articles></edition>
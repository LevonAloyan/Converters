<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2018</searchword><id>14983</id><udhid>UDH:TvAR/14983</udhid><titel>Pacht - Centrale Grondkamer, 23 november  2017 (TvAR 2018/5932)</titel><searchwords><searchword>TvAR 6/2018</searchword><searchword>TvAR 2018/5932</searchword><searchword>UDH:TvAR/14983</searchword></searchwords><attachments><attachment><name>19828.pdf</name><extention>pdf</extention><url>https://denhollander.info/download/19828/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, B.J. H. Hofstee en L.M. Croes en de deskundige leden ir. ’s W.G. Nijlant en H.B.M. Duenk)&lt;/p&gt;&lt;p class="annotator"&gt;Met noot E.H.M. Harbers&lt;/p&gt;&lt;h2&gt;Pachtovereenkomst GP 11.771&lt;/h2&gt;&lt;p&gt;[Burgerlijk Wetboek, art. 7:317 lid 1, Uitvoeringswet grondkamers, art. 17, lid 1 en lid 2]&lt;/p&gt;&lt;p&gt;De ter goedkeuring ingezonden overeenkomst kan niet worden aangemerkt als een pachtbeëindigingsovereenkomst. Beroep ongegrond.&lt;/p&gt;&lt;h3&gt;Beschikking&lt;/h3&gt;&lt;p&gt;in de zaak van:&lt;/p&gt;&lt;p&gt;H.P.W. Stassen,&lt;/p&gt;&lt;p&gt;-hierna te noemen: Henricus Stassen-,&lt;/p&gt;&lt;p&gt;-tegen-&lt;/p&gt;&lt;p&gt;J.H.F.M. Stassen,&lt;/p&gt;&lt;p&gt;gemachtigde: mr. J.A.J.M. van Houtum, Stichting Achmea Rechtsbijstand,&lt;/p&gt;&lt;p&gt;-hierna te noemen: Jacobus Stassen-.&lt;/p&gt;&lt;h3&gt;Het geding in eerste aanleg&lt;/h3&gt;&lt;p&gt;De grondkamer Zuid heeft bij beschikking van 13 januari 2017, waarvan afschrift aan partijen is verzonden op 26 januari 2017, het verzoek de bij haar ingezonden pachtbeëindigingsovereenkomst tussen de erven van mevrouw Maria Mathilda Stassen-Schulpen als verpachters en Jacobus Stassen als pachter met betrekking tot enkele percelen land, kadastraal bekend gemeente Echt, sectie R, nrs. 381 en 382, gemeente Maasbracht, sectie C, nrs. 207, 214 en 2715 en gemeente Nederweert, sectie F, nr. 3315, tezamen groot 7.82.17 hectare, goed te keuren niet-ontvankelijk verklaard.&lt;/p&gt;&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&lt;h3&gt;Het geding in hoger beroep&lt;/h3&gt;&lt;p&gt;Henricus Stassen is, als één van de erven van M.M. Stassen-Schulpen, bij een op 17 februari 2017 per aangetekend schrijven ter griffie ingekomen beroepschrift in beroep gekomen van voormelde beschikking.&lt;/p&gt;&lt;p&gt;Jacobus Stassen heeft bij een op 28 maart 2017 ter griffie ingekomen verweerschrift hiertegen verweer gevoerd, met het verzoek de beschikking, waarvan beroep, te bevestigen.&lt;/p&gt;&lt;h3&gt;De grieven&lt;/h3&gt;&lt;p&gt;Henricus Stassen heeft in beroep samengevat aangevoerd dat hij, als gevolmachtigde, bevoegd is de erven ter zake van de nalatenschap van zijn moeder M.M. Stassen-Schulpen te vertegenwoordigen. In 2002 hebben de erfgenamen tijdens een familiebijeenkomst gezamenlijk mondeling afgesproken dat Jacobus Stassen de gronden, die hij sinds 1991 aanvankelijk van zijn vader H.W.H. Stassen en na diens overlijden in 1997, van zijn moeder voornoemd pachtte tot zijn 65e levensjaar zou mogen blijven pachten. De erfgenamen zouden daarbij hebben afgesproken dat Jacobus Stassen bij het bereiken van zijn vijfenzestigjarige leeftijd (1 november 2016), de pachtgronden vrij van pacht aan de erfgenamen zal opleveren. Ter uitvoering van die afspraak heeft Henricus Stassen op 18 september 2016 een overeenkomst opgesteld waarin de mondelinge afspraak uit 2002 met betrekking tot de pachtbeëindiging is vastgelegd. Henricus Stassen heeft de pacht beëindigingsovereenkomst zowel als gevolmachtigde/lasthebber namens de erfgenamen van M.M. Stassen-Schulpen, als namens zichzelf (in persoon) ondertekend en ter goedkeuring aan de grondkamer Zuid aangeboden. Jacobus ontkent ten onrechte het bestaan van de mondelinge overeenkomst uit 2002. De grondkamer leidt daaruit ten onrechte af dat ter zake van de pachtbeëindiging geen wilsovereenstemming bestaat en dat de ingezonden overeenkomst niet als een tussen partijen gesloten overeenkomst kan gelden.&lt;/p&gt;&lt;h3&gt;Mondelinge behandeling&lt;/h3&gt;&lt;p&gt;De mondelinge behandeling heeft plaatsgevonden ter zitting van 21 september 2017. Aanwezig waren Henricus Stassen vergezeld door zijn echtgenote en bijgestaan door mr. P.W.H. Stassen van Stassen en Kemps advocaten, alsmede A.M. Stassen en C.A.M. Stassen. Jacobus Stassen werd vergezeld door zijn echtgenote en bijgestaan door mr. H.A. Gooskens van Stichting Achmea Rechtsbijstand.&lt;/p&gt;&lt;p&gt;Namens Henricus Stassen is door mr. P.W.H. Stassen ter zitting – samengevat – verklaard dat in mei/juni 2002 alle broers en zussen aan Henricus Stassen een last en volmacht hebben verstrekt ter zake van de nalatenschap van wijlen hun moeder Maria Mathilda Schulpen mede te werken tot scheiding en deling en voorts al datgene verder of meer te doen hetgeen door hem voor een juiste afwikkeling van de nalatenschap raadzaam wordt geacht. Tot de nalatenschap van moeder behoorden de percelen die aan Jacobus Stassen zijn verpacht. Eveneens is tussen alle broers en zussen met Jacobus afgesproken dat hij de percelen bij het bereiken van de 65 jarige leeftijd vrij van pacht zou opleveren. Toen bleek dat Jacobus Stassen zich bij het bereiken van de 65 jarige leeftijd niet aan de afspraak tot het vrij van pacht opleveren van de gronden hield, heeft Henricus Stassen, gebruik makend van de hem gegeven last en volmacht, een pachtbeëindigingsovereenkomst opgesteld en ter goedkeuring naar de grondkamer ingezonden. Hij stelt dat alle erfgenamen zijn gebonden aan de ter goedkeuring ingezonden pachtbeëindigingsovereenkomst en verzoekt de Centrale Grondkamer deze dan ook goed te keuren.&lt;/p&gt;&lt;p&gt;De gemachtigde van Jacobus Stassen heeft ter zitting – samengevat – verklaard dat hij gehoord het pleidooi van mr. P.W.H. Stassen nog steeds eens is met de beschikking van de grondkamer de ter goedkeuring ingezonden pachtbeëindigingsovereenkomst niet-ontvankelijk te verklaren. Bij een pachtbeëindigingsovereenkomst moeten zowel de verpachter als de pachter de overeenkomst ondertekenen. Dat is in casu niet geschied. Bovendien bestaat geen overeenstemming over de pachtbeëindiging.&lt;/p&gt;&lt;h3&gt;Beoordeling van het geschil in hoger beroep&lt;/h3&gt;&lt;p&gt;1. Artikel 7:317, eerste lid, Burgerlijk Wetboek, dat van dwingend recht is, bepaalt dat de pachtovereenkomst, de overeenkomst tot wijziging en die tot beëindiging van een pachtovereenkomst schriftelijk moet worden aangegaan.&lt;/p&gt;&lt;p&gt;2. Artikel 17, eerste en tweede lid, van de Uitvoeringswet grondkamers bepaalt - voor zover hier van belang - dat het verzoek tot goedkeuring van de pachtbeëindigingsovereenkomst geschiedt door indiening bij de grondkamer van een door partijen ondertekende akte of notarieel afschrift en dat aan het hoofd van de akte de namen, de voornamen en de woonplaatsen van de partijen worden vermeld en dat het gepachte met de kadastrale aanduiding moet zijn aangeduid.&lt;/p&gt;&lt;p&gt;3. Uit de stukken blijkt dat Henricus Stassen op 18 september 2016 een pachtbeëindigings-overeenkomst heeft opgesteld, waarin hij de (naar zijn mening) in 2002 gemaakte familieafspraak heeft vastgelegd en (éénzijdig) heeft ondertekend. Hij verwijst in die overeenkomst naar een door de erfgenamen van moeder M.M. Stassen-Schulpen ondertekende volmacht van mei/juni 2002, waarin de erfgenamen hun broer Henricus Stassen volmacht geven hen te vertegenwoordigen ter zake van de nalatenschap van hun moeder en te dien einde vorderingen alsmede uitkeringen, zoals van levensverzekering of pensioen, door het overlijden van erflaatster opeisbaar te worden en aan de nalatenschap of aan een of meer van de erfgenamen toekomende te innen, rekeningen bij banken, spaarbanken en girodiensten op te heffen en te doen overboeken, safes te openen, belastingaangiften te doen (waaronder die van de inkomstenbelasting, het recht van successie, overgang en schenking), mede te werken tot de scheiding en deling en voorts al datgene verder of meer te doen hetgeen ter zake van een juiste afwikkeling door de gevolmachtigde raadzaam wordt geacht, alles met de macht van substitutie.&lt;/p&gt;&lt;p&gt;4. De hierboven aangehaalde volmacht is een algemene boedelvolmacht waaruit niet blijkt dat Henricus Stassen namens de erfgenamen, waaronder zijn broer Jacobus Stassen (de pachter) gemachtigd is een pachtbeëindigingsovereenkomst op te stellen en mede namens Jacobus Stassen te ondertekenen. Los van de vraag of Henricus Stassen namens de erven (verpachters) kan optreden, geldt in ieder geval dat hij niet namens Jacobus als pachter kan optreden en dat dus reeds om die reden niet van een door verpachter en pachter ondertekende akte is gebleken.&lt;/p&gt;&lt;p&gt;5. Nu de pachtbeëindigingsovereenkomst niet op de voorgeschreven wijze is opgemaakt en dientengevolge niet voldoet aan het vereiste van de schriftelijke vorm tussen partijen waaruit de pachtbeëindiging blijkt, is naar het oordeel van de Centrale Grondkamer geen sprake van een door beide partijen ondertekende akte of notarieel afschrift. De Centrale Grondkamer verwijst naar zijn uitspraak van 9 april 2015, GP 11.743 Mouwen/Mouwen (TvAR 2015/5815).&lt;/p&gt;&lt;p&gt;6. De overige door Henricus Stassen aangehaalde feiten en omstandigheden leiden de Centrale Grondkamer niet tot een ander oordeel.&lt;/p&gt;&lt;h3&gt;Slotsom&lt;/h3&gt;&lt;p&gt;De ter goedkeuring ingezonden overeenkomst kan niet worden aangemerkt als een pachtbeëindigingsovereenkomst als bedoeld in artikel 17, eerste en tweede lid, van de Uitvoeringswet grondkamers. Het hoger beroep is ongegrond en de bestreden beschikking, waarvan beroep, dient te worden bevestigd.&lt;/p&gt;&lt;h3&gt;Beslissing&lt;/h3&gt;&lt;p&gt;De Centrale Grondkamer, beschikkende in hoger beroep:&lt;/p&gt;&lt;p&gt;Bevestigt de bestreden beschikking.&lt;/p&gt;&lt;h3&gt;Noot&lt;/h3&gt;&lt;p&gt;In deze beschikking is de vraag aan de orde of er sprake is van een beëindigingsovereenkomst als bedoeld in artikel 17 Uitvoeringswet grondkamers. Dat artikel bepaalt dat het verzoek tot goedkeuring geschiedt door indiening van een door partijen ondertekende akte. &lt;/p&gt;&lt;p&gt;Het betreft in dit geval een familiekwestie, waarbij de pachter één van de deelgenoten is in een nalatenschap. Op grond van een algemene boedelvolmacht stelt de boedelgevolmachtigde namens de erfgenamen een pachtbeëindigingsovereenkomst op en ondertekent deze onder meer in zijn hoedanigheid als vertegenwoordiger van de erfgenamen. Pachter betwist dat er een pachtbeëindigingsovereenkomst tot stand is gekomen. Onder verwijzing naar de uitspraak van de Centrale Grondkamer van 9 juli 2015, &lt;span class="italic"&gt;TvAR&lt;/span&gt; 2015, 5815 (Mouwen/Mouwen) oordeelt de Centrale Grondkamer dat er geen sprake is van een door partijen ondertekende akte als bedoeld in artikel 17 Uitvoeringswet grondkamers. De pachter heeft geen pachtbeëindigingsovereenkomst ondertekend en de algemene boedelvolmacht strekt niet tot een zodanige machtiging aan de boedelgevolmachtigde. &lt;/p&gt;&lt;p&gt;De erfgenamen hebben de mogelijkheid om in rechte vast te laten stellen of er in 2002 een pachtbeëindigingsovereenkomst tot stand is gekomen, zie een vergelijkbaar vervolg in de zaak Mouwen/Mouwen, Centrale Grondkamer 30 november 2017, &lt;span class="italic"&gt;TvAR&lt;/span&gt; 2018, nr. 5933 &lt;/p&gt;&lt;p&gt;E.H.M. Harbers&lt;/p&gt;</content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2018-06-22 12:46:52</published><modified>2018-07-31 18:56:46</modified><editiondate>2018-06-22</editiondate><htmlpath>https://denhollander.info/artikel/14983</htmlpath></article>
</articles></edition>
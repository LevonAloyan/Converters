<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2005</searchword><id>4383</id><udhid>UDH:TvAR/4383</udhid><titel>Het nieuwe mestrecht</titel><searchwords><searchword>TvAR 7/8/2005</searchword><searchword>UDH:TvAR/4383</searchword></searchwords><attachments><attachment><name>2005_nr 78_Artikel_Bruil.pdf</name><extention>pdf</extention><url>https://denhollander.info/download/4341/ci</url></attachment></attachments><inleiding>1 Inleiding&#13;
Het werk aan de nieuwe mestregelgeving vordert. In dit tijdschrift is in 2004 uitvoerig&#13;
aandacht besteed aan deze nieuwe mestregelgeving.1 Twee wetsvoorstellen zijn nu in&#13;
procedure: het wetsvoorstel tot invoering van het nieuwe systeem van gebruiksnormen2&#13;
en het wetsvoorstel ter vereenvoudiging van het systeem van productierechten.3&#13;
Bij de behandeling van deze twee voorstellen is ook uitvoerig aandacht besteed aan de&#13;
problematiek van de ammoniak, in vervolg op de brief van de regering van september&#13;
2003, met daarin een zoneringsvoorstel, en vooruitlopend op een aanpassing van de&#13;
Wet ammoniak en veehouderij. Dit korte overzichtsartikel beoogt allerlei zaken weer&#13;
eens even op een rij te zetten. Daarmee dient dit artikel mede als inleiding op de artikelen&#13;
die nog zullen volgen over het nieuwe systeem van mestwetgeving.4&#13;
Aanleiding voor het geheel opnieuw formuleren van mestregelgeving is, zoals&#13;
bekend, het arrest van het Europese Hof van Justitie inzake de Nitraatrichtlijn van&#13;
oktober 2003. Daarin werd geoordeeld dat het Nederlandse systeem – met als&#13;
centraal instrument het mineralenaangiftesysteem (Minas) – een onvoldoende implementatie&#13;
vormde van deze richtlijn. In het vervolgens opgestelde Actieprogramma&#13;
werden de hoofdlijnen van een nieuw stelsel geschetst, daarover werd in hoofdlijnen&#13;
overeenstemming bereikt met Brussel5 en wetsvoorstellen kwamen naar de Tweede&#13;
Kamer. Het nieuwe systeem komt op het volgende neer:&#13;
– Het mestafzetsysteem (met als centraal begrip ‘mestplaatsingsruimte’), neergelegd&#13;
in de artikelen 58z e.v. van de Meststoffenwet, wordt afgeschaft. Dat is intussen&#13;
ook gebeurd, per 1 januari 2005.6&#13;
– Minas wordt afgeschaft per 1 januari 2006. In plaats daarvan wordt een systeem&#13;
van gebruiksnormen ingevoerd. Een en ander is neergelegd in wetsvoorstel 29 930.&#13;
– Het systeem van productierechten wordt sterk vereenvoudigd. De mestproductierechten&#13;
(art. 55 e.v. Meststoffenwet) worden afgeschaft, varkensrechten en pluimveerechten&#13;
blijven, maar de regeling wordt versimpeld. Een en ander is neergelegd&#13;
in wetsvoorstel 30 004.&#13;
– Enigszins los van het mestrecht in enge zin staat de discussie over stank en ammoniak.&#13;
Nu de Wet stankemissie veehouderijen in landbouwontwikkelings- en verwevingsgebieden&#13;
in de praktijk kan worden toegepast – waar de reconstructieplannen&#13;
op basis van de Reconstructiewet concentratiegebieden zijn vastgesteld –&#13;
zal ook elders de roep klinken om een versoepeling van de stankregels. Ammoniak&#13;
blijft de gemoederen eveneens bezig houden, vooral in verband met de zonering&#13;
rond natuurgebieden.</inleiding><content>2 Invoering van de gebruiksnormen&#13;
De behandeling in de Tweede Kamer van wetsvoorstel 29 930 is afgerond en een&#13;
gewijzigd wetsvoorstel is bij de Eerste Kamer aangeland.7 In de Tweede Kamer werden&#13;
de volgende amendementen aangenomen:&#13;
– een amendement Oplaat8 met de strekking dat natuurterreinen buiten de Meststoffenwet&#13;
blijven; voor natuurterreinen kunnen dan aparte gebruiksnormen worden&#13;
vastgesteld. Dit amendement is terecht gekomen in onderdeel Ba;&#13;
– amendement Van der Vlies9, op basis waarvan in een jaar teveel gebruikt fosfaat in&#13;
mindering kan worden gebracht op de hoeveelheid te gebruiken fosfaat in het volgende&#13;
jaar (art. 5e, zesde lid);&#13;
– amendement Koopmans (nr. 12) inzake het nader te bepalen fosfaatgehalte van o.a.&#13;
compost (art. 5f).&#13;
Weinig spectaculair, al met al.&#13;
3 Productierechten&#13;
Wetsvoorstel 30 004 (vereenvoudiging productierechten)10 regelt allereerst de intrekking&#13;
van de Wet herstructurering varkenshouderij en de Wet verplaatsing mestproductie&#13;
(art. II en art. III). Daarmee wordt het totale wetgevingsplaatje al direct eenvoudiger:&#13;
wat er nog resteert van de varkens- en pluimveerechten zal in de Meststoffenwet&#13;
zelf worden ondergebracht. Omdat ook de gebruiksnormen in die wet&#13;
staan, hebben wij straks één wet voor deze hele materie. Het is de bedoeling om daarvoor&#13;
ook één uitvoerings-amvb en één ministeriele regeling te maken, zodat zo al niet&#13;
de omvang, dan toch de versnipperdheid van de regelgeving sterk zal verminderen.&#13;
Van het Uitvoeringsbesluit Meststoffenwet is trouwens al een ontwerp gepubliceerd.&#13;
11 In 2015 wordt het nog eenvoudiger: dan vervalt het hele systeem dat nu in&#13;
Hoofdstuk V van de nieuwe Meststoffenwet wordt opgenomen (art. VIII, onderdeel F,&#13;
wetsvoorstel).&#13;
Een verdere vereenvoudiging vloeit voort uit het vervallen van de mestproductierechten.&#13;
Dat betekent dat voor het houden van rundvee, schapen en de Gevenek-dieren12&#13;
geen mestproductierechten meer nodig zijn, met ingang van 1 januari 2006. De regering&#13;
is niet bang voor een ongebreidelde uitbreiding van deze dieren. Ten eerste valt&#13;
de mest van deze dieren gewoon onder de regeling van de gebruiksnormen. Men zal&#13;
dus de mest kwijt moeten kunnen. Voor melkrundvee zit er bovendien nog een slot&#13;
op de deur vanwege het tenminste nog tot 2012 bestaande melkquotum.13&#13;
De hoofdmoot van het wetsvoorstel wordt gevormd door een nieuw hoofdstuk V:&#13;
productiebegrenzing varkens- en pluimveehouderij. Het begrip varkensrecht blijft&#13;
bestaan, evenals het pluimveerecht. Deze rechten heeft een bedrijf nodig om varkens&#13;
en/of pluimvee te mogen houden. Het wetsvoorstel volgt de inmiddels bekende&#13;
systematiek: het definieert de begrippen, regelt hoe je de rechten moet berekenen en&#13;
verbindt daaraan een verbod en een regeling voor overdrachten.&#13;
Het varkensrecht wordt uitgedrukt in varkenseenheden. De bijlage bevat daarvoor&#13;
tabellen. Een mestvarken komt overeen met 1 varkenseenheid, een fokzeug met maximaal&#13;
2,74 varkenseenheden. Daarmee is het onderscheid tussen varkensrecht en fokzeugenrecht&#13;
in de regeling vervallen. Wel kunnen op een varkensrecht dus minder&#13;
fokzeugen dan mestvarkens worden gehouden. Ook het onderscheid grondgebonden/&#13;
niet-grondgebonden varkensrecht keert in de nieuwe regeling niet terug. Het&#13;
pluimveerecht is uitgedrukt in pluimvee-eenheden. Ook daarvoor zijn tabellen opgenomen&#13;
in een bijlage. Artikel 55 verwijst naar deze bijlagen. Er zijn vervolgens twee&#13;
uitbreidingsverboden geformuleerd: voor varkens (art. 56) en voor pluimvee (art. 57).&#13;
Dit zijn de zogenoemde jaarplafonds: het gemiddeld aantal in een jaar te houden dieren.&#13;
Bij wijze van sanctie kan de minister aan bedrijven ook een dagplafond opleggen (art.&#13;
58a). Dit systeem kennen wij van artikel 27 Wet herstructurering varkenshouderij&#13;
(Whv). Varkens- en pluimveerechten zijn niet nodig als men maximaal 3 varkens&#13;
en/of 250 kippen houdt (art. 58). Om te kunnen bepalen of is uitgebreid dient ook de&#13;
beginsituatie te worden geregeld. Het varkensrecht komt overeen met het recht onder&#13;
de Wet herstructurering varkenshouderij; het pluimveerecht wordt omgerekend van&#13;
kilogrammen fosfaat (de huidige eenheid) naar pluimvee-eenheden14 (art. 58b). Er kan&#13;
een correctie voor niet-benutte overgedragen rechten plaatsvinden (art. 58c).&#13;
De overdracht van productierechten is geregeld in titel 4 (Overgang). Een productierecht&#13;
kan onder welke titel dan ook overgaan naar een ander bedrijf (art. 58d). Daar&#13;
zijn de volgende beperkingen op aangebracht:&#13;
– Een beperking in verband met de concentratiegebieden: a) rechten kunnen niet van&#13;
het ene naar het andere concentratiegebied, b) rechten kunnen niet van buiten de&#13;
concentratiegebieden naar binnen (art. 58e, eerste en tweede lid). Ook een productielocatie&#13;
(binnen een bedrijf) mag niet verplaatst worden van buiten naar binnen&#13;
of van het ene naar het andere concentratiegebied (art. 58e, zesde lid). Deze verplaatsingsregeling&#13;
is een mengvorm van de oude regelingen, waarbij tenslotte de&#13;
gedachte dat schone gebieden schoon moeten blijven (basis voor de regeling in de&#13;
Whv), plaats heeft gemaakt voor de gedachte dat het probleem gespreid zou&#13;
mogen worden (basis voor de regeling in de Wet verplaatsing mestproductie). Een&#13;
en ander betekent dat er in de Meststoffenwet geen belemmeringen meer zijn voor&#13;
een verplaatsing van intensieve veehouderij naar het niet-concentratiegebied.&#13;
– Er moet kennisgeving en registratie plaatsvinden (art. 58f). Daarbij kunnen partijen&#13;
aangeven welke rechten in het lopende jaar nog niet zijn benut (art. 58g).&#13;
De hiervoor weergegeven regeling met betrekking tot de concentratiegebieden heeft&#13;
overigens in de Tweede Kamer nog geleid tot een interessante discussie. Koopmans&#13;
c.s. dienden een amendement in, waarbij de concentratiegebieden zouden vervallen.&#13;
Daarop is door de provincies ongerust gereageerd; dit zou het namelijk mogelijk&#13;
maken dat er varkens en kippen van buiten de concentratiegebieden zouden binnenkomen.&#13;
De provincies zijn namelijk van mening dat de in de zojuist vastgestelde&#13;
reconstructieplannen gecreëerde ruimte voor bedrijfsontwikkeling en -vestiging (in&#13;
de zogenoemde landbouwontwikkelingsgebieden) in de eerste plaats bedoeld was&#13;
voor de bedrijven in de eigen regio, bijvoorbeeld bedrijven die uit de extensiveringsgebieden&#13;
zouden worden verplaatst. Uiteindelijk heeft de regering een Nota van&#13;
wijziging ingediend, die de werking van artikel 58e beperkt tot 1 januari 2008. De&#13;
provincies hebben dan nog tijd hun reconstructieplannen aan te passsen. Het amendement-&#13;
Koopmans is daarop ingetrokken.16&#13;
Een korting van de rechten bij overdrachten ontbreekt. Wel is het mogelijk dat zo’n&#13;
korting bij amvb wordt ingevoerd. De korting is maximaal 25%. Artikel 58k en artikel&#13;
58l bieden daarvoor de wettelijke basis, respectievelijk bij overgang naar een&#13;
ander bedrijf en bij een bedrijfsoverdracht. Nieuw is dat de wet ook een generieke&#13;
korting mogelijk maakt “in het belang van een goede afstemming op landelijk niveau&#13;
van de productie van dierlijke meststoffen op de gebruiks- en afzetmogelijkheden&#13;
voor deze meststoffen” (art. 58m). Deze korting kan maximaal 25% per kalenderjaar&#13;
bedragen. De wet maakt het dus mogelijk om alle rechten in vier jaar in te trekken.&#13;
Korting is niet mogelijk als alle op het bedrijf geproduceerde meststoffen op het&#13;
bedrijf zelf kunnen worden gebruikt, worden verwerkt tot andere producten of&#13;
milieuverantwoord – nader te regelen – worden afgezet. Een schadevergoeding is niet&#13;
voorzien.&#13;
4 Ammoniak&#13;
Na de brief van de regering van september 2003 inzake het beoordelingskader voor&#13;
de toetsing van ammoniakemissies uit veehouderijen in het kader van de Vogel- en&#13;
Habitatrichtlijn en de IPPC-richtlijn17 is in Den Haag een lange discussie op gang&#13;
gekomen over de zonering, zowel in relatie tot de wijziging van de Natuurbeschermingswet18&#13;
als in relatie tot de Wet ammoniak en veehouderij (Wav). Bij die discussie&#13;
waren ook de provincies, LTO en VNG betrokken. In een brief aan de Tweede&#13;
Kamer zijn de resultaten samengevat:19&#13;
– De zonering met een gecorrigeerd emissieplafond blijft beperkt tot 250 meter.&#13;
– Provinciale Staten wijzen te beschermen gebieden aan, op basis van in de wet vastgelegde&#13;
selectiecriteria. De IPO-proefkaarten, zoals vorig jaar aan de Kamer gepresenteerd,&#13;
zijn hierbij het uitgangspunt. Echter, voor gebieden kleiner dan 50 hectare,&#13;
voor zover zij niet onder de Natuurbeschermingswet 1998 (Nb-wet) vallen, geldt&#13;
een nee-tenzij principe. Dit houdt in dat deze gebieden in principe niet onder de&#13;
Wav zullen vallen. Provinciale Staten krijgen wel de mogelijkheid om gebieden&#13;
kleiner dan 50 hectare onder de Wav te brengen, als deze voldoen aan bijzondere&#13;
eisen met betrekking tot de kwetsbaarheid van flora en fauna. Ook zal het mogelijk&#13;
zijn dat provincies gebieden kleiner dan 50 hectare toevoegen, wanneer daarover&#13;
overeenstemming is met alle partijen in de streek.&#13;
– Melkveehouderijen in de 250 meter zones rondom de Wav-gebieden die niet onder&#13;
de Nb-wet vallen krijgen de mogelijkheid om uit te breiden tot 200 melkkoeien&#13;
plus bijbehorend jongvee. Dit plafond komt ook beschikbaar voor bedrijven die&#13;
nu nog niet hoofdzakelijk een melkveehouderij zijn, maar dat na ontmenging wel&#13;
zullen zijn.&#13;
– De minister van LNV en provincies zullen onderzoeken of ook bij de kwetsbare&#13;
gebieden die onder de Nb-wet vallen extra ruimte voor melkveehouderijen kan&#13;
worden gegeven.&#13;
– De minister van LNV en provincies zullen aan de hand van een aantal praktijkgevallen&#13;
zoveel mogelijk duidelijkheid scheppen over de mogelijkheden voor&#13;
intensieve veehouderij nabij de kwetsbare delen van Nb-wet gebieden.&#13;
– Om aan de vereisten van de IPPC-richtlijn te voldoen, zal naar verwachting in de&#13;
meeste gevallen kunnen worden volstaan met het toepassen van Beste Beschikbare&#13;
technieken (BBT). Ik [de minister, WB] zal nog dit jaar laten onderzoeken in&#13;
welke situaties aanvullende eisen zullen moeten worden gesteld.&#13;
Mijn eerste indruk van deze voorstellen is, dat zij weliswaar lippendienst bewijzen&#13;
aan de wens – ook vanuit de Tweede Kamer – voor een minder stringent beschermingsregime,&#13;
maar dat daarvan in de praktijk niet veel terecht zal komen. Immers,&#13;
een versoepeling voor vogelgebieden, habitats en natuurmonumenten zit er niet in,&#13;
terwijl de overige gebieden beschermd dienen te worden op grond van de IPPCrichtlijn.&#13;
20 Een wetsvoorstel wordt met belangstelling afgewacht.&#13;
5 Stank&#13;
Volgens de minister zal nog voor het zomerreces een voorstel voor een Wet geurhinder&#13;
en veehouderij aan de Tweede Kamer worden voorgelegd.21 Elementen van dat&#13;
wetsvoorstel zullen volgens de brief zijn:&#13;
– een gebiedsgerichte aanpak;&#13;
– afstemming met de ruimtelijke ordening;&#13;
– norm-neutraal;&#13;
– ruimte voor maatwerk voor plaatselijke omstandigheden: bevoegdheid voor&#13;
gemeenten om binnen een in de wet gegeven bandbreedte de geurnormen vast te&#13;
stellen;&#13;
– gelijke bescherming voor boeren en burgers; categorie-indeling komt te vervallen&#13;
(m.u.v. categorie V);&#13;
– geurnormen gelden voor individuele veehouderijen: geen cumulatieberekening&#13;
meer bij vergunningverlening voor een individuele veehouderij.&#13;
Afgewacht zal moeten worden welk vervolg deze – soms cryptische – omschrijvingen&#13;
in wetsvoorstellen zullen krijgen.&#13;
6 Slot&#13;
Op termijn gaat er behoorlijk wat veranderen in het mestrecht. Verheugend is dat de&#13;
wetssystematiek in elk geval vereenvoudigd lijkt te gaan worden. Het aantal reguleringssystemen&#13;
vermindert ook, en dat valt toe te juichen. Bovendien is er wat dat&#13;
betreft ook op de langere termijn enig perspectief. Dat de regelgeving uiteindelijk qua&#13;
resultaat voor de veehouders verlichting zal brengen geloof ik echter niet. In de pers&#13;
zijn intussen al weer berichten verschenen dat de invoering van de nieuwe mestregelgeving&#13;
per 1 januari 2006 niet haalbaar zal zijn. En dan gaan we er nog vanuit dat het&#13;
Nederlandse derogatieverzoek22 binnenkort een keer wordt ingewilligd.</content><legacyfootnotes>* Prof. mr. D.W. Bruil is directeur van het Instituut voor Agrarisch Recht en bijzonder hoogleraar Agrarisch&#13;
recht aan de Rijksuniversiteit Groningen.&#13;
1. D.W. Bruil, ‘Eindelijk uit het mestmoeras?’, Agr.r. 2004, p. 200-222; M. Haan, ‘Gebruiksnormen:&#13;
onbruikbare normen? De uitvoerbaarheid van een stelsel van gebruiksnormen in Nederland’, Agr.r.&#13;
2004, p. 223-238; N.G. van Breukelen en J. de Ruiter, ‘Het nieuwe mestbeleid. Een vooruitblik’, Agr.r.&#13;
2004, p. 684-692.&#13;
2. Kamerstukken II, 2004-2005, 29 930, nrs. 1-3.&#13;
3. Kamerstukken II, 2004-2005, 30 004, nrs. 1-3.&#13;
4. Deze artikelen vloeien weer voort uit een op 15 april 2005 gehouden studiedag van het Instituut voor&#13;
Agrarisch Recht.&#13;
5. Zie H.G. von Meijenfeldt, ‘Onderhandelen in Europa: lessen uit het Nitraatdossier’, in: Kroniek Agrarisch&#13;
recht 2004, p. 237-241.&#13;
6. Stb. 2004, 473.&#13;
7. Kamerstukken I, 2004-2005, 29 930, A.&#13;
8. Kamerstukken II, 2004-2005, 29 930, nr. 32.&#13;
9. Kamerstukken II, 2004-2005, 29 930, nr. 29.&#13;
10. Op het moment van schrijven was het voorstel aan de Eerste Kamer aangeboden: Kamerstukken&#13;
2004-2005, 30 004, A.&#13;
11. Stcrt. 12 april 2005, nr. 70.&#13;
12. Geiten, vossen, eenden, nertsen en konijnen.&#13;
13. Zie MvT, p. 11.&#13;
14. 0,5 kg fosfaat = 1 pluimvee-eenheid.&#13;
15. Kamerstukken II, 2004-2005, 30 004, nr. 9. In een eerdere versie (nr. 7) was zelfs bepaald dat de Reconstructiewet&#13;
concentratiegebieden zou worden ingetrokken.&#13;
16. Handelingen Tweede Kamer, 2 juni 2005, p. 86-5128.&#13;
17. Kamerstukken II, 2002-2003, 24 445, nr. 65.&#13;
18. Deze wet heeft inmiddels het Staatsblad bereikt, zodat de wet van 1998 eindelijk in werking kan treden,&#13;
Stb. 2005, 195.&#13;
19. Kamerstukken II, 2004-2005, 29930, nr. 33.&#13;
20. Zie: D.W. Bruil, ‘De gebiedsbescherming in het nieuwe ammoniakbeleid’, Agr.r. 2002, p. 612-623; D.W.&#13;
Bruil, ‘De IPPC-richtlijn en de landbouw’, TvO februari 2004, p. 23-26; ook: D.W. Bruil, Ch.W. Backes,&#13;
J.M. Verschuuren, D. van der Meijden, Doorwerking van de IPPC-richtlijn voor veehouderijbedrijven&#13;
in Noord Brabant - Externe audit juridische vraagstukken rond de IPPC-richtlijn, oktober 2004.&#13;
21. Kamerstukken II, 2004-2005, 29 930 en 30 004, nr. 33. De wat eufemistische titel drukt wellicht ook de&#13;
veranderde houding ten opzichte van stank uit.&#13;
22. Kamerstukken II, 2004-2005, 28 385 en 26 729, nr. 51.</legacyfootnotes><footnotes><footnote/></footnotes><auteurs>prof. mr. D.W. Bruil</auteurs><published>2005-07-01 00:00:00</published><modified>2005-07-01 00:00:00</modified><editiondate>2005-07-01</editiondate><htmlpath>https://denhollander.info/artikel/4383</htmlpath></article>
</articles></edition>
<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2015</searchword><id>11792</id><udhid>UDH:TvAR/11792</udhid><titel>Wetgeving en literatuur</titel><searchwords><searchword>TvAR 1/2015</searchword><searchword>UDH:TvAR/11792</searchword></searchwords><attachments><attachment><name>17193.pdf</name><extention>pdf</extention><url>https://denhollander.info/download/17193/ci</url></attachment></attachments><inleiding/><content>&lt;p class="Kaderkop"&gt;﻿Algemeen﻿&lt;/p&gt;&lt;h3&gt;Opheffing bedrijfslichamen&lt;/h3&gt;&lt;p&gt;De Wet opheffing bedrijfslichamen is in het staatsblad geplaatst (&lt;span class="Cursief"&gt;Stb&lt;/span&gt;. 2014, 571). Daarbij is de aanpassingswetgeving inbegrepen. De wet is per 1 januari 2015 in werking getreden (&lt;span class="Cursief"&gt;Stb&lt;/span&gt;. 2014, 576). Het Besluit van 17 december 2014 (&lt;span class="Cursief"&gt;Stb.&lt;/span&gt; 573) regelt de overname van taken van de lichamen door verschillende ministeries. Ook de staatsbladen 508 (welzijnsregels) en 512 (huisvesting nertsen) regelen een en ander.&lt;/p&gt;&lt;p class="Kaderkop"&gt;﻿Pacht﻿&lt;/p&gt;&lt;h3&gt;Evaluatie&lt;/h3&gt;&lt;p&gt;De Eerste Kamer wil van de staatssecretaris te vernemen wat het beoogde tijdpad is boor een nieuwe regeling van de pacht en wat de contouren van het overgangsrecht zullen zijn (&lt;span class="Cursief"&gt;Kamerstukken I&lt;/span&gt; 2014/15, 30 448, I). De evaluatie en het Akkoord van Spelderholt zullen in februari en maart 2015 in de Kamercommissie worden besproken.&lt;/p&gt;&lt;p class="Kaderkop"&gt;﻿Beheer landelijk gebied﻿&lt;/p&gt;&lt;h3&gt;Wet natuurbescherming&lt;/h3&gt;&lt;p&gt;In de procedure is een Nota naar aanleiding van het verslag ontvangen (&lt;span class="Cursief"&gt;Kamerstukken II&lt;/span&gt; 2014/15, 33 348, nr. 9). Interessant is een bijlage, waarin een overzicht wordt verstrekt van de internationale context van de materiële voorschriften van het wetsvoorstel.&lt;/p&gt;&lt;p class="Kaderkop"&gt;﻿Marktordening﻿&lt;/p&gt;&lt;h3&gt;Vergroening&lt;/h3&gt;&lt;p&gt;Een van de methoden om aan de vergroeningseisen te voldoen is agrarisch natuur- en landschapsbeheer. Over de uitvoering daarvan heeft de regering een brief naar de kamer gestuurd (&lt;span class="Cursief"&gt;Kamerstukken II&lt;/span&gt; 2014/15, 28 625, nr. 220). Motto: slim combineren van vergroening en natuurbeheer. De nationale Uitvoeringsregeling rechtstreekse betalingen GLB is gepubliceerd in &lt;span class="Cursief"&gt;Stcrt.&lt;/span&gt; 16 december 2014, nr. 36127.&lt;/p&gt;&lt;p class="Kaderkop"&gt;﻿Dieren﻿&lt;/p&gt;&lt;h3&gt;Residuen&lt;/h3&gt;&lt;p&gt;De oude productschapsverordeningen die deelname aan de Monitoring Kritische Stoffen (geneesmiddelen en groeihormonen in vlees) verplicht stelden, worden niet gecontinueerd. Er is al een Europees systeem, waarbinnen ook zelfcontrole verplicht is. Dat blijft dus aanwezig. Wel wordt de Regeling diergeneesmiddelen aangepast. (&lt;span class="Cursief"&gt;Kamerstukken II&lt;/span&gt; 2014/15, 32 615, nr. 20). De brief is ook naar de Eerste Kamer gestuurd.&lt;/p&gt;&lt;h3&gt;Pelsdieren&lt;/h3&gt;&lt;p&gt;In &lt;span class="Cursief"&gt;Kamerstukken II&lt;/span&gt; 2014/15, 30 826, nr. 37 wordt gemeld dat het hoger beroep bij het gerechtshof Den Haag tegen de uitspraak van de rechtbank – waarbij de Wet verbod pelsdierhouderij buiten werking werd gesteld – loopt. Intussen is er ook een ontwerpbesluit subsidiering sloop- en ombouwkosten pelsdierhouderij voor consultatie aangeboden. Daarin is ook een fiscale voorziening opgenomen.&lt;/p&gt;&lt;h3&gt;Couperen&lt;/h3&gt;&lt;p&gt;Het stoppen met het couperen van biggenstaarten blijkt nog niet zo gemakkelijk. Over een realistische einddatum wordt met de sector besproken, zodra er meer duidelijkheid is op Europees niveau, inzake het verbeteren van de uitvoering van de Varkensrichtlijn.&lt;/p&gt;&lt;p class="Kaderkop"&gt;﻿Milieurecht﻿&lt;/p&gt;&lt;h3&gt;Mestbeleid&lt;/h3&gt;&lt;p&gt;Door de Tweede Kamer is een groot aantal vragen gesteld, onder andere over het ontwerpbesluit emissiearme huisvesting en de programmatische aanpak stikstof. Deze zijn beantwoord door de regering (&lt;span class="Cursief"&gt;Kamerstukken II&lt;/span&gt; 2014/15,  33 037, nr. 140). De invoering van het nieuwe Huisvestingsbesluit – met een reductie van de stalemissies, is gekoppeld aan de PAS. Deze reducties komen immers deels weer ten goede aan de ontwikkelingsruimte. Ook wordt overwogen om het einde van de zgn. stoppersregeling van 2020 naar voren te halen. De PAS is op 15 januari 2015 ter inzage gelegd. Ook is er een ontwerpregeling PAS, zie &lt;span class="Cursief"&gt;Kamerstukken I&lt;/span&gt; 2014/15, 33 669, I. Zie voorts &lt;span class="Cursief"&gt;Kamerstukken II&lt;/span&gt; 2014/15, 33 669, nr. 93 (vragen en antwoorden).&lt;/p&gt;&lt;p&gt;De mestverwerkingspercentages voor 2015 zijn vastgesteld. Zie daarover &lt;span class="Cursief"&gt;Kamerstukken II&lt;/span&gt; 2014/15, 33 037, nr. 138 en de wijziging van de Uitvoeringsregeling Meststoffenwet (&lt;span class="Cursief"&gt;Stcrt&lt;/span&gt;. 2014, nr. 36600). De uitvoeringsregeling is nog verder aangepast wegens ‘diverse aangelegenheden’: &lt;span class="Cursief"&gt;Stcrt&lt;/span&gt;. 2014, nr. 37 639. Ook het Uitvoeringsbesluit meststoffenwet is aangepast in verband met herwonnen fosfaten en strorijke mest (&lt;span class="Cursief"&gt;Stb&lt;/span&gt;. 2014, 543). Deze herwonnen fosfaten worden toegevoegd aan zuiveringsslib en compost.&lt;/p&gt;&lt;h3&gt;Dierrechten&lt;/h3&gt;&lt;p&gt;Om mestverwerking aantrekkelijker te maken is besloten een voorziening te treffen die een gedeeltelijke ontheffing mogelijk maakt van het verbod meer dieren te houden dan het varkensrecht of het pluimveerecht. Men kan een ontheffing aanvragen voor maximaal 2.500 varkens of 20.000 kippen (&lt;span class="Cursief"&gt;Stcrt&lt;/span&gt;. 22 januari 2015, nr. 1578). Voorwaarden: men moet een integraal duurzame stal bouwen. (&lt;span class="Cursief"&gt;Stcrt.&lt;/span&gt; 2014, nr. 36002).&lt;/p&gt;&lt;h3&gt;Circusdieren&lt;/h3&gt;&lt;p&gt;Circusdieren worden verboden. Een ontwerp van ene wijziging van het Besluit houders van dieren is naar de kamer gestuurd (&lt;span class="Cursief"&gt;Kamerstukken I&lt;/span&gt; 2014/15, 28 286, K). Zie ook &lt;span class="Cursief"&gt;Kamerstukken II&lt;/span&gt; 2014/15, 28 286, nr. 775.&lt;/p&gt;&lt;h3&gt;Verantwoorde groei&lt;/h3&gt;&lt;p&gt;Het wetsvoorstel verantwoorde groei melkveehouderij is toch met spoed door de Eerste Kamer behandeld: &lt;span class="Cursief"&gt;Kamerstukken I&lt;/span&gt; 2014/15, 33 979, E en F, en is op 16 december 2014 aangenomen. De wet is geplaatst in &lt;span class="Cursief"&gt;Stb&lt;/span&gt;. 2014, 560 en per 1 januari 2015 in werking getreden (&lt;span class="Cursief"&gt;Stb&lt;/span&gt;. 2014, 561).&lt;/p&gt;&lt;p class="Kaderkop"&gt;﻿Buitenlands agrarisch recht﻿&lt;/p&gt;&lt;h3&gt;Duitsland&lt;/h3&gt;&lt;p&gt;Ook in Duitsland loopt het melkquotum af. In het Duitse &lt;span class="Cursief"&gt;Agrarrecht&lt;/span&gt; (2015/1) is daarover een artikel van de hand van Christian Busse opgenomen. Het artikel gaat ook in op pachtsituaties.&lt;/p&gt;&lt;p class="Kaderkop"&gt;﻿Europees agrarisch recht﻿&lt;/p&gt;&lt;h3&gt;EU-US&lt;/h3&gt;&lt;p&gt;Er komt mogelijk een handelsovereenkomst tussen de USA en de EU over landbouwproducten. Daar heeft het EU-parlement een rapport over laten schrijven. Nederland is daar tevreden over en de regering zet in op een ambitieus en veelomvattend akkoord. Wij kunnen daar veel aan verdienen (&lt;span class="Cursief"&gt;Kamerstukken II&lt;/span&gt; 2014/15, 21 501-32, nr. 820). Dat betekent overigens niet dat genetische gemodificeerde organismen nu ook in de EU worden toegelaten. Een verbod voor de teelt van zulke gewassen kan nu door de lid-staten worden uitgevaardigd. Nederland is voor een behoud van deze bevoegdheid (&lt;span class="Cursief"&gt;Kamerstukken II&lt;/span&gt; 2014/15, 27 428, nr. 269).&lt;/p&gt;&lt;p class="Kaderkop"&gt;﻿Diversen﻿&lt;/p&gt;&lt;h3&gt;Agrarisch verkeersrecht&lt;/h3&gt;&lt;p&gt;Er komt een zogenaamd T-rijbewijs, dat men nodig heeft om trekkers en oogstmachines te mogen besturen. De Wegenverkeerswet en de Wet rijonderricht motorrijtuigen worden daarvoor aangepast. Het trekkercertificaat wordt afgeschaft (&lt;span class="Cursief"&gt;Stcrt&lt;/span&gt;. 21 januari 2015, nr. 1399).&lt;/p&gt;</content><legacyfootnotes/><footnotes><footnote/></footnotes><auteurs/><published>2015-02-04 15:05:24</published><modified>2015-02-04 15:05:24</modified><editiondate>2015-02-04</editiondate><htmlpath>https://denhollander.info/artikel/11792</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6782</id><udhid>UDH:TvAR/6782</udhid><titel>'J.H./ J.W.' (TvAR 1991/4454)</titel><searchwords><searchword>TvAR 3/1991</searchword><searchword>TvAR 1991/4454</searchword><searchword>UDH:TvAR/6782</searchword></searchwords><attachments><attachment><name>1991_nr 3_Rechtspraak_4454.pdf</name><extention>pdf</extention><url>https://denhollander.info/download/6507/ci</url></attachment></attachments><inleiding>Landinrichtingswet, art. 160,&#13;
161,177, 195 en 196&#13;
De landinrichtingscommissie heeft geen&#13;
notariële akte ter beschikking waaruit blijkt&#13;
dat reclamantsperceel belast is met een recht&#13;
van overweg. Het bedoelde recht is wel opgenomen&#13;
in de lijst van rechthebbenden. Belanghebbende&#13;
stelt zich op het standpunt dat&#13;
het recht is ontstaan hetzij door inschrijving&#13;
van een titel, hetzij door verjaring of bestemming.&#13;
Daar zowel bij de landinrichtingscommissie&#13;
als bij de rechter-commissaris&#13;
geen overeenstemming over het&#13;
bezwaarwerd bereikt, zijn partijen op de voet&#13;
van art. 177 Landinrichtingswet verwezen&#13;
naar een zitting van de rechtbank.&#13;
Rechtbank:&#13;
Een erfdienstbaarheid van weg ontstaat&#13;
slechts op een in de wet omschreven wijze;&#13;
niet gebleken is dat in het onderhavige geval&#13;
dat recht ontstaan is. Met name is niet gebleken&#13;
dat een akte van vestiging in de&#13;
openbare registers is ingeschreven. Nu de&#13;
bestreden erfdienstbaarheid geen voortdurende&#13;
is, kan zij ook door verjaring niet&#13;
ontstaan zijn. Er kan evenwel ook sprake zijn&#13;
van een recht van weg zonder dat het een&#13;
erfdienstbaarheid betreft, namelijk indien er&#13;
sprake is van een buurweg als bedoeld in&#13;
art. 3:719 BW. De daaruit voortvloeiende rechten voorde gebruikers van de weg en de&#13;
lasten van het gebruik voor hen of anderen,&#13;
vallen onder de bepalingen van de Landinrichtingswet,&#13;
met name de art. 160, 177,&#13;
195 en 196 van die wet; bij een buurweg gaat&#13;
het immers om een kwalitatieve verbintenis,&#13;
die rust op de gemeenschappelijke gebruikers&#13;
en/of eigenaren van de weg.&#13;
De rechtbank komt tot het oordeel dat er in&#13;
het onderhavige geval inderdaad sprake is&#13;
van een buurweg.&#13;
Het vonnis van de rechtbank wordt in cassatie&#13;
bestreden. Hoge Raad:&#13;
Het bestaan van een buurweg als door de&#13;
rechtbank vastgesteld - in cassatie niet bestreden&#13;
- is voor de aard en omvang van de&#13;
rechten van rechthebbenden op gronden ten&#13;
bate en ten laste waarvan de weg bestaat, van&#13;
wezenlijk belang.&#13;
Daaraan mag derhalve ook bij de samenstelling&#13;
van de lijst van rechthebbenden niet&#13;
worden voorbijgegaan. Anders dan het middel&#13;
betoogt, heeft de rechtbank dan ook terecht&#13;
geoordeeld dat de uit de buurweg&#13;
voortvloeiende rechten van de gebruiker van&#13;
de weg en de lasten van het gebruik voor hen&#13;
of anderen vallen onderde bepalingen van de&#13;
Landinrichtingswet, met name de art. 160,&#13;
177,195 en 196 van die wet. Het middel faalt&#13;
derhalve. Volgt verwerping van het beroep.</inleiding><content>Hoge Raad, (derde kamer), 31 oktober 1990&#13;
(Mrs. Van Dijk, Stoffer, Mijnssen, Urlings en&#13;
Zuurmond)&#13;
J.H., eiser tot cassatie,&#13;
tegen&#13;
J.W., verweerder in cassatie;&#13;
enz.&#13;
1. Geding in feitelijke instantie&#13;
Nadat Haveman als reclamant in de ruilverkaveling&#13;
'Smilde' zijn bezwaren tegen de&#13;
lijst van rechthebbenden tegenover de&#13;
Landinrichtingscommissie had gehandhaafd&#13;
en de rechter-commissaris geen overeenstemming&#13;
had kunnen bereiken, zijn partijen&#13;
op de voet van art. 177 van de Landinrichtingswet&#13;
naar de terechtzitting van de&#13;
Rechtbank verwezen. De Rechtbank heeft&#13;
bij het in cassatie bestreden vonnis voor recht&#13;
verklaard dat de ten processe bedoelde weg,&#13;
lopende over de percelen Smilde H 1559 en Smilde H 1970, een buurweg is in de zin van&#13;
art. 719 van het Burgerlijk Wetboek, zulks na&#13;
te hebben overwogen, voor zover in cassatie&#13;
nog van belang: 2. De feiten&#13;
2.1. De huispercelen van Haveman en&#13;
Westerhof aan de Tramweg (welke weg loopt&#13;
langs de Drentse Hoofdvaart) zijn gelegen in&#13;
een gebied dat in de vorige eeuw ontgonnen&#13;
is. Na de ontvening ontstond ter plaatse tel&#13;
kens het volgende beeld. Op steeds ongeveer&#13;
160 meter van elkaar zijn er afwateringssloten&#13;
- wijken genaamd - haaks op de&#13;
Drentse Hoofdvaart. Deze wijken lopen&#13;
nimmer door tot aan de Tramweg; zij wateren&#13;
af op een evenwijdig aan de Drentse&#13;
Hoofdvaart, enkele honderden meters naar&#13;
achteren, gelegen ander water.&#13;
Het land tussen twee wijken werd telkens&#13;
verdeeld in twee stroken van ongeveer&#13;
80 meter; deze stroken zijn op hun beurt weer&#13;
opgedeeld in min of meer vierkante kavels.&#13;
De kavels binnen de links en rechts van één&#13;
wijk gelegen stroken hebben uitweg door&#13;
evenwijdig aan de wijk lopende wegen,&#13;
welke wegen zich daar waar de wijk eindigt&#13;
(op enkele tientallen meters van de Tramweg)&#13;
verenigen tot één weg, welke vervolgens&#13;
- in het verlengde van de wijk - doorloopt&#13;
tot aan de Tramweg.&#13;
2.2. Alle hierna aan de orde komende per&#13;
celen zijn kadastraal genummerd; het betreffende&#13;
nummer wordt telkens voorafgegaan&#13;
door de aanduiding 'Smilde H'; de&#13;
rechtbank zal volstaan met het noemen van&#13;
het nummer.&#13;
2.3. Over de huispercelen van Haveman&#13;
(1559) en Westerhof (1970) loopt een&#13;
weg naar het achterland, welke weg er één is&#13;
als hiervoor omschreven: lopend in het&#13;
verlengde van de wijk tot aan de&#13;
Tramweg. Op het smalste stuk, daar waar de&#13;
weg 3 a 4 meter breed is en gaat tussen de&#13;
erfafscheiding van Haveman en een&#13;
schuur van Westerhof, loopt zij grotendeels&#13;
over het perceel van Haveman; slechts&#13;
ongeveer 85 centimeter van de wegbreedte&#13;
is gelegen op het perceel van Wester&#13;
hof.&#13;
2.4. Enzovoorts.&#13;
2.5. Westerhof heeft een agrarisch bedrijf.&#13;
Zijn bedrijfsgebouwen, gelegen op&#13;
het huisperceel 1970, zijn vanaf de&#13;
Tramweg slechts te bereiken via de weg&#13;
welke (grotendeels) over het perceel van&#13;
Haveman loopt (het perceel van Westerhof,&#13;
1970, is aan de straatzijde bebouwd en met&#13;
bomen begroeid).&#13;
De gronden welke Westerhof in eigendom&#13;
heeft (1969 en 1968) worden als een eenheid&#13;
geëxploiteerd; aan- en afvoer in het kader&#13;
van de bedrijfsvoering vindt beurtelings&#13;
plaats over beide wegen welke gelegen zijn&#13;
in het verlengde van de aan de gronden grenzende&#13;
wijken, derhalve ook over de in 2.3&#13;
bedoelde weg. 3. De respectievelijke&#13;
standpunten.&#13;
3.1. De Landinrichtingscommissie heeft&#13;
geen notariële akte ter beschikking waaruit&#13;
blijkt dat het perceel van Haveman (1559) is&#13;
belast met een recht van overweg ten behoeve&#13;
van het achterland (1969, 1971 en&#13;
1972).&#13;
Toch is in de lijst van rechthebbenden&#13;
opgenomen een recht van weg omdat het een&#13;
in het onderhavige ontginningsgebied gebruikelijke&#13;
ontsluitingsvorm is, dat achterliggend&#13;
cultuurland recht van overweg heeft&#13;
langs en in het verlengde van de gegraven&#13;
wijk, naar de openbare weg. In het onderhavige&#13;
geval is door middel van gegevens&#13;
van het kadaster aantoonbaar dat reeds in&#13;
1884 gebruik werd gemaakt van een weg&#13;
tussen de huispercelen van partijen.&#13;
3.2. Haveman stelt dat op zijn perceel (1559)&#13;
geen erfdienstbaarheid in de vorm van een&#13;
recht van weg drukt ten behoeve van de&#13;
achterliggende percelen 1969,1971 en 1972.&#13;
Vestiging van een dergelijke erfdienstbaarheid&#13;
door inschrijving van een titel heeft&#13;
nimmer plaatsgevonden, terwijl dit (niet&#13;
voortdurende) servituut ook niet op andere&#13;
wijze is en heeft kunnen ontstaan.&#13;
Zo de rechtbank hierover anders mocht&#13;
oordelen, bestrijdt Haveman subsidiair dat&#13;
zijn perceel ten behoeve van perceel 1969&#13;
met een erfdienstbaarheid is belast. Perceel&#13;
1969 heeft van oudsher recht van uitweg&#13;
gehad over een andere, tussen 1969 en de&#13;
Tramweg gelegen kavel (waarbij wordt&#13;
aangetekend, dat de betreffende doorgang&#13;
naar het achterland thans niet meer benut kan&#13;
worden doordat er in 1987 een schuur op&#13;
gebouwd is).&#13;
De bezwaren van Haveman tegen het opnemen&#13;
van een recht van weg in de lijst van&#13;
rechthebbenden zijn voortgevloeid uit het&#13;
gegeven dat over de betreffende weg in de loop der tijd steeds grotere (landbouw-)voertuigen&#13;
gegaan zijn en de vrees dat - bij voortschrijdende&#13;
mechanisatie van de landbouw -&#13;
de weg - ten koste van het erf van Haveman&#13;
- steeds breder zal worden. 3.3. Westerhof&#13;
stelt zich op het standpunt dat het perceel&#13;
van Haveman belast is met een&#13;
erfdienstbaarheid van overweg welke erfdienstbaarheid&#13;
ontstaan is hetzij door inschrijving&#13;
van een titel, hetzij door verjaring&#13;
of bestemming.&#13;
Voor de bedrij f voering door Westerhof is&#13;
deze overweg ook noodzakelijk. Perceel&#13;
1969 kan niet uitwegen naar de Tramweg dan&#13;
over het perceel van Haveman; de door&#13;
Haveman bedoelde uitweg over een nabij&#13;
gelegen (thans bebouwd) ander perceel is&#13;
nimmer door Westerhof benut. 4.&#13;
Beoordeling van het geschil.&#13;
4.1. Een erfdienstbaarheid van weg ontstaat&#13;
slechts op een in de wet omschreven wijze;&#13;
niet gebleken is dat in het onderhavige geval&#13;
dat recht ontstaan is. Met name is niet ge&#13;
bleken dat een akte van vestiging in de&#13;
openbare registers is ingeschreven. Nu de&#13;
bestreden erfdienstbaarheid geen voortdu&#13;
rende is, kan zij ook door verjaring niet&#13;
ontstaan zijn.&#13;
4.2. Er kan evenwel ook sprake zijn van een&#13;
recht van weg zonder dat het een erf&#13;
dienstbaarheid betreft, namelijk indien er&#13;
sprake is van een buurweg als bedoeld in&#13;
artikel 3:719 BW.&#13;
De daaruit voortvloeiende rechten voor de&#13;
gebruikers van de weg en de lasten van het&#13;
gebruik voor hen of anderen, vallen onder de&#13;
bepalingen van de Landinrichtingswet, met&#13;
name de artikelen 160, 177, 195 en 196 van&#13;
die wet; bij een buurweg gaat het immers om&#13;
een kwalitatieve verbintenis, die rust op de&#13;
gemeenschappelijke gebruikers en/of eigenaren&#13;
van de weg.&#13;
4.3. Naar het oordeel van de rechtbank is er in&#13;
het onderhavige geval inderdaad sprake van&#13;
een buurweg. De weg tussen de huispercelen&#13;
van partijen doet dienst ten behoeve van&#13;
meer dan twee erven, terwijl er alleszins&#13;
aanleiding is te veronderstellen dat zij ook&#13;
ooit tot buurweg is bestemd door de toen&#13;
malige eigenaar/eigenaren van de thans&#13;
huispercelen van partijen. Omtrent dit laatste&#13;
nog het volgende. De onderhavige uitweg&#13;
bestond reeds meer dan 100 jaar geleden,&#13;
terwijl in het betreffende ontginningsgebied&#13;
gebruik was dat een in het verlengde van de&#13;
wijk gelegen uitweg zoals deze bestemd was&#13;
voor alle gebruikers van de achtergelegen,&#13;
aan de betreffende wijk grenzende percelen;&#13;
een uitdrukkelijke of stilzwijgende bestemming&#13;
tot buurweg in een ver verleden moet&#13;
dan ook aangenomen worden.&#13;
2. Geding in cassatie&#13;
Haveman heeft het vonnis van de Rechtbank&#13;
bestreden met het volgende middel van cassatie:&#13;
Schending van het recht en/of verzuim van&#13;
op straffe van nietigheid voorgeschreven&#13;
vormen doordat de rechtbank heeft overwogen&#13;
en beslist als is vervat in het bestreden&#13;
vonnis, zulks ten onrechte op grond van het&#13;
navolgende:&#13;
De klacht richt zich tegen rechtsoverweging&#13;
4.2.&#13;
Ten onrechte oordeelt de Rechtbank dat de&#13;
uit een buurweg als bedoeld in art. 3:719 BW&#13;
voortvloeiende rechten voor de gebruikers&#13;
van de weg en de lasten van het gebruik voor&#13;
hen of anderen 'vallen onder de bepalingen&#13;
van de Landinrichtingswet, met name de&#13;
art. 160, 177, 195 en 196 van die wet'. Een&#13;
buurweg als hier aan de orde kan echter niet&#13;
worden begrepen onder 'zakelijke rechten,&#13;
de rechten van huur en de lasten, welke op de&#13;
onroerende goederen rusten', als bedoeld in&#13;
art. 160 van de Landinrichtingswet, nu een&#13;
andere opvatting zich niet verdraagt met het&#13;
systeem der wet, in het bijzonder niet omdat&#13;
persoonlijke rechten buiten die van huur niet&#13;
voor opneming op de lijst van rechthebbenden&#13;
in aanmerking komen. Het oordeel van&#13;
de Rechtbank is dan ook rechtens onjuist.&#13;
Partijen hebben hun standpunten schriftelijk&#13;
doen toelichten.&#13;
De Advocaat-Generaal Moltmaker heeft&#13;
geconcludeerd tot verwerping van het beroep.&#13;
3. Beoordeling van het middel&#13;
De Rechtbank heeft - in cassatie onbestreden&#13;
- als vaststaande aangenomen dat 'de weg&#13;
tussen de huispercelen van partijen' een&#13;
buurweg is in de zin van art. 719 van het&#13;
Burgerlijk Wetboek.&#13;
Haveman verzet zich ertegen dat de Landinrichtingscommissie&#13;
rechten van Westerhof&#13;
op het gebruik van voornoemde weg heeft&#13;
opgenomen op de lijst van rechthebbenden. De Rechtbank heeft evenwel geoordeeld dat&#13;
de uit het bestaan van de buurweg voor de&#13;
gebruikers van die weg voortvloeiende&#13;
rechten en de lasten van het gebruik voor hen&#13;
of anderen vallen onderde bepalingen van de&#13;
Landinrichtingswet. Daartegen komt het&#13;
middel op.&#13;
Ingevolge art. 161 van de Landinrichtingswet,&#13;
voor zover hier van belang gelijkluidend&#13;
aan art. 46 van de Ruilverkavelingswet 1938&#13;
en art. 55 van de Ruilverkavelingswet 1954,&#13;
stelt de Landinrichtingscommissie voor elk&#13;
blok een zo volledig mogelijke lijst van&#13;
rechthebbenden samen met vermelding van&#13;
aard en omvang van ieders recht, waartegen&#13;
overeenkomstig art. 170 bezwaren kunnen&#13;
worden ingebracht, bij gebreke waarvan, ingevolge&#13;
art. 171, de rechten als omschreven&#13;
komen vast te staan.&#13;
Het bestaan van een buurweg als door de&#13;
Rechtbank vastgesteld is voor aard en omvang&#13;
van de rechten van rechthebbenden op&#13;
de gronden ten bate en ten laste waarvan de&#13;
weg bestaat, van wezenlijk belang. Daaraan&#13;
mag derhalve ook bij de samenstelling van de&#13;
lijst van rechthebbenden niet worden voorbijgegaan.&#13;
Anders dan het middel betoogt,&#13;
heeft de Rechtbank dan ook terecht geoordeeld&#13;
dat de uit de buurtweg voortvloeiende&#13;
rechten van de gebruiker van de weg en de&#13;
lasten van het gebruik voor hen of anderen&#13;
vallen onder de bepalingen van de Landinrichtingswet,&#13;
met name de art. 160, 177,&#13;
195 en 196 van die Wet. Het middel faalt&#13;
derhalve.&#13;
4. Beslissing&#13;
De Hoge Raad verwerpt het beroep.&#13;
Enz.</content><legacyfootnotes/><footnotes><footnote/></footnotes><auteurs>Mrs. Van Dijk, Stoffer, Mijnssen, Urlings en&#13;
Zuurmond</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6782</htmlpath></article>
</articles></edition>
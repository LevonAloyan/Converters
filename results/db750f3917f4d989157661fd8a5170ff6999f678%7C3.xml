<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1991</searchword><id>7015</id><udhid>UDH:TvAR/7015</udhid><titel>'Franciscus Mathias van Sloun / Leonardus Mathias Kleinen' (TvAR 1991/4486)</titel><searchwords><searchword>TvAR 6/1991</searchword><searchword>TvAR 1991/4486</searchword><searchword>UDH:TvAR/7015</searchword></searchwords><attachments><attachment><name>1991_nr 6_Rechtspraak_4486.pdf</name><extention>pdf</extention><url>https://denhollander.info/download/6625/ci</url></attachment></attachments><inleiding>Pachtwet, art. 38, 41, 43&#13;
Duurzaam eigen gebruik door de verpachter&#13;
is voldoende aannemelijk. Verlies van het&#13;
gepachte is, gezien de geringe oppervlakte&#13;
ervan (0.60.40 ha) en gelet op de toezegging&#13;
van de verpachter (waaraan het hof hem&#13;
gebonden acht), dat de pachter de helft van&#13;
het met het gepachte samenhangende melkquotum&#13;
kan behouden, niet aan te merken als&#13;
een ernstige aantasting van het maatschappelijk&#13;
bestaan van de pachter. Het verlengingsverzoek&#13;
moet dus worden afgewezen.&#13;
Er veronderstellenderwijs van uitgaande&#13;
dat destijds bij de eigendomsverkrijging van&#13;
de grond in geschil is gehandeld in strijd met&#13;
art. 56b, lid 1, of 56d der Pachtwet, acht&#13;
het hof geen gronden aanwezig om gebruik&#13;
te maken van de voor dat geval in art. 43, lid&#13;
3, jo lid 5 der Pachtwet gegeven&#13;
bevoegdheid.&#13;
Bij een verdeling tussen partijen van het&#13;
met gepachte samenhangende melkquotum&#13;
bij helfte brengen de redelijkheid en billijkheid&#13;
in casu mede dat dit geschiedt met&#13;
gesloten beurzen.</inleiding><content>Pachtkamer gerechtshof Arnhem, beschikking&#13;
van 17 januari 1991&#13;
(Mr. Kok, mr. Bierman, prof. mr. Heida, ing.&#13;
Meijering en Hamelink)&#13;
Het gerechtshof te Arnhem, pachtkamer;&#13;
Gezien het op 21 mei 1990 ter griffie van het&#13;
hof ingekomen beroepschrift van&#13;
Franciscus Mathias van Sloun, wonende te&#13;
Brunssum, procureur: mr. P.C. Plochg, tegen&#13;
een beschikking van de pachtkamer van het&#13;
kantongerecht te Sittard van 5 april 1990,&#13;
waarvan afschrift aan partijen is verzonden&#13;
op 24 april 1990 en waarbij is verlengd met&#13;
een duur van zes jaren, eindigend 8 november&#13;
1997, de tussen hem als verpachter en&#13;
Leonardus Mathias Kleinen, wonende te&#13;
Born, als pachter bestaande en behoudens&#13;
verlenging op 8 november 1991 eindigende&#13;
pachtovereenkomst met betrekking tot een&#13;
perceel grasland, kadastraal bekend gemeente&#13;
Born, sectie I, nr. 189, groot 0.60.40&#13;
ha;&#13;
Mede gezien het op 27 juni 1990 ter griffie&#13;
ingekomen verweerschrift van de pachter,&#13;
procureur: mr. D. Knottenbelt;&#13;
Mede gezien de overige stukken, waaronder&#13;
een fotocopie van voormelde beschikking;&#13;
Gelet op de behandeling van het hoger&#13;
beroep in raadkamer van het hof op 1 oktober&#13;
1990, waarbij aanwezig waren appellant in&#13;
persoon, vergezeld door zijn echtgenote en&#13;
bijgestaan door mr. F.J.M. Spauwen, advocaat&#13;
te Sittard, alsmede geïntimeerde in persoon,&#13;
vergezeld door zijn zoon Wilbert en&#13;
bijgestaan door mr. H.JJ. van der Salm,&#13;
advocaat te Maastricht;&#13;
Overweegt:&#13;
Voormelde beschikking is gegeven uit&#13;
overweging in hoofdzaak, dat het persoonlijk&#13;
gebruik voor de verpachter niet van&#13;
overwegende betekenis is en het verlies van&#13;
het gepachte de grondslag van het maatschappelijk&#13;
bestaan van de pachter ernstig&#13;
aantast, weshalve naar billijkheid moet&#13;
worden beslist en dat naar die maatstaf het&#13;
verlengingsverzoek van de pachter moet&#13;
worden toegewezen.&#13;
Appellant - hierna ook te noemen: de verpachter&#13;
- heeft de volgende grieven aangevoerd: I. Ten onrechte overwoog de pachtkamer van&#13;
het kantongerecht, dat geïntimeerde door&#13;
verlies van het genoemde perceel in zijn&#13;
maatschappelijk bestaan ernstig wordt aan&#13;
getast;&#13;
II. Ten onrechte overwoog de pachtkamer&#13;
van het kantongerecht, dat appellant niet&#13;
aangewezen zou zijn op het gebruik van het&#13;
perceel;&#13;
III. Ten onrechte overwoog de pachtkamer&#13;
van het kantongerecht dat geïntimeerde te&#13;
recht een beroep heeft gedaan op het bepaalde&#13;
in art. 43, lid 5, van de Pachtwet;&#13;
IV. Ten onrechte overwoog de pachtkamer&#13;
van het kantongerecht dat de schending van&#13;
art. 43, lid 5, van de Pachtwet met zich&#13;
meebrengt een verlenging tot eind 1992.&#13;
De mondelinge behandeling&#13;
Ter zitting van het hof is niet of onvoldoende&#13;
weersproken verklaard (zakelijk weergegeven):&#13;
door de verpachter:&#13;
dat hij 64 jaar is, gehuwd is en vier kinderen&#13;
heeft, waarvan er drie gehuwd zijn en alleen&#13;
de jongste (een zoon van 20 jaar, die aan de&#13;
Technische Universiteit te Eindhoven studeert)&#13;
nog ongehuwd is en thuis woont; dat&#13;
hij een HBS-B diploma bezit en voorts op de&#13;
avondschool onder meer een cursus boekhouden&#13;
heeft gevolgd;&#13;
dat hij samen met zijn zoon van 32 jaar, die&#13;
het diploma van de MAVO en van de Lagere&#13;
Landbouwschool bezit, in maatschap een&#13;
landbouwbedrijf exploiteert van 57 ha, waarvan&#13;
24.40 ha grasland en 33 ha bouwland is;&#13;
dat 4.42 ha van het grasland is beplant met&#13;
populieren; dat 18 ha van het bouwland&#13;
wordt gebruikt voor de teelt van mais en&#13;
6.40 ha voor de teelt van suikerbieten; dat&#13;
ongeveer 43 ha (met daarop gebouwen) zijn&#13;
eigendom is en de rest wordt gepacht; dat hij&#13;
80 stuks melkvee heeft, 143 stuks jongvee,&#13;
10 stieren voor de fokkerij en ongeveer&#13;
170 stuks mestvee; dat zijn melkquotum&#13;
voorhetjaar 1989/1990289.151 kilogram is;&#13;
dat hij beschikt over een melkveestal ca. met&#13;
plaats voor 350 stuks vee, een opslagloods,&#13;
een ligboxenstal ca. met plaats voor ongeveer&#13;
120 stuks vee, alsmede een loods voor&#13;
de opslag van stro en werktuigen; dat van het&#13;
bij hem in gebruik zijnde land ongeveer 15 a&#13;
16 ha bij de gebouwen of op korte afstand&#13;
daarvan ligt en de rest op verschillende plaatsen&#13;
is gelegen op afstanden van ongeveer&#13;
3 tot 16 kilometer; dat hij de grond in geschil&#13;
in 1980 heeft gekocht van zijn zuster en haar&#13;
vijf kinderen; dat hij verwacht dat het&#13;
bedrijfsinkomen in 1989 ongeveer hetzelfde&#13;
zal zijn als in de jaren 1987 en 1988, maar&#13;
voor het jaar 1990 rekening moet worden&#13;
gehouden met een lager resultaat; dat hij&#13;
voorheen ook een slachterij heeft geëxploiteerd,&#13;
maar daaraan in 1980 een einde is&#13;
gekomen tengevolge van de onteigening&#13;
daarvan en dat hij sindsdien alleen nog het&#13;
landbouwbedrijf exploiteert; dat hij bereid is&#13;
met geïntimeerde een regeling te treffen door&#13;
middel van de ruil van grond;&#13;
door de pachter:&#13;
dat hij 56 jaar is, gehuwd is en twee kinderen&#13;
heeft, te weten een dochter van 22 jaar, die&#13;
bankbediende is, en een zoon van 21 jaar; dat&#13;
hij een landbouwbedrijf van 22 ha heeft; dat&#13;
daarvan 12 ha als grasland wordt gebruikt en&#13;
10 ha als bouwland, met als teelten 7 ha mais,&#13;
1 ha aardappelen en 2 ha tarwe; dat 6.20 ha&#13;
(met daarop de gebouwen) zijn eigendom is,&#13;
10.80 ha in vaste pacht is en 5 ha vanjaar tot&#13;
jaar wordt gepacht; dat hij daarnaast op ongeveer&#13;
5 ha in Born gelegen grond van Natuurmonumenten&#13;
10 a 15 stuks jongvee per jaar&#13;
inschaalt; dat hij 48 stuks melkvee heeft en&#13;
45 stuks jongvee; dat zijn melkquotum voor&#13;
het jaar 1989/1990 244.867 kilogram is; dat&#13;
hij beschikt over een ligboxenstal met plaats&#13;
voor 48 stuks grootvee en 60 stuks jongvee,&#13;
alsmede over een werktuigenloods en een&#13;
sleufsilo; dat zijn beroepsopleiding bestaat&#13;
uit avondcursussen rundveehouderij en&#13;
boekhouden; dat zijn zoon de Biologische&#13;
School, de M.L.S. en de Praktijkschool (afdeling&#13;
rundveehouderij) te Horst heeft gevolgd&#13;
en voornemens is nog een cursus kaasbereiding&#13;
en een spuitcursus te gaan volgen;&#13;
dat die zoon gedurende gemiddeld twee dagen&#13;
per week bij de Boerenbond in het magazijn&#13;
werkt (hij kan die werktijd verder zelf&#13;
bepalen) en voor de rest van de tijd bij hem in&#13;
het bedrijf werkzaam is; dat de grond in&#13;
geschil deel uitmaakt van de huiskavel, die&#13;
totaal ongeveer 4 ha groot is; dat verder&#13;
ongeveer 2 ha op een afstand van ongeveer&#13;
1 kilometer van de bedrijfsgebouwen ligt en&#13;
de rest van de grond op afstanden van 2 tot&#13;
3 kilometer; dat de grond in geschil via een pad langs de Rijksweg, alsmede via zijn&#13;
eigen grond breikbaar is en dat hij ook van die&#13;
laatste mogelijkheid gebruik maakt; dat hij&#13;
verwacht dat de bedrijfsresultaten in 1989 en&#13;
1990 minder zijn dan in de jaren 1985 tot en&#13;
met 1988 het geval was.&#13;
Vervolgens hebben de raadslieden van partijen&#13;
de wederzijdse standpunten nader toegelicht.&#13;
In overleg met hen heeft het hof vervolgens&#13;
de beslissing op het onderhavige hoger&#13;
beroep vier weken aangehouden om partijen&#13;
in de gelegenheid te stellen zich te beraden&#13;
over de onderlinge regeling.&#13;
Bij op 29 oktober ter griffie van het hof&#13;
ingekomen schrijven van 25 oktober 1990&#13;
(blijkens de inhoud daarvan in afschrift verzonden&#13;
aan de raadsman van de pachter)&#13;
heeft de raadsman van de verpachter aan het&#13;
hof bericht dat de gevoerde onderhandelingen&#13;
mislukt zijn en dat de verpachter in geval&#13;
van afwijzing van het pachtverlengingsverzoek&#13;
bereid is de helft van het op de grond&#13;
in geschil rustende melkquotum aan de pachter&#13;
te laten op voorwaarden door het hof te&#13;
bepalen.&#13;
Het oordeel van het hof&#13;
1. Gelet op hetgeen daaromtrent uit de stuk&#13;
ken en ter zitting van het hof is gebleken, acht&#13;
het hof voldoende aannemelijk dat de ver&#13;
pachter het litigieuze perceel persoonlijk&#13;
voor een tot de landbouw betrekkelijk doel,&#13;
te weten de exploitatie daarvan in het kader&#13;
van het door hem en zijn zoon in maatschap&#13;
uitgeoefende landbouwbedrijf, duurzaam in&#13;
gebruik wil nemen.&#13;
2. Hoewel de grond in geschil deel uitmaakt&#13;
van de huiskavel van de pachter, ligt zij aan&#13;
de achterzijde daarvan en is zij niet geheel&#13;
door de overige bij de pachter in gebruik&#13;
zijnde grond ingesloten. Bovendien is de&#13;
litigieuze grond ook via een pad langs de&#13;
Rijksweg te bereiken en zal, naar het hof&#13;
begrijpt, verlies van het gepachte in verband&#13;
met de ingebruikneming daarvan door de&#13;
verpachter niet medebrengen dat de pachter&#13;
aan verpachter ten behoeve van de exploita&#13;
tie van de grond in geschil uitweg over zijn&#13;
eigen grond moet verlenen. Krachtens de&#13;
hiervoor genoemde toezegging van de ver&#13;
pachter inzake het melkquotum - aan welke&#13;
toezegging het hof de verpachter gebonden&#13;
acht - kan de pachter bij verlies van het&#13;
gepachte de helft van de met de litigieuze&#13;
grond samenhangende heffingvrije hoeveelheid&#13;
melk behouden.&#13;
Op grond van vorenstaande omstandigheden&#13;
is naar het oordeel van het hof verlies&#13;
van de grond in geschil, zijnde een verkleining&#13;
van het bedrijf van de pachter met&#13;
slechts ongeveer 3.5% (als ook de grond, die&#13;
van jaar tot jaar wordt gepacht en de grond&#13;
waarop jongvee wordt ingeschaard, mede in&#13;
de beschouwingen wordt betrokken, is dat&#13;
percentage nog lager), niet aan te merken als&#13;
een ernstige aantasting van het maatschappelijk&#13;
bestaan van de pachter.&#13;
3. Uit het hiervoor overwogene volgt, gezien&#13;
het bepaalde in art. 41 der Pachtwet, dat het&#13;
verlengingsverzoek van de pachter moet&#13;
worden afgewezen.&#13;
4. Partijen twisten over het antwoord op de&#13;
vraag of bij de eigendomsverkrijging van de&#13;
grond in geschil door appellant in 1980 is&#13;
gehandeld in strijd met het bepaalde in de art.&#13;
56b, eerste lid, of 56d, tweede lid, der&#13;
Pachtwet. Indien die vraag bevestigend zou&#13;
moeten worden beantwoord, is de pachtkamer,&#13;
indien de wil van de verpachter tot&#13;
persoonlijk gebruik met toepassing van art.&#13;
41 der Pachtwet tot afwijzing van het pachtverlengingsverzoek&#13;
zou leiden en door het&#13;
verlies van het gepachte de grondslag van het&#13;
maatschappelijk bestaan van de pachter niet&#13;
ernstig zou worden aangetast, krachtens&#13;
art. 43, lid 3, jo lid 5, der Pachtwet bevoegd&#13;
de pachtovereenkomst te verlengen tot ten&#13;
hoogste twaalf jaar na het einde van het&#13;
pachtjaar, waarin de verpachter de vorige&#13;
verpachter is opgevolgd. In casu zou dat een&#13;
verlenging tot 8 november 1992, der&#13;
halve een verlenging met slechts één jaar&#13;
betekenen en het hof acht, er veronderstellenderwijs&#13;
van uitgaande dat het betref&#13;
fende geval zich hier voordoet, in de te dezen&#13;
relevante omstandigheden geen gronden&#13;
aanwezig om van die bevoegheid gebruik te&#13;
maken.&#13;
5. Met betrekking tot het melkquotum over&#13;
weegt het hof nog dat bij een verdeling tussen&#13;
partijen van de met het gepachte samenhangende&#13;
heffingvrije hoeveelheid melk bijhelfte&#13;
(zulks dus conform de toezegging van&#13;
de verpachter) de redelijkheid en billijkheid&#13;
medebrengen dat dit geschiedt met gesloten&#13;
beurzen. lotsom&#13;
De grieven I, III en IV zij gegrond; grief II&#13;
behoeft mitsdien geen bespreking meer.&#13;
De beschikking, waarvan beroep, kan niet&#13;
in stand blijven en het verlengingsverzoek&#13;
van de pachter moet alsnog worden afgewezen.&#13;
Beschikkende in hoger beroep: Vernietigt&#13;
de door de pachtkamer van het&#13;
kantongerecht te Sittard tussen partijen gegeven&#13;
beschikking van 5 april 1990, waarvan&#13;
beroep, en opnieuw beschikkende:&#13;
Wijst het verlengingsverzoek van de&#13;
pachter alsnog van de hand.</content><legacyfootnotes/><footnotes><footnote/></footnotes><auteurs>Mr. Kok, mr. Bierman, prof. mr. Heida, ing.&#13;
Meijering en Hamelink </auteurs><published>1991-06-01 00:00:00</published><modified>1991-06-01 00:00:00</modified><editiondate>1991-06-01</editiondate><htmlpath>https://denhollander.info/artikel/7015</htmlpath></article>
</articles></edition>
<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1983</searchword><id>6442</id><udhid>UDH:TvAR/6442</udhid><titel>Toerekening van voordelen bij onteigeningsvergoeding</titel><searchwords><searchword>TvAR 5/1983</searchword><searchword>UDH:TvAR/6442</searchword></searchwords><attachments><attachment><name>1983_nr 5_Artikel_Wijmen.pdf</name><extention>pdf</extention><url>https://denhollander.info/download/6224/ci</url></attachment></attachments><inleiding>Omdat ik onlangs in een ander tijdschrift een bespreking wijdde1' aan de&#13;
dissertatie van C. W. Claassen² krijgt het onderstaande wat meer karakter&#13;
van een bespiegeling naar aanleiding van dit verdienstelijke boek en dan in&#13;
het bijzonder over een van de interessantste vraagstukken die zich in het&#13;
onteigeningsrecht voordoen: de toerekening van voordelen op de&#13;
werkelijke waarde van het te onteigenen goed.&#13;
Voor degenen echter, die Stedebouw en Volkshuisvesting niet onder bereik&#13;
hebben - de recensie daarin was bovendien nogal summier -, ga ik eerst in&#13;
op het proefschrift als zodanig. De onteigeningsrechtelijke literatuur is niet&#13;
rijk. Als ik oudere werken verwaarloos, hebben we momenteel slechts de&#13;
beschikking over de kleinere werken van Schenk³ en Telders4 van welke het&#13;
laatste overigens niet hoog genoeg kan worden aangeslagen, benevens&#13;
natuurlijk de losbladige Kluwer-uitgave5. De inspanningen van Claassen&#13;
betekenen dus bepaald een verrijking voor de onteigeningsdoctrine, zeker&#13;
omdat hij een belangrijk principe uit het schadevergoedingsrecht uitdiepte en&#13;
zulks dan vooral aan de hand van de jurisprudentie van de Hoge Raad. En&#13;
het kan niet genoeg worden herhaald: zo men in ons land op zoek zou zijn&#13;
naar enig rechtsgebied, waar sprake is van rechtersrecht, dan stuit men&#13;
onvermijdelijk op de rechtspraak inzake onteigening. De recente&#13;
wetswijziging6 heeft in wezen ook niet veel meer te betekenen dan een&#13;
codificatie van een aantal door de Hoge Raad geformuleerde beginselen.</inleiding><content>Claassen promoveerde bij Bloembergen en dat is minder vreemd dan het&#13;
lijkt: wie zich bezig houdt met de materieel-rechtelijke kant van de&#13;
onteigening, bevindt zich op het terrein van het schadevergoedingsrecht,&#13;
een gebied waarop Bloembergen thuis is als geen ander7'.&#13;
Door het schade-oog bezien, bestaan er nu eenmaal raakvlakken tussen de&#13;
onrechtmatige daad, de onteigening - de rechtmatige overheidsdaad bij&#13;
uitstek - en dan natuurlijk, in het verlengde daarvan, de planschade8' en de&#13;
bestuurcompensatie9', de jongste loot aan de stam van het schadevergoedingsrecht. Vooral de beide&#13;
eerstgenoemde rechtsgebieden vertonen veel verwantschap: bij onteigening&#13;
zo goed als bij onrechtmatige daad staat het schadebegrip centraal; beide&#13;
kennen de causaliteits-vragen en in beide10) komt men de&#13;
voordeelstoerekening tegen: in beginsel wordt een voordeel met het nadeel&#13;
verrekend en komst slechts het resultaat van die 'toerekening', het saldo, tot&#13;
uitkering. De gelaedeerde en de onteigende behoren er niet beter van te&#13;
worden, waarbij met 'er' is bedoeld de oorzaak van de schade, de onrechtmatige&#13;
daad of onteigening dus. Een samenvattende monografie over de&#13;
voordeelstoerekening was in de onteigeningsrechtelijke literatuur niet&#13;
voorhanden en Claassen heeft derhalve stellig in een leemte voorzien.&#13;
Alvorens me te buiten te gaan aan de aangekondigde bespiegeling scheer ik in&#13;
vogelvlucht over de inhoud van Claassens boek heen. Na een korte inleiding&#13;
komen eerst de kernbegrippen aan de orde: het voordeel en de toerekening.&#13;
De schrijver stoot daarbij direct door naar de jurisprudentie, aan de hand&#13;
waarvan hij een aantal soorten voordeel onderscheidt. Ook de toerekening&#13;
benadert hij vanuit de rechtspraak, een methodiek waarvan het hele boek&#13;
doortrokken is.&#13;
In hoofdstuk II behandelt Claassen de rechtsgrond voor toerekening van&#13;
voordelen en hij ziet die in de 'aanspraak op schadevergoeding die de&#13;
onteigende heeft11. Ik acht deze onderbouwing van het beginsel der&#13;
voordeelstoerekening wat aan de magere kant: men zou kunnen uitgaan van&#13;
het fundamentele principe dat de schadevergoeding bij onteigening een&#13;
volledige dient te zijn, in die zin dat de onteigende financieel bezien, na de&#13;
onteigening in dezelfde positie behoort te verkeren als daarvoor; met andere&#13;
woorden, hij mag door de onteigening niet in een slechtere toestand komen,&#13;
doch er ook niet op vooruit gaan. Het volledigheidsbeginsel inclu-deert aldus&#13;
de aftrek van voordelen evengoed als de betering van nadelen die de onteigening&#13;
toebrengt12. Hoofdstuk III behelst beschouwingen over de&#13;
causaliteit. De auteur maakt hier, evenals trouwens in het vorig hoofdstuk,&#13;
excursies naar het gebied van de onrechtmatige daad, om vervolgens te&#13;
zoeken naar het causaal verband tussen onteigening en voordeel. Dat&#13;
ontbreekt als het 'voordeel ook zonder onteigening zou zijn ontstaan'13.&#13;
Claassen wijdt hier uiterst boeiende bladzijden aan de vraagstukken rond&#13;
waardevermindering en waardevermeerdering van het overblijvende,&#13;
fenomenen die natuurlijk alleen voorkomen als slechts een gedeelte van een&#13;
zaak onteigend wordt. Hoofdstuk IV bevat het pièce de résistance voor mijn&#13;
aanstonds volgende gedachten over verrekening van voordelen met de&#13;
vergoeding voor de werkelijke waarde. In hoofdstuk V worden voor- en&#13;
nadelen op het gebied van het vermogen van de onteigende - de toestand op&#13;
een bepaald ogenblik - vergeleken met voor- en nadelen op het terrein van&#13;
het inkomen - het verloop over een zekere periode14. Dat op deze basis een kruisverband kan worden gelegd, bijvoorbeeld&#13;
voordeel in de vermogenssfeer tegenover nadeel in de inkomenssfeer, ligt voor de&#13;
hand. De hoofdstukken VI en VII tenslotte handelen over de economische eenheid&#13;
in die zin dat voor- en nadelen, wil er van verrekening sprake kunnen zijn, betrekking&#13;
moeten hebben op dezelfde economische eenheid; in het zesde hoofdstuk onderzoekt&#13;
Claassen dit principe met betrekking tot waardevermeerdering van het&#13;
overblijvende, terwijl in het zevende de rente over vrijkomend kapitaal aan de orde&#13;
komt. 'Een economische eenheid ontstaat door samenhang in de vormen van gebruik&#13;
van afzonderlijke (onroerende) zaken en brengt mede dat deze zaken zowel&#13;
voor de eigenaar als voor de koper een eenheid vormen', zo formuleert Claassen het&#13;
uitgangspunt15).&#13;
Nu ik de inhoud van het boek in a nutshell heb weergegeven, kan ik overgaan tot&#13;
de eigenlijke kern van mijn beschouwing: de vraag of voordelen verrekend mogen&#13;
worden op het bedrag dat de onteigende ontvangt als vergoeding voor de werkelijke&#13;
waarde van hetgeen hem wordt ontnomen. Claassen start natuurlijk bij Donselaar/&#13;
Tramwegen, onder welke naam het arrest van de Hoge Raad uit 192316 schuil&#13;
gaat waarin werd overwogen, dat op de vergoeding voor de werkelijke waarde geen&#13;
voordelen mogen worden toegerekend. Vervolgens ontvouwt hij zijn werkplan: eerst&#13;
rechtsvergelijkend onderzoek, omdat dit vraagstuk zich daar goed toe leent, dan onderzoek&#13;
en beoordeling van de argumenten die door de Hoge Raad en in de literatuur&#13;
worden gebruikt. Tenslotte gaat Claassen te rade bij de wetsgeschiedenis. Dan&#13;
zal blijken dat de Onteigeningswet geen aanknopingspunten biedt voor de leer van&#13;
de Hoge Raad die Claassen zelf ook zal verwerpen.&#13;
De resultaten van de rechtsvergelijkende arbeid die de schrijver verrichtte vat ik&#13;
kort samen17; in Frankrijk en Engeland ligt de zaak duidelijk omdat daar wettelijke&#13;
bepalingen bestaan, die nopen tot toerekening van voordelen, ook op de werkelijke&#13;
waarde; in België was het de rechter die besliste en dat in dezelfde geest als te&#13;
onzent, zoals blijkt uit een arrest dat het Hof van Cassatie in 1955 wees. In Duitsland&#13;
is de kwestie iets ingewikkelder: de wet maakt voordeelstoerekening op de werkelijke&#13;
waarde mogelijk, maar deze toerekening wordt volgens Claassen betwist ingeval&#13;
van zogenaamde Planungsgewinne, waarmede zijn bedoeld 'voordelen die&#13;
door uitvoering van een of ander plan door de overheid ontstaan en die ook toekomen&#13;
aan de buurman die niet onteigend wordt18'. Weliswaar kan ook in dit geval&#13;
voordeelstoerekening plaatsvinden, doch niet indien men daardoor in strijd komt&#13;
'met het grondbeginsel der Lastengleichheit'19, zo doet Claassen weten en hij&#13;
adstrueert dit een en ander met een uitvoering voorbeeld. De conclusie van Claassen is nog interessant: Nederland en België zijn in feite de&#13;
enige landen (uit de vergeleken vijf) die tussen voordeel en werkelijke waarde een&#13;
waterdicht schot kennen, dat de rechter daar plaatste. Waar de wetgever sprak,&#13;
bestaat een communicerend vat. De 'argumenten voor het niet-toerekenen van een&#13;
voordeel zijn in België niet gebaseerd op de aard van het nadeel (het verlies van de&#13;
werkelijke waarde) maar op de aard van het voordeel (de waardevermeerdering van&#13;
het overblijvende)', zo eindigt de schrijver dit gedeelte van zijn betoog.&#13;
De omstandigheid dat hier géén voordeelstoerekening op de werkelijke waarde mag&#13;
plaatsvinden zit Claassen duidelijk niet lekker. Ook al heeft hij dus de rechtspraak&#13;
niet mee, hij gaat op zoek naar andere argumenten en komt dan uiteraard terecht&#13;
bij de literatuur. De eerste schrijver op wie hij stuit is Drucker20. Als wel voordeel&#13;
toegerekend zou worden op de werkelijke waarde, dan zou de onteigende, volgens&#13;
deze auteur, door afstand te doen van zijn goederen de voordelen betalen die men&#13;
hem ongevraagd aanbrengt. Zulks zou alleen gerechtvaardigd zijn 'indien in het algemeen&#13;
van iedere eigenaar vergoeding geëist kan worden voor de waardevermeerdering&#13;
van zijn goederen door publieke werken21).&#13;
Claassen stelt dan dat Drucker zich baseert op de aard van het voordeel - waardevermeerdering&#13;
als gevolg van publieke werken, in stede van de aard van het nadeel&#13;
- het verlies van de werkelijke waarde, om vervolgens te constateren dat de aard&#13;
van dit voordeel al lang geen beletsel meer oplevert voor verrekening met de vergoeding&#13;
voor waardevermindering van het overblijvende. Hij erkent wel dat de onteigende&#13;
een andere positie inneemt dan de niet-onteigende buurman, die ook waardevermeerdering&#13;
van zijn grond ondervindt als gevolg van publieke werken. 'Maar',&#13;
zo zegt Claassen dan, 'juist omdat de onteigende aanspraak maakt op vergoeding&#13;
van de nadelen' en zijn buurman niet 'is er geen reden voor toerekening van dit&#13;
voordeel'. Eerder in zijn boek22' had de auteur het probleem reeds aan de orde&#13;
gesteld op deze wijze: 'De onteigende heeft aanspraak op schadeloosstelling en daarom&#13;
worden de voordelen toegerekend. De buurman heeft geen aanspraak op schadeloosstelling&#13;
en daarom blijven de door hem verkregen voordelen daar waar ze zijn&#13;
ontstaan: bij hem'. Maar veel indringender stelt mijns inziens N.J. Polak het probleem&#13;
in zijn noot onder een arrest van de Hoge Raad23): 'Nu heb ik nooit de redelijkheid&#13;
er van ingezien dat de eigenaren van terreinen waarop de weg zal worden&#13;
aangelegd deze waardevermeerdering niet mogen incasseren, hun naburen, wier terreinen&#13;
langs deze weg komen te liggen, wel'. Niet alleen lijkt Polak de stelling om&#13;
te keren: waarom de onteigende de waardevermeerdering onthouden, die zijn buurman&#13;
ongestoord toevalt, maar ook schuift hij een beginsel onder zijn redenering,&#13;
namelijk dat der gelijke behandeling van gelijke gevallen. Waarin toch verschillen de buurlieden? Inderdaad lijdt de een een nadeel dat de ander niet lijdt. Maar de&#13;
ene krijgt daarvoor vergoeding. Kort men bij de ene het voordeel dat beiden hebben,&#13;
doch laat men dat aan de ander die niet door onteigening wordt getroffen, dan juist&#13;
ontstaat tussen beiden ongelijkheid en wel in twee richtingen, zodra men gaat korten&#13;
op de werkelijke waarde: de onteigende ontgaat niet alleen een voordeel, maar dat&#13;
zelfs ten koste van de volledigheid van zijn schadeloosstelling, terwijl de buurman&#13;
naast het oneigenlijk voordeel der niet-onteigening er daadwerkelijk in zijn vermogen&#13;
en/of inkomen op vooruitgaat! Verrekening van voordelen op de werkelijke&#13;
waarde zou eerst in overeenstemming kunnen zijn met het gelijkheidsbeginsel, indien&#13;
er bij de buren baatafroming zou worden toegepast, evenals trouwens datzelfde&#13;
gelijkheidsbeginsel pas werkelijk ten volle gehonoreerd zou worden als de nietonteigende&#13;
buurman zich eventuele nadelen, die hij in vermogenspositie of inkomen&#13;
ondergaat ten gevolge van hetzelfde publieke werk waarvoor naast hem iemand onteigend&#13;
wordt, geldelijk zag gecompenseerd.&#13;
Claassen ent zijn gedachtengang uitdrukkelijk op het verschil in de positie van de&#13;
onteigende in vergelijking tot zijn buurman: omdat iemand onteigend wordt heeft&#13;
hij een aanspraak op schadevergoeding en dus moet hij voordelen ook inleveren;&#13;
zijn buurman ondergaat niet zulk nadeel en hij mag zijn voordelen dus behouden.&#13;
Of deze gedachtengang echter steek houdt is zeer de vraag.&#13;
Inderdaad blijft de buurman buiten schot en ontstaat er geen relatie tussen hem&#13;
en de onteigenaar. De buurman kan hoogstens proberen de planschade-lijn te volgen,&#13;
in welk geval trouwens ook voordeelstoerekening zou plaatsvinden24) De omstandigheid&#13;
dat tussen onteigende en onteigenaar wél een relatie ontstaat en dan nog&#13;
wel een van een gedwongen karakter, hetgeen vooral de eerstgenoemde soms niet&#13;
zal waarderen, zou dan de rechtvaardigingsgrond moeten opleveren voor toerekening&#13;
van voordelen ook op de vergoeding voor de werkelijke waarde.&#13;
Wij komen dan terecht bij de aard van het nadeel, een uitgangspunt waarop de andere&#13;
auteur die Claassen naast Drucker ten tonele voert, te weten Telders, zich, in&#13;
tegenstelling tot Drucker dus, beroept: 'Telders stelt', aldus Claassen25), 'dat de&#13;
werkelijke waarde onverkort moet worden vergoed en dat geen enkel voordeel op&#13;
de vergoeding voor de werkelijke waarde toegerekend mag worden. Deze opvatting&#13;
baseert hij........ op de eigen aard van het nadeel ......... '.&#13;
Telders zelf formuleert het aldus: 'Onteigening is wel is waar een afgedwongen eigendomsovergang,&#13;
doch ene die is te behandelen als elke andere vrijwillige eigendomsovergang;&#13;
en dit houdt in, dat overdracht om niet of voor minder dan de werkelijke&#13;
waarde is uitgesloten'26). De rechter mag de onteigende niet stellen onder de&#13;
dwang het goed, al is het maar gedeeltelijk, te schenken, zegt Telders.&#13;
Naar mijn mening zit hier de kern van de zaak: baseert men zich nu op de eigen aard&#13;
van het voordeel (Drucker) of op die van het nadeel (Telders), men komt uit op hetzelfde punt: geen redelijk handelend verkoper zal geneigd zijn zijn goed te&#13;
laten voor een hem niet conveniërende prijs. De fictie die hieronder schuilt,&#13;
heeft elke dwang uit de situatie tussen koper en verkoper verwijderd. Zo&#13;
behoeft de onteige-naar ook niet méér te betalen voor de omstandigheid&#13;
dat hij moet verwerven.&#13;
Claassen is het natuurlijk ook met Telders niet eens; hij maakt onderscheid&#13;
tussen het nadeel dat de onteigening veroorzaakt en de schadeloosstelling die&#13;
men voor dat nadeel ontvangt27. Men stelle eerst vast welke nadelen er zijn&#13;
(gevolgen van de onteigening), zo redeneert Claassen, en vervolgens welke&#13;
schade daarvoor vergoed dient te worden. Pas in het kader van de tweede&#13;
vaststelling komt men toe aan voor-deelstoerekening. Daarbij telt de&#13;
onteigenaar niet slechts als redelijk handelend koper (als 'louter verkrijger'&#13;
zoals Telders het noemt), 'maar juist als degene die het werk uitvoert&#13;
waarvoor onteigend werd, zodat waardevermeerdering die door dit werk zal&#13;
ontstaan, als voordeel toegerekend moet worden', aldus Claassen. Maar&#13;
waarom ook op de werkelijke waarde? Ik kan geen motivering ontdekken.&#13;
Die zal toch niet te vinden zijn in de volgende gedachte: 'In het toegerekende&#13;
voordeel vindt hij vergoeding voor de waarde van de te onteigenen zaak'?&#13;
Nog daargelaten dat de zin een contradictio in terminis lijkt te bevatten,&#13;
komt de auteur hier mijns inziens ook in strijd met het meest elementaire&#13;
beginsel van ons onteigeningsrecht namelijk dat der volledige&#13;
schadevergoeding. Wat bedoelt Claassen immers te zeggen: in de prijs die&#13;
ontstaat na aftrek van het voordeel vindt de oneigende vergoeding voor de&#13;
waarde van de te onteigenen zaak. Dat nu is notoir onjuist, want die waarde&#13;
ligt hoger. Een elders te behalen voordeel wordt erop in mindering gebracht.&#13;
Dat behoeft de onteigende niet te accepteren, want het (eventuele) intreden&#13;
van dit voordeel is geen rechtstreeks en onmiddellijk gevolg van de&#13;
onteigening, maar hoogstens (te zijner tijd) van het werk waarvoor onteigend&#13;
wordt. De wetgever heeft niet voor niets met evenzoveel woorden&#13;
gestipuleerd dat met zulke voordelen (of nadelen!) geen rekening wordt&#13;
gehouden bij het bepalen der schadeloosstelling28.&#13;
En zo men nog een 'a contrario-argument' wenst, kan men bij diezelfde&#13;
wetgever terecht: bij het bepalen van de werkelijke waarde wordt de prijs&#13;
vermeerderd met nadelen of verminderd met voordelen die een gevolg zijn&#13;
van de bestemming die tot uitvoering komt door het werk waarvoor onteigend&#13;
wordt29». Had de wetgever de knoop willen doorhakken in de richting van&#13;
het franse model, dan had hij zulks zeker in een zo duidelijk mogelijke&#13;
formulering tot uitdrukking gebracht.&#13;
Jurisprudentie30» noch literatuur lijken te onzent argumenten te bevatten&#13;
voor de stelling dat voordelen ook met de werkelijke waarde van het goed&#13;
gecompenseerd mogen worden. Claassen verlegt zijn onderzoek dan naar de&#13;
wetshistorie en gaat te rade bij de ontstaansgeschiedenis van de&#13;
Onteigeningswet. In dit kader is vooral het ontwerp van de Wet van 29 mei&#13;
1841 (de voorgangster van de huidige wet) van betekenis, omdat dit ontwerp aanvankelijk wel compensatie van waardevermindering&#13;
met ook de werkelijke waarde toeliet. Onder druk van de Tweede Kamer nam de&#13;
regering echter de betreffende bepaling terug. Eerder een argument vóór het vigerend&#13;
stelsel dan het tegendeel, zo zou men zeggen, maar Claassen draait de zaak om:&#13;
de wetsgeschiedenis pleit er niet voor om verrekening van voordeel met de werkelijke&#13;
waarde als een uitzondering te behandelen en deze niet toe te laten31'.&#13;
Te merkwaardiger doet dit alles aan, als men zich realiseert dat de schrijver niet verwijst&#13;
naar collega's die zijn mening delen zoals Hamming32 Scheltema33 of De&#13;
Kat34, terwijl ook de advocaat-generaal Besier in zijn conclusie bij Van Donselaar/&#13;
Tramwegen opteert voor verrekening met de werkelijke waarde, waarvoor hij&#13;
interessante argumenten ontleent aan de terminologie van de toenmalige artikelen&#13;
40 en 41 Onteigeningswet.&#13;
Zelf voel ik mij - n'en déplaise met name het franse recht; het duitse is veel genuanceerder&#13;
- beter thuis bij de opvatting van Telders die boven al even aan de orde&#13;
kwam en die in wezen heel simpel is en mijns inziens door Claassen niet deugdelijk&#13;
wordt weerlegd. Telders^ elimineert consequent elke hoedanigheid die partijen&#13;
zou doen afwijken van het standaardcriterium: het zijn redelijk handelende personen&#13;
die met elkaar tot een koop/verkooptransactie komen en zulks de onteigening&#13;
met de haar eigen dwang geheel en al weggedacht. Het is daarom bijvoorbeeld dat&#13;
een sleutelpositie van juist het te onteigenen goed voor de aanleg van het werk, als&#13;
balansverstorend, geëlimineerd wordt: de prijs mag op geen enkele wijze worden opgedreven&#13;
door factoren die buiten de fictie vallen. Claassen daarentegen introduceert&#13;
nu net de bijzondere positie van de onteigenaar 'als degene die het werk uitvoert&#13;
waarvoor onteigend wordt'36 en dit werk veroorzaakt de waardevermeerdering&#13;
van het overblijvende.&#13;
In het onteigeningsrecht zijn allerlei schadefactoren onderscheiden en uiteengelegd.&#13;
Komt een verwerving tot stand op minnelijke wijze37, dan treedt zulk uiteenleggen&#13;
dikwijls al minder aan de dag.&#13;
In de basisfictie - redelijk handelende partijen - is het vrijwel afwezig. Dit betekent&#13;
geenszins, dat een verkoper van een huis, die tot verkoop wil komen bijvoorbeeld&#13;
omdat hij elders een passender positie kon verwerven - zekere 'situationele&#13;
dwang' is te onderkennen - , niet allerlei 'onzichtbare' schadecomponenten zal verdisconteren.&#13;
Ook zijn partner zal immers elders de gordijnen moeten veranderen,&#13;
ook hij ziet zich de mogelijkheid voorbijgaan om nog een aantal jaren van de zojuist&#13;
aangeschafte nieuwe vloerbedekking te blijven profiteren, en misschien is zijn nieuwe&#13;
tuin wel kleiner of de woon-werkafstand groter. Kortom: voor- en nadelen te&#13;
over en toch slechts één prijs, de koopsom. Dat zijn buurman voor- of nadelen erlangt omdat hij niet gaat verhuizen, laat de&#13;
verkoper in ons voorbeeld gans onverschillig. Maar hij zou het object niet laten aan&#13;
iemand die zou redeneren: je wordt er elders in je vermogen beter van, dus ik betaal&#13;
je minder voor je woning.&#13;
Eerst indien ons publieke schadevergoedingsrecht zou toekomen aan consequentere&#13;
toepassing van het beginsel der égalité devant les charges publiques én als het in dat&#13;
kader zou komen tot schadevergoeding, maar ook baatafroming39, eerst dan zou&#13;
een vermogensvoordeel, want dat toch is in beginsel waardevermeerdering van het&#13;
overblijvende, in compensatie gebracht mogen worden met de werkelijke waarde,&#13;
die staat voor vergoeding van in het vermogen geleden schade. Het impliceert, dat&#13;
ook de niet-onteigende buurman langs de weg van planschade of daaraan analoge&#13;
methoden op vergoeding van nadelen aanspraak zou kunnen maken.&#13;
Het voert hier te ver om deze gedachten nader uit te werken. Het ging er mij ook&#13;
meer om een interessant vraagstuk in het schadevergoedingsrecht bij onteigening&#13;
aan de orde te stellen. Er is op dit gebied momenteel wel meer in beweging, zoals&#13;
de kwestie van rente over vrijkomend kapitaal. Het is voor wat betreft de voordeelstoerekening&#13;
in alle geval de verdienste van Claassen, dat dit ook mijns inziens&#13;
belangrijke principe weer eens in de aandacht is gekomen. Het moge duidelijk zijn,&#13;
dat mijn afwijkende opinie omgekeerd evenredig is aan mijn waardering voor zijn&#13;
boek als geheel.</content><legacyfootnotes>1. Stedebouw en Volkshuisvesting, 1983, p. 32-33.&#13;
2. C.W. Claassen, Toerekening van voordelen bij de vaststelling van de schadeloosstelling voor onteigening,&#13;
Kluwer, Deventer, 1982.&#13;
3. W. Schenk, Onteigening, Kluwer, Deventer, 1975.&#13;
4. C.H. Telders, Schadeloosstelling voor onteigening, Tjeenk Willink, Zwolle, 1968 (supplement 1975).&#13;
5. Onteigeningsrecht, losbladig, Kluwer, uitgave bewerkt door W.J.I. van Wijmen ('Van Wijmen-&#13;
Hamming').&#13;
6. Wet van 22 mei 1981, S 319.&#13;
7. Recentelijk verscheen van zijn hand in de B-Serie Monografieën Nieuw BW (nr. 34): Schadevergoeding:&#13;
algemeen, deel 1 (Kluwer, Deventer, 1982).&#13;
8. Ook in 1982 promoveerde G.J. de Groot bij Bloembergen op een werk getiteld Vergoeding van plan&#13;
schade (Kluwer-Samson, Deventer, Alphen aan den Rijn); in hoofdstuk XI (p. 121 e.v.), maakt De&#13;
Groot een vergelijking tussen planschade en schade uit onrechtmatige daad.&#13;
9. Zie daarover: J.A.C, van der Gouwe, Onteigening en schadevergoeding bij rechtmatige overheidsdaad,&#13;
Vuga, 's-Gravenhage, losbladige uitgave.&#13;
10. Bloembergen rekent de voordeelstoerekening tot een van de beginselen van het schadevergoedingsrecht;&#13;
zie o.c. p. 9-10. Het is neergelegd in art. 6.1.9.5. NBW en Bloembergen schrijft er het volgende&#13;
over: 'Het ligt in het verlengde van het beginsel van de volledige schadevergoeding: zoals het buiten&#13;
beschouwing laten van bepaalde nadelen tot een onvolledige vergoeding leidt, zo leidt het niet afrekenen&#13;
van voordelen tot een overcompensatie die evenmin in overeenstemming is te brengen met het&#13;
beginsel van volledige vergoeding'.&#13;
11. Zie p. 41.&#13;
12. Zie ook het citaat uit Bloembergens NBW-monografie in noot 10.&#13;
13. Zie p. 66&#13;
14. Zie bijv. p. 142.&#13;
15. Zie p. 148.&#13;
16. HR 16 mei 1923, NJ 1923, p. 909.&#13;
17. Zie p. 95-99.&#13;
18. p. 96-97, cursivering van mij.&#13;
19. Met Lastengleichheit wordt bedoeld, dat de onteigende voor wat betreft de lasten in dezelfde positie&#13;
moet blijven verkeren als zijn niet-onteigende buurman. Zulks geldt echter niet de baten, welke deze&#13;
buurman kan behouden, doch die de onteigende via de voordeelstoerekening moet inleveren.&#13;
20. H.L. Drucker, De schadeloosstelling des eigenaars in geval van onteigening, RM 1886, p. 185 e.v.&#13;
(speciaal p. 225). Zie Claassen p. 111.&#13;
21. Claassen, p. 111. De auteur had hier interessante aanknopingspunten kunnen ontlenen aan het begin&#13;
sel van de égalité des individus devant les charges publiques uit het franse bestuursrecht alsmede aan&#13;
het principe van de baatafroming.&#13;
22. p. 44.&#13;
23. HR 13 mei 1964, NJ 1964, 457.&#13;
24. Zie b.v. het recente KB van 1 oktober 1982, AB 1982, 607.&#13;
25. Zie p. 112.&#13;
26. C.H. Telders, Schadeloosstelling voor onteigening, p. 82.&#13;
27. p. 112-113.&#13;
28. art. 40c Onteigeningswet.&#13;
29. art. 40e Onteigeningswet.&#13;
30. Zie voor recentere arresten dan dat uit 1923: Van Wijmen-Hamming, Onteigeningsrecht, p. 365 (Deel&#13;
I I , hoofdstuk IV, § 4, nr. 3)&#13;
31.p. 117.&#13;
32. Onteigeningsrecht, II, hoofdstuk IV, § 4, 4.&#13;
33. F. G. Schelt erna, Een leemte in de onteigeningswet, RM 1924, p. 564 e.v.&#13;
34. O.B. W. De Kat, Waardevermindering en waardevermeerdering van het niet-onteigende, WPNR 3776&#13;
en 3777 (1942).&#13;
35. o.c. p. 82 en p. 126.&#13;
36. p. 113.&#13;
37. Tot een poging daartoe verplicht art. 17 OW de onteigenaar.&#13;
39. In die zin bijvoorbeeld ook De Kat, l.c. p. 161.</legacyfootnotes><footnotes><footnote/></footnotes><auteurs>Mr P.C.E. van Wijmen</auteurs><published>1983-05-01 00:00:00</published><modified>1983-05-01 00:00:00</modified><editiondate>1983-05-01</editiondate><htmlpath>https://denhollander.info/artikel/6442</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2009</searchword><id>8298</id><udhid>UDH:TvAR/8298</udhid><titel>Janssen/Verkou (TvAR 2009/5549)</titel><searchwords><searchword>TvAR 12/2009</searchword><searchword>TvAR 2009/5549</searchword><searchword>UDH:TvAR/8298</searchword></searchwords><attachments><attachment><name>TvAR2009_12_07_Rechtspraak_5549.pdf</name><extention>pdf</extention><url>https://denhollander.info/download/7487/ci</url></attachment></attachments><inleiding>Pacht&#13;
Met het gepachte samenhangend melkquotum? Bewijsopdracht&#13;
pachter. Voor het geval pachter niet slaagt in bewijsopdracht,&#13;
staat vast dat met het gepachte melkquotum is gaan samenhangen.</inleiding><content>Arresten inzake:&#13;
Jan Helmer Janssen,&#13;
wonende te Monster,&#13;
appellant in de hoofdzaak,&#13;
eiser in het incident,&#13;
advocaat: mr. ing. C.F. van Helvoirt,&#13;
tegen:&#13;
Dirk Cornelis Aaldert Verkou,&#13;
wonende te Rumpt,&#13;
geïntimeerde in de hoofdzaak,&#13;
gedaagde in het incident,&#13;
advocaat: mr. P.J. Jans.&#13;
Eerste tussenarrest (28 april 2009)&#13;
1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van de vonnissen van 29 november 2007 en 28 augustus&#13;
2008, die de pachtkamer van de rechtbank Arnhem, sector&#13;
kanton, locatie Tiel, tussen appellant, tevens eiser in het incident&#13;
(hierna ook te noemen: Janssen) als eiser en geïntimeerde,&#13;
tevens verweerder in het incident (hierna ook te noemen:&#13;
Verkou) als gedaagde heeft gewezen. Van de vonnissen van&#13;
29 november 2007 en 28 augustus 2008 is een fotokopie aan&#13;
dit arrest gehecht.&#13;
2. Het geding in hoger beroep&#13;
2.1. Janssen heeft bij exploot van 16 september 2008 aan&#13;
Verkou aangezegd van de vonnissen van 29 november&#13;
2007 en 28 augustus 2008 in hoger beroep te komen,&#13;
met dagvaarding van Verkou voor dit hof.&#13;
2.2. Bij memorie van grieven heeft Janssen drie grieven tegen&#13;
de bestreden vonnissen aangevoerd en toegelicht,&#13;
heeft hij bewijs aangeboden en een aantal producties&#13;
in het geding gebracht, en heeft hij geconcludeerd dat&#13;
het hof de bestreden vonnissen zal vernietigen en, opnieuw&#13;
recht doende:&#13;
a. de vorderingen van Janssen in eerste aanleg alsnog&#13;
zal toewijzen,&#13;
b. Verkou zal veroordelen in de kosten van beide instanties.&#13;
2.3. Bij dezelfde memorie heeft Janssen een incidentele&#13;
vordering ex art. 843a Wetboek van Burgerlijke&#13;
Rechtsvordering ingesteld. In het incident heeft Janssen&#13;
gevorderd dat het hof, voor zover mogelijk uitvoerbaar&#13;
bij voorraad:&#13;
I. Verkou zal veroordelen om binnen twee weken na&#13;
betekening van ’s hofs arrest, althans binnen een door&#13;
het gerechtshof te bepalen termijn, een afschrift van&#13;
de navolgende bescheiden aan Janssen te verstrekken:&#13;
• de meitelgegevens over de periode 1972 tot en met&#13;
1986 van de rechtsvoorgangers van Verkou;&#13;
• de overzichten van de CentraleOrganisatie Superheffing&#13;
(hierna: COS), waaruit de in 1984 aan alle&#13;
rechtsvoorgangers van Verkou toegekendemelkrechten&#13;
blijken;&#13;
• het overzicht van de COS van het melkquotum dat&#13;
per 1 april 2006 op naam van Verkou geregistreerd&#13;
stond en – voor zover de verkoop van het melkquotum&#13;
daarvóór heeft plaatsgevonden – het laatste overzicht&#13;
vóór de overdracht van het melkquotum;&#13;
• de op het verkochtemelkquotumbetrekking hebbende&#13;
koopovereenkomst;&#13;
• de jaarstukken en omzetgegevens van de ondernemingen&#13;
van Verkou van 2004 tot en met 2007, gespecificeerd&#13;
naar de diverse bedrijfstakken, doch in ieder geval&#13;
naar paardenpension en paardenfokkerij.&#13;
II. Verkou zal veroordelen tot betaling van een&#13;
dwangsomvan € 500,- voor iedere dag dat hij in gebreke&#13;
blijft aan de vordering onder I te voldoen met een&#13;
maximum van € 10.000,-.&#13;
III. Verkou zal veroordelen in de kosten van het incident.&#13;
Subsidiair heeft Janssen gevorderd dat het hof op grond&#13;
van art. 1612Wetboek van Burgerlijke Rechtsvordering&#13;
Verkou zal bevelen tot openlegging van de hiervoor&#13;
genoemde bescheiden. Bovendien heeft Janssen gewezen&#13;
op art. 22 Wetboek van Burgerlijke Rechtsvordering.&#13;
2.4. Bijmemorie van antwoord in het incident heeft Verkou&#13;
tegen de incidentele vordering verweer gevoerd, heeft&#13;
hij bewijs aangeboden en producties in het geding gebracht,&#13;
en heeft hij geconcludeerd dat de vordering in&#13;
het incident zal worden afgewezen, met veroordeling&#13;
van Janssen in de kosten.&#13;
2.5. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De motivering van de beslissing in het incident&#13;
3.1. Het gaat in dit incident om het volgende. Verkou is&#13;
bij pachtwijzigingsovereenkomst pachter geworden in&#13;
een pachtverhouding die in 1972 is aangevangen. In&#13;
de hoofdzaak vordert Janssen ontbinding van de&#13;
pachtovereenkomst en betaling van 50%van de waarde&#13;
van hetmet het gepachte samenhangendemelkquotum,&#13;
met nevenvorderingen, en legt hij aan zijn vorderingen&#13;
twee tekortkomingen ten grondslag, namelijk verkoop&#13;
zonder zijn toestemming van met het gepachte samenhangend&#13;
melkquotum en inbreng van het gepachte in&#13;
een besloten vennootschap.&#13;
3.2. Wat betreft de meitellinggevens over 1972 tot en met&#13;
1986 en het overzicht van de COS 1984 geldt het&#13;
volgende. Aan toewijzing van de vordering in het incident&#13;
staat niet in de weg dat de inhoud van deze stukken&#13;
bij Janssen niet, ook niet in beginsel, bekend is.&#13;
De uitleg die Verkou aan art. 843a Wetboek van Burgerlijke&#13;
Rechtsvordering geeft, is dus te beperkt. Aan&#13;
toewijzing van de vordering staat wel in de weg dat&#13;
onvoldoende zeker is dat Verkou over bedoelde stukken&#13;
kan beschikken. Verkou is immers geen rechtsopvolger&#13;
onder algemene titel van de voorgaande pachters, althans&#13;
heeft Janssen daarover niets gesteld. Zeer wel&#13;
denkbaar is dat het Landbouw Economisch Instituut&#13;
(LEI), waar de meitellinggegevens zullen moeten worden&#13;
opgevraagd, en/of de COS zich op het standpunt&#13;
zullen stellen dat bedoelde stukken niet aan Verkou&#13;
mogen worden afgegeven.Ook de subsidiaire vordering&#13;
op grond van art. 162 Wetboek van Burgerlijke&#13;
Rechtsvordering is wat betreft die stukken niet toewijsbaar,&#13;
omdat niet kan worden gezegd dat Verkou ingevolge&#13;
de wet deze stukken moet houden, maken of&#13;
bewaren. Wel ziet het hof aanleiding om op de voet&#13;
van art. 22 Wetboek van Burgerlijke Rechtsvordering&#13;
aan Verkou op te dragen aan de advocaat van Janssen&#13;
een ondertekende verklaring af te geven, inhoudende&#13;
dat hij geen bezwaar heeft tegen verstrekking van bedoelde&#13;
stukken en voor zover nodig volmacht geeft&#13;
voor het opvragen ervan. Indien Verkou aan deze opdracht&#13;
geen gevolg geeft, zal het hof daaraan de conclusies&#13;
verbinden die het geraden acht.&#13;
3.3. Wat betreft het overzicht van de COS per 1 april 2006&#13;
en de koopovereenkomst geldt dat het rechtmatig belang&#13;
van Janssen bij die bescheiden nog niet vaststaat.&#13;
Hij heeft daarbij eerst belang op het moment dat vaststaat&#13;
dat met het gepachte melkquotum samenhing.&#13;
Het hof ziet ook geen aanleiding voor een andere&#13;
voorziening met betrekking tot deze stukken.&#13;
3.4. Wat betreft de jaarstukken en omzetgegevens geldt het&#13;
volgende. Uit de conclusie van antwoord van Verkou&#13;
onder 25 en 26 en zijn akte na comparitie onder 24&#13;
volgt dat Verkou erkent dat hij zijn agrarische activiteiten&#13;
– waaronder klaarblijkelijk ook die met betrekking&#13;
tot het gepachte – onder heeft gebracht in een tweetal&#13;
BV’s. Gelet daarop lijkt in de hoofdzaak uitsluitend&#13;
nog aan de orde de vraag of Verkou daarmee in de nakoming&#13;
van de pachtovereenkomst tekort is geschoten,&#13;
en zo ja of die tekortkoming de ontbinding van de&#13;
overeenkomst rechtvaardigt. Gelet op die stand van&#13;
zaken heeft Janssen ten onrechte niet nader toegelicht&#13;
wat zijn rechtmatig belang bij bedoelde stukken is.&#13;
Ook met betrekking tot deze stukken ziet het hof geen&#13;
aanleiding voor een andere voorziening.&#13;
3.5. De slotsom is dat het hof aan Verkou op zal dragen&#13;
om binnen twee weken na heden aan de advocaat van Janssen een ondertekende verklaring af te geven, inhoudende&#13;
dat hij geen bezwaar heeft tegen verstrekking&#13;
van de onder 3.2 bedoelde stukken en voor zover nodig&#13;
volmacht geeft voor het opvragen ervan. Voor het&#13;
overige zal de vordering in het incident worden afgewezen.&#13;
Het hof zal de beslissing omtrent de kosten van&#13;
het incident reserveren tot de einduitspraak in de&#13;
hoofdzaak.&#13;
4. De beslissing&#13;
Het hof, recht doende in hoger beroep:&#13;
in het incident:&#13;
draagt aan Verkou op om binnen twee weken na heden aan&#13;
de advocaat van Janssen een ondertekende verklaring af te&#13;
geven, inhoudende dat hij geen bezwaar heeft tegen verstrekking&#13;
van de onder 3.2 bedoelde stukken en voor zover nodig&#13;
volmacht geeft voor het opvragen ervan;&#13;
wijst af het meer of anders gevorderde;&#13;
reserveert de beslissing omtrent de kosten van het incident&#13;
tot de einduitspraak in de hoofdzaak;&#13;
begroot deze kosten op € 894,- voor salaris overeenkomstig&#13;
het liquidatietarief;&#13;
in de hoofdzaak:&#13;
verwijst de zaak naar de rol van 9 juni 2009 voor memorie&#13;
van antwoord aan de zijde van Verkou;&#13;
houdt iedere verdere beslissing aan.&#13;
Tweede tussenarrest (17 november 2009)&#13;
1. Het verdere verloop van het geding in hoger&#13;
beroep&#13;
1.1. Voor het verloop van het geding tot aan 28 april 2009&#13;
verwijst het hof naar het arrest in het incident van die&#13;
datum.&#13;
1.2. Bij memorie van antwoord heeft Verkou de grieven&#13;
bestreden, bewijs aangeboden en geconcludeerd dat&#13;
het hof, bij voor zovermogelijk uitvoerbaar bij voorraad&#13;
verklaard arrest, het tussen partijen gewezen tussenvonnis&#13;
en eindvonnis zal bekrachtigen onder veroordeling&#13;
van Janssen in de kosten van het geding in (het hof&#13;
begrijpt:) hoger beroep.&#13;
1.3. Ter zitting van dit hof van 2 november 2009 hebben&#13;
partijen hun zaak door hun advocaat doen bepleiten.&#13;
Beide partijen hebben daarbij pleitnotities overgelegd.&#13;
Verkou heeft op verzoek van het hof aan het hof en&#13;
aan de wederpartij kopieën van een brief van zijn advocaat&#13;
aan het Productschap Zuivel van 29 januari 2009&#13;
en het antwoord daarop van het Productschap van 8&#13;
mei 2009 overgelegd.&#13;
1.4. Ten slotte hebben partijen hun procesdossiers voor het&#13;
wijzen van arrest aan het hof overgelegd.&#13;
2. De vaststaande feiten&#13;
De rechtbank heeft in haar vonnis van 28 augustus 2008 in&#13;
r.o. 2.3 onder a tot en met c feiten vastgesteld. Tegen de&#13;
vaststelling onder a is grief I gericht. Voor het overige zijn&#13;
tegen de vaststelling van de feiten geen grieven gericht of bezwaren&#13;
ingebracht, zodat ook het hof van die overige feiten&#13;
zal uitgaan.&#13;
3. De ontvankelijkheid in hoger beroep&#13;
Janssen heeft geen grieven gericht tegen het vonnis van 29&#13;
november 2007. Hij zal in zijn beroep tegen dit vonnis nietontvankelijk&#13;
worden verklaard.&#13;
4. De grieven&#13;
4.1. Janssen heeft drie grieven gericht tegen het vonnis van&#13;
de rechtbank van 28 augustus 2008. Bij pleidooi heeft&#13;
hij de grief, gericht tegen het oordeel van de rechtbank&#13;
dat – kort gezegd – Verkou het pachtperceel nog steeds&#13;
persoonlijk gebruikt, ingetrokken. Het hof zal deze&#13;
grief 3 daarom niet beoordelen.&#13;
4.2. Daarnaast heeft Janssen bij pleidooi een nieuwe grond&#13;
voor ontbinding aangedragen, hierin bestaande dat&#13;
Verkou het perceel niet langer bedrijfsmatig voor de&#13;
landbouw gebruikt. Verkou heeft daartegen bezwaar&#13;
gemaakt, omdat een grief niet voor het eerst bij pleidooi&#13;
mag worden aangevoerd. Dit verweer is terecht opgeworpen,&#13;
nu niet is gesteld of gebleken dat zich hier één&#13;
van de uitzonderingen voordoet op de regel dat een&#13;
grief niet in een later stadium dan de memorie van&#13;
grieven mag worden aangevoerd (HR 19 juni 2009,&#13;
LJN BI8771). Het hof zal dan ook deze grond voor&#13;
ontbinding buiten beschouwing laten.&#13;
5. De verdere motivering van de beslissing&#13;
5.1. Janssen vordert in deze procedure ontbinding van de&#13;
tussen partijen bestaande pachtovereenkomst en betaling&#13;
van 50% van de waarde van het met het gepachte&#13;
samenhangende melkquotum met nevenvorderingen.&#13;
Hij legt daaraan ten grondslag – voor zover in hoger&#13;
beroep nog aan de orde – dat Verkou is tekortgeschoten&#13;
in de nakoming van de pachtovereenkomst doordat&#13;
hij het melkquotum aan derden heeft verkocht zonder&#13;
toestemming van Janssen.&#13;
5.2. Grief I betreft de vraag of het in 1972 bij de grondkamer&#13;
ingekomen stuk met het opschrift ‘pachtovereenkomst’&#13;
een tussen partijen gesloten overeenkomst is,&#13;
zoals de rechtbank heeft vastgesteld of een akte in de&#13;
zin van art. 25 lid 1 van de Ruilverkavelingswet 1954&#13;
(oud).&#13;
5.3. Gelet op de door de grondkamer toegevoegde vermelding&#13;
op de laatste bladzijde van het hiervoor bedoelde&#13;
stuk acht het hof het niet voor twijfel vatbaar dat&#13;
sprake is van een akte in de zin van de art. 24 en 25 lid&#13;
1 van de Ruilverkavelingswet 1954. Verkou heeft zijn&#13;
betwisting in het licht van die vermelding onvoldoende&#13;
gemotiveerd. De grief slaagt dan ook.&#13;
5.4. Grief II betreft de vraag of, zoals Janssen betoogt, met&#13;
het gepachte perceelmelkquotumis gaan samenhangen.&#13;
Verkou heeft aangevoerd dat dat niet het geval is, omdat:&#13;
a) het verpachte in het referentiejaar 1983 geen deel&#13;
uitmaakte van de maatschap van zijn ooms die de&#13;
melkveehouderij exploiteerde, maar dat alleen (zijn&#13;
oom) A.E.J. Verkou pachter was; en&#13;
b) het verpachte in 1983 niet dienstbaar was aan de&#13;
melkveehouderij, omdat A.E.J. Verkou het verpachte&#13;
alleen gebruikte ompaarden te weiden en voederbieten&#13;
te verbouwen (als voer voor die paarden); eerst in 1987&#13;
is de pacht in de maatschap ingebracht die de melkveehouderij&#13;
exploiteerde. &#13;
5.5. De rechtbank heeft het in 5.4 onder a) weergegeven&#13;
verweer gehonoreerd. Daartegen richt zich grief II.&#13;
Het hof acht voor de beoordeling de volgende feiten&#13;
van belang.&#13;
i) in de notariële akte van 29 december 1986, waarbij&#13;
de drie ooms samen met Verkou per 1 januari 1986&#13;
een maatschap aangaan (productie 3 bij memorie van&#13;
grieven, productie 1 bijmemorie van antwoord) verklaren&#13;
de drie ooms, A.E.J., C.J. en J. Verkou dat zij ‘tot&#13;
een januari negentienhonderd zesentachtig in een&#13;
maatschapsverband te Rumpt een veehouderij bedrijf&#13;
(hebben) uitgeoefend, welke maatschap per die datum&#13;
met onderling goedvinden is geëindigd’. Verder staat&#13;
daarin te lezen dat het bedrijfsvermogen van die maatschap&#13;
in de met Verkou aan te gane maatschap wordt&#13;
ingebracht en in verband daarmee geen scheiding en&#13;
deling van de activa en passiva der ontbonden maatschap&#13;
heeft plaatsgevonden.&#13;
ii) in de notariële akte van 27 december 1990, waarbij&#13;
in verbandmet de ontbinding van de in 1986 aangegane&#13;
maatschap door het overlijden van A.E.J. Verkou&#13;
(in de akte aangeduid als erflater) tussen de overgebleven&#13;
maten een nieuwe maatschap werd aangegaan&#13;
(productie 8 bij akte overlegging producties van 31 januari&#13;
2008), verplichten de twee ooms en Verkou zich&#13;
om‘het gehele veehouderijbedrijf hetwelk zijmet erflater&#13;
tezamen in maatschapsverband uitoefenden in te&#13;
brengen in de nieuwe maatschap inclusief alle pachtrechten’.&#13;
Uit de hiervoor als tweede geciteerde akte blijkt dat de&#13;
pachtrechten al onderdeel uitmaakten van de in 1986&#13;
aangegane maatschap. Aangezien het pachtrecht niet&#13;
afzonderlijk wordt genoemd in de akte van 1986, rijst&#13;
het vermoeden dat het pachtrecht is ingebracht met en&#13;
door de inbreng van de activa van de in 1986 ontbondenmaatschap,&#13;
die tevoren door de drie ooms tezamen&#13;
werd uitgeoefend.Dit vermoeden wordt versterkt door&#13;
de door Janssen overgelegde brief van notaris Kleipool&#13;
van 4 februari 1987 (productie 7 bij akte overlegging&#13;
producties van 31 januari 2008), waarin de notaris,&#13;
voor wie ook de hiervoor geciteerde akten zijn verleden,&#13;
namens de familie Verkou (cursivering hof) de aandacht&#13;
vraagt voor het volgende: ‘zoals U weet pacht de familie&#13;
Verkou sedert 1971 middels de ruilverkaveling Tielerwaard-&#13;
W een perceel weiland van U. De familie bestond&#13;
destijds uit vader dochter en 4 zonen. Vader en&#13;
de dochter zijn inmiddels overleden, zodat de vier&#13;
broers als pachters overbleven. Drie broers, A.E.J., C.J.&#13;
en J. Verkou hebben toen het bedrijf inmaatschapsverband&#13;
voortgezet (...)’.Het hof gaat er dan ook op grond&#13;
van het voorgaande voorshands vanuit dat met de benaming&#13;
‘A.E.J. Verkou en cons.’ in de pachtovereenkomst&#13;
van 1972 (productie 2 bijmemorie van grieven)&#13;
de vier broers, en later de drie ooms, werden aangeduid.&#13;
Voor deze aanname bestaat des te meer grond, nu&#13;
Janssen bij het pleidooi heeftmedegedeeld dat de vader&#13;
van de broers (en de grootvader van Verkou), C. Verkou,&#13;
net in 1971 was overleden. Dan is aannemelijk&#13;
dat de bewoordingen ‘en cons.’ zijn gekozen ter aanduiding&#13;
van de erven van grootvader Verkou.&#13;
5.6. Verkou heeft daartegen ingebracht dat in de wijzigingsovereenkomsten&#13;
van 17 september 1991 en van 30&#13;
oktober 2001 is opgenomen dat de pachter (nu wijlen)&#13;
A.E.J. Verkou was. Dat standpunt wordt verworpen.&#13;
Het moet hier om een vergissing gaan, omdat ook&#13;
volgens Verkou zelf de pachtrechten in elk geval in&#13;
1990 in de maatschap waren ingebracht, zoals blijkt&#13;
uit de hiervoor in r.o. 5.5 onder ii) geciteerde notariële&#13;
akte. Verkou heeft nog aangevoerd dat de wijzigingsovereenkomsten&#13;
als vaststellingsovereenkomsten in de&#13;
zin van art. 7:900 Bw moeten worden beschouwd. Dit&#13;
verweer faalt evenzeer. Zelfs als veronderstellenderwijze&#13;
van de juistheid van die kwalificatie wordt uitgegaan,&#13;
dan nog heeft die vaststelling kennelijk niet tot inhoud&#13;
wat in de preambule als reden wordt genoemd om de&#13;
overeenkomst aan te gaan, maar de te wijzigen feiten.&#13;
5.7. De conclusie uit het voorgaande is dat het hof op grond&#13;
van het voorhanden zijnde feitenmateriaal voorshands&#13;
het bewijs geleverd acht dat in het referentiejaar 1983&#13;
de maatschap van de drie ooms Verkou (dan wel de&#13;
vier broers Verkou) tezamen het gepachte perceel&#13;
pachtte. Verkou heeft bewijs aangeboden dat het gepachte&#13;
land pas na 1990 is ingebracht in eenmaatschap&#13;
met andere familieleden. Hij zal tot het leveren van&#13;
(tegen-)bewijs tegen het voorshands geleverd geachte&#13;
bewijs worden toegelaten.&#13;
5.8. Voor het geval Verkou niet slaagt in het leveren van&#13;
het bewijs overweegt het hof ten aanzien van de vraag&#13;
ofmet het gepachtemelkquotumis gaan samenhangen&#13;
als volgt. Volgens vaste jurisprudentie van dit hof is&#13;
beslissend of het gepachte perceel in het referentiejaar&#13;
1983 heeft bijgedragen aan de melkproductie. Tussen&#13;
partijen staat vast dat het bewuste stuk grond weiland&#13;
was: de pachtovereenkomst omschrijft de grond aldus&#13;
en (de echtgenote van) Verkou heeft dit bij het pleidooi,&#13;
naar aanleiding van door Janssen getoonde overzichtsfoto’s,&#13;
bevestigd. Verder moet ervan worden uitgegaan&#13;
dat, zoals de rechtbank in r.o. 2.5 van haar&#13;
vonnis van 28 augustus 2008 heeft overwogen, Verkou&#13;
tijdens de comparitie heeft aangevoerd dat de grond&#13;
door zijn oom werd gebruikt als bouwland (voor het&#13;
telen van aardappels en voederbieten) en dat er ook&#13;
jongvee liep. Op grond van het telen van veevoeder en&#13;
op grond van het weiden van jongvee moet worden&#13;
aangenomen dat het gepachte heeft bijgedragen aan&#13;
het ontstaan van het melkquotum. Daarbij komt dat&#13;
de pachtgrond ook door het telen van landbouwproducten&#13;
heeft bijgedragen aan het totstandkomen van&#13;
het melkquotum, omdat de ooms c.q. de maatschap&#13;
Verkou daardoor het melkvee op eigen land kon laten&#13;
weiden. Het hof zal er dus – als Verkou niet in het leveren&#13;
van het onder 5.7 bedoelde bewijs slaagt –&#13;
voorshands vanuit gaan datmet het gepachtemelkquotumis&#13;
gaan samenhangen. Verkou, die in hoger beroep&#13;
heeft betoogd dat op het bewuste perceel alleen paarden&#13;
liepen en voor hen ook de voederbieten waren bestemd,&#13;
zal ook hiertegen tegenbewijs kunnen leveren.&#13;
5.9. Als Verkou ook in de onder 5.8 bedoelde bewijslevering&#13;
niet slaagt, staat vast datmet het gepachtemelkquotum&#13;
is gaan samenhangen. Verkou erkent dat hij dit melkquotum&#13;
heeft verkocht. Hij is dan de helft van de&#13;
waarde van het quotum dat met het gepachte samenhing,&#13;
aan Janssen verschuldigd. Verkou voertmet recht&#13;
aan dat hij alleen verplicht is om de bij het gepachte perceel behorende melkquotarechten te vergoeden.&#13;
Zijn stelling dat het omkleine hoeveelheden gaat, heeft&#13;
hij tot op heden onvoldoende gemotiveerd. Verkou&#13;
zal, als hij niet slaagt in de in r.o. 5.7 en 5.8 omschreven&#13;
bewijslevering, in de gelegenheid worden gesteld&#13;
om een cijfermatige onderbouwing te geven van zijn&#13;
stelling door middel van de bij het LEI op te vragen&#13;
meitellingen over het jaar 1983 of door het overleggen&#13;
van jaarrekeningen van de jaren 1983 en 1984. Voorts&#13;
zal hij het overzicht van het COS moeten overleggen,&#13;
waaruit de in 1984 aan A.E.J. Verkou, C.J. Verkou en&#13;
J. Verkou toegekende melkrechten blijken en de&#13;
koopovereenkomst van het melkquotum. Aan de hand&#13;
hiervan zal ook worden beslist of de tekortkoming te&#13;
gering is om ontbinding van de pachtovereenkomst te&#13;
rechtvaardigen.&#13;
5.10. De slotsomis dat Verkou toegelaten zal worden tot het&#13;
in r.o. 5.7 en 5.8 omschreven tegenbewijs. Iedere verdere&#13;
beslissing zal worden aangehouden.&#13;
6. De beslissing&#13;
Het hof, recht doende in hoger beroep:&#13;
laat Verkou toe tot het in r.o. 5.7 en 5.8 omschreven tegenbewijs;&#13;
bepaalt dat, indien Verkou dat bewijs door middel van getuigen&#13;
wenst te leveren, het verhoor van deze getuigen zal geschieden&#13;
ten overstaan van het tot raadsheer-commissaris&#13;
benoemde lid van het hofmr.M.M.Olthof en de deskundige&#13;
ir. H. Rogaar, die daartoe zitting zullen houden in het paleis&#13;
van justitie aan de Walburgstraat 2-4 te Arnhem en wel op&#13;
een nader door deze vast te stellen dag en tijdstip;&#13;
bepaalt dat Verkou het aantal voor te brengen getuigen alsmede&#13;
de verhinderdagen van partijen, van hun advocaten en&#13;
van de getuigen zal opgeven op de rolzitting van 1 december&#13;
2009, ambtshalve peremptoir, waarna dag en uur van het&#13;
verhoor (ook indien voormelde opgave van een of meer van&#13;
partijen ontbreekt) door de raadsheer-commissaris zullen&#13;
worden vastgesteld en in beginsel geen uitstel in verband met&#13;
verhinderingen zal worden verleend;&#13;
bepaalt dat Verkou overeenkomstig art. 170 van hetWetboek&#13;
van Burgerlijke Rechtsvordering de namen en woonplaatsen&#13;
van de getuigen tenminste een week voor het verhoor aan de&#13;
wederpartij en de griffier van het hof dient op te geven;&#13;
houdt iedere verdere beslissing aan.</content><legacyfootnotes/><footnotes><footnote/></footnotes><auteurs>mrs. W.L. Valk, J.K.B. van Daalen en Th.C.M. Willemsen&#13;
en de deskundige leden ing. L.L.M. de Lorijn en ir. H.&#13;
Rogaar</auteurs><published>2009-12-01 00:00:00</published><modified>2009-12-01 00:00:00</modified><editiondate>2009-12-01</editiondate><htmlpath>https://denhollander.info/artikel/8298</htmlpath></article>
</articles></edition>
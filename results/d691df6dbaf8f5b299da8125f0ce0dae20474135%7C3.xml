<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2014</searchword><id>11068</id><udhid>UDH:TvAR/11068</udhid><titel>Handhaving. Preadvies Vereniging voor Agrarisch Recht 2014</titel><searchwords><searchword>TvAR 4/2014</searchword><searchword>UDH:TvAR/11068</searchword></searchwords><attachments><attachment><name>TvAR2014_04_04_Handhaving.pdf</name><extention>pdf</extention><url>https://denhollander.info/download/9469/ci</url></attachment></attachments><inleiding>I&#13;
nleiding&#13;
Als we het hebben over handhaving, impliceert dat regels. Rechtsregels zijn erg belangrijk voor onze samenleving. Niet alleen regels die het gedrag van burgers onderling in goede banen moeten leiden, maar ook die de omgang tussen de burgers en de overheid regelen. Deze regels noemen we ordeningswetgeving. Het gaat om uiteenlopende wetgeving. Denk bijvoorbeeld aan regels op het gebied van inkomens- en vermogensoverdrachten, belastingwetgeving en sociale zekerheid. Of aan wetgeving op het terrein van de volksgezondheid, de bescherming van het milieu, de voedselveiligheid, leefomgeving, arbeidsveiligheid, de vrijwaring voor gevaar en hinder, de bescherming van de consument en de integriteit van de financiële sector. Zonder deze regels kan Nederland simpelweg niet functioneren. Het is daarom ook van belang dat ze goed worden gehandhaafd door effectieve handhavingsorganisaties. Deze bijdrage behandelt het overheidsingrijpen in de vorm van handhaving van genoemde rechtsregels.</inleiding><content>R&#13;
egels&#13;
De politiek stelt regels om in onze complexe samenleving onze relaties, onderling en met de overheid, te regelen en om te zorgen dat de veiligheid van burgers en bedrijven gewaarborgd wordt. Het paradoxale daarbij is dat we enerzijds zo weinig mogelijk regels willen hebben, immers regels worden ervaren als vrijheidbeperkend, en anderzijds dat we als moderne burgers willen dat alles perfect geregeld is. Dit dilemma is een bron van voortdurende politieke afweging. Hoeveel publieke middelen en welke regels willen we inzetten om bepaalde risico’s te bestrijden? De noodzaak van regels is onomstreden. De vraag naar welke regels noodzakelijk zijn is een politieke vraag waarbij het uitgangspunt natuurlijk is dat er geen regels worden gesteld dan nadat de democratisch gekozen meerderheid van mening is dat ze er moeten komen.&#13;
Onderhavige bijdrage vertrekt vanuit het gegeven dat er regels zijn die gehandhaafd dienen te worden. Als er eenmaal regels gesteld zijn, volgt handhaving dan vanzelf? Nee, ook handhaving is vaak een politiek c.q. een beleidsmatig instrument om bepaalde gedragingen te bestrijden dan wel te stimuleren. In de sturing van de handhaving spelen vaak dezelfde aspecten een rol als bij het maken van de regels. Wat is de noodzaak, wat zijn de kosten voor overheid en burger en welke prioritering volgt daaruit? Overigens moet hierbij het uitgangspunt zijn dat handhaving alleen maar wordt ingezet als de andere mogelijkheden van sturing op gedrag onvoldoende blijken te werken.&#13;
Wat is handhaving?&#13;
Alvorens handhaving in te zetten, dient naleving zo veel mogelijk bevorderd te worden door het stimuleren van gewenst gedrag. Dit door het bevorderen van zelfregulering en bijvoorbeeld het geven van voorlichting. In het geval vervolgens handhaving aan de orde is, komen er verschillende instrumenten met bijbehorende bevoegdheden om de hoek kijken. Ook deze instrumenten zijn op hun beurt gebaseerd op regels. Bestuursrecht, strafrecht, civiel recht en tuchtrecht met materiële normen en procesrecht regelen ook de handhaving. Ook de regels rond handhaving werken binnen de context van Europees - en internationaal recht en rechtsbeginselen. In het algemeen geldt bijvoorbeeld het legaliteitsbeginsel hetgeen inhoudt dat alles wat de overheid en dus ook handhavers doen gebaseerd moet zijn op de wet. Handhavers mogen bijvoorbeeld niet eerder inbreuken maken op de persoonlijke levenssfeer van burgers dan nadat ze daartoe door middel van wettelijke regels expliciet de bevoegdheid hebben gekregen. Het toepassen van beginselen van proportionaliteit en subsidiariteit is daarbij van essentieel belang. Overigens worden de begrippen controle, toezicht en handhaving vaak door elkaar gebruikt. In deze bijdrage heeft het begrip handhaving de breedste betekenis en omvat de begrippen toezicht (controle) en opsporing.&#13;
Allereerst komen bij handhaving de begrippen controle en toezicht om de hoek kijken. Er zijn de laatste twintig jaar vele, in toenemende mate ingewikkelde vormen van toezicht ontstaan en langzamerhand zien velen door de bomen het bos niet meer. De toenemende complexiteit van de samenleving en de daarbij geldende wetgeving hebben een dito effect gehad op handhaving. Handhaven is een vak geworden dat eigenlijk alleen nog maar kan worden uitgevoerd door goed opgeleide professionals die werken in speciaal daartoe ingerichte organisaties.&#13;
R&#13;
egeringsvisie op toezicht&#13;
In 2001 en 2005 hebben de toenmalige kabinetten kaderstellende visies op toezicht uitgebracht.1 Deze twee visies hebben in de eerste plaats richting gegeven aan de ontwikkeling van het toezicht binnen het rijk. In de tweede plaats hebben zij ook zeker de externe beeldvorming ten aanzien van het rijkstoezicht beïnvloed, onder andere bij het parlement. In het uitvoeringsprogramma Compacte Rijksdienst heeft het huidige kabinet voor 2012 de derde kaderstellende visie op toezicht aangekondigd.&#13;
Mede naar aanleiding van geconstateerde tekortkomingen&#13;
bij een aantal zeer ernstige veiligheidsincidenten2 heeft de&#13;
regering in 2001 voor het eerst een visie gegeven op toezicht.&#13;
Onder toezicht wordt in deze visie ‘zowel de controle&#13;
op de naleving van wet- en regelgeving als ook het bestuurlijke&#13;
toezicht op medeoverheden en zelfstandige bestuursorganen&#13;
verstaan. Het kabinet hanteert voor de functie van&#13;
toezicht de volgende definitie: «toezicht is het verzamelen&#13;
van de informatie over de vraag of een handeling of zaak&#13;
voldoet aan de daaraan gestelde eisen, het zich daarna vormen&#13;
van een oordeel daarover en het eventueel naar aanleiding&#13;
daarvan interveniëren»‘.&#13;
Samengevat: toezicht is het verzamelen van informatie,&#13;
daarover een oordeel vormen en zo nodig interveniëren.&#13;
Er worden bij deze visie ook nadere eisen gesteld aan goed&#13;
toezicht: het moet voldoen aan principes van onafhankelijkheid,&#13;
transparantie en professionaliteit. Ten behoeve van die&#13;
onafhankelijkheid en transparantie ging het kabinet uit van&#13;
een functiescheiding van beleid, uitvoering en toezicht hetgeen&#13;
zich dient te vertalen in een zo hoog mogelijke interne&#13;
positionering van inspectiediensten, bij voorkeur rechtstreeks&#13;
onder de Secretaris-generaal als hoogste ambtenaar van een&#13;
departement. Toezicht wordt gezien als instrument voor beleidsrealisatie&#13;
en wordt hierbij ook gezien als de ogen en&#13;
oren van de minister van het betreffende departement.&#13;
In deze kabinetsvisie is toezicht onderscheiden van opsporing3,&#13;
wat niet wordt gerekend tot de interveniërende taak&#13;
van een toezichthouder. Naast de opsporing van (commune)&#13;
criminaliteit door de politie kennen de domeinen van de&#13;
ordeningswetgeving vier Bijzondere opsporingsdiensten4&#13;
(BOD-en) die uitsluitend met gebruikmaking van de strafrechtelijke&#13;
invalshoek actief zijn onder het gezag van het&#13;
Functioneel Parket (FP) van het Openbaar Ministerie (OM).&#13;
Het gebruik van opsporing kwam in de visie van het kabinet&#13;
pas aan de orde als het toezicht onvoldoende effectief is&#13;
gebleken5. Met het ontwerpen en inrichten van de Wet op&#13;
de BOD’en hebben de vakministers er in 2006 nadrukkelijk&#13;
voor gekozen om binnen het eigen ministerie de expertise,&#13;
bevoegdheden en ‘mindset’ te organiseren die noodzakelijk&#13;
is voor het succesvol inwinnen van inlichtingen en uitvoeren&#13;
van complexe opsporingsonderzoeken op de specifieke domeinen&#13;
van de betreffende departementen.&#13;
Daar waar de kabinetsvisie van 2001 nog hoofdzakelijk handelde&#13;
over de vormgeving en positionering van goed en onafhankelijk&#13;
toezicht, ligt bij de kabinetsvisie van 2005 het accent&#13;
meer op de (politieke) visie dat met name ook de burger&#13;
zelf een zekere verantwoordelijkheid heeft om zelf keuzes te&#13;
maken en een gestelde verschuiving van verantwoordelijkheid&#13;
naar overheid naar samenleving. De onderliggende principes&#13;
van goed toezicht worden uitgebreid naar zes:&#13;
In 2005 werd een nieuw uitgangspunt het (radicaal) verminderen&#13;
van de toezichtlast voor burgers en bedrijven naast en&#13;
door middel van deregulering, vermindering van administratieve&#13;
lasten en een verbetering van de samenwerking door&#13;
inspectiediensten.&#13;
Toenemende aandacht voor fraude&#13;
Inmiddels is de visie van 2005 voor een belangrijk deel achterhaald.&#13;
Onder invloed van diverse incidenten6 is er in de&#13;
samenleving en politiek een toenemende aandacht voor&#13;
fraude. Fraude is ‘hot’. ‘Fraude’ is een containerbegrip dat&#13;
doorgaans wordt gebruikt voor het beschrijven van allerlei&#13;
vormen van malversaties, oplichting, zwendel en bedrog.&#13;
Fraude is een inbreuk op het vertrouwen van anderen. Daarbij&#13;
gebruikt de fraudeur valse voorwendselen om zichzelf of&#13;
de eigen groep te bevoordelen, of om een nadeel voor zichzelf&#13;
of de groep te reduceren. Dit gebeurt bij fraude ten koste&#13;
van anderen. De benadeelde anderen kunnen individuen,&#13;
bedrijven, instanties of overheden zijn. Fraude bestrijkt een&#13;
groot aantal verschillende gedragingen. Onder de term fraude&#13;
verstaat men bijvoorbeeld een niet-correcte boekhouding&#13;
voeren, van de baas stelen, criminele vermogens witwassen,&#13;
afval illegaal in diervoeders verwerken, prijsafspraken maken,&#13;
misleidende informatie verstrekken bij de verkoop van&#13;
goederen of diensten, afgekeurd voedsel opnieuw bestemmen&#13;
voor humane consumptie, illegalen uitbuiten en met&#13;
voorkennis handelen.&#13;
Vanaf 2012 wordt in toenemende mate het ene na het andere&#13;
fraude-incident breed uitgemeten in de media waarbij de&#13;
politieke aandacht volgt. Hierbij worden ook steevast kritische&#13;
vragen gesteld naar de inzet en effectiviteit van toezicht.&#13;
Daarbij zijn de eisen ten aanzien van garanties steeds&#13;
hoger, er is een verwachting van 100% zekerheid en veiligheid.&#13;
Anderzijds is er steeds minder (consumenten)vertrouwen,&#13;
momenteel met name bijvoorbeeld ook in een veilige&#13;
voedselketen.7 Dit wordt weerspiegeld in de politiek waar&#13;
momenteel ook high trust, high penalty een belangrijk uitgangspunt&#13;
is. Een standaardreactie is meestal de roep om&#13;
meer toezicht en opsporing.&#13;
Goederen- en dienstenstromen worden steeds internationaler&#13;
en sneller. Productieketens zijn complex en niet meer transparant.&#13;
De economische crisis legt een grote druk op burgers&#13;
en ondernemers en hun naleving van regelgeving;‘shortcuts’&#13;
worden minder snel gemeden. ’Free-rider’ gedrag is een&#13;
groeiend aspect dat bovendien de druk op ‘reguliere’ bedrijven&#13;
nog meer vergroot. Het bedrijfsleven eist minder last en&#13;
meer kwaliteit, maar zeker ook het door de overheid aanpakken&#13;
van de rotte appels. Digitalisering en de ontwikkelingen&#13;
in digitale dienstverlening genereren steeds meer data&#13;
en geven meer en meer gelegenheid tot anonimiteit en niet&#13;
alleen tot grootschalige maar ook kleinschalige handel over&#13;
de grens, iets waar slinkse partijen graag gebruik van maken.&#13;
De burgers worden steeds kritischer en verwachten een&#13;
slagvaardige, moderne overheid die handhaaft en ‘de boef’&#13;
straft.&#13;
Het maatschappelijk en politiek-bestuurlijk veld en de ontwikkelingen&#13;
daarin vergen veel van een handhavingsorganisatie.&#13;
Een en ander vraagt om handhavers die gericht zijn op&#13;
de keten, met bevoegdheden om door de complexe ketens&#13;
en internationale grenzen heen te prikken, weten welke mogelijkheden&#13;
deze complexiteit, ondoorzichtigheid en anonimiteit&#13;
onwelwillende lieden biedt. Die rotte appels aanpakken&#13;
en de boeven passend bestraffen. Die de competenties&#13;
hebben om de complexe economische ordening, digitalisering&#13;
en schaduwstromen het hoofd te bieden en aan te pakken,&#13;
met gevoel voor de maatschappelijke en politieke gevoeligheden&#13;
die hierbij spelen. Én direct beschikbaar zijn&#13;
om ook publiekelijk een antwoord te bieden op maatschappelijke&#13;
en politieke druk om beschaamd vertrouwen tot de&#13;
bodem uit te zoeken en met een afdoende high penalty kunnen&#13;
reageren.&#13;
Handhaven is een (wetenschappelijk) vak&#13;
Om in deze complexe context goed te (kunnen) handhaven,&#13;
moet een aantal randvoorwaarden vervuld worden. Allereerst&#13;
dient de regelgeving een behoorlijk goede kwaliteit te&#13;
hebben (handhaafbaarheidstoets) waarbij het ook van groot&#13;
belang is dat er een behoorlijk groot draagvlak in de samenleving&#13;
voor de regels bestaat. Anders is het handhaven ‘met&#13;
de kraan open’. Het gaat daarbij om motieven van (niet-)naleving.&#13;
Een effectieve doelgroepenanalyse is daarbij van belang.&#13;
Voor een dergelijke analyse zijn diverse methoden en&#13;
technieken ontwikkeld, o.a. het zogenaamde ‘Barrièremodel’&#13;
8 of de zogenaamde ‘Tafel van Elf’.9 Ook de invloed van&#13;
de (perceptie op de) effectiviteit van handhaving, sanctiekans&#13;
en sanctie-ernst worden bij deze analyses betrokken.&#13;
Vervolgens gaat het om de beschikbaarheid van voldoende&#13;
capaciteit, zowel kwantitatief als kwalitatief. Deze capaciteit&#13;
dient op een goede manier georganiseerd te worden&#13;
in gespecialiseerde diensten die tot op zekere hoogte onafhankelijk&#13;
van beleid en uitvoering op een transparante wijze&#13;
kunnen functioneren. Een belangrijke organisatievorm&#13;
is de inspectiedienst. Vrijwel elk departement heeft één of&#13;
meerdere inspectiediensten, momenteel ook met elkaar verbonden&#13;
via de zogenaamde inspectieraad. De respectieve&#13;
Bijzondere Opsporingsdiensten maken een onafhankelijk&#13;
onderdeel uit van ‘hun’ inspectiedienst.&#13;
Het handhaven zelf dient programmatisch10 te worden aangepakt&#13;
op basis van een voortdurende analyse van de benodigde&#13;
informatie naar risico’s van niet-naleving voor de&#13;
veiligheid van burgers en bedrijven. Bij bedreiging van die&#13;
veiligheid dient vervolgens geïntervenieerd te kunnen worden&#13;
om de veiligheid te borgen.&#13;
Er is veel kennis en informatie nodig, onder andere van de&#13;
doelgroepen (o.a. de interne normen van een doelgroep),&#13;
manieren van niet-naleven en. modi operandi, zicht op de&#13;
bestaande nalevingsniveau’s en vervolgens op de effecten&#13;
van interventies daarop.11 In het meest optimale geval is er&#13;
ruimte voor sociaal-wetenschappelijk onderzoek om deze&#13;
kennis en informatie te vergaren en te duiden. De Algemene&#13;
Rekenkamer gaf in 2008 blijk van zorg over de hiertoe benodigde&#13;
middelen vanwege de bezuinigingstaakstelling van&#13;
20% op de rijksinspecties.&#13;
Afhankelijk van de beschikbare informatie kan vervolgens&#13;
gekozen worden voor de inzet van een optimale mix&#13;
van verschillende handhavingsinstrumenten. Informatie- en&#13;
communicatietechnologie speelt daarbij in toenemende mate&#13;
een belangrijke rol. Belangrijk is dat daarbij in een keten&#13;
gedacht wordt van preventie, toezicht, opsporing en strafrechtelijke&#13;
vervolging. Handhaving dient te werken met een&#13;
gedifferentieerde benadering van doelgroepen binnen domeinen&#13;
waarbij afhankelijk van risico’s, nalevingsgedrag en&#13;
ontwikkelingen binnen een sector de te hanteren (combinatie&#13;
van) handhavingsmethode(n) wordt bepaald. Deze gedifferentieerde&#13;
benadering is gebaseerd op de handhavingspiramide&#13;
(zie figuur hieronder).&#13;
Bij preventie kan onder meer gedacht worden aan handhavingscommunicatie,&#13;
‘compliance assistance’ en ‘naming &amp;&#13;
shaming’. Ook zijn de eerste experimenten gestart met het&#13;
openbaar maken van inspectieresultaten12. De ‘traditionele&#13;
inspectie’ wordt meer en meer aangevuld en maakt soms&#13;
plaats voor vormen van handhaving waarbij sprake is van&#13;
systeemtoezicht of vormen waarbij op andere wijze gebruik&#13;
wordt gemaakt van audittechnieken. De in bedrijven aanwezige&#13;
en functionerende systemen (kwaliteitssystemen, ISO&#13;
veiligheidssystemen) vormen daarvoor dan het uitgangspunt.&#13;
Opsporing is hierbij vaak niet meer uitsluitend het ultimum&#13;
remedium maar kan door de inzet van verdergaande&#13;
bevoegdheden bepaalde modi operandi blootleggen die anders&#13;
onbekend zouden blijven. Overigens zijn handhavers&#13;
zelf nog vaak bezig met de vraag naar de effectiviteit van de&#13;
verschillende interventies. Het onderzoek daarnaar staat nog&#13;
in de kinderschoenen13.&#13;
Tot slot&#13;
Het uiteindelijke resultaat van de handhavingsketen vanaf&#13;
beleidsvorming tot en met effect is afhankelijk van de&#13;
zwakste schakel. Het gaat daarbij om de schakels kwaliteit&#13;
van regelgeving, draagvlak voor die regelgeving en de omvang&#13;
van de inzet op het vlak van kwaliteit en kwantiteit van&#13;
handhavingsinstrumenten.&#13;
De relatie tussen beleid en handhaving is tweerichtingsverkeer.&#13;
De kennis en manier van kijken en werken van handhavers&#13;
brengt zaken aan het licht die anders onbekend&#13;
zouden zijn gebleven. De handhavingsbril geeft een diepteinkijkje&#13;
in de werking van beleid en regelgeving in de ‘echte&#13;
wereld’. De positie van een handhavende dienst dicht bij een&#13;
ministerie betekent dat de lessen uit handhaving direct bij de&#13;
beleidsdirecties teruggelegd kunnen worden om het vervolgens&#13;
te benutten voor de evaluatie en bijstelling van beleid.&#13;
Wat blijft is dat er structureel met enige ambivalentie gekeken&#13;
wordt naar handhaving. In rustige tijden wordt handhaving&#13;
vaak beschouwd als hinderlijk en te duur. In tijden met&#13;
veel (fraude-)incidenten wordt er vaak gesteld dat de handhaving&#13;
onvoldoende effectief is c.q. onvoldoende capaciteit&#13;
heeft. Onweersproken is de vaststelling dat handhaving onmisbaar&#13;
onderdeel is in de beleidscyclus.</content><legacyfootnotes>* Mr. J.H.P. Kant is werkzaam als Hoofd Opsporing van de Inlichtingen- en Opsporingsdienst (IOD) van de Nederlandse Voedsel- en Warenautoriteit (NVWA). Het betreft een preadvies ten behoeve van de Algemene Ledenvergadering van 4 april 2014. De weergegeven opvattingen zijn uitsluitend toe te schrijven aan de auteur en vertegenwoordigen op geen enkele wijze het standpunt van de NVWA.&#13;
1. Kaderstellende visie op toezicht, Kamerstukken II 2000/01, 27 831, nr. 1, ‘Vertrouwen in onafhankelijkheid’; Kaderstellende visie op toezicht, Kamerstukken II 2005/06, 27 831, nr. 15, ‘Minder last, meer effect’.&#13;
gerekend.&#13;
2. De vuurwerkramp Enschede, of kortweg de vuurwerkramp,&#13;
vond plaats op zaterdag 13 mei 2000 in de Nederlandse&#13;
stad Enschede. Bij de ramp vatte een opslagruimte met&#13;
vuurwerk van het bedrijf S.E. Fireworks vlam. Er vielen&#13;
23 doden (waaronder vier brandweermannen) en ongeveer&#13;
950 mensen raakten gewond, 200 woningen werden geheel&#13;
vernield. In de nieuwjaarsnacht van 2000 op 2001 vond in&#13;
Café De Hemel (Volendam) een zware brand plaats. Veertien&#13;
(veelal jonge) mensen zijn omgekomen. Daarnaast&#13;
werden er 241 mensen opgenomen in een ziekenhuis, van&#13;
wie er 200 ernstig gewond waren.&#13;
3. Opsporing is het instellen van een onderzoek naar strafbare&#13;
feiten ter voorbereiding van strafvorderlijke beslissingen.&#13;
Het verrichten van opsporingsactiviteiten kan in Nederland&#13;
slechts onder gezag van het Openbaar Ministerie door de politie of een daartoe aangewezen bijzondere opsporingsdienst&#13;
plaatsvinden.&#13;
4. Wet op de bijzondere opsporingsdiensten, Stb. 2006, 285.&#13;
De vier BOD-en zijn de Fiscale Inlichtingen- en Opsporingsdienst&#13;
(FIOD) bij de Belastingdienst van het ministerie&#13;
van Financiën, de directie Opsporing bij de Inspectie&#13;
SZW (ministerie van Sociale Zaken en Werkgelegenheid),&#13;
de Inlichtingen- en Opsporingsdienst van de Inspectie&#13;
Leefomgeving en Transport (ministerie van I&amp;M) en de&#13;
Inlichtingen- en Opsporingsdienst van de NVWA (ministerie&#13;
van Economische Zaken).&#13;
5. Het opmaken van een proces-verbaal (strafrecht) bij&#13;
eenvoudige overtredingen door een Buitengewoon Opsporingsambtenaar&#13;
(BOA) wordt hierbij wel tot toezicht&#13;
gerekend.&#13;
6. Onder meer financiële debacles rond woningbouwcorporaties,&#13;
de zgn. ‘Bulgarenfraude’ waarbij er misbruik bestond&#13;
uit het bij de belastingdienst illegaal aanvragen en ontvangen&#13;
van toeslagen; Paardenvleesfraude; Bio-eierenfraude;&#13;
Zorgfraude waarbij er onder meer sprake is van illegaal&#13;
gebruik van de regeling rond persoonsgebonden budgetten.&#13;
7. Zie onder andere het rapport ‘Risico’s in de vleesketen’&#13;
van 26 maart 2014, Onderzoeksraad voor Veiligheid&#13;
http://www.onderzoeksraad.nl/uploads/phasedocs/&#13;
559/0257ce30ca1drisico-s-vleesketen-nl-web.pdf.&#13;
8. Het gaat barrièremodel gaat ervan uit dat er een aantal&#13;
hobbels (barrières) overwonnen moeten worden voordat&#13;
een voornemen uiteindelijk wordt omgezet in een concrete&#13;
daad, bv. voordat je hennep kunt telen heb je materiaal nodig&#13;
wat afgenomen wordt in een zogenaamde ‘growshop’.&#13;
9. De Tafel van elf is ontwikkeld om de sterke en zwakke&#13;
kanten van naleving en handhaving in kaart te brengen.&#13;
Het model is gebaseerd op gedragswetenschappelijk&#13;
onderzoek en ondersteunt de handhaver bij het beantwoorden&#13;
van twee belangrijke vragen: Waarom leeft de&#13;
doelgroep een regel wel of niet na? Wat is de perceptie van&#13;
de doelgroep van de handhavng? Zie: http://www.hetccv.&#13;
nl/instrumenten/programmatisch-handhaven/Landelijk+-&#13;
+Tafel+van+Elf.&#13;
10. Het interdepartementale project ‘Rijk aan Handhaving’&#13;
heeft de werkwijze van programmatisch handhaven op&#13;
rijksniveau geïntroduceerd. Zie Kamerstukken II 2004/05,&#13;
29 800 VI, nr. 111. Zie ook de website van het Centrum&#13;
voor Criminaliteitspreventie en Veiligheid: http://www.&#13;
hetccv.nl/publicaties/webwinkel/Algemeen/programmatisch-&#13;
handhaven---gids-voor-departmenten-ea.&#13;
11. Zie onder meer de rapporten van de Algemene Rekenkamer&#13;
‘Handhaven en gedogen’, Kamerstukken II 2004/05,&#13;
30 050, nr. 2 en vergaderjaar 2007/08, 30 050, nrs. 4–5.&#13;
12. Zie http://www.nvwa.nl/actueel/nieuws/nieuwsbericht/&#13;
2045001/nvwa-start-pilot-openbaarmaken-inspectiegegevens.&#13;
13. Zie rapport ‘Toezien op publieke belangen’ van de Wetenschappelijke&#13;
Raad voor het Regeringsbeleid, 2013, nr. 89.</legacyfootnotes><footnotes><footnote/></footnotes><auteurs>mr. J.H.P. Kant</auteurs><published>2014-04-01 00:00:00</published><modified>2014-04-01 00:00:00</modified><editiondate>2014-04-01</editiondate><htmlpath>https://denhollander.info/artikel/11068</htmlpath></article>
</articles></edition>
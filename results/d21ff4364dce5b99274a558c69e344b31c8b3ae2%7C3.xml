<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1982</searchword><id>6483</id><udhid>UDH:TvAR/6483</udhid><titel>Bedrijfsopvolging in de Belgische landbouw</titel><searchwords><searchword>TvAR 7/8/1982</searchword><searchword>UDH:TvAR/6483</searchword></searchwords><attachments><attachment><name>1982_nr 78_Artikel_Gotzen.pdf</name><extention>pdf</extention><url>https://denhollander.info/download/6258/ci</url></attachment></attachments><inleiding>1.&#13;
De bedrijfsopvolging is een probleem dat voor ieder familiebedrijf geldt. Het komt er op aan het bedrijf, dat veelal het voornaamste zo niet het enige bestanddeel van het familiepatrimonium uitmaakt, intact over te leveren aan de volgende generatie zodat de onderneming verder kan blijven werken. (Een globale benadering van de familiebedrijven vindt men in het boek, Juridische aspecten van het familiebedrijf, colloquium georganiseerd door de Rechtsfaculteit van de Katholieke Universiteit te Leuven o.l.v. professor Walter van Gerven, Antwerpen-Utrecht, 1969).&#13;
Bij agrarische ondernemingen stelt het probleem zich scherper gelet op de grond-gebondenheid van land- en tuinbouw. Een leefbaar gezinsbedrijf wordt nl. veelal slechts bekomen dank zij jarenlange inspanningen die o.m. een voldoende areaal verzekerd hebben. Het bedrijf is daardoor sterk plaatsgebonden; de ganse uitgebate oppervlakte is vaak onmisbaar voor de leefbaarheid. Daarenboven is de produktie in een bepaalde richting georiënteerd (rundveehouderij, akkerbouw, varkenshoude-rij, tuinbouw, ...) die niet zomaar kan omgebogen worden. De landbouw kan zich niet veroorloven dat deze inspanningen om leefbare uitbatingen te bekomen (denken we ook aan de resultaten van ruilverkavelingen) bij elke generatiewisseling in het ge-drang zouden komen.</inleiding><content>2.&#13;
Voor de bestudering van de problematiek der bedrijfsopvolging is het aangewezen&#13;
enig onderscheid te maken.&#13;
In de meeste gevallen zal het om een overname gaan van het ouderlijk bedrijf door een (of meerdere) kinderen. De overname van een vreemde hoeve of van een bedrijf van een verder familielid (bijv. een oom) is echter ook mogelijk.&#13;
Bij overname van het ouderlijk bedrijf kunnen zich twee mogelijkheden voordoen:&#13;
- ofwel stoppen de ouders er mee en laten ze het bedrijf geheel over:&#13;
- ofwel gaat het om nog jonge ouders waar een samenwerking tot stand moet ko- men met de opvolgende zoon of dochter (het zgn. 'vader-zoon bedrijf).&#13;
De voornaamste knelpunten bij de bedrijfsopvolging kunnen als volgt samen-gevat worden:&#13;
- overname van een vreemd bedrijf: financiering van de (meestal hoge) prijs;&#13;
- overname van de ouderlijke hoeve. Hier zijn er verschillende problemen, nl.: 7. de verhouding tussen de bedrijfsopvolger(s) en de andere kinderen;&#13;
2. bij vader-zoon bedrijven, de organisatie van de samenwerking en de haalbaar-heid ervan t.o.v. de financiële draagkracht van de onderneming. De overnameregeling is een van de belangrijkste moeilijkheden die men in een ge-zinsbedrijf (en dus ook in het gezin) moet oplossen. Het is daarom aangewezen dat de regeling nog tijdens het leven van de ouders volledig besproken en uitgewerkt wordt.&#13;
3.&#13;
Uit recente gegevens blijkt dat er in de komende jaren een ernstig tekort aan be-drij fsopvolgers zou kunnen ontstaan (zie H. Everaet, Zijn er nog voldoende opvol-gers in de landbouw?, Agricontact nr. 115/april 1981, p. (VII c). Cijfermateriaal vindt men voor 1979 in de Landbouw- en tuinbouwtelling op 15 mei 1979, N.I.S., Brussel, 1981, Deel I, en voor 1980 in de Landbouw- en tuinbouwtelling op 15 mei 1980, Landbouwstatistieken nr. 6-7/juni-juli 1981, p. 71). Zelfs voor goed leefbare bedrijven zou de overname niet steeds gewaarborgd zijn. Het is derhalve noodzake-lijk voor de economie van het land dat de overheid maatregelen zou nemen om de bedrijfsovername vlot te laten verlopen.&#13;
Ook op juridisch vlak kan nog heel wat verbeterd worden. Tot nu toe is het nl. vooral de vrije wil der betrokkenen geweest die toegelaten heeft dat de landbouw-uitbatingen konden overgenomen worden. De huidige wetgeving biedt echter slechts weinig bescherming in die gevallen waar een of meerdere familieleden niet akkoord gaan met de voorgestelde opvolgingsregeling.&#13;
4.&#13;
Juridisch liggen de moeilijkheden in geval van overname van het ouderlijk bedrijf. In het kader van deze bijdrage worden voornamelijk de problemen i.v.m. de ver-houding tussen de bedrijfsopvolgers en de andere kinderen onderzocht. De organi-satie van de samenwerking op een vader-zoon bedrijf wordt hier niet besproken, aangezien het geen eigenlijk opvolgingsprobleem is. Dit wil echter niet zeggen dat een goede juridische regeling minder belangrijk zou zijn in dat geval, wel integen-deel.&#13;
De roerende bestanddelen van de landbouwuitbating (de bedrijfsbekleding) wor-den meestal gekocht door de opvolger, de onroerende echter niet. Deze zullen dan langsom de regels van het erfrecht (ab intestato of testamentair, al dan niet met schenkingen) verworven worden.&#13;
Het ideaal van de gelijkberechtiging der kinderen en de noodzaak om het gezins-bedrijf in zijn geheel te behouden zijn twee elementen die moeilijk te verzoenen zijn. Dit probleem werd in 1804 door de Code Napoleon opgelost ten voordele van de ge-lijkberechtiging. Deze in zijn historische context te begrijpen keuze, is echter de bron van de moeilijkheden. Uitgedacht voor grote fortuinen, laat de regel van de erfrechten in natura, gelijk voor ieder kind, het behoud van het doorsnee bedrijf niet toe.&#13;
De huidige wetgeving laat voldoende ruimte voor aanvaardbare familiale regelin-gen. Dit veronderstelt echter de samenwerking van alle betrokkenen. Van zodra een reservataire erfgenaam bezwaren heeft en strikt op zijn rechten staat, is er nog maar weinig kans dat het gezinsbedrijf ongehavend uit de strijd zal komen.&#13;
De bedrijfsopvolger kan in zulke gevallen nagaan of de wet van 16 mei 1900 op de kleine nalatenschappen hem niet kan helpen. (Zie H. de Page en R. Dekkers, Traite élémentaire de droit civil beige, Deel IX, 2e uitg., 1974, nrs. 1060 e.v. en de aangehaalde literatuur in voetnoot 1 op p. 734 en in voetnoot 1 op p. 735). Deze wet, die aan de opvolger toelaat de hoeve in haar geheel over te nemen, is echter slechts op kleinere bedrijven toepasselijk. (De onroerende goederen van de nalatenschap mo-gen gezamenlijk geen hoger kadastraal inkomen hebben dan 63.000 F).&#13;
De lege ferenda zou men er kunnen aan denken om het toepassingsgebied van de wetgeving op de kleine nalatenschappen te verruimen. Zulke aangepaste regeling zou toelaten de verdeling in natura te vermijden, zonder de andere kinderen te bena-delen. Deze laatsten ontvangen nl. nog steeds de volledige tegenwaarde van hun erf-deel.&#13;
Hiermee wordt echter geen oplossing geboden aan het financieringsprobleem van de overnemer, die aldus gedwongen wordt te investeren in gronden. Het is nl. on-misbaar bij een modern bedrijf dat het beschikbare kapitaal voor andere bedrijfs-middelen dan grond gebruikt wordt.&#13;
Een gedeeltelijke tegemoetkoming aan deze financieringsmoeilijkheden vormt de wet van 28 december 1967 op het uitgesteld loon (Zie R. Eeckloo, Het uitgesteld loon in land- en tuinbouw, Leuven, 1968; P. Delnoy, Le salaire différé dans l'agriculture et l'horticulture, Annales de la Faculté de Droit de Liège, 1976, nrs. 1-2, p. 55). Deze wet biedt aan de overnemer die jaren op het bedrijf heeft gewerkt, de kans om een groter deel van de nalatenschap te bekomen.&#13;
In de praktijk wordt de wettelijke regeling zeer weinig toegepast, omdat de meeste families het probleem in der minne regelen n.a.v. de overname. Dit belet niet dat het een goede wetgeving is die in conflictsituaties de rechtmatige belangen van 'de thuis-blijver' verdedigt.&#13;
De wet van 1967 is echter slechts een gedeeltelijke tegemoetkoming aan de over-nameproblemen omdat de schuldvordering begrensd is en omdat ze geldt voor een-ieder die onbezoldigd in het bedrijf heeft meegewerkt, dus ook andere kinderen dan de opvolger.&#13;
5.&#13;
Een oplossing voor beide problemen (de verdeling in natura en de financiering van de overname) kan men vinden door het oprichten van een vennootschap. De rechts-persoon wordt nl. eigenaar van het bedrijf, de erfgenamen daarentegen erven aande-len. De gelijkberechtiging van alle kinderen kan hiermee verzekerd worden, zonder de zoon-opvolger nodeloos op kosten te jagen.&#13;
Voornamelijk de landbouwvennootschap (wet van 12 juli 1979) komt hiervoor in aanmerking. (Men leze de brochure 'La société agricole' uitgegeven n.a.v. de nota-riële dagen te Hoei op 17 en 18 september 1981, met bijdragen van B. Degreve, C. Wauters, F. Bouckaert, L. Weyts en J. Ronse). Zij laat toe dat de zoon verder boert zoals hij dit gepast oordeelt, op het ongeschonden familiebedrijf. Deze wet is echter technisch ingewikkeld en vergt nog aanlooptijd vooraleer de praktijk met ze-kerheid alle moeilijkheden die bij de toepassing ervan rijzen, zal opgelost hebben.&#13;
De landbouwvennootschap kan een nuttige oplossing betekenen in een aantal ge-vallen o.m. bij vader-zoon bedrijven. Maar het oprichten van een vennootschap en-kel en alleen om aldus een verkapte erfregeling te realiseren, is geen ideale oplossing, temeer daar deze formule niet alleen voordelen biedt. Het lijkt daarom wenselijk dat de lege ferenda een oplossing in het erfrecht zelf zou gevonden worden. Benevens, zoals reeds vermeld, een aanpassing van de wet op de kleine nalatenschappen die een wet op de kleine en de landbouwnalatenschappen zou kunnen worden, zou ook voor de financieringsproblemen van de bedrijfsopvol-ger een oplossing moeten gevonden worden. Hierbij kan wellicht gedacht worden aan een of andere formule waarbij de opvolger de gronden die de andere kinderen toebedeeld krijgen, voor een zekere tijd in gebruik zou hebben. Zulke oplossing zou in de lijn liggen van wat nu reeds in de praktijk op vrijwillige basis gebeurt.&#13;
6.&#13;
Bij het uitdenken van nieuwe oplossingen voor de vererving van landbouwbedrijven is het wellicht interessant even naar het Franse voorbeeld te kijken. Recent werden hier nl. belangrijke wijzigingen aangebracht aan het gevoerde grondbeleid door de wet nr. 80-502 van 4 juli 1980 - 'Loi d'orientation agricole'. De nieuwe regeling be-vat ook een erfrechtelijk luik dat een beter behoud van de landbouwbedrijven over de generaties heen tot doel heeft (zie G. Sarrut, G. Chesne, e.a., Dictionnaire per-manent entreprise agricole, Parijs, Bulletin 32 (20 juli 1980), p. 9514 e.v.; een sterk kritische analyse vindt men bij D. Martin, La réforme du partage des successions agricoles, Revue de droit rural, 1981, p. 191).&#13;
De toedeling van de hoeve bij voorkeur aan de erfgenaam-uitbater wordt aange-past, teneinde een oplossing te bieden voor het probleem van de (soms hoge) opleg die moet betaald worden.&#13;
De bedoeling is het doorbreken van de relatie eigendom-exploitatie van de grond. Hiertoe wordt aan de erfgenaam-landbouwer de mogelijkheid geboden te kiezen tussen de klassieke toebedeling in eigendom en een nieuwe vorm van toebedeling, nl. in genot.&#13;
In het geval van toebedeling in eigendom, mag de overnemer dit voortaan aanvra-gen voor slechts een deel van de exploitatie, op voorwaarde dat dit een economisch leefbaar geheel vormt. Tevens kan de overnemer een termijn van tien jaar krijgen om de helft van de verschuldigde opleg aan de andere erfgenamen te betalen; (de wettelijke intrest is hierbij verschuldigd).&#13;
De Franse wetgever heeft een gans nieuwe vorm van toebedeling bij voorkeur uit-gewerkt, nl. de toebedeling in genot. Het gaat om een gewone verdeling, maar waar-bij de landbouwgoederen met een verplichte pacht bezwaard worden ten voordele van de erfgenaam die het ouderlijk bedrijf wenst voort te zetten. Deze laatste is al-dus gerust dat hij het bedrijf kan blijven uitbaten (hij heeft nl. een pacht van minstens 18 jaar) niettegenstaande de verdeling, zonder zijn geld in grond te moeten vastleggen. Eventueel kan hij later bij de verkoop van percelen door andere erf-genamen zijn recht van voorkoop gebruiken, teneinde alzo de eigendom uiteindelijk toch te verwerven. Ook de andere erfgenamen varen er wel bij, want ze krijgen hun deel in eigendom; bij de toebedeling wordt daarenboven rekening gehouden met de waardevermindering veroorzaakt door de pacht.&#13;
Deze vorm van toebedeling is alleen maar mogelijk op voorwaarde dat er geen toebedeling in eigendom aangevraagd wordt. Alleen de overlevende echtgenoot en de erfgenaam-exploitant kunnen zulke pacht opeisen. De aanvraag kan slaan op het geheel of een deel van het bedrijf zonder beperking in omvang, op voorwaarde dat de voorgenomen landbouwexploitatie één econo-misch geheel vormt.&#13;
De aanvraag wordt onderzocht door de rechtbank en steeds toegekend , tenzij zou blijken dat de kandidaat-pachter klaarblijkelijk onbevoegd is om het voorgenomen bedrijf uit te baten. Op deze wijze worden de rechtmatige belangen van de mede-erfgenamen-verpachters geëerbiedigd. Er is nl. voor hen geen vrije keuze van pachter.&#13;
Bij meerdere aanvragen moet de rechtbank minstens aan één aanvraag gevolg ge-ven. De rechter kiest in functie van de bekwaamheid van de kandidaten en van de belangen die op het spel staan.&#13;
De vorm van de verdeling wordt niet aangetast door het toekennen van zulke pacht. Wel kan de licitatie alleen maar plaats hebben na het afsluiten van het pacht-contract.&#13;
De erfgenaam-exploitant zal in zijn kavel bij voorrang de gebouwen krijgen, zo-dat de gedwongen pacht in de mate van het mogelijke alleen de gronden betreft. Op deze manier zijn de gedwongen verpachters bevrijd van het onderhoud der ge-bouwen.&#13;
7.&#13;
De tot heden besproken juridische problemen betreffen het geval van goederen in eigendom. Maar bij de bedrijfsovername rijzen niet alleen vragen naar de overgang van eigendommen. Bijna altijd bevat de exploitatie een aanzienlijk deel in pacht. Het is van groot belang dat deze pachtrechten overgedragen kunnen worden op de overnemer. De landbouwgronden in België worden nu eenmaal voor het merendeel uitgebaat langsom een pacht. (Op 15 mei 1979 waren nl. 1.024.358 Ha verpacht op een totaal van 1.432.287 Ha, Landbouw- en tuinbouw/telling op 15 mei 1979, N.I.S., Brussel, 1981, Deel I, p. 28).&#13;
De huidige pachtwet laat, mits de wettelijke voorwaarden goed in het oog gehou-den worden, deze overdracht van pachtrechten behoorlijk toe (Zie R. Eeckloo, Pacht en voorkoop, Leuven, 1970; M. Sevens en G. Traest, Pacht, A.P.R., Gent-Leuven, 1978; H. Closon, Le bail a ferme et Ie droit de préemption, in Rép. Not., deel VIII, 1978).&#13;
De pachter kan nl., zonder de toestemming van de verpachter nodig te hebben, het gehele pachtgoed in onderpacht geven aan zijn afstammelingen of aangenomen kinderen of die van zijn echtgenoot (art. 31 P.W.). Tevens kan hij, eveneens zonder dat de toestemming van de verpachter vereist is, zijn pacht geheel overdragen aan dezelfde personen (art. 34 P.W.). De overnemer treedt dan in al de rechten en ver-plichtingen die uit de pacht voortvloeien. Ten voordele van de afstammeling die al-dus de pacht overneemt ontstaat van rechtswege pachtvernieuwing op voorwaarde dat de pachter binnen drie maanden na de ingenottreding van de overnemer, aan de verpachter kennis geeft van de gedane pachtoverdracht (art. 35 P.W.). Een nieuwe eerste pachtperiode van negen jaar gaat dan in.&#13;
De verpachter kan zich verzetten tegen de pachtvernieuwing d.m.v. een procedure voor de vrederechter. Enkel de door de wet vermelde ernstige redenen kunnen een verzet motiveren (o.m. het feit dat reeds een opzeg werd gegeven, de wil van de ver-pachter om het goed zelf uit te baten). Wordt het verzet aanvaard, dan ontstaat er geen pachtvernieuwing en heeft alleen de overdracht van de vroegere pacht gevolg (art. 36 en 37 P.W.).&#13;
Tenslotte voorziet de wet in geval van overlijden van de pachter dat de pacht doorloopt ten voordele van de erfgenamen. Gaat het om de overlevende echtgenoot, of om afstammelingen of aangenomen kinderen van de pachter of van zijn echtge-noot, dan kan de verpachter zich niet verzetten tegen deze gang van zaken (art. 38-39 P.W.).&#13;
In het kader van de pachtwethervorming die op parlementair niveau in behande-ling is, is het de bedoeling de lijst van bevoorrechte erfgenamen vernoemd in de arti-kelen 31, 34, 35 en 39 van de pachtwet uit te breiden met de echtgenoten van deze personen (Wetsvoorstel R. Gheysen tot wijziging van Afdeling III 'Regels betreffen-de de pacht in het bijzonder' van hoofdstuk II van Boek III, Titel VIII van het Bur-gerlijk Wetboek, en van artikel 628 van het Gerechtelijk Wetboek, Pari. Besch. Kamer, 1979-80, Nr. 331/1, art. 6 t/m 11).&#13;
8.&#13;
Tenslotte kan de vraag gesteld worden welke houding de overheid aanneemt t.o.v. bedrijfsovernames. Hier dient gewezen te worden op de belangrijke tussenkomst van het Landbouwinvesteringsfonds, vnl. d.m.v. een rentesubsidie. (K.B. van 21 ju-ni 1974 betreffende de modernisering van landbouwbedrijven. Een economische be-nadering vindt men bij D. Stuyck, De rentesubsidieregeling voor investeringen in de Belgische land- en tuinbouw; verkennende analyse, L.E.I.-schriften Nr. 214, Brus-sel, 1980). De subsidie die thans 5% bedraagt, zal weldra op 8% gebracht worden (Wet van 3 augustus 1981 houdende verbetering van het inkomen in de landbouw door een aanpassing van de financiële tegemoetkoming. - De uitvoeringsbesluiten moeten nog verschijnen, zodat de toepassingsvoorwaarden van deze verhoogde tus-senkomst nog niet bekend zijn).&#13;
Een kapitaalspremie van 50.000 F kan eveneens verleend worden bij eerste vesti-ging als landbouwer aan mensen beneden 35 jaar (K.B. van 15 mei 1981 tot toeken-ning van een premie van eerste vestiging in de sector van de landbouw, tuinbouw en veeteelt). De premie zal eerlang op 100.000 F gebracht worden (Wet van 5 augustus 1981 tot bevordering van de vestiging en de investering in de landbouw. - Ook hier zijn de uitvoeringsbesluiten nog niet gepubliceerd).&#13;
Deze rechtstreekse staatssteun is zeer belangrijk en beantwoordt aan de noodzaak een behoorlijke bedrijfsopvolging in de landbouw te verzekeren. Men kan zich echter afvragen of geen versoepelingen op fiscaal gebied eveneens aangewezen zouden zijn.&#13;
Mocht men o.m. verminderde registratie- en successierechten heffen op verpachte gronden, dan zou dit wellicht meer familieleden kunnen motiveren om de hun toe-komende gronden in gebruik te geven aan de bedrijfsopvolger (Vgl. wetsvoorstel Chr. Moors tot aanvulling en wijziging van depachtwetgeving, Pari. Besch. Kamer, 1980-81, Nr. 679/1, art. 12 t/m 15).</content><legacyfootnotes/><footnotes><footnote/></footnotes><auteurs>Mr. R. Gotzen</auteurs><published>1982-07-01 00:00:00</published><modified>1982-07-01 00:00:00</modified><editiondate>1982-07-01</editiondate><htmlpath>https://denhollander.info/artikel/6483</htmlpath></article>
</articles></edition>
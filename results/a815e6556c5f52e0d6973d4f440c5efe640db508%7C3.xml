<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6784</id><udhid>UDH:TvAR/6784</udhid><titel>'H. van Dijk / Burgemeester en Wethouders van Wymbritseradiel' (TvAR 1991/4456)</titel><searchwords><searchword>TvAR 3/1991</searchword><searchword>TvAR 1991/4456</searchword><searchword>UDH:TvAR/6784</searchword></searchwords><attachments><attachment><name>1991_nr 3_Rechtspraak_4456.pdf</name><extention>pdf</extention><url>https://denhollander.info/download/6509/ci</url></attachment></attachments><inleiding>Hinderwet, art. 2, jo. Wet op de&#13;
Raad van State art. 107/116&#13;
Verwerken landbouwplastic tot korrels valt&#13;
onder de Afvalstoffenwet.</inleiding><content>Vz. Afd. geschillen van bestuur, 4 september&#13;
1990&#13;
(Mr. Leyten-de Wijkerslooth)&#13;
Uitspraak van de Voorzitter van de Afdeling&#13;
voor de geschillen van bestuur van de Raad&#13;
van State met toepassing van art. 116 van de&#13;
Wet op de Raad van State, tevens beschikking&#13;
op het verzoek om toepassing van&#13;
art. 107 van evengenoemde wet, in het geschil&#13;
tussen:&#13;
H. van Dijk te Naarden (appellant/verzoeker)&#13;
en&#13;
Burgemeester en Wethouders van Wymbritseradiel&#13;
(verweerders).&#13;
Verweerders hebben bij beschikking van&#13;
11 april 1990, kenmerk 16-89, aan Lankhorst&#13;
Sneek te Sneek een vergunning onder voorschriften&#13;
ingevolge de Hinderwet verleend&#13;
voor het oprichten en in werking hebben van&#13;
een was- en verkleininrichting voor land- en&#13;
tuinbouwfolies en afvalplastics aan de&#13;
Wearen 40 te Oudega, kadastraal bekend&#13;
gemeente Heeg, sectie F, nr. 1976. De beschikking&#13;
van verweerders is aan deze uitspraak&#13;
gehecht.&#13;
Tegen die beschikking heeft appellant/verzoeker&#13;
bij schrijven van 14 mei 1990 beroep&#13;
ingesteld. Het beroepschrift is aan deze uitspraak&#13;
gehecht.&#13;
Daarnaast heeft hij bij schrijven van gelijke&#13;
datum verzocht de beschikking van verweerders van 11 april 1990 te schorsen&#13;
casu quo een voorlopige voorziening te treffen.&#13;
Het verzoekschrift is aan deze uitspraak&#13;
gehecht.&#13;
Bij het verhoor, bedoeld in art. 108 van de&#13;
WetopdeRaadvanState,op31 augustus 1990&#13;
hebben verzoeker en verweerders, vertegenwoordigd&#13;
door respectievelijk C.S. van der&#13;
Kooij en J. Wynia, hun standpunt nader toegelicht.&#13;
Voorts zijn mr. W. Sleijfer en D. Hoogland&#13;
namens Lankhorst Sneek verschenen.&#13;
In rechte&#13;
Toepassing is gevraagd van art. 107 van de&#13;
Wet op de Raad van State, ingevolge welk&#13;
artikel, voor zover te dezen van belang, een&#13;
besluit dat onderwerp uitmaakt van een door&#13;
de Afdeling te beslissen geschil hangende het&#13;
onderzoek ten verzoeke van de belanghebbende&#13;
geheel of gedeeltelijk kan worden&#13;
geschorst.&#13;
Art. 116, eerste lid, der wet bepaalt dat&#13;
indien het verzoek, bedoeld in artikel 107,&#13;
wordt gedaan hangende het onderzoek in een&#13;
door de Afdeling te beslissen geschil en de&#13;
Voorzitter van oordeel is dat de feiten en&#13;
omstandigheden geen nader onderzoek vergen,&#13;
hij met toestemming van belanghebbenden,&#13;
of indien hij oordeelt dat de beslissing&#13;
in dit geschil moet leiden tot de&#13;
uitspraak, dat het beroep kennelijk niet-ontvankelijk,&#13;
kennelijk ongegrond of kennelijk&#13;
gegrond is, onmiddellijk uitspraak in dit geschil&#13;
kan doen.&#13;
De Voorzitter is van oordeel dat in dit geval&#13;
de feiten en omstandigheden geen nader onderzoek&#13;
vergen, zodat in zoverre geen beletsel&#13;
bestaat voor toepassing van vorenaangehaald&#13;
artikel 116.&#13;
Bij hun bestreden beschikking hebben&#13;
verweerders aan Lankhorst Sneek te Sneek&#13;
een vergunning onder voorschriften ingevolge&#13;
de Hinderwet verleend voor het oprichten&#13;
en in werking hebben van een was- en&#13;
verkleininrichting voor land- en tuinbouwfolies&#13;
en afvalplastics aan de Wearen 40 te&#13;
Oudega, kadastraal bekend gemeente Heeg,&#13;
sectie F, nr. 1976.&#13;
De inrichting ligt op 50 meter ten oosten&#13;
van de eerste woonbebouwing van het dorp&#13;
Oudega.&#13;
Appellant/verzoeker, een omwonende,&#13;
heeft om verschillende redenen bezwaar tegen&#13;
de beschikking.&#13;
Uit de stukken en het door het Ministerie&#13;
van Volkshuisvesting, Ruimtelijke Ordening&#13;
en Milieubeheer (Adviseur Beroepen Milieubeheer)&#13;
ter zake uitgebracht ambtsbericht&#13;
blijkt dat in de inrichting gebruikte&#13;
landbouwfolies en afvalplastics worden verwerkt&#13;
tot korrels. Er zijn drie produktielijnen:&#13;
een was/agglomereerlijn, een grote en&#13;
een kleine agglomereerlijn.&#13;
Uit het verhandelde bij het verhoor is&#13;
voorts gebleken dat de te agglomereren&#13;
plastics van twee inzamelende bedrijven&#13;
worden betrokken. Naar het oordeel van de&#13;
Voorzitter dient de aldus in de inrichting te&#13;
bewerken stofte worden aangemerkt als een&#13;
afvalprodukt uit onder andere de agrarische&#13;
sector, dat na agglomeratie weer een nuttige&#13;
bestemming kan krijgen.&#13;
Uit de stukken blijkt verder dat de produktiecapaciteit&#13;
125 ton per week bedraagt.&#13;
Deze feiten en omstandigheden brengen&#13;
naar het oordeel van de Voorzitter met zich&#13;
dat de inrichting is bestemd tot het bewerken&#13;
van afvalstoffen.&#13;
Op grond van art. 33, juncto 31, eerste lid,&#13;
onder d, van de Afvalstoffenwet en art. 3,&#13;
onder c, van het Inrichtingenbesluit Afvalstoffenwet,&#13;
is voor de in geding zijnde inrichting&#13;
een vergunning ingevolge de Afvalstoffenwet&#13;
vereist.&#13;
Ingevolge art. 38, vierde lid, onder b, van&#13;
de Hinderwet is de Hinderwet niet van toepassing&#13;
op inrichtingen, waarvoor een vergunning&#13;
is vereist op grond van art. 33 van de&#13;
Afvalstoffenwet.&#13;
Verweerders hebben mitsdien in strijd met&#13;
art. 38, vierde lid, een vergunning ingevolge&#13;
de Hinderwet verleend.&#13;
De bestreden beschikking dient derhalve&#13;
te worden vernietigd op de grond genoemd in&#13;
art. 2, eerste lid, onder a, van de Tijdelijke wet&#13;
Kroongeschillen.&#13;
Nu het beroep kennelijk gegrond is, bestaat&#13;
er naar Ons oordeel aanleiding om onmiddellijk&#13;
uitspraak in het onderwerpelijke&#13;
geschil te doen.&#13;
Voor toepassing van art. 107 van de Wet op&#13;
de Raad van State bestaat in verband daarmee&#13;
geen aanleiding meer.</content><legacyfootnotes/><footnotes><footnote/></footnotes><auteurs>Mr. Leyten-de Wijkerslooth</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6784</htmlpath></article>
</articles></edition>
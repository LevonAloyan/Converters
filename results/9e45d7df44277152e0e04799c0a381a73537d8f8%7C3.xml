<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1999</searchword><id>4788</id><udhid>UDH:TvAR/4788</udhid><titel>De Boer / De Boer (TvAR 1999/4940)</titel><searchwords><searchword>TvAR 1/1999</searchword><searchword>TvAR 1999/4940</searchword><searchword>UDH:TvAR/4788</searchword></searchwords><attachments><attachment><name>1999_nr 1_Rechtspraak_4940.pdf</name><extention>pdf</extention><url>https://denhollander.info/download/4730/ci</url></attachment></attachments><inleiding>Pachtwet art. 25, 38, 39&#13;
Beschikking superheffing 1984&#13;
art. 1, 2, 5&#13;
&#13;
Grond in geschil was in 1983 dienstbaar aan&#13;
de melkproduktie, op basis waarvan in 1984&#13;
melkquotum is toegekend en dat brengt mee&#13;
dat dat melkquotum naar evenredigheid met&#13;
die grond is gaan samenhangen.&#13;
Verkoop van (een deel van) het met het gepachte&#13;
samenhangende melkquotum zonder&#13;
toestemming van verpachter is wanprestatie.&#13;
Pachter exploiteerde melkveebedrijf in maatschap&#13;
samen met zijn vader, die als eigenaar&#13;
o.m. het gebruik van de grond in geschil in de&#13;
maatschap had ingebracht. Na het overlijden&#13;
van vader is de grond in geschil aan één van&#13;
zijn beide zoons (verpachter) toegedeeld en&#13;
door deze aan de andere zoon (pachter) verpacht.&#13;
Ten aanzien van het melkquotum is bij&#13;
de boedelscheiding tussen de erfgenamen (echtgenote&#13;
en twee zoons) niets geregeld.&#13;
Destijds is het melkquotum toegekend van de&#13;
melkproducenten en dat quotum behoorde dus&#13;
aan het toe, te weten vader (thans zijn erfgenamen)&#13;
en de betreffende zoon (thans pachter).&#13;
Aan vader als eigenaar (thans zijn erfgenamen)&#13;
komt 50%. De aanspraken van de erfgenamen&#13;
zijn op grond daarvan: moeder 50%,&#13;
de ene zoon (thans verpachter van de grond in&#13;
geschil) 12,5% en de ander zoon (destijds&#13;
samen met vader gebruiker en thans pachter&#13;
van de grond in geschil) 37,5%. Aannemelijk&#13;
is dat de erfgenamen, als zij zich gerealiseerd&#13;
hadden dat bij de scheiding en deling ook de&#13;
rechten ten aanzien van het melkquotum verdeeld&#13;
hadden moeten worden, de genoemde&#13;
toerekening zouden hebben gehanteerd.&#13;
Het quotum, waarop de huidige verpachter op&#13;
grond daarvan aanspraken heeft, is nog aanwezig&#13;
en mitsdien is in de bijzondere omstandigheden&#13;
van dit geval de door de pachter&#13;
gepleegde wanprestatie niet zo ernstig dat&#13;
deze zou moeten leiden tot de conclusie dat hij&#13;
zich niet als goed pachter heeft gedragen.&#13;
De – op zichzelf verboden – onderverpachting&#13;
betrof slechts een betrekkelijk deel van het&#13;
gepachte en was van korte duur; van schade is&#13;
niets gesteld of gebleken.&#13;
Gezien de omstandigheden als in de beschikking&#13;
genoemd, is geen sprake geweest van een&#13;
handelwijze van pachter op grond waarvan&#13;
zijn bedrijfsvoering geacht moet worden niet&#13;
te zijn geweest zoals het een goed pachter betaamt.&#13;
Beslissing naar billijkheid: belangen van pachter&#13;
wegen het zwaarst.</inleiding><content>Beschikking in de zaak van:&#13;
Jan de Boer, wonende te Blokzijl, appellant,&#13;
procureur: mr J.M. Bosnak,&#13;
tegen&#13;
Hendrik de Boer, wonende te Blokzijl, geïntimeerde,&#13;
procureur: mr B. Peek.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Zwolle heeft bij tussenbeschikking van 30&#13;
september 1996 aan partijen opgedragen om&#13;
een aantal nader genoemde bescheiden over te&#13;
leggen alsmede een voortzetting van de mondelinge&#13;
behandeling bepaald en bij eindbeschikking&#13;
van 23 december 1996 afgewezen&#13;
het verzoek van geïntimeerde tot verlenging&#13;
van de tussen hem als pachter en appellant als&#13;
verpachter bestaande en behoudens verlenging&#13;
op 29 juli 1997 eindigende pachtovereenkomst&#13;
met betrekking tot de percelen grasland,&#13;
kadastraal bekend gemeente Blokzijl,&#13;
sectie G, nummers 122 ged. en 126, totaal groot&#13;
13.27.00 ha.&#13;
1.2 Voormelde eindbeschikking is gegeven uit&#13;
overweging in hoofdzaak dat de bedrijfsvoering&#13;
van de pachter niet is geweest zoals het&#13;
een goed pachter betaamt en dat mitsdien geen&#13;
plaats is voor verlenging van de pachtovereenkomst.&#13;
2 Het geding in hoger beroep&#13;
2.1 Pachter is bij op 21 januari 1997 ter griffie&#13;
van het hof ingekomen beroepsschrift in&#13;
hoger beroep gekomen van voormelde beschikkingen,&#13;
met verzoek de beschikking van&#13;
23 december 1996 te vernietigen en, opnieuw&#13;
beschikkende, de pachtovereenkomst te verlengen&#13;
met 6 jaar dan wel met een termijn die&#13;
het hof redelijk en billijk acht, met compensatie&#13;
van de proceskosten.&#13;
2.2 Verpachter heeft bij op 18 februari 1997&#13;
ter griffie van het hof ingekomen verweerschrift&#13;
gevoerd met conclusie dat het hof – al&#13;
dan niet onder verbetering van gronden – de&#13;
beschikking van 23 december 1996 zal bevestigen&#13;
onder veroordeling van appellant in de&#13;
proceskosten van beide instanties.&#13;
2.3 Op 24 maart 1997 heeft in raadkamer van&#13;
het hof een mondelinge behandeling van het&#13;
hoger beroep plaats gehad, waarbij aanwezig&#13;
waren verpachter in persoon, bijgestaan door&#13;
mr H.J. Schaatsbergen, advocaat te Zwolle,&#13;
alsmede pachter in persoon bijgestaan door&#13;
mr E.H.M. Harbers, advocaat te Arnhem.&#13;
2.4 Van de zijde van partijen zijn ter zitting&#13;
van het hof inlichtingen verstrekt. Vervolgens&#13;
hebben de raadslieden de wederzijdse standpunten&#13;
nader toegelicht, zulks wat de raadsman&#13;
van verpachter betreft mede aan de hand&#13;
van pleitnotities.&#13;
3 De grieven&#13;
De grieven luiden:&#13;
I. Ten onrechte overweegt de pachtkamer van&#13;
het kantongerecht:&#13;
“De pachtkamer is van oordeel dat door de&#13;
verkoop van een aanzienlijk deel van het met&#13;
het gepachte samenhangende melkquotum de&#13;
pachter zo zeer in strijd met zijn verplichtingen&#13;
uit de pachtovereenkomst heeft gehandeld,&#13;
dat het verlengingsverzoek ingevolge&#13;
artikel 39 Pachtwet moet worden afgewezen.&#13;
Partijen zijn het erover eens dat vóór de verkoop&#13;
van quotum er 67.837 (lees: kilogram)&#13;
melk op het pachtland rustte. Voorts staat vast&#13;
dat de pachter daarvan ongeveer 3/4 gedeelte&#13;
heeft vervreemd.”&#13;
II. Ten onrecht overweegt dat pachtkamer van&#13;
het kantongerecht:&#13;
“In rechte moet er daarom van worden uitgegaan&#13;
dat de pachter drie/vierde van het op het&#13;
pachtland rustende quotum zonder toestemming&#13;
van de verpachter heeft vervreemd. Dit&#13;
gegeven is reeds voldoende om zodanige wanprestatie&#13;
op te leveren, die verdere verlenging&#13;
blokkeert. Met name acht de pachtkamer niet&#13;
relevant de vraag hoeveel melk, samenhangende&#13;
met het gepachte, de pachter dan wel had&#13;
mogen verkopen: indien niet 3/4, was de helft&#13;
dan wel toegestaan? Het enkele feit van de&#13;
verkoop ontneemt de verpachter immers de&#13;
mogelijkheid om te kiezen of hij – indien afwikkeling&#13;
aan de orde komt – over het quotum&#13;
wenst te gaan beschikken dan wel zich&#13;
met de waarde in geld tevreden wil stellen. Met&#13;
andere woorden: zonder de toestemming van&#13;
de verpachter mocht de pachter in het geheel&#13;
niet overgaan tot verkoop van enig gedeelte&#13;
van het op het pachtland rustende quotum.”&#13;
III. Ten onrechte heeft de pachtkamer van het&#13;
kantongerecht waarde gehecht aan het feit dat&#13;
Hendrik bereid is genoegen te nemen met&#13;
50% van de feitelijk gerealiseerde opbrengst&#13;
en onder die voorwaarden alsnog zou willen&#13;
instemmen met verlenging van de pachtovereenkomst.&#13;
IV. Ten onrechte heeft de pachtkamer van het&#13;
kantongerecht het verlengingsverzoek afgewezen.&#13;
4 De mondelinge behandeling&#13;
Ter zitting van het hof is verklaard (zakelijk&#13;
weergegeven):&#13;
door pachter:&#13;
dat hij 48 jaar is, gehuwd is en twee kinderen&#13;
heeft, te weten een dochter van 12 jaar en een&#13;
zoon van 10 jaar; dat zijn bedrijf bestaat uit&#13;
ongeveer 29 ha cultuurgrond alsmede erf en&#13;
ondergrond van woning en bedrijfsgebouwen;&#13;
dat zijn bedrijf in 1983 dezelfde omvang had;&#13;
dat ongeveer 13 ha (waarop woning en&#13;
bedrijfsgebouwen) zijn eigendom is en de&#13;
overige grond wordt gepacht; dat ongeveer 25&#13;
ha wordt gebruikt als grasland en de rest als&#13;
bouwland voor de teelt van mais;&#13;
dat hij 104 stuks rundvee heeft, waaronder&#13;
ongeveer 45 zoogkoeien; dat hij beschikt over&#13;
een potstal met plaats voor 60 dieren, alsmede&#13;
over twee veeschuren; dat hij tot 1993 melkvee&#13;
heeft gehad, maar in verband met ziekte&#13;
(melkerskoorts) met melken is gestopt; dat hij&#13;
in het melkprijsjaar 1995/1996 nog beschikte&#13;
over een melkquotum van 148.275 kilogram;&#13;
dat hij eerst bij wege van overbrugging zijn&#13;
melkquotum heeft verleasd en in 1995 een&#13;
gedeelte van het melkquotum, te weten 119.789&#13;
kilogram, heeft verkocht; dat het op zijn&#13;
bedrijf betrekking hebbende boekhoudoverzicht&#13;
over 1995/1996 inmiddels aan het hof is&#13;
toegezonden; dat in dat jaar sprake is geweest&#13;
van een verlies van ongeveer ƒ 28.000,–; dat de&#13;
reden hiervan is dat toen in verband met de&#13;
opfok van vee geen verkoop van vee heeft&#13;
plaatsgehad; dat 1.40 ha van de grond in&#13;
geschil in 1993/1994 door hem in gebruik is&#13;
gegeven aan ene Van der Linden, maar dit&#13;
gebruik inmiddels weer is geëindigd, de betreffende&#13;
grond in het voorjaar van 1996 weer&#13;
met gras is ingezaaid en deze er thans goed&#13;
bijligt; dat hij voor die inbruikgeving mondeling&#13;
toestemming aan verpachter heeft gevraagd&#13;
en ook gekregen; dat, voor zover overigens&#13;
nog sprake is geweest van ingebruikgeving&#13;
van grond aan een derde, dit zijn eigen grond&#13;
betrof; dat noch hij, noch zijn echtgenote&#13;
inkomsten buiten het bedrijf hebben; dat hij&#13;
bezig is met het opzetten van een camping en&#13;
de daarvoor benodigde vergunning inmiddels&#13;
heeft gekregen; dat dit stuk grond van 1.500 à&#13;
1.600 m2 betreft en het gaat om staanplaatsen&#13;
voor tenten en/of caravans; dat zijn moeder&#13;
nog in leven is;&#13;
door verpachter:&#13;
dat hij 44 jaar is, gehuwd is en twee kinderen&#13;
heeft, te weten twee zoons van 13 en 8 jaar;&#13;
dat hij als chef-kok werkzaam is en zijn echtgenote&#13;
geen betrekking buitenshuis heeft; dat&#13;
hij, als de grond vrij van pacht komt, deze wil&#13;
verkopen om met de opbrengst daarvan een&#13;
eigen horeca-bedrijf op te zetten; dat hij niet&#13;
meer bereid is toe een minnelijke regeling van&#13;
het onderhavige geschil.&#13;
5 De ontvankelijkheid van het hoger&#13;
beroep&#13;
Nu pachter geen grieven heeft aangevoerd&#13;
tegen de tussenbeschikking van 30 september&#13;
1996, kan hij in zijn hoger beroep, voor zover&#13;
dat tegen die beschikking is ingesteld, niet&#13;
worden ontvangen.&#13;
6 Beoordeling van het geschil in&#13;
hoger beroep&#13;
6.1 Ten processe staat vast dat (ook) de grond&#13;
in geschil in 1983 dienstbaar was aan de melkproductie&#13;
in het bedrijf dat pachter toen&#13;
samen met zijn vader in maatschap op onder&#13;
meer deze grond uitoefende. Op basis van die&#13;
melkproductie heeft in 1984 de toekenning&#13;
van het litigieuze melkquotum plaats gehad en&#13;
dat brengt mee dat dat melkquotum naar&#13;
evenredigheid van de oppervlakte daarvan met&#13;
de grond in geschil is gaan samenhangen.&#13;
6.2 Uit het vorenstaande volgt dat het hof&#13;
pachter niet kan volgen in zijn betoog dat met&#13;
de grond in geschil geen melkquotum samenhangt.&#13;
Met name is ook onjuist de conclusie&#13;
die pachter trekt uit ’s hofs arrest van 27&#13;
december 1994, AR 1995, 4771. Bepalend is,&#13;
zoals hiervoor al overwogen, of de grond in&#13;
1983 al dan niet dienstbaar was aan de melkproductie.&#13;
Is dat het geval, dan is met die&#13;
grond melk gaan samenhangen en daarin&#13;
komt door het enkele feit dat die grond later&#13;
wordt verpacht geen verandering.&#13;
6.3 Met betrekking tot de vraag of met de&#13;
grond in geschil melkquotum samenhangt,&#13;
kan uit de stukken van het geding in eerste&#13;
aanleg niet de conclusie worden getrokken dat&#13;
pachter toen een ander standpunt innam dan&#13;
in hoger beroep en in zoverre is geen sprake&#13;
van een gedekt verweer.&#13;
Dit laatste is evenmin het geval met betrekking&#13;
tot de vraag hoeveel melkquotum met de&#13;
litigieuze grond samenhangt. Beide partijen&#13;
waren het in eerste aanleg erover eens dat&#13;
67.837 kilogram aan die grond moet worden&#13;
toegerekend. Pachter is in hoger beroep weliswaar&#13;
– naar hiervoor reeds overwoge: ten&#13;
onrechte blijven betogen dat met bedoelde&#13;
grond in het geheel geen melkquotum samenhangt,&#13;
maar hij is voor het geval dat anders&#13;
mocht zijn niet op gemelde toerekening teruggekomen.&#13;
De omstandigheid dat hij de referentiehoeveelheid&#13;
melk, ten aanzien waarvan&#13;
verpachter aanspraken heeft, anders berekent&#13;
dan laatstgenoemde, doet daaraan niet af.&#13;
6.4 Volgens vaste rechtspraak van dit hof staat&#13;
het een pachter, gezien zijn uit artikel 25 der&#13;
Pachtwet voortvloeiende verplichting om bij&#13;
het einde van de pachtovereenkomst het&#13;
gepachte in goede staat aan de verpachter op&#13;
te leveren, in het algemeen niet vrij om bij het&#13;
einde van de pacht of gedurende de looptijd&#13;
daarvan de grond aan de verpachter op te&#13;
leveren zonder deze in de gelegenheid te stellen&#13;
tevens de daarmee samenhangende heffingvrije&#13;
hoeveelheid melk te verwerven. Dit&#13;
impliceert, gelet op de uit genoemd wetsartikel&#13;
voortvloeiende zorgverplichting, dat het&#13;
een pachter in het algemeen ook niet vrijstaat&#13;
gedurende de looptijd van de pacht de met het&#13;
gepachte samenhangende heffingvrije hoeveelheid&#13;
melk geheel of gedeeltelijk te vervreemden.&#13;
Zulk een vervreemding zonder toestemming&#13;
van de verpachter is dan ook aan te merken&#13;
als wanprestatie.&#13;
6.5 Uit de omstandigheid dat pachter van het&#13;
totale melkquotum ad 148.275 kilogram een&#13;
gedeelte ter grootte van 119.789 kilogram&#13;
heeft verkocht, volgt – gelet op de verhouding&#13;
in oppervlakte tussen het gehele bedrijf van&#13;
pachter en de grond in geschil – dat althans&#13;
een deel van voormelde 119.789 kilogram&#13;
samenhing met de grond in geschil.&#13;
Nu verpachter betwist dat hij met de verkoop&#13;
(van een gedeelte) daarvan heeft ingestemd en&#13;
pachter ter zake geen (voldoende gespecificeerd)&#13;
bewijsaanbod van het tegendeel heeft&#13;
gedaan, moet het ten processe ervoor gehouden&#13;
worden dat de verkoop zonder bedoelde&#13;
toestemming is geschied. Pachter heeft door&#13;
toch tot gemelde verkoop over te gaan zich&#13;
tegenover verpachter schuldig gemaakt aan&#13;
wanprestatie.&#13;
6.6 Vervolgens komt aan de orde de vraag of&#13;
bedoelde wanprestatie in casu moet worden&#13;
aangemerkt als een dusdanig tekortschieten&#13;
van pachter tegenover verpachter dat daaruit&#13;
volgt dat zijn bedrijfsvoering niet is geweest&#13;
zoals het een goed pachter betaamt en mitsdien&#13;
zijn verlengingsverzoek moet worden&#13;
afgewezen.&#13;
6.7 Zoals hiervoor reeds aangegeven, exploiteerde&#13;
pachter in 1983 het onderhavige melkveebedrijf&#13;
in maatschap samen met zijn vader.&#13;
Deze maatschap is bij akte van 24 mei 1978&#13;
aangegaan, zulks met ingang van 1 mei 1977.&#13;
Vader De Boer heeft daarbij onder meer het&#13;
gebruik van de tot het bedrijf behorende&#13;
onroerende zaken ingebracht, waaronder dat&#13;
van de grond in geschil.&#13;
Op 21 december 1983 is vader De Boer overleden&#13;
zonder bij uiterste wil over zijn nalatenschap&#13;
te hebben beschikt, als zijn wettelijke&#13;
erfgenamen nalatend zijn echtgenote en zijn&#13;
beide zoons Jan en Hendrik, thans partijen in&#13;
dit geding. Voormelde maatschap is door&#13;
overlijden van vader geëindigd. Moeder De&#13;
Boer heeft geen gebruik gemaakt van haar&#13;
recht om met haar zoon Jan een nieuwe maatschap&#13;
aan te gaan en Jan heeft evenmin gebruik&#13;
gemaakt van zijn recht om toedeling te&#13;
verlangen van alle activa van de maatschap. In&#13;
afwachting van de boedelscheiding heeft Jan&#13;
de (on)roerende zaken beheerd en het melkveebedrijf&#13;
alleen voortgezet.&#13;
Bij de boedelscheiding (akte van 29 juli 1985)&#13;
is vervolgens aan elk van de drie erfgenamen&#13;
een gedeelte van de onroerende zaken toegedeeld;&#13;
de grond in geschil is aan Hendrik toegedeeld&#13;
en door deze bij pachtovereenkomst&#13;
van 29 juli 1985 met ingang van diezelfde&#13;
datum aan Jan verpacht. Uit de ten processe&#13;
overgelegde akte van boedelscheiding blijkt,&#13;
anders dan door pachter in hoger beroep aangevoerd,&#13;
niet dat Hendrik tot die verpachting&#13;
verplicht was.&#13;
6.8 Ten aanzien van het melkquotum is bij&#13;
vorenbedoelde boedelscheiding niets geregeld.&#13;
Op naam van de maatschap De Boer is met&#13;
ingang van het melkprijsjaar 1984/1985 een&#13;
melkquotum van 166.774 kilogram toegekend&#13;
en dit is met ingang van het daarop volgende&#13;
melkprijsjaar ten name van Jan gesteld.&#13;
6.9 Blijkens artikel 5, lid 1, juncto de artikelen&#13;
1, lid 1 en 2, lid 1, van de (eerste) Beschikking&#13;
superheffing van 1984 werd aan melkproducenten&#13;
voor een op 2 april 1984 ingaande&#13;
periode een heffingvrije hoeveelheid melk&#13;
toegekend, gebaseerd op de in 1983 (aan de&#13;
melkfabriek) afgeleverde hoeveelheid melk,&#13;
verminderd met 8,65%. Aldus zijn de melkquota&#13;
ontstaan en gehandhaafd behoudens&#13;
latere wijzigingen in de grootte daarvan.&#13;
De toekenning van melkquotum geschiedde&#13;
dus aan de melkproducenten op het betreffende&#13;
landbouwbedrijf. Vaststaat in casu dat&#13;
vader De Boer en zijn zoon Jan het melkveebedrijf&#13;
in 1983 in maatschap exploiteerden.&#13;
Het melkquotum behoorde dus aan hen als&#13;
melkproducenten (wat vader De Boer betreft&#13;
dus aan zijn erfgenamen) te worden toegekend.&#13;
6.10 Met betrekking tot de mate waarin betrokkenen&#13;
op gemeld vermogensrecht aanspraak&#13;
konden/kunnen maken overweegt het&#13;
hof het volgende.&#13;
In de omstandigheid dat de pachtkamer van&#13;
dit hof regels heeft ontwikkeld voor een billijke&#13;
verdeling van de waarde van melkquotum&#13;
in (geëindigde) pachtsituaties, waarbij aan de&#13;
verpachter wegens de ingebruikgeving van de&#13;
grond 50% van de waarde van het betreffende&#13;
melkquotum pleegt te worden toegekend en&#13;
aan de pachter voor zijn inspanningen bij de&#13;
melkproductie eveneens 50%, vindt het hof een&#13;
aanknopingspunt het aandeel van wijlen vader&#13;
De Boer als eigenaar van de grond te bepalen&#13;
op de ene helft en dat van wijlen vader De Boer&#13;
en Jan als gebruikers van de grond tesamen&#13;
(ieder voor een gelijk deel) op de andere helft.&#13;
6.11 Uit het vorenstaande volgt dat in casu na&#13;
het overlijden van vader De Boer de aanspraken&#13;
van zijn erfgenamen ter zake van het&#13;
melkquotum – naar rato van hun erfdeel en&#13;
rekening houdend met het feit dat vader De&#13;
Boer in algehele gemeenschap van goederen&#13;
was gehuwd – als volgt zijn:&#13;
– moeder De Boer 1/2 x 75% plus 1/3 x&#13;
37,5% = 50%;&#13;
– Hendrik de Boer 1/3 x 37,5% = 12,5%;&#13;
– Jan de Boer 25% plus 1/3 x 37,5% = 37,5%.&#13;
6.12 De aanspraken van Hendrik als erfgenaam&#13;
ten aanzien van de waarde van het&#13;
melkquotum dat samenhangt met de tot het&#13;
onderhavige bedrijf behorende grond in het&#13;
melkprijsjaar 1995/1996 waren dus gerelateerd&#13;
aan 12,5% van 148.275 kilogram =&#13;
18.534 kilogram (afgerond).&#13;
Niet in geschil is dat een grotere hoeveelheid,&#13;
te weten 28.486 kilogram heffingvrije melk&#13;
nog beschikbaar is.&#13;
6.13 Uit de ten processe overlegde stukken en&#13;
het door partijen gestelde is aannemelijk&#13;
geworden dat de gerechtigden in de door het&#13;
overlijden van vader De Boer ontstane gemeenschap&#13;
zich niet hebben gerealiseerd dat&#13;
ook de rechten ten aanzien van het melkquotum&#13;
verdeeld hadden moeten worden. Aannemelijk&#13;
is ook dat, indien zij zich dat wel hadden&#13;
gerealiseerd, aan Hendrik slechts een zodanig&#13;
deel van het quotum zou zijn toegerekend&#13;
als volgt uit de hiervoor onder 6.11 vermelde&#13;
berekening. In het andere geval zou&#13;
immers Hendrik een zeer aanzienlijk bedrag&#13;
aan de andere erfgenamen hebben moeten uitkeren&#13;
doordat in die visie aanzienlijk meer&#13;
quotum aan hem zou zijn toegescheiden dan&#13;
waarop hij aanspraak kon maken. In de situatie&#13;
zoals hiervoor geschetst mocht Jan er&#13;
redelijkerwijs op rekenen dat Hendrik slechts&#13;
aanspraak zou maken op een deel van het&#13;
quotum overeenkomende met de bovenomschreven&#13;
verhouding, aldaar berekend op&#13;
18.534 kilogram. Nu nog een quotum van&#13;
28.486 kilogram beschikbaar is, heeft Jan&#13;
onder de bijzondere omstandigheden van het&#13;
onderhavige geval geen zo ernstige wanprestatie&#13;
gepleegd dat deze moet leiden tot de&#13;
conclusie dat hij zich niet als een goed pachter&#13;
heeft gedragen. In het midden kan hierbij blijven&#13;
of moeder De Boer (thans) geen aanspraak&#13;
maakt op (de waarde van) het melkquotum.&#13;
6.14 Aan het vorenstaande doet niet af dat&#13;
Hendrik geacht moet worden als erfgenaam&#13;
van zijn vader deze als eigenaar van de grond&#13;
in geschil vanaf de dag van diens overlijden&#13;
(21 december 2983) te zijn opgevolgd. Evenmin&#13;
zou het vorenstaande anders zijn indien&#13;
de later gesloten pachtovereenkomst op diezelfde&#13;
datum zou zijn aangevangen.&#13;
Overigens kan het hof verpachter niet volgen&#13;
in diens stelling dat bedoelde pachtovereenkomst&#13;
geacht moet worden direct na het overlijden&#13;
van vader De Boer te zijn aangevangen.&#13;
6.15 Verpachter heeft zich ook tegen verlenging&#13;
van de onderhavige pachtovereenkomst&#13;
verzet, omdat pachter zich schuldig zou hebben&#13;
gemaakt aan verboden onderverpachting.&#13;
Ten processe is gebleken dat pachter inderdaad&#13;
een gedeelte van het gepachte aan een&#13;
derde heeft onderverpacht; weliswaar heeft hij&#13;
aangevoerd dat verpachter daarvoor toestemming&#13;
had gegeven, maar dat is door laatstgenoemde&#13;
ontkend en pachter heeft zijn desbetreffende&#13;
stelling niet nader onderbouwd&#13;
noch daarvan bewijs aangeboden. De – op&#13;
zichzelf dus verboden – onderverpachting&#13;
heeft evenwel slechts een betrekkelijk klein&#13;
gedeelte (ongeveer 1.40 ha) van het gepachte&#13;
betroffen en is voorts van korte duur geweest;&#13;
pachter heeft de betreffende grond met ingang&#13;
van 1996 weer met gras ingezaaid en zelf in&#13;
gebruik genomen. Omtrent ter zake door verpachter&#13;
geleden schade is niets gesteld of&#13;
anderszins gebleken.&#13;
Niet betwist door verpachter is de in hoger&#13;
beroep door pachter gedane mededeling dat&#13;
de grond er goed bijligt en het hof trekt hieruit&#13;
de conclusie dat verpachter zijn in eerste&#13;
aanleg geuite beschuldiging dat de grond is&#13;
verwaarloosd, niet langer handhaaft.&#13;
6.16 Ervan uitgaande dat verpachter zijn verwijt&#13;
dat de pachtprijs te laag is, nog handhaaft,&#13;
overweegt het hof dat ter zake niet is gebleken&#13;
van een verwijtbare tekortkoming van pachter.&#13;
Aan verpachter staat de in de Pachtwet&#13;
opgenomen mogelijkheid ten dienste om desgewenst&#13;
aan de grondkamer om herziening&#13;
van de pachtprijs te verzoeken en hij kan het&#13;
niet gebruik maken van die mogelijkheid niet&#13;
aan pachter tegenwerpen.&#13;
6.17 Uit het bovenoverwogene volgt weliswaar&#13;
dat pachter wanprestatie heeft gepleegd&#13;
door zonder toestemming van verpachter met&#13;
de grond in geschil samenhangend melkquotum&#13;
te vervreemden en een gedeelte van het&#13;
gepachte onder te verpachten, maar het hof&#13;
komt tot de conclusie dat geen sprake is&#13;
geweest van een handelwijze op grond waarvan&#13;
de bedrijfsvoering van pachter geacht&#13;
moet worden niet te zijn geweest zoals het&#13;
een goed pachter betaamt. Daarbij let het hof&#13;
op de volgende omstandigheden, deze tezamen&#13;
en in onderling verband bezien:&#13;
a) pachter verkeerde door de onder zijn melkvee&#13;
opgetreden ziekte in moeilijke bedrijfsomstandigheden&#13;
en was ter overbrugging&#13;
daarvan genoopt maatregelen te treffen;&#13;
b) de vervreemding van het melkquotum heeft&#13;
niet geleid tot een aantasting van de aanspraken&#13;
die verpachter ter zake redelijkerwijze heeft;&#13;
c) de handelwijze van pachter heeft ook overigens&#13;
niet geleid tot schade voor verpachter;&#13;
d) de onderverpachting heeft slechts een klein&#13;
gedeelte van de onderhavige grond betroffen&#13;
en is van korte duur geweest, waarna pachter&#13;
het betreffende gedeelte weer heeft ingezaaid;&#13;
het ligt er (weer) bij als goed grasland.&#13;
6.18 Een en ander brengt mee dat de grieven I&#13;
en II doel treffen. Grief III behoeft geen bespreking,&#13;
nu in hoger beroep is komen vast te&#13;
staan dat verpachter niet meer tot enige minnelijke&#13;
regeling bereid is.&#13;
6.19 Nu geen plaats is voor afwijzing van het&#13;
pachtverlengingsverzoek op grond van het&#13;
bepaalde in artikel 39 der Pachtwet en zich&#13;
evenmin een van de andere bijzondere, tot&#13;
zulk een afwijzing leidende, gevallen voordoet&#13;
als vermeld in de artikelen 38a e.v. van de&#13;
Pachtwet, moet op de voet van artikel 38 van&#13;
die wet naar billijkheid op bedoeld verzoek&#13;
worden beslist.&#13;
Naar die maatstaf de belangen van partijen&#13;
tegen elkaar afwegend, komt het hof tot de&#13;
conclusie dat het belang van pachter bij verlenging&#13;
van de pachtovereenkomst zwaarder&#13;
weegt dan dat van verpachter bij beëindiging&#13;
daarvan. Het gaat voor pachter om een groot&#13;
gedeelte van het hem thans ter beschikking&#13;
staande areaal grond (ongeveer 45%); verlies&#13;
daarvan zal de rentabiliteit van zijn bedrijf&#13;
ernstig aantasten. Verpachter wil de litigieuze&#13;
percelen verkopen om met de opbrengst daarvan&#13;
een eigen horecabedrijf op te zetten; van&#13;
een min of meer concreet plan is evenwel niet&#13;
gebleken en evenmin heeft betrokkene gemotiveerd&#13;
aangegeven daarbij een substantieel&#13;
belang te hebben.&#13;
6.20 De tussen partijen bestaande pachtovereenkomst&#13;
moet dan ook worden verlengd,&#13;
zulks met een termijn van zes jaar, zijnde niet&#13;
gebleken van bijzondere omstandigheden die&#13;
tot verlenging met een kortere duur aanleiding&#13;
zouden moeten zijn. Ook grief IV is derhalve&#13;
gegrond.&#13;
7 Slotsom&#13;
De pachter moet niet-ontvankelijk worden&#13;
verklaard in zijn hoger beroep, voor zover dat&#13;
is gericht tegen de beschikking van 30 september&#13;
1996; de beschikking van 23 december&#13;
1996 moet worden vernietigd en de onderhavige&#13;
pachtovereenkomst moet alsnog worden&#13;
verlengd als na te melden.&#13;
In de omstandigheid dat partijen broers van&#13;
elkaar zijn, vindt het hof aanleiding de tussen&#13;
hen gevallen proceskosten te compenseren des&#13;
dat ieder van hen zijn eigen kosten draagt.&#13;
Beslissing&#13;
Het hof, beschikkende in hoger beroep:&#13;
Verklaart pachter niet-ontvankelijk in zijn&#13;
hoger beroep voor zover dat is gericht tegen&#13;
de door de pachtkamer van het kantongerecht&#13;
te Zwolle tussen partijen gegeven beschikking&#13;
van 30 september 1996;&#13;
vernietigt de door genoemde pachtkamer tussen&#13;
partijen gegeven beschikking van 23 december&#13;
1996, waarvan beroep,&#13;
en te dien aanzien opnieuw beschikkende:&#13;
verlengt de tussen partijen bestaande pachtovereenkomst&#13;
met betrekking tot de percelen&#13;
grasland, kadastraal bekend gemeente Blokzijl,&#13;
sectie G, nrs. 122 ged. en 126 totaal groot&#13;
13.27.00 ha., met een termijn van zes jaar, eindigende&#13;
op 29 juli 2003;&#13;
compenseert de tussen partijen in eerste aanleg&#13;
en in hoger beroep gevallen proceskosten&#13;
des dat iedere partij haar eigen kosten draagt.</content><legacyfootnotes/><footnotes><footnote/></footnotes><auteurs/><published>1999-01-01 00:00:00</published><modified>1997-05-20 00:00:00</modified><editiondate>1999-01-01</editiondate><htmlpath>https://denhollander.info/artikel/4788</htmlpath></article>
</articles></edition>
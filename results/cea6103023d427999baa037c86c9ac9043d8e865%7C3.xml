<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>6598</id><udhid>UDH:TvAR/6598</udhid><titel>'B. Bonder / Burgemeester en Wethouders van Rolde' (TvAR 1992/4549)</titel><searchwords><searchword>TvAR 6/1992</searchword><searchword>TvAR 1992/4549</searchword><searchword>UDH:TvAR/6598</searchword></searchwords><attachments><attachment><name>1992_nr 6_Rechtspraak_4549.pdf</name><extention>pdf</extention><url>https://denhollander.info/download/6371/ci</url></attachment></attachments><inleiding>Hinderwet, art. 13&#13;
Toetsing Ammoniak en Veehouderij; verschil&#13;
tussen 'bos' en 'overige vegetaties'.</inleiding><content>Afd. geschillen van bestuur, 15 maart 1991&#13;
(Mr. J.P.M.G.G. Knoors, mr. M.D. van Wolferen)&#13;
Uitspraak in het geschil tussen: B.&#13;
Bonder te Eldersloo (appellant)&#13;
en&#13;
Burgemeester en Wethouders van Rolde (verweerders).&#13;
Overzicht van het geschil&#13;
Bij beschikking van 4 oktober 1988 hebben&#13;
verweerders aan appellant:&#13;
I. een vergunning onder voorschriften in&#13;
gevolge de Hinderwet verleend voor het uit&#13;
breiden en wijzigen van zijn veeteelt- en&#13;
akkerbouwbedrijf op het perceel nr. 9 te El&#13;
dersloo, kadastraal bekend gemeente Rolde,&#13;
sectie U, nr. 523;&#13;
II. evenbedoelde vergunning geweigerd&#13;
voor wat betreft de uitbreiding van het aantal&#13;
melkvee.&#13;
De beschikking van verweerders van 4 oktober&#13;
1988 is aan deze uitspraak gehecht.&#13;
Tegen deze beschikking heeft appellant beroep&#13;
ingesteld bij de Afdeling voor de geschillen&#13;
van bestuur van de Raad van State.&#13;
Het beroepschrift is aan deze uitspraak gehecht.&#13;
Desgevraagd hebben verweerders een verweerschrift&#13;
ingediend.&#13;
Desgevraagd heeft de Adviseur Beroepen&#13;
Milieubeheer een ambtsbericht ingediend.&#13;
Nader is ingekomen een memorie van appellant.&#13;
Agrarisch recht, 52e jaargang, nr. 6, juni 1992&#13;
Het geschil is op 8 maart 1991 behandeld&#13;
in een openbare vergadering van een Enkelvoudige&#13;
Kamer van de Afdeling voor de geschillen&#13;
van bestuur van de Raad van State,&#13;
waarin appellant is verschenen en verweerders&#13;
zich hebben doen vertegenwoordigen&#13;
door H. Buist en A. Bennen.&#13;
In rechte&#13;
Verweerders hebben bij hun bestreden beschikking&#13;
aan appellant een vergunning onder&#13;
voorschriften ingevolge de Hinderwet verleend&#13;
voor het uitbreiden en wijzigen van zijn&#13;
veelteelt- en akkerbouwbedrijf op het perceel&#13;
nr. 9 te Eldersloo en vergunning geweigerd&#13;
voor wat betreft de uitbreiding van het aantal&#13;
melkvee met 35 stuks.&#13;
Blijkens de stukken is de inrichting, bestaande&#13;
uit een stal voor 30 stuks melkvee en&#13;
30 stuks jongvee alsmede een aardappelbewaarplaats,&#13;
gelegen in het buitengebied van&#13;
de gemeente.&#13;
De dichtstbijzijnde woning bevindt zich op&#13;
een afstand van circa 35 meter ten noorden&#13;
van de rund veestal.&#13;
Bij besluit van 13 januari 1987 hebben verweerders&#13;
voor de inrichting in kwestie een oprichtingsvergunning&#13;
verleend.&#13;
Appellant kan zich niet met de gedeeltelijke&#13;
weigering van de vergunning verenigen,&#13;
zulks op gronden die in het beroepschrift en&#13;
in een nadere memorie zijn vermeld.&#13;
Op grond van art. 13 van de Hinderwet kan&#13;
een vergunning slechts in het belang van het&#13;
voorkomen of beperken van gevaar, schade of&#13;
hinder buiten de inrichting worden geweigerd.&#13;
Gebleken is dat verweerders bij de beantwoording&#13;
van de vraag of van de inrichting te&#13;
duchten gevaar, schade of hinder door het&#13;
stellen van voorschriften kan worden voorkomen&#13;
dan wel in voldoende mate kan worden&#13;
beperkt, toepassing hebben gegeven aan de&#13;
richtlijn Ammoniak en Veehouderij, die normen&#13;
bevat ten aanzien van de uitstoot van ammoniak&#13;
door veehouderijen gelegen binnen&#13;
een straal van 500 meter rond voor verzuring&#13;
gevoelige bos- en natuurgebieden, hetgeen de&#13;
Afdeling op zichzelf beschouwd aanvaardbaar&#13;
voorkomt.&#13;
Ingevolge het door verweerders zelf op&#13;
grond van deze richtlijn gevoerde beleid mogen&#13;
bestaande bedrijven op minder dan 500&#13;
meter van te beschermen bos- en natuurgebieden&#13;
zich uitsluitend uitbreiden, indien de totale&#13;
depositie van potentieel zuur niet meer zal bedragen dan een toetsingswaarde van 2000&#13;
mol per hectare per jaar.&#13;
Verweerders hebben de gevraagde uitbreiding&#13;
met 35 stuks melkvee geweigerd, omdat&#13;
naar hun mening deze uitbreiding van de inrichting&#13;
een onaanvaardbare toeneming van&#13;
de ammoniakdepositie op een nabijgelegen&#13;
houtwal tot gevolg heeft.&#13;
Hierbij zijn verweerders er blijkens het&#13;
verweerschrift van uitgegaan dat deze houtwal,&#13;
die zich op een afstand van circa 80 meter&#13;
van de inrichting bevindt, dient te worden&#13;
aangemerkt als een voor verzuring gevoelig&#13;
object dat bescherming behoeft, omdat de&#13;
desbetreffende landschapselementen voor het&#13;
merendeel natuurwaarden bezitten.&#13;
Appellant heeft in beroep aangevoerd dat&#13;
de houtwal alleen landschappelijke waarde&#13;
heeft en dat de meergenoemde richtlijn, gelet&#13;
op de omvang van de houtwal en de samenstelling&#13;
daarvan - uitsluitend loofhout -, zich&#13;
niet verzet tegen verlening van vergunning&#13;
voor uitbreiding van het melkveebestand.&#13;
Voorts heeft appellant gesteld dat bij deze&#13;
uitbreiding de maximaal toegestane depositie&#13;
van potentieel zuur van 2000 mol per hectare&#13;
per jaar voor bestaande bedrijven nauwelijks&#13;
wordt overschreden. De Afdeling overweegt&#13;
dienaangaande het volgende.&#13;
In de richtlijn Ammoniak en Veehouderij&#13;
wordt een aantal voorwaarden gesteld waaraan&#13;
een gebied moet voldoen om te kunnen&#13;
worden aangemerkt als een voor verzuring gevoelig&#13;
gebied waarop de richtlijn van toepassing&#13;
is.&#13;
Voor zover te dezen van belang wordt onder&#13;
een voor verzuring gevoelig gebied dat&#13;
bescherming behoeft, blijkens de richtlijn verstaan&#13;
het geheel of deel van een bos, natuurterrein&#13;
of landschapselement met natuurwetenschappelijke&#13;
waarden.&#13;
Voorts is in de richtlijn aangegeven dat gebieden&#13;
met een geringe omvang, die overigens&#13;
voldoen aan bedoelde voorwaarden, niet&#13;
zonder meer bescherming behoeven; voor wat&#13;
betreft kleine objecten (1 a 2 hectare) zoals&#13;
onder meer houtwallen dient aan de hand van&#13;
de situatie ter plekke te worden afgewogen of&#13;
bescherming gewenst is.&#13;
Van genoemde omvang kan naar beneden&#13;
casu quo naar boven worden afgeweken al naar&#13;
gelang de belangrijkheid van de in het geding&#13;
zijnde natuurwetenschappelijke waarden.&#13;
De Afdeling stelt voorop dat de geringe&#13;
omvang van de houtwal in kwestie, gelet op&#13;
het bovenstaande, op zichzelf beschouwd niet&#13;
aan bescherming van dit object met toepassing&#13;
van de richtlijn in de weg behoeft te&#13;
staan.&#13;
In het advies van de Directeur Landbouw,&#13;
Natuur en Openluchtrecreatie in de provincie&#13;
Drenthe is gesteld dat het houtwallencomplex&#13;
aangemerkt kan worden als een voor verzuring&#13;
gevoelig object dat bescherming behoeft,&#13;
omdat de landschapselementen voor het merendeel&#13;
natuurwaarden bezitten.&#13;
Gelet hierop kan naar het oordeel van de&#13;
Afdeling niet worden staande gehouden dat&#13;
verweerders niet konden uitgaan van een voor&#13;
verzuring gevoelig gebied in de zin van de&#13;
richtlijn.&#13;
Blijkens de stukken hebben verweerders&#13;
hun oordeel dat bij uitbreiding van de veestapel&#13;
met 35 stuks de ingevolge de richtlijn&#13;
maximaal toegestane depositie van potentieel&#13;
zuur van 2000 mol per hectare per jaar aanzienlijk&#13;
wordt overschreden, gebaseerd op een&#13;
advies van de Regionaal Inspecteur van de&#13;
Volksgezondheid voor de Milieuhygiëne.&#13;
In dit advies is de ammoniakuitstoot van&#13;
een inrichting met een veestapel van 65 stuks&#13;
melkkoeien en 30 stuks jongvee berekend op&#13;
689 kg per jaar.&#13;
Vervolgens is de depositie potentieel zuur&#13;
per hectare per jaar bepaald door de&#13;
ammoniakemissie te vermenigvuldigen met&#13;
de factor 2,37.&#13;
Blijkens de bestreden beschikking hebben&#13;
verweerders onderkend dat deze vermenigvuldigingsfactor&#13;
onjuist is, aangezien de afstand&#13;
van de inrichting tot de houtwal niet 50 meter&#13;
maar 80 meter bedraagt.&#13;
Desalniettemin hebben verweerders naar&#13;
het oordeel van de Afdeling de depositie onjuist&#13;
berekend door, in navolging van de inspecteur,&#13;
de houtwal als 'bos' aan te merken&#13;
in plaats van als 'overige vegetaties'.&#13;
De depositie potentieel zuur op de houtwal&#13;
na uitbreiding met 35 melkkoeien bedraagt&#13;
derhalve niet 2340 mol, doch 1629,73 mol per&#13;
hectare per jaar op basis van de volgende berekening:&#13;
689 kg x 0,57 (omrekeningsfactor)&#13;
+ 1237 (achtergronddepositie).&#13;
Nu in meergenoemd advies van de Regionaal&#13;
Inspecteur van de Volksgezondheid voor&#13;
de Milieuhygiëne de depositie potentieel zuur&#13;
op een onjuiste wijze is berekend, hebben verweerders&#13;
dit advies ten onrechte aan het bestreden&#13;
onderdeel van hun beschikking ten&#13;
grondslag gelegd. Naar het oordeel van de Afdeling hebben&#13;
verweerders dit onderdeel niet met de vereiste&#13;
zorgvuldigheid voorbereid en genomen.&#13;
De bestreden beschikking, voor zover&#13;
daarbij vergunning is geweigerd voor de gevraagde&#13;
uitbreiding van de inrichting met 35&#13;
stuks melkvee, dient dan ook te worden vernietigd&#13;
op de grond, genoemd in artikel 2, eerste&#13;
lid, onder d, van de Tijdelijke wet&#13;
Kroongeschillen.&#13;
Beslissing&#13;
De Afdeling voor de geschillen van bestuur&#13;
van de Raad van State;&#13;
Gezien de Tijdelijke wet Kroongeschillen,&#13;
de Wet op de Raad van State, de Hinderwet en&#13;
de Wet algemene bepalingen milieuhygiëne;&#13;
Recht doende in naam der Koningin:&#13;
I. vernietigt de beschikking van verweer&#13;
ders van 4 oktober 1988, voor wat betreft de&#13;
uitbreiding van het aantal melkvee;&#13;
II. gelast dat de gemeente Rolde aan appellant&#13;
het door hem ingevolge artikel 32, vijfde&#13;
lid, van de Wet op de Raad van State gestorte&#13;
recht, zijnde ƒ 150,-, vergoedt.&#13;
Afd. geschillen van bestuur, 29 december&#13;
1988&#13;
(Dr. G.H. Veringa)&#13;
Beschikking van de Voorzitter van de Afdeling&#13;
voor de geschillen van bestuur van de&#13;
Raad van State op het verzoek om toepassing&#13;
van artikel 107 van de Wet op de Raad van&#13;
State in het geschil tussen: B. Bonder te&#13;
Eldersloo (verzoeker)&#13;
en&#13;
Burgemeester en Wethouders van Rolde (verweerders).&#13;
Verweerders hebben bij beschikking van 4&#13;
oktober 1988 aan verzoeker:&#13;
I. een vergunning ingevolge de Hinderwet&#13;
geweigerd voor het uitbreiden of wijzigen van&#13;
een veeteelt- en akkerbouwbedrijf, gelegen&#13;
aan het adres Eldersloo 9 te Rolde, kadastraal&#13;
bekend gemeente Rolde, sectie U, nummer&#13;
523, en wel voor wat betreft de uitbreiding&#13;
van het aantal melkvee;&#13;
II. een vergunning onder voorschriften&#13;
(waaronder de aan deze beschikking verbon&#13;
den voorschriften betreffende de opslag van&#13;
dunne mest) ingevolge de Hinderwet verleend&#13;
ten behoeve van evengenoemde inrichting&#13;
voor het uitbreiden van een veeschuur met onderkeldering&#13;
onder de voorwaarde, dat de&#13;
mestkelder wordt afgedekt.&#13;
De beschikking van verweerders is aan&#13;
deze uitspraak gehecht.&#13;
Tegen deze beschikking heeft verzoeker&#13;
bij schrijven van 28 oktober 1988 beroep ingesteld.&#13;
Het beroepschrift is aan deze uitspraak&#13;
gehecht.&#13;
Daarnaast heeft hij bij schrijven van gelijke&#13;
datum verzocht de beschikking van verweerders&#13;
van 4 oktober 1988 te schorsen casu&#13;
quo een voorlopige voorziening te treffen. Het&#13;
verzoekschrift is aan deze uitspraak gehecht.&#13;
Ter zitting van 22 december 1988 hebben&#13;
verzoeker, in persoon, en verweerders, vertegenwoordigd&#13;
door H. Buist en E. de Vries,&#13;
hun standpunten nader toegelicht.&#13;
In rechte&#13;
Ingevolge art. 107 van de Wet op de Raad van&#13;
State dient te worden nagegaan of de uitvoering&#13;
van het besluit van verweerders voor verzoekers&#13;
een onevenredig nadeel met zich zou&#13;
brengen in verhouding tot het door een onmiddellijke&#13;
uitvoering van bedoeld besluit te&#13;
dienen belang.&#13;
Voor zover deze toetsing meebrengt, dat&#13;
het geschil in de bodemprocedure wordt beoordeeld,&#13;
heeft Ons oordeel daaromtrent een&#13;
voorlopig karakter en is dat niet bindend in&#13;
die procedure.&#13;
Bij hun beschikking van 4 oktober 1988,&#13;
waarop het verzoek betrekking heeft, hebben&#13;
verweerders, voor zover te dezen van belang,&#13;
verzoeker een vergunning ingevolge de Hinderwet&#13;
geweigerd voor het uitbreiden van&#13;
diens inrichting met 35 stuks melkvee.&#13;
Verweerders hebben hun beschikking doen&#13;
steunen op de volgende overwegingen:&#13;
Op circa 80 meter van de inrichting is een&#13;
houtwallencomplex gelegen, dat blijkens het&#13;
ter zake gegeven advies van de Inspecteur&#13;
voor de Volksgezondheid voor de hygiëne&#13;
van het milieu van Groningen, Friesland en&#13;
Drenthe moet worden aangemerkt als een&#13;
voor verzuring gevoelig object, dat natuurwetenschappelijke&#13;
waarden heeft.&#13;
De gevraagde uitbreiding van de inrichting&#13;
zou een verhoging van de ammoniakdepositie&#13;
tot gevolg hebben, welke, gelet op de normen&#13;
van de richtlijn Ammoniak en Veehouderij,&#13;
uit een oogpunt van bescherming van genoemd&#13;
houtwallencomplex, ontoelaatbaar is,&#13;
aldus verweerders.&#13;
Verzoeker kan zich met evenbedoelde weigering&#13;
niet verenigen en voert aan, dat niet ieder bosje, natuurgebiedje of houtwal in het&#13;
kader van de richtlijn behoeft te worden meegenomen.&#13;
Verzoeker vermag niet in te zien waarom&#13;
bescherming gewenst is en welke natuurwetenschappelijke&#13;
waarden hier aanwezig zijn.&#13;
Naar ons voorlopig oordeel zijn verweerders&#13;
bij het nemen van de beschikking terecht&#13;
uitgegaan van de doorgaans toegepaste normen,&#13;
genoemd in de richtlijn Ammoniak en&#13;
Veehouderij, terwijl voorts vooralsnog niet is&#13;
gebleken, dat verweerders aan deze normen&#13;
een onjuiste toepassing hebben gegeven.&#13;
Wij zijn, in verband met het vorenoverwogene,&#13;
bij afweging van de betrokken belangen&#13;
van oordeel, dat zich ten aanzien van verzoeker&#13;
het in art. 107 van de Wet op de Raad van&#13;
State bedoelde onevenredige nadeel niet voordoet.&#13;
Het verzoek komt mitsdien niet voor inwilliging&#13;
in aanmerking.&#13;
Uitspraak&#13;
De Voorzitter van de Afdeling voor de geschillen&#13;
van bestuur,&#13;
Gezien de Tijdelijke wet Kroongeschillen&#13;
en de Wet op de Raad van State;&#13;
wijst het verzoek af.</content><legacyfootnotes/><footnotes><footnote/></footnotes><auteurs>Mr. J.P.M.G.G. Knoors, mr. M.D. van Wolferen</auteurs><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/6598</htmlpath></article>
</articles></edition>
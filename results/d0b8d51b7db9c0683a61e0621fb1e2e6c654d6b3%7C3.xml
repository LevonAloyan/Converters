<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1993</searchword><id>5241</id><udhid>UDH:TvAR/5241</udhid><titel>Vereniging Milieudefensie / Burgemeester en Wethouders van Ambt Delden (TvAR 1993/4603)</titel><searchwords><searchword>TvAR 3/1993</searchword><searchword>TvAR 1993/4603</searchword><searchword>UDH:TvAR/5241</searchword></searchwords><attachments><attachment><name>1993_nr 3_Rechtspraak_4603.pdf</name><extention>pdf</extention><url>https://denhollander.info/download/5176/ci</url></attachment></attachments><inleiding>Hinderwet, art. 13, 17&#13;
&#13;
Hoewel de gemeente de Richtlijn Ammoniak&#13;
en Veehouderij 1991 correct heeft toegepast&#13;
wordt de verleende Hinderwetvergunning vernietigd&#13;
aangezien geen rekening is gehouden&#13;
met de ter plaatse reeds aanwezige achtergrondbelasting.&#13;
Op grond van art. 13 Hinderwet&#13;
moet de achtergrondbelasting bij de&#13;
beoordeling worden betrokken. Strijd met&#13;
zorgvuldigheidsbeginsel.</inleiding><content>Uitspraak in het geschil tussen:&#13;
Vereniging Milieudefensie te Hengelo (appellante)&#13;
en&#13;
Burgemeester en Wethouders van Ambt Delden&#13;
(verweerders). Overzicht van het geschil&#13;
Bij beschikking van 24 september 1991, no.&#13;
23/90, hebben verweerders J.A. Voorthuis te&#13;
Bentelo:&#13;
I. een vergunning onder voorschriften in&#13;
gevolge de Hinderwet verleend voor het op&#13;
richten en in werking hebben van een&#13;
rund veebedrij f op het perceel Kieftenweg 23&#13;
te Bentelo, kadastraal bekend gemeente Ambt&#13;
Delden, sectie D, nr. 2223,&#13;
II. evengenoemde vergunning geweigerd&#13;
voor wat betreft 10 stuks jongvee uit stal D op&#13;
bovengenoemd perceel.&#13;
De beschikking van verweerders van 24&#13;
september 1991 is aan deze uitspraak gehecht.&#13;
Tegen deze beschikking heeft appellante&#13;
beroep ingesteld bij de Afdeling voor de geschillen&#13;
van bestuur van de Raad van State,&#13;
het beroepschrift is aan deze uitspraak gehecht.&#13;
Desgevraagd hebben verweerders een verweerschrift&#13;
ingediend.&#13;
Desgevraagd heeft de Adviseur Beroepen&#13;
Milieubeheer een ambtsbericht ingediend.&#13;
Het geschil is op 27 oktober 1992 behandeld&#13;
in een openbare vergadering van de Afdeling&#13;
voor de geschillen van bestuur van de&#13;
Raad van State, waarin appellante, vertegenwoordigd&#13;
door J.W. Visser en ing. E. Rolevink,&#13;
en verweerders, vertegenwoordigd door&#13;
A.J.B, ter Braak, hun standpunten hebben toegelicht.&#13;
Voorts zijn gehoord J.A. Voorthuis en&#13;
G.J. Voorthuis.&#13;
In rechte&#13;
Verweerders hebben bij hun bestreden beschikking,&#13;
voor zover te dezen van belang,&#13;
aan J.A. Voorthuis een vergunning onder&#13;
voorschriften ingevolge de Hinderwet verleend&#13;
voor het oprichten en in werking hebben&#13;
van een rundveebedrijf aan de Kieftenweg&#13;
23 te Bentelo, gemeente Ambt Delden.&#13;
De verleende vergunning strekt tot het&#13;
houden van 25 stuks jongvee.&#13;
De inrichting is gelegen in het agrarisch&#13;
buitengebied van de gemeente Ambt Delden.&#13;
Op circa 250 meter van de inrichting bevindt&#13;
zich een voor verzuring gevoelig bosgebied,&#13;
als bedoeld in de richtlijn Ammoniak en&#13;
Veehouderij 1991.&#13;
De bezwaren van appellante komen - kort&#13;
samengevat - hierop neer dat het in werking&#13;
zijn van de inrichting zal leiden tot een onaanvaardbare&#13;
verhoging van de regionale ammoniakemissie,&#13;
waardoor schade wordt toegebracht&#13;
aan de nabijgelegen bos- en natuurgebieden.&#13;
Appellante heeft in dit verband betoogd&#13;
dat verweerders bij de beoordeling van de&#13;
vergunningaanvraag ten onrechte geen rekening&#13;
hebben gehouden met de reeds zeer hoge&#13;
achtergronddepositie van ammoniak in de gemeente&#13;
Ambt Delden.&#13;
Naar de mening van appellante kan een&#13;
verdere uitbreiding van de veestapel, ook&#13;
wanneer zoals in het onderhavige geval de inrichting&#13;
een depositie van niet meer dan 15&#13;
mol potentieel zuur per hectare per jaar op het&#13;
dichtsbijzijnd gelegen te beschermen gebied&#13;
veroorzaakt, in verband met de te duchten&#13;
schade aan dat gebied, niet worden toegestaan.&#13;
Blijkens de overwegingen van de bestreden&#13;
beschikking hebben verweerders bij de&#13;
beantwoording van de vraag of vergunningverlening&#13;
ingevolge de Hinderwet in verband&#13;
met de emissie van ammoniak mogelijk is, de&#13;
richtlijn Ammoniak en Veehouderij 1991 toegepast.&#13;
Blijkens de in deze richtlijn neergelegde&#13;
inzichten kan voor het oprichten en in werking&#13;
hebben van een veehouderijbedrijf vergunning&#13;
worden verleend indien het bedrijf&#13;
een neerslag van maximaal 15 mol potentieel&#13;
zuur per hectare per jaar veroorzaakt op het&#13;
dichtstbijzijnde voor verzuring gevoelig gebied.&#13;
Nu de depositie van potentieel zuur vanwege&#13;
het onderhavige bedrijf volgens de in de&#13;
bijlagen 1 en 2 van de richtlijn opgenomen&#13;
emissiecijfers en omrekeningsfactoren minder&#13;
dan 15 mol bedraagt, hetgeen niet wordt bestreden,&#13;
hebben verweerders de vergunning&#13;
verleend.&#13;
De Afdeling overweegt als volgt.&#13;
De herziene richtlijn Ammoniak en Veehouderij&#13;
1991 is op 4 februari 1991 gepubliceerd.&#13;
De opstellers van deze richtlijn hebben in&#13;
deze richtlijn beoogd - ter nadere uitwerking&#13;
van de begrippen gevaar, schade en hinder in&#13;
de art. 13 en 17 van de Hinderwet - een toetsingskader&#13;
te scheppen terzake van de emissie&#13;
van ammoniak, afkomstig van veehouderijbedrijven.&#13;
Naar het oordeel van de Afdeling kunnen&#13;
de in de richtlijn neergelegde inzichten voor&#13;
een deel worden beschouwd als een juiste uitwerking&#13;
van voornoemde artikelen.&#13;
De Afdeling heeft daarbij het oog op de&#13;
criteria ter beantwoording van de vraag of&#13;
sprake is van een voor verzuring gevoelig gebied&#13;
dat bescherming behoeft tegen de emissie&#13;
van ammoniak, op de emissiefactoren voor&#13;
de stalemissie inclusief de emissie van mest&#13;
die in de stal is opgeslagen, alsmede op de&#13;
factoren voor de omrekening van de ammoniakemissie&#13;
(kg NH3) naar de depositie (mol&#13;
potentieel zuur per hectare per jaar) bij verschillende&#13;
afstanden en vegetaties. Anderzijds&#13;
moet de Afdeling evenwel met appellante&#13;
vaststellen, dat het achtergronddepositieniveau&#13;
niet in de richtlijn is betrokken.&#13;
Daartoe is in de richtlijn het volgende opgemerkt:&#13;
'Het achtergronddepositieniveau wordt bij&#13;
de beoordeling van de hinderwetvergunning&#13;
(...) buiten beschouwing gelaten. De komende&#13;
jaren wordt het achtergronddepositieniveau&#13;
verminderd door middel van het generieke&#13;
ammoniakemissiereductiebeleid (Plan van&#13;
aanpak beperking ammoniakemissie van de&#13;
landbouw).'&#13;
De Afdeling overweegt dienaangaande dat,&#13;
sedert de wijziging van de Hinderwet per 1&#13;
november 1981, zo blijkt uit de toelichting op&#13;
art. 13 van de wet, bij de beoordeling van een&#13;
aanvraag om vergunning zoals deze aan de&#13;
bestreden beschikking ten grondslag ligt,&#13;
evenzeer de cumulatieve effecten van de beoogde&#13;
activiteit naast de reeds aanwezige achtergrondbelasting&#13;
van gevaar, schade en&#13;
hinder - zoals het achtergronddepositieniveau&#13;
van ammoniak - moeten worden betrokken.&#13;
Indien deze beoordeling leidt tot de conclusie&#13;
dat, in verband met de reeds aanwezige&#13;
achtergrondbelasting, door de beoogde activiteit&#13;
in onaanvaardbare mate gevaar, schade of&#13;
hinder zal optreden, hetgeen niet door het stellen&#13;
van voorschriften kan worden voorkomen&#13;
danwei in voldoende mate worden beperkt,&#13;
moet de gevraagde vergunning worden geweigerd.&#13;
Op zichzelf zou het voeren van een generiek&#13;
beleid dat tot vermindering van de achtergrondbelasting&#13;
leidt als een toekomstige&#13;
ontwikkeling kunnen worden beschouwd&#13;
waarmee - indien althans deze vermindering&#13;
zodanig concreet en gewis is, dat deze als&#13;
vaststaand kan worden aangenomen - op de&#13;
voet van art. 12a van de Hinderwet rekening&#13;
moet worden gehouden. Evenwel, nog daargelaten&#13;
dat van een zodanige toekomstige ontwikkeling&#13;
in casu niet is gebleken, kan een en&#13;
ander niet zover gaan, dat de achtergrondbelasting&#13;
in het geheel niet meer relevant wordt&#13;
geacht.&#13;
Telkenmale dient het tot vergunningverlening&#13;
bevoegd gezag zich bij de beoordeling&#13;
van een vergunningaanvraag af te vragen of&#13;
en, zo ja, in hoeverre de achtergrondbelasting&#13;
van betekenis is voor de beslissing op de vergunningaanvraag.&#13;
Gelet hierop oordeelt de Afdeling dat het&#13;
achtergronddepositieniveau van ammoniak in&#13;
strijd met art. 13 van de Hinderwet niet in de&#13;
richtlijn is betrokken.&#13;
Dit gebrek doet zich zeker gevoelen in die&#13;
gevallen, waarin sprake is van een uit een&#13;
oogpunt van achtergronddepositie van ammoniak&#13;
uitzonderlijke situatie. Voor die situaties&#13;
kan de richtlijn geen juiste uitwerking van de&#13;
art. 13 en 17 van de Hinderwet bieden. Het tot&#13;
vergunningverlening bevoegd gezag zal, in&#13;
zodanige situatie, inzichten moeten hanteren&#13;
waarin de uitzonderlijke achtergronddepositie&#13;
is verdisconteerd.&#13;
In die gevallen waarin sprake is van een uit&#13;
een oogpunt van achtergronddepositie nietuitzonderlijke&#13;
situatie doet het gebrek in de&#13;
richtlijn zich, naar het oordeel van de Afdeling,&#13;
niet zodanig gevoelen dat zou moeten&#13;
worden geoordeeld dat de richtlijn voorshands&#13;
- in afwachting van de totstandkoming van&#13;
een nieuw toetsingskader waarin het gesignaleerde&#13;
gebrek is geheeld - niet zou kunnen&#13;
worden toegepast bij de beoordeling van een&#13;
vergunningaanvraag als welke aan de bestreden&#13;
beschikking ten grondslag ligt.&#13;
De Afdeling stelt vast dat ten tijde van het&#13;
nemen van de bestreden beschikking de meest&#13;
recent gepubliceerde cijfers met betrekking tot&#13;
het achtergronddepositieniveau van ammoniak&#13;
waren neergelegd in begin 1991 vanwege&#13;
het Rijksinstituut voor de Volksgezondheid en&#13;
Milieuhygiëne gepubliceerde lijst van depositiewaarden&#13;
van NHx per roosterpunt in 1989.&#13;
Volgens deze lijst bedroeg het achtergronddepositieniveau&#13;
in Bentelo 3.970 mol&#13;
potentieel zuur per hectare per jaar.&#13;
Op basis van de bij haar bekend zijnde gegevens&#13;
- waaronder voornoemde lijst van depositiewaarden&#13;
- en in aanmerking genomen&#13;
de aan het tot vergunningverlening bevoegd&#13;
gezag toekomende vrijheid om te beoordelen&#13;
of een situatie uit een oogpunt van achtergronddepositie&#13;
al dan niet uitzonderlijk moet&#13;
worden geacht, komt de Afdeling tot het oordeel&#13;
dat in een geval als dit, waarin de achtergronddepositie&#13;
hoger is dan 2.600 mol potentieel&#13;
zuur per hectare per jaar, van een nietuitzonderlijke&#13;
situatie niet meer kan worden&#13;
gesproken.&#13;
Dit betekent dat verweerders zich bij het&#13;
nemen van de bestreden beschikking niet, althans&#13;
niet uitsluitend, mochten baseren op de&#13;
richtlijn Ammoniak en Veehouderij 1991,&#13;
doch inzichten moesten hanteren, waarin de&#13;
achtergronddepositie is verdisconteerd. Nu&#13;
verweerders bij de beoordeling van de aanvraag&#13;
geen rekening hebben gehouden met&#13;
het achtergronddepositieniveau ter plaatse,&#13;
oordeelt de Afdeling dat de bestreden beschikking&#13;
is genomen in strijd met het algemeen&#13;
beginsel van behoorlijk bestuur dat een&#13;
beschikking met de nodige zorgvuldigheid&#13;
moet worden voorbereid en genomen.&#13;
De bestreden beschikking moet mitsdien&#13;
worden vernietigd op de grond genoemd in&#13;
art. 2, eerste lid, onder d, van de Tijdelijke&#13;
wet Kroongeschillen.&#13;
Beslissing:&#13;
De Afdeling voor de geschillen van bestuur&#13;
van de Raad van State;&#13;
Gezien de Tijdelijke wet Kroongeschillen,&#13;
de Wet op de Raad van State, de Hinderwet&#13;
en de Wet algemene bepalingen milieuhygiëne;&#13;
Recht doende in naam der Koningin:&#13;
I. vernietigt de beschikking van verweer&#13;
ders van 24 september 1991, no. 23/90;&#13;
II. gelast dat de gemeente Ambt Delden&#13;
aan appellante het door haar ingevolge art. 32,&#13;
vijfde lid, van de Wet op de Raad van State&#13;
gestorte recht, zijnde ƒ 150, vergoedt.</content><legacyfootnotes/><footnotes><footnote/></footnotes><auteurs/><published>1993-03-01 00:00:00</published><modified>1991-11-11 00:00:00</modified><editiondate>1993-03-01</editiondate><htmlpath>https://denhollander.info/artikel/5241</htmlpath></article>
</articles></edition>
<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2001</searchword><id>4701</id><udhid>UDH:TvAR/4701</udhid><titel>A. / directeur RVV (TvAR 2001/5060)</titel><searchwords><searchword>TvAR 5/2001</searchword><searchword>TvAR 2001/5060</searchword><searchword>UDH:TvAR/4701</searchword></searchwords><attachments><attachment><name>2001_nr 5_Rechtspraak_5060.pdf</name><extention>pdf</extention><url>https://denhollander.info/download/4643/ci</url></attachment></attachments><inleiding>[Richtlijn (EEG) nr. 85/511 art. 1, 2, 5, 13;&#13;
Beschikking Cie EG van 27 maart 2001 art. 1&#13;
en 2; Gezondheids- en welzijnswet voor&#13;
dieren art. 17, 21, 22, 31; Besluit verdachte&#13;
dieren art. 2; Regeling noodvaccinatie&#13;
mond- en klauwzeer 2001 art. 1]&#13;
&#13;
Ruiming en vooruitlopend hierop vaccinatie&#13;
aangezegd van de evenhoevige dieren op&#13;
verzoekers bedrijf vanwege ligging op 500&#13;
meter van besmet primair bedrijf (in Kootwijkerbroek).&#13;
Voorkomen van ziekteverspreiding&#13;
maakt onverwijld doden noodzakelijk,&#13;
ook na vaccinatie. Onverantwoord tewachten&#13;
op onzekere beleidswijziging van de Commissie.&#13;
Gevraagde voorziening geweigerd.</inleiding><content>UITSPRAAK OP HET VERZOEK OM&#13;
VOORLOPIGE VOORZIENING IN DE&#13;
ZAAK VAN:&#13;
A., te Kootwijkerbroek,&#13;
verzoeker,&#13;
gemachtigden:&#13;
mr. J.P.J. Botterblom en mr. J.W. van der&#13;
Linde, te Barneveld,&#13;
tegen&#13;
de directeur van de Rijksdienst voor de keuring&#13;
van Vee en Vlees,&#13;
verweerder,&#13;
gemachtigden:&#13;
mr. G.de Goede, mr. J.C.M. Oudshoorn en&#13;
mr. L.P. de Wit.&#13;
1 De procedure&#13;
Bij besluit van 29 maart 2001 heeft verweerder&#13;
verzoeker medegedeeld dat alle evenhoevige&#13;
dan wel voor mond- en klauwzeer gevoelige&#13;
dieren op diens bedrijf als verdacht van&#13;
mond- en klauwzeer worden aangemerkt. Ter&#13;
bestrijding van het mond- en klauwzeervirus&#13;
en ter voorkoming van verspreiding ervan&#13;
zullen alle evenhoevige dieren op het bedrijf&#13;
van verzoeker worden gedood. In afwachting&#13;
hiervan zullen deze dieren worden gevaccineerd&#13;
tegen mond- en klauwzeer, over het&#13;
precieze tijdstip waarvan verzoeker nog zal&#13;
worden geïnformeerd.&#13;
Bij faxbericht van 30 maart 2001 heeft verzoeker&#13;
bezwaar gemaakt tegen verweerders besluit&#13;
van 29 maart 2001.&#13;
Bij faxbericht van 30 maart 2001 heeft verzoeker&#13;
zich tot de president van het College&#13;
gewend met het verzoek, verweerders besluit&#13;
van 29 maart 2001 bij wege van voorlopige&#13;
voorziening te schorsen.&#13;
[…]&#13;
2 De grondslag van het geschil&#13;
2.1 In de considerans van Richtlijn 85/511/&#13;
EEG van 18 november 1985 wordt onder&#13;
meer het volgende overwogen:&#13;
“Overwegende dat, zodra de aanwezigheid&#13;
van de ziekte wordt vermoed, maatregelen&#13;
moeten worden getroffen om de ziekte&#13;
onmiddellijk doeltreffend te kunnen bestrijden&#13;
nadat bevestiging van het vermoeden is&#13;
verkregen.”&#13;
In de considerans van Richtlijn 90/423/EEG&#13;
van 26 juni 1990, waarbij – voor zover hier&#13;
van belang Richtlijn 85/511/EEG is gewijzigd,&#13;
wordt onder meer het volgende overwogen:&#13;
“Overwegende dat uit een door de Commissie&#13;
uitgevoerde studie inzake de bestrijding&#13;
van mond- en klauwzeer is gebleken dat een&#13;
niet-vaccinatiebeleid voor de Gemeenschap&#13;
als geheel de voorkeur verdient boven een&#13;
vaccinatiebeleid (…)&#13;
Overwegende dat uit de studie van de Commissie&#13;
over het toekomstige communautaire&#13;
beleid inzake vaccinatie duidelijk is gebleken&#13;
dat vanaf een bepaalde datum de vaccinatie&#13;
tegen deze ziekte officieel moet worden stopgezet&#13;
en dat die stopzetting vergezeld moet&#13;
gaan van een beleid waarbij besmette dieren&#13;
systematisch worden afgemaakt en afgevoerd&#13;
voor destructie (…)&#13;
Overwegende dat het in extreme situaties&#13;
waarin de epizoötie zich op grote schaal&#13;
dreigt te verspreiden, noodzakelijk kan zijn&#13;
noodvaccinaties uit te voeren (…)”&#13;
Richtlijn 85/511/EEG, zoals gewijzigd, bevat&#13;
onder meer de volgende bepalingen:&#13;
“Artikel 1&#13;
In deze richtlijn worden de communautaire&#13;
bestrijdingsmaatregelen vastgesteld die bij het&#13;
uitbreken van mond- en klauwzeer, ongeacht&#13;
de betrokken virussoort, moeten worden toegepast.&#13;
Artikel 2&#13;
[…]&#13;
In de beschikking van 27 maart 2001 van de&#13;
Europese Commissie, houdende vaststelling&#13;
van voorschriften voor de bestrijding en uitroeiing&#13;
van mond- en klauwzeer in Nederland,&#13;
is onder meer het volgende overwogen:&#13;
“ (11) Deze beschikking heeft ten doel vast te&#13;
stellen onder welke voorwaarden Nederland&#13;
noodvaccinatie mag toepassen.&#13;
Artikel 1&#13;
Voor de toepassing van deze beschikking gelden&#13;
de onderstaande definities:&#13;
1. Preventieve doding: het doden van gevoelige&#13;
dieren op bedrijven in een gebied met een&#13;
bepaalde straal rond een bedrijf waarvoor de&#13;
in artikel 4 of artikel 5 van Richtlijn&#13;
85/511/EEG vastgestelde beperkende maatregelen&#13;
van toepassing zijn. (…)&#13;
2. Suppressievaccinatie: noodvaccinatie van&#13;
dieren van gevoelige soorten op geïdentificeerde&#13;
bedrijven in een bepaald vaccinatiegebied,&#13;
die uitsluitend wordt uitgevoerd in&#13;
combinatie met preventieve doding als omschreven&#13;
in punt 1. (…)&#13;
Artikel 2&#13;
1. Onverminderd Richtlijn 85/511/EEG, en&#13;
met name de artikelen 4, 5 en 9, mag Nederland&#13;
besluiten gebruik te maken van suppressievaccinatie&#13;
onder de in de bijlage vastgestelde&#13;
voorwaarden.&#13;
Bijlage&#13;
1. Omvang van het geografische gebied waar&#13;
suppressievaccinatie wordt toegepast: (…) een&#13;
gebied met een straal van maximaal 2 kilometer&#13;
rond een bedrijf waarvoor de in artikel 4&#13;
of artikel 5 van Richtlijn 85/511/EEG vastgestelde&#13;
beperkende maatregelen worden toegepast.&#13;
(…)&#13;
6.5. Opruiming van alle dieren van gevoelige&#13;
soorten op bedrijven waar suppressievaccinatie&#13;
werd uitgevoerd: Zo snel mogelijk (…)”&#13;
[…]&#13;
Op 29 maart 2001 om 12.00 uur is de Regeling&#13;
Toezichtsgebied Kootwijkerbroek mond- en&#13;
klauwzeer 2001 bekendgemaakt, onder de&#13;
mededeling dat zij onmiddellijk in werking&#13;
treedt. Op 30 maart 2001 om 20.30 uur is&#13;
bekendgemaakt dat evengenoemde regeling&#13;
met onmiddellijke ingang wordt ingetrokken,&#13;
onder gelijktijdige vervanging door de Regeling&#13;
Toezichtsgebied Kootwijkerbroek monden&#13;
klauwzeer 2001 II.&#13;
2.2 Bij de beoordeling van het verzoek om&#13;
voorlopige voorziening gaat de president uit&#13;
van de volgende feiten en omstandigheden.&#13;
– Bij faxbericht gedateerd 28 maart 2001 heeft&#13;
ID-Lelystad verweerder onder meer het volgende&#13;
bericht: “Monsters (…) bedrijf (…)&#13;
Kootwijkerbroek zijn positief bevonden in de&#13;
virus isolatie op cellen, in een rund en door&#13;
middel van RT-PCR, voor mond- en klauwzeer.”&#13;
- Op grond van evengenoemde onderzoeksresultaten&#13;
heeft verweerder voormelde Regeling(&#13;
en) toezichtsgebied Kootwijkerbroek&#13;
mond- en klauwzeer 2001 vastgesteld.&#13;
- Het bedrijf van appellant, waarop onder&#13;
meer koeien en schapen worden gehouden,&#13;
bevindt zich op 276 of 277 meter (‘menscontact’)&#13;
dan wel vijfhonderd meter (‘diercontact’)&#13;
van het door verweerder besmet verklaarde&#13;
bedrijf.&#13;
3 Het bestreden besluit&#13;
Het bestreden besluit houdt – voor zover hier&#13;
van belang – zakelijk weergegeven het volgende&#13;
in.&#13;
Alle evenhoevige dan wel voor mond- en&#13;
klauwzeer gevoelige dieren op het bedrijf van&#13;
verzoeker worden met ingang van heden als&#13;
verdacht van mond- en klauwzeer aangemerkt,&#13;
omdat in de omgeving van dit bedrijf&#13;
een geval van mond- en klauwzeer is vastgesteld.&#13;
Hierdoor kan niet worden uitgesloten&#13;
dat de dieren op het bedrijf van verzoeker in&#13;
de gelegenheid zijn geweest te worden besmet&#13;
met dit virus.&#13;
Ter bestrijding en ter voorkoming van verspreiding&#13;
van het virus is noodzakelijk dat alle&#13;
evenhoevige dieren op het bedrijf van verzoeker&#13;
worden gedood, over het precieze tijdstip&#13;
waarvan nadere informatie volgt. In afwachting&#13;
hiervan worden deze dieren gevaccineerd,&#13;
over het precieze tijdstip waarvan verzoeker&#13;
nader zal worden geïnformeerd.&#13;
4 Het standpunt van verzoeker&#13;
[…]Verzoeker wenst dat de dieren op zijn&#13;
bedrijf worden gevaccineerd, evenwel niet bij&#13;
wijze van noodvaccinatie, zoals verweerder&#13;
wil, maar preventief.&#13;
[…]&#13;
5 De beoordeling van het geschil&#13;
5.1 Ingevolge het bepaalde bij artikel 8:81 van&#13;
de Algemene wet bestuursrecht (Awb) juncto&#13;
artikel 19, eerste lid, van de Wet bestuursrechtspraak&#13;
bedrijfsorganisatie kan, hangende&#13;
de beslissing op bezwaar en indien van de&#13;
beslissing daarop beroep bij het College openstaat,&#13;
de president van het College op verzoek&#13;
een voorlopige voorziening treffen, indien&#13;
onverwijlde spoed, gelet op de betrokken&#13;
belangen, zulks vereist.&#13;
Met betrekking tot de spoedeisendheid van&#13;
het verzoek overweegt de president als volgt.&#13;
Nu de gemachtigden van verweerder ter zitting&#13;
hebben verklaard dat zo spoedig mogelijk,&#13;
wellicht reeds op 31 maart 2001, een aanvang&#13;
wordt gemaakt met noodvaccinatie in&#13;
Kootwijkerbroek, acht de president het belang&#13;
van verzoeker spoedeisend. Dat verzoeker&#13;
geen bezwaar heeft tegen preventieve vaccinatie&#13;
van zijn dieren leidt niet tot een ander&#13;
oordeel, nu verweerder niet tot preventieve&#13;
vaccinatie wenst over te gaan maar tot noodvaccinatie,&#13;
en deze op de kortst mogelijke termijn&#13;
wil doen volgen door het doden van de&#13;
evenhoevige dieren op het bedrijf van verzoeker.&#13;
5.2 Omtrent de toewijsbaarheid van het verzoek&#13;
overweegt de president als volgt.&#13;
5.2.1 Van de zijde van verzoeker is betoogd&#13;
dat de besmetting van het primaire bedrijf niet&#13;
vaststaat, omdat gebruik zou zijn gemaakt van&#13;
een niet erkende test, evenwel zonder die stelling&#13;
verder te onderbouwen. Verweerder heeft&#13;
ter zitting de in rubriek 2.2 van deze uitspraak&#13;
weergegeven verklaring overgelegd van IDLelystad,&#13;
gedateerd 28 maart 2001, waaruit&#13;
blijkt dat een drietal testen op mond- en&#13;
klauwzeer een positieve uitslag gaf.&#13;
Naar het voorlopig oordeel van de president&#13;
bestond in verband hiermede voldoende basis&#13;
om van besmetting van het betrokken bedrijf&#13;
uit te gaan.&#13;
5.2.2 [hier volgen overwegingen, gelijk aan&#13;
overweging 6.4 uit Pres. CBB 31-3-01,&#13;
nr. AWB 01/222; hierna gepubliceerd]&#13;
5.2.3 Verzoeker heeft zich voorts op het&#13;
standpunt gesteld dat, zodra de dieren eenmaal&#13;
zijn ingeënt, waartegen aan zijn kant&#13;
geen bezwaar bestaat, de noodzaak de dieren&#13;
te doden vervalt. Verweerder heeft deze stelling&#13;
betwist. Hij heeft daartoe uiteengezet dat&#13;
het ook na vaccinatie noodzakelijk is zo snel&#13;
mogelijk tot ruiming over te gaan omdat de&#13;
vaccinatie pas na enkele dagen begint te werken,&#13;
terwijl de dieren op zijn vroegst tien&#13;
dagen na de vaccinatie volledig tegen het&#13;
mond- en klauwzeervirus zijn beschermd.&#13;
Vaccinatie kan slechts een middel zijn om de&#13;
ruimingen op een geordende manier te laten&#13;
verlopen. Indien wordt gevaccineerd zonder&#13;
het oogmerk vervolgens tot ruiming over te&#13;
gaan, verliest het betrokken gebied zijn status&#13;
en mag van daaruit gedurende minimaal een&#13;
jaar niet worden geëxporteerd. Aangezien het&#13;
overgrote gedeelte van het Nederlandse vee&#13;
bestemd is voor de export, zou dit voor de&#13;
Nederlandse veehouderij zeer ernstige consequenties&#13;
kunnen hebben.&#13;
In de gegeven omstandigheden en bij de huidige&#13;
stand van zaken met betrekking tot de&#13;
mond- en klauwzeerepidemie kan voorshands&#13;
niet worden geoordeeld dat verweerder, bij&#13;
afweging van de betrokken belangen, zich niet&#13;
in redelijkheid op het standpunt heeft kunnen&#13;
stellen dat het belang van het voorkomen van&#13;
een verdere verspreiding van de ziekte het&#13;
noodzakelijk maakt tot het – ook na vaccinatie&#13;
– onverwijld doden van de dieren over te&#13;
gaan, en dat verzoekers belang hiervoor moet&#13;
wijken. De president deelt dan ook niet de&#13;
opvatting van verzoeker dat, nu de kans&#13;
bestaat dat de Europese Commissie spoedig&#13;
zal instemmen met het preventief vaccineren&#13;
van de veestapel, dan wel met een versoepeling&#13;
van het standpunt met betrekking tot het&#13;
op zo kort mogelijke termijn doden van de&#13;
dieren waarbij noodvaccinatie is toegepast,&#13;
met het doden van de dieren op het bedrijf&#13;
van verzoeker moet worden gewacht. Gezien&#13;
de aard van de besmetting en de daarmee&#13;
samenhangende, nauwelijks overzienbare risico’s&#13;
van verspreiding heeft verweerder zich&#13;
naar voorlopig oordeel in redelijkheid op het&#13;
standpunt kunnen stellen dat het onverantwoord&#13;
is te wachten op het zich voordoen van&#13;
een toekomstige onzekere gebeurtenis, bestaande&#13;
uit een beleidswijziging van de Europese&#13;
Commissie.&#13;
5.3 Het voorgaande brengt de president tot de&#13;
slotsom dat het besluit van verweerder niet&#13;
zozeer kennelijk onredelijk is dat ingrijpen&#13;
van de president gerechtvaardigd is, zodat het&#13;
verzoek niet voor toewijzing in aanmerking&#13;
komt.&#13;
[…]&#13;
6 De beslissing&#13;
De president wijst het verzoek om een voorlopige&#13;
voorziening af.</content><legacyfootnotes/><footnotes><footnote/></footnotes><auteurs/><published>2001-03-24 00:00:00</published><modified>2001-03-24 00:00:00</modified><editiondate>2001-03-24</editiondate><htmlpath>https://denhollander.info/artikel/4701</htmlpath></article>
</articles></edition>
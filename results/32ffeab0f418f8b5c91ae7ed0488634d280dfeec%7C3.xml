<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1998</searchword><id>5773</id><udhid>UDH:TvAR/5773</udhid><titel>Rechtspraak goederenrecht I</titel><searchwords><searchword>TvAR 12/1998</searchword><searchword>UDH:TvAR/5773</searchword></searchwords><attachments><attachment><name>1998_nr 12_Artikel_RodriguesLopes.pdf</name><extention>pdf</extention><url>https://denhollander.info/download/5704/ci</url></attachment></attachments><inleiding>Inleiding&#13;
Sinds 1 januari 1992 is het NBW van kracht, thans BW geheten. Het goederenrecht, om zo te zeggen het nieuwe zakenrecht, heb ik in dit tijdschrift behandeld (jaargan-gen 1992 t/m 1996).&#13;
Inmiddels is er voldoende rechtspraak in Nederlandse Jurisprudentie (NJ) gepubli-ceerd om te bespreken. Ik begin dan met begrippen, te weten algemene begrippen en specifiek goederenrechtehjke begrippen, waaraan ik geen beschouwing had gewijd en - geloof ik nog steeds - geen beschouwing had behoeven te wijden. Dat doe ik nu, als het ware in samenspraak met de rechters.&#13;
In deze aflevering komt vervolgens de eigendom van onroerende zaken in ruime zin aan de orde. Er is dan betrekkelijk veel materiaal over burenrecht, minder over erfdienstbaarheden en niets over mandeligheid. Twee arresten hebben de eigendom van publiekrechtelijke lichamen tot onderwerp.</inleiding><content>Algemene begrippen&#13;
'Goede trouw' en 'redelijkheid en billijkheid' zijn de enige algemene begrippen die tot in de NJ gepubliceerde rechtspraak aanleiding hebben gegeven. Onder BW oud kenden we alleen 'goede trouw'. Thans lijkt het of er twee begrippen zijn, geformu-leerd in respectievelijk art. 3:11 en 12. Toch laat reeds de indeling van het register in de NJ zien dat met 'goede trouw' en 'redelijkheid en billijkheid' hetzelfde bedoeld kan worden.&#13;
Onder BW oud bestonden twee soorten goede trouw. Aanstonds komt die van de bezitter aan de orde naar aanleiding van de vraag of hij het door hem bezeten recht door verjaring heeft verkregen. Vereist is eigenlijk afwezigheid van kwade trouw, het niet beter weten of niet beter behoren te weten. In art. 3:11 vinden we geen definitie van 'goede trouw', maar een formulering van de gevallen waarin die bij een persoon ontbreekt. De andere soort valt samen met 'redelijkheid en billijkheid' in het NBW. In art. 3:13 vinden we evenmin een definitie; wel met welke factoren rekening moet worden gehouden bij de vaststelling van wat redelijkheid en billijkheid eisen. De bewoording mist scherpte, doch suggereert dat een zekere morele standaard vereist is.&#13;
Goede trouw&#13;
De normale wijze van verkrijging van een onroerend goed is die door overdracht. De verkrijger kan meer dan het overgedragen object in bezit nemen en dat op den duur door verjaring verkrijgen. Daarvoor is goede trouw vereist. In een geval waarin eige-naren en hun rechtsvoorgangers wisten dat de feitelijke grenzen van hun percelen niet overeenstemden met de werkelijke grenzen en zij de openbare registers niet hadden geraadpleegd, konden zij dus ten aanzien van de strook grond in hun tuin door ver-jaring geen eigendom noch enige erfdienstbaarheid verkrijgen (Rb. Haarlem, kort geding, 19 februari 1993, NJ 1995, 17). Hierop gelijkt de zaak van een man die van zijn moeder een perceel heeft gekocht en naast het in de transportakte omschrevene een stuk grond in bezit heeft genomen dat buiten de omschrijving in die akte viel. Ook hij was uiteraard niet te goeder trouw (HR 15 januari 1993, NJ 1993, 178).&#13;
In het eerste geval zouden de bezitters van enig recht op de strook dat recht even-min hebben kunnen verkrijgen indien zij de openbare registers hadden geraadpleegd. Ten eerste hadden zij daaruit moeten concluderen wat zij reeds wisten en ten tweede hadden zij alleen kunnen verkrijgen indien de kadastrale grenzen samenvielen met de feitelijke grenzen en niet met de rechtsgrenzen.&#13;
Redelijkheid en billijkheid&#13;
De inhoud van een overeenkomst wordt in volgorde van gewicht bepaald door even-tueel dwingend recht, hetgeen door partijen is overeengekomen, aanvullend recht, de gewoonte en ten slotte de redelijkheid en billijkheid.&#13;
De wet noemt (art. 3:12) algemeen erkende rechtsbeginselen, de in Nederland levende rechtsovertuigingen en de maatschappelijke en persoonlijke belangen in het gegeven geval als factoren waarmee rekening moet worden gehouden.&#13;
Expert en ondeskundige koper&#13;
Een professionele verkoper die een onroerend goed aan een normale particulier had verkocht, wilde in de transportakte een beding dat niet in de koopovereenkomst voorkwam, opnemen en zond een concept-transportakte met dat beding aan de koper toe. Die akte was trouwens in menig opzicht voor een niet-professionele partij min-der doorzichtig dan een akte die uitsluitend dient ter uitvoering van de door partijen gesloten koopovereenkomst. De handelwijze van de verkoper was onjuist. Hij had zich omtrent de afwijkende regeling uitdrukkelijk en onverholen met de koper moe-ten verstaan (Hof 's-Gravenhage 22 januari 1988, NJ 1990, 705). Een associatie is de ander gras toezenden met een adder eronder. Uit de feiten valt af te leiden dat de koper de akte heeft ondertekend en vervolgens de gevolgen van het beding ondervon-den. Het Hof heeft zich dus afgevraagd of een koper altijd een dergelijke akte nauw-keurig moet bestuderen en overwogen dat dat niet het geval was.&#13;
Expert en ondeskundige opdrachtgever&#13;
Een aannemer moest een werk uitvoeren op een ondergrond. Hij was contractueel verplicht zijn opdrachtgever tijdig te waarschuwen voor gebreken of ongeschiktheid van onder andere die ondergrond, voor zover hij deze kende of behoorde te kennen. Zijn klachten over scheurvorming in de pantservloer bleven zonder succes, omdat juist hij de partij was die verdere eisen aan de vloer had moeten formuleren en die vloer vooraf had moeten controleren (HR 25 november 1994, NJ 1995, 154). Het is redelijk en billijk dat een deskundige de nadelige gevolgen ondervindt van feiten die hij zou kunnen beoordelen en waaromtrent zijn wederpartij als niet meer dan gebrui-ker geen notie heeft. Uitzonderlijk geval&#13;
Het recht van gebruik en bewoning, de hoogstpersoonlijke variant van vruchtgebruik (art. 3:226), is duurzaam van aard en kan dus niet te allen tijde naar goeddunken een-zijdig worden beëindigd. In een geval waarin het bewonersechtpaar was gescheiden en dramatische tonelen zich afspeelden in de driehoek man/nieuwe vrouw/ex-vrouw, kon van de eigenaar naar de maatstaven van redelijkheid en billijkheid echter niet worden gevergd dat het recht in stand bleef (Hof Arnhem 13 maart 1990, NJ 1992, 12).&#13;
Interpretatie&#13;
Het is niet geoorloofd zonder toestemming van de eigenaar van het belendend erf dicht bij de grens daarvan bomen te hebben (art. 5:42). Toch staan redelijkheid en bil-lijkheid aan een vordering van die eigenaar tot verwijdering van bomen in de weg, voor zover het gaat om coniferen van zodanige hoogte dat deze een ter plaatse toe-laatbare heg vormen (Hof 's-Hertogenbosch 7 juni 1993, NJ 1994, 201). Een boom te dicht bij de grens mag niet, een aantal bomen ook niet, maar nu stond er een heg, althans een figuratie die als heg kon worden aangemerkt. En dan nog was de bewoor-ding van het wetsartikel niet beslissend, maar waren de maatstaven van redelijkheid en billijkheid dat.&#13;
Precontractuele fase; afbreken onderhandelingen&#13;
De redelijkheid en billijkheid laat zich ook kennen als een factor in de precontractu-ele fase. De vraag is dan bijvoorbeeld of een partij in strijd met de redelijkheid en bil-lijkheid de onderhandelingen heeft afgebroken, waardoor een overeenkomst niet tot stand kan komen. Een partij die zich bereid verklaard had financieel in een project bij te dragen, had zich anderzijds bij brief het recht voorbehouden van deelname aan het project af te zien. Toen zij dat deed, kon naar de opvatting van het Hof niet gezegd worden dat zij in strijd met redelijkheid en billijkheid, in casu goede trouw genoemd, gehandeld had. De wederpartij had toch ten minste moeten begrijpen dat zij geen afstand had gedaan van het recht om na afweging van allerlei zaken met betrekking tot het project te allen tijde en om haar moverende redenen alsnog van definitieve deelname af te zien (HR 24 november 1995, NJ 1996, 162). Toch lijkt mij dat de rede-lijkheid en billijkheid niet toelaat dat de terugtrekking uit het project op willekeur of op ongefundeerde overwegingen gestoeld zou kunnen zijn. De moverende redenen zouden dus wel geformuleerd moeten worden en door de rechter beoordeeld. Zo zou de bereidheid in financieel opzicht niet te rijmen zijn met een terugtrekking om financiële redenen binnen de bandbreedte van de bereidverklaring.&#13;
Een gemeente had belanghebbenden uitgenodigd een bouwplan te ontwikkelen met onder andere de voorwaarde dat bij voortijdige beëindiging van de samenwerking gedurende de uitnodigingsperiode over en weer geen schadevergoedingsverplichting bestond. Omwonenden wierpen bezwaren op tegen de voor het aanvaardbaar geachte bouwplan nodige aanpassing van het bestemmingsplan. B &amp; W trokken nu het ont-werpbestemmingsplan in en beëindigden de samenwerking tussen partijen nog in de uitnodigingsfase. Het gemeente was daartoe bevoegd, maar naar maatstaven van rede-lijkheid en billijkheid verplicht een deel van de door de projectontwikkelaar gemaakte kosten te vergoeden. Gederfde winst kwam niet voor vergoeding in aanmerking (Rb. Zwolle 12 februari 1997, NJ 1997, 479: vergoeding in redelijkheid gesteld op ƒ 100.000). De handelwijze van B &amp; W kwam voort uit de publiekrechtelijke taak en de verantwoordelijkheid van het college, niet uit willekeur of onbekwaamheid. Het heeft zich terecht niet laten leiden door zijn verhouding tot private partijen. Maar die terechte handelwijze had wel nadelige gevolgen voor een dergelijke partij. B &amp; W konden niet eenzijdig een voorwaarde stellen die elke voor een wederpartij schadelij-ke beslissing van hen ongecompenseerd liet, ook niet indien ook die wederpartij zich had kunnen terugtrekken. Trouwens, ook die was niet geheel vrij zulks te doen en evenmin in alle gevallen immuun tegen een vordering tot schadevergoeding. De rech-ter heeft de voorwaarde niet nietig verklaard, omdat de maatstaven van redelijkheid en billijkheid reeds in bepaalde gevallen de voorwaarde terzijde kon stellen. De pro-jectontwikkelaar zou, indien alles naar wens zou zijn verlopen, een misschien zelfs vooraf te benaderen winst hebben genoten. Hij mocht daar echter redelijkerwijs niet op rekenen, zo veel betekende de voorwaarde natuurlijk wel.&#13;
Precontractuele fase; vertegenwoordiger en principaal&#13;
Nu een geval waarin een aspirant-koper de onderhandelingen afbrak, maar waarin het in de eerste plaats ging om de omvang van de bevoegdheid van zijn vertegenwoordi-ger. Deze was makelaar en had de opdracht met de verkoper te onderhandelen over de koopprijs. Hij bereikte met deze overeenstemming daarover. Vervolgens zag zijn principaal na een bezichtiging van het pand af van de koop. Het Hof mocht en kon oordelen dat uit de door de makelaar gedane biedingen voor de verkoper niets viel af te leiden omtrent de vraag of de makelaar door zijn principaal gemachtigd was een koopovereenkomst namens hem af te sluiten. De principaal mocht afzien van de koop; er was geen sprake van ongeoorloofd afgebroken onderhandelingen (HR 7 februari 1997, NJ 1997, 291). De opdracht aan de makelaar had dus uitsluitend betrekking op de koopprijs en de vraag was of de verkoper zulks ook moest begrij-pen. Hierbij ging het erom in hoeverre de bevoegdheid van deze makelaar in deze zaak afweek van die van een makelaar in het algemeen, anders gesteld of de makelaar als makelaar optrad dan wel als vertegenwoordiger met een bepaalde bevoegdheid. Uit de feiten heeft het Hof opgemaakt dat de verkoper daaruit niet kon afleiden of de makelaar bevoegd was tot het sluiten van de overeenkomst. Hieruit volgt dat ook niet duidelijk was dat de makelaar daartoe niet bevoegd was. Zeker is dat het in dit geval nog niet tot de sluiting was gekomen. Was dat wel het geval geweest, dan was de vraag gerezen of de vertegenwoordiger zijn bevoegdheid te buiten was gegaan (initia-tief bij principaal). Nu ging het erom of de principaal bevoegd was de overeenkomst niet te sluiten (initiatief bij verkoper). Voor hem stonden inmiddels zaak en prijs vast; zijn keuze was die tussen doen en niet doen. Hij koos voor het laatste.&#13;
Precontractuele fase; ene partij frustreert vervolg&#13;
Tot dusverre ging het om afgebroken onderhandelingen. Iets anders is het blijven steken van de zaak in de precontractuele fase door omstandigheden die aan een der partijen kunnen worden toegerekend. Een provincie had met een particulier een grondruilovereenkomst gesloten, maar ervan afgezien deze ter goedkeuring aan gede-puteerde staten (GS) voor te leggen. Of dat terecht was, hing af van de gerechtvaar-digde belangen van de wederpartij. Ook de bevoegdheid van GS een gesloten over-eenkomst niet goed te keuren, werd beperkt door de eisen van redelijkheid en billijk-heid (HR 24 maart 1995, NJ 1997, 569). De niet-voorlegging was een rechtshandeling van de provincie die het ontstaan van een verplichting tegenover een particulier verijdelde. GS kwamen aan een beslissing niet toe. Had de provincie de overeenkomst wel voorgelegd, dan zouden GS niet geheel vrij geweest zijn in hun besluitvorming. Laten in het privaatrecht de maatstaven van redelijkheid en billijkheid zich gelden, in het publiekrecht zijn daar de algemene beginselen van behoorlijk bestuur, die allerlei zorgvuldigheid inhouden en, heel belangrijk, de verplichting om gelijke gevallen gelijk te behandelen.&#13;
Verkeersopvattingen; bodemverontreiniging&#13;
Maatschappelijke opvattingen kunnen zich ontwikkelen en kunnen dat soms snel doen. In casu kon niet worden aangenomen dat ten tijde van het sluiten van de koop-overeenkomst in 1990 die opvattingen meebrachten dat de verkoper van een perceel grond waarop zich een ingegraven brandstoftank bevond, ongevraagd en ongeacht of hij bekend was of had behoren te zijn met een mogelijke verontreiniging van bodem en water ten gevolge van de aanwezigheid van die tank, van die aanwezigheid mede-deling behoorde te doen; evenmin dat het bij het uitblijven van een zodanige medede-ling naar maatstaven van redelijkheid en billijkheid onaanvaardbaar zou worden om een beding waarbij het verkochte werd aanvaard met onder meer alle zichtbare en onzichtbare gebreken, in te roepen (HR 22 november 1996, NJ 1997, 527). De eerste vraag was of in 1990 de verkoper zich met betrekking tot alle gebreken kon vrijteke-nen. Kon hij dat, dan zou van een mededelingsplicht zeker geen sprake zijn. We gaan ervan uit dat de verkoper van de aanwezigheid van de tank op de hoogte was en de koper niet. Intussen ziet het ernaar uit dat de antwoorden op de beide vragen niet dezelfde zijn als toen. Nu denken alle partijen bij onroerendgoedtransacties aan bodemverontreiniging en komt het er vaak van dat de verkoper op eigen kosten een onderzoek laat instellen, ook wanneer hij zelf mocht denken met een zuivere bodem te doen te hebben. In het licht van een en ander moet men waarschijnlijk aannemen dat thans, voor zover al gemaakt, een vrijtekeningsbeding terzake nietig is en dat de verkoper al hetgeen hij kan weten met betrekking tot de toestand van de bodem, aan de koper moet mededelen. Anderzijds gaat men er nu ook van uit dat de koper soms vanwege zijn deskundigheid bepaalde vragen aan de verkoper moet stellen of van deze verlangen dat hij resultaten van bodemonderzoek toont.&#13;
Taxatie en tijdstip&#13;
Redelijkheid en billijkheid kunnen ook mede bepalend zijn voor het tijdstip dat wordt aangehouden bij de bepaling van de waarde van goederen. In beginsel moet in geval van verdeling worden uitgegaan van de waarde ten tijde van die verdeling. In casu betrof het de verdeling van tot een huwelijksgemeenschap behorende goederen. De pogingen van een der partijen de verdeling te vertragen, rechtvaardigden de bepa-ling van een ander tijdstip dan dat van de verdeling (HR 6 september 1996, NJ 1997, 593). Zo zouden wij ons kunnen voorstellen dat voor elk tot de gemeenschap beho-rend goed de waarde wordt bepaald die de goedwillende partij het meest tot voordeel strekt, dus de laagste taxatie voor hetgeen die goedwillende partij wordt toegedeeld en de hoogste waarde voor hetgeen de kwaadwillende wordt toegedeeld. Daarvoor zouden taxaties nodig zijn op verschillende tijdstippen tussen de eerste gelegenheid tot verdeling en het tijdstip waarop de verdeling werkelijk plaatsvindt. Goederenrechtelijke begrippen&#13;
Onroerende goederen&#13;
Onroerend is de grond en hetgeen door natrekking daartoe behoort. In het BW heet het dat de eigenaar van een zaak, voor zover de wet niet anders bepaalt, eigenaar van al haar bestanddelen is (art. 5:3). De grond en het nagetrokkene vormen tezamen één onroerende zaak. De rechtstoestand van de grond en van de nagetrokken zaken is dus dezelfde. Dit vinden we terug in art. 5:20.&#13;
Bevindt echter een bestanddeel van een gebouw, zoals een kelder, uitbouw of bal-kon, zich in, op of boven grond die aan een ander dan de eigenaar van dat gebouw toebehoort, dan is dit bestanddeel geen eigendom van de grondeigenaar, maar behoort het toe aan de eigenaar van het gebouw waarvan het deel uitmaakt. We noe-men dit horizontale natrekking. Wel kan de grondeigenaar wegneming van het bestanddeel vorderen, wanneer geen bevoegdheid bestaat dit in, op of boven zijn grond te hebben (HR 28 oktober 1994, NJ 1995, 96). Even afgezien van eventuele op burenrecht (denk hierbij ook aan erfdienstbaarheden) gebaseerde verplichting tot amotie, gaat dus de horizontale boven de verticale natrekking. We zien dit ook in het geval waarin beslist wordt dat de eigenaar van een perceel waarop de ingang van een steengroeve is gelegen, door natrekking eigenaar van de groeve is. Gelet op jurispru-dentie en wetshistorie kan naar BW oud de mergelgang niet als gebouw worden aan-gemerkt (Rb. Maastricht 13 juni 1996, NJ 1997, 299).&#13;
Duurzaam met grond verenigde gebouwen en werken&#13;
Tot een onroerende zaak kunnen behoren gebouwen en werken die door vereniging met andere gebouwen of werken met de grond verenigd zijn.&#13;
Ook windturbines moeten worden aangemerkt als werken die naar hun aard en inrichting bestemd zijn om duurzaam ter plaatse te blijven. Dat zij verplaatst kunnen worden, doet daaraan niet af. Zij zijn dus onroerende zaken (HR 23 februari 1994, NJ 1995, 464 en 465 over onroerendezaakbelasting). De formulering doet denken aan roerende zaken die onroerend werden door bestemming (hulpzaken, BW oud). Nu zijn de turbines, die de gebouwen of werken/installaties die met de grond verenigd zijn, van stroom voorzien, veeleer bestanddelen (zie aanstonds).&#13;
Bestanddeel&#13;
Een afzonderlijke categorie vormen roerende zaken die naar verkeersopvatting bestemd zijn een onroerende zaak duurzaam te dienen. Zij zijn daarvan bestanddeel doordat zij onderdeel daarvan uitmaken (art. 3:4 lid 1).&#13;
Wanneer een gebouw en de daarin opgestelde apparatuur in constructief opzicht op elkaar zijn afgestemd, ligt daarin een aanwijzing dat van één zaak sprake is. We denken aan een gebouw dat uit een oogpunt van geschiktheid als fabrieksgebouw bij het ontbreken van de apparatuur als onvoltooid zou moeten worden beschouwd; daarbij komt het niet aan op de functie die de apparatuur in het productieproces ver-vult (HR 15 november 1991, NJ 1993, 316). Aan de hand van deze en dergelijke richt-lijnen moest een gerechtshof beslissen of een distillatie-inrichting een bestanddeel van een fabrieksgebouw was. Het Hof kon de inrichting niet als bestanddeel aanmerken (Hof Leeuwarden 9 november 1994, NJ 1995, 380). Een andere algemene formulering houdt in dat roerende zaken die bepaaldelijk tot het wezen van een fabriek behoren en die krachtens art. 563 lid 1 onder 1° BW oud (onder andere persen, distilleerketels, ovens, kuipen en vaten) onroerend waren door bestemming, bestanddelen kunnen zijn (HR 14 mei 1993, NJ 1993, 658). We constateren een verschil met in rechtsgevol-gen met de situatie onder BW oud.&#13;
Een straalcabine en een spuitcabine met afzuiginrichtingen (gaten in dak en muur) en afzuigkanalen in de vloer bleek niet met de bedrijfshal één zaak te vormen. Na ver-wijdering van de installatie zou een grote, lege loods overblijven die voor diverse doeleinden geschikt is. Het Hof had in kort geding geoordeeld dat er voorshands van moet worden uitgegaan dat de cabine naar verkeersopvattingen geen deel uitmaakte van de hal en daarmee niet op zodanige wijze was verbonden dat zij niet zonder schade van betekenis aan de hal kon worden verwijderd. Het arrest is in overeenstemming met jurisprudentie van de Hoge Raad onder BW oud, die evenzeer geldt voor art. 3:4 lid 1 (HR 28 juni 1996, NJ 1997, 397). Hetzelfde is het geval voor een bowlingbaan met de bijbehorende machines. Er zijn muurtjes van 27 cm hoog gemetseld en deze kunnen worden afgebroken of dienst doen voor de aanleg van een houten vloer. Zij staan dus niet serieus in de weg aan enig ander gebruik van de ruimte. Er kan dus niet gezegd worden dat het onderhavige deel van het complex bij het ontbreken van de bowlingbanen als onvoltooid moet worden beschouwd (Hof 's-Gravenhage 10 april 1987 en 1 juli 1993, NJ 1997, 211). De aanleg van de bowlingbanen heeft, om zo te zeggen, het gebouw ook geen definitieve bestemming gegeven. Met een overzichte-lijke ingreep is het weer 'neutraal', waarna een bepaalde inrichting het geschikt maakt voor een ander doel. Een verschil met voorheen (zie art. 562 BW oud) is dat de gemetselde, dus 'aardvaste' muurtjes niet meer tot de onroerende zaak behoren. De maatschappelijke betekenis is in de plaats van de gekozen 'verbindingstechniek' geko-men.&#13;
Naar analogie van deze beslissingen over fabrieken en apparatuur kunnen wij met enig vertrouwen antwoord geven op vragen over allerlei installaties op de boerderij, bij voorbeeld melkmachines. Trouwens, er is al rechtspraak over bestanddelen van agrarische onroerende zaken. Naar verkeersopvattingen zijn de zaaiinstallatie en de computer waarmee de voedingsvoorziening voor de planten wordt geregeld, geen bestanddeel van de bedrijfsgebouwen, maar de klimatologische computer, als onder-deel van een verwarmings- en beluchtingssysteem, is dat wél (Hof Amsterdam 24 februari 1994, NJ 1994, 707). Beslissend is dat dat systeem bestanddeel is van de gebouwen en dat de computer weer bestanddeel is van het systeem. Anders gezegd, zonder het systeem zou het gebouw als onvoltooid moeten worden aangemerkt en zonder de computer het systeem. De computer vormt de besturing van de verwar-ming en beluchting.&#13;
Oude zakelijke rechten&#13;
Enkele oud-vaderlandse zakelijke rechten hebben de overgang naar het BW 1838 overleefd en kunnen ook thans, na de invoering van het nieuwe BW, nog een rol van betekenis spelen. Dat geldt zeker voor het recht van handwissel, beter bekend als dat van de dertiende penning. Dit recht zal ophouden te bestaan in 2014 en houdt tot dan toe een heffing van 11% van de waarde van de betrokken gronden in (Wet van 3 oktober 1984, Stb. 434). Het wordt door het gewoonterecht beheerst en kan zich verder ontwikkelen met de maatschappelijke opvattingen, al stelt de aard van het recht en zijn herkomst daaraan wel een grens. Bij verkoop van onbebouwde grond geschiedt de heffing van de dertiende penning over de koopprijs. Daarbij wordt waardevermeerdering als gevolg van een bestemming van agrarische grond voor woningbouw en van de ontsluiting en het bouwrijp maken niet buiten beschouwing gelaten (HR 1 juli 1994, NJ 1995, 547). Het onderhavige recht lijkt op een privaat-rechtelijke overdrachtsbelasting. Het stamt ook uit de tijd dat nog niet een onder-scheid werd gemaakt tussen privaatrecht en publiekrecht. Het heeft ook veel weg van een zakelijke last. Daarvan kennen (of kenden) wij de grondrente (art. 784 e.v. BW oud). De schuldplichtigheid bij grondrente luidt in geld of in voortbrengselen of vruchten. In het laatste geval zien we de identiteit met of de herkomst uit tiendrech-ten. Bij de dertiende penning gaat het om een eenmalige betaling in geld bij de over-dracht van de grond dan wel bij elke overdracht van de grond. De heffing heeft niet betrekking op opstallen, werken en beplantingen. De vraag heeft zich opgeworpen of, gezien de herkomst van het recht in een in hoge mate agrarische samenleving, de invloed van de ruimtelijke ordening en de inrichting van de grond, dus het bouwrijp maken, buiten beschouwing zou moeten worden gelaten. Feit is dat in het onderhavi-ge geval de grond honderd maal zo veel waard is als twintig jaar eerder.&#13;
Eigendom&#13;
Publieke eigendom&#13;
Een klassieke vraag is of de overheid alleen van haar publiekrechtelijke bevoegdheden gebruik mag maken dan wel de keuze heeft, wanneer zij tevens (toevallig) eigenares is van de grond ten aanzien waarvan zij een maatregel moet of wil nemen. (Het onder-werp is een deel van een groot leerstuk.) Het antwoord is tevens bepalend voor de verhouding tussen publiekrecht en privaatrecht. Het eigendomsrecht is een privaat-rechtelijk fenomeen en toch is er verschil tussen dat van een private en van een publieke persoon. In zoverre zou men kunnen spreken van publieke eigendom en zuiver private eigendom. Interessante vragen doen zich voor wanneer overheids-bedrijven en -diensten worden geprivatiseerd of geconverteerd in zelfstandige bestuurs-organen.&#13;
De gemeente is krachtens art. 61 Woonwagenwet bevoegd tot verwijdering van woonwagens. In casu is de grond waarop de wagens staan, haar eigendom. Hantering van de publiekrechtelijke bevoegdheid en van de privaatrechtelijke weg leiden tot vrijwel hetzelfde resultaat. Een belangrijk verschil is dat de Woonwagenwet, die onder meer de belangen van de woonwagenbevolking beschermt, de woonwagen-bewoner een beroepsmogelijkheid tegen de beschikking van de gemeente bij de Afde-ling bestuursrechtspraak van de Raad van State biedt. De Hoge Raad besliste dat het de gemeente niet vrij staat langs privaatrechtelijke weg tot verwijdering van de wagens over te gaan (HR 9 juli 1990, NJ 1991, 394). Hieruit volgt dat de gemeente het moet stellen zonder een bepaalde vordering op grond van wanprestatie of onrecht-matige daad en dat haar eigendomsrecht minder omvat dan dat van een particulier. Dit wordt niet gecompenseerd door haar publiekrechtelijke bevoegdheid tot de genoemde verwijdering, aangezien zij die ook heeft indien zij het terrein niet in eigendom heeft.&#13;
De Staat, die als beheerder van oppervlaktewater op grond van de Wet verontreiniging oppervlaktewateren bevoegd is bepaalde vergunningen te verlenen, is op grond van zijn eigendomsrecht op een dergelijk water niet tevens bevoegd lozingen afhan-kelijk te stellen van zijn toestemming (HR 26 januari 1990, NJ 1991, 393). Hij kan (en moet dikwijls) lozingen onderwerpen aan een vergunningenstelsel. Vergunninghou-ders zijn dan gebonden aan de bij hun vergunning gestelde voorwaarden. Misschien kan een dergelijke voorwaarde toestemming vooraf van de Staat inhouden. Dit alles is dan gebaseerd op de genoemde wet en de Staat treedt op als Staat. Doet zich nu een geval voor waarin de vergunningsvoorwaarden niet voorzien, dan kan hij niet inci-denteel gebruik maken van een aan zijn eigendomsrecht ontleende bevoegdheid. Een particulier zou, ware hij eigenaar van de waterbodem, misschien met succes een rech-terlijke verklaring voor recht kunnen verkrijgen dat een lozing in een bepaald geval onrechtmatig zou zijn en dat, mocht zij plaatsvinden, dat de dader op betaling van een dwangsom en vergoeding van schade zou komen te staan. Ook hij zou lozingen niet zonder meer afhankelijk kunnen maken van zijn toestemming. Wel zou te den-ken zijn aan een erfdienstbaarheid met als last een niet doen in de vorm van een niet-lozen. Dat recht zou door vestiging moeten ontstaan, hetgeen wilsovereenstemming veronderstelt en dus waarschijnlijk een aanzienlijke retributie voor de eigenaar van het dienende erf.&#13;
Burenrecht&#13;
Beplanting dicht bij grens&#13;
De bevoegdheid tot het vragen van verwijdering van bomen (art. 5:42) gaat niet teniet door het enkele feit dat deze bevoegdheid gedurende een reeks jaren niet is uitgeoe-fend. Aan de bevoegdheid behoeft evenmin in de weg te staan dat de eiser eigenrich-ting heeft gepleegd, dat wil zeggen eigenmachtig tot de verwijdering van de boom is overgegaan. Bijkomende omstandigheden kunnen echter indiceren dat de bevoegd-heid wel is tenietgegaan (HR 18 december 1992, NJ 1993, 152). We zouden kunnen denken aan het ontstaan door verjaring van een erfdienstbaarheid op grond waarvan de eigenaar van het dienend erf bomen op het heersend erf, volgens art. 3:42 te dicht bij grens, moet dulden. De verjaringstermijn bedraagt tien jaar (art. 3:99), maar in het onderhavige geval dertig of twintig jaar (art. 2000 BW oud). Maar kennelijk is in het onderhavige geval gedacht aan rechtsverwerking.&#13;
De enkele omstandigheid dat de eigenares van het buurerf weet dat de bomen op haar eigen erf er sinds mensenheugenis staan, brengt niet mee dat zij misbruik maakt van haar bevoegdheid tot verwijdering van die bomen. Er is namelijk niet door verja-ring een erfdienstbaarheid ontstaan op grond waarvan de eigenaar van het aangren-zende erf haar kan beletten bomen op haar eigen erf om te hakken (HR 3 mei 1996, NJ 1996, 501). Hier is dus de vraag gesteld naar de eventuele aanwezigheid van een recht van een eigenaar op handhaving van de bestaande toestand op het aangrenzende erf. Dat niet een erfdienstbaarheid met als last een niet-doen, namelijk het niet vellen van de bomen, is ontstaan, ligt niet aan de verstreken tijd ('sinds mensenheugenis' is langer dan de verjaringstermijn van BW oud), maar aan de onmogelijkheid van het bezit van een erfdienstbaarheid met een dergelijke last. We kunnen ons afvragen of alleen wanneer het erf van de eigenares als een dienend erf als boven geschetst moet worden aangemerkt, misbruik van recht in het spel kan zijn. Eigenlijk gaat het er in het geding om of het gebruik van haar bevoegdheid inbreuk op een recht van de eigenaar van het aangrenzende erf betekent. Meer voor de hand ligt de vraag of zij haar recht tot de verwijdering van de bomen zou kunnen hebben verwerkt. Zo ja, dan zou zij eenvoudig geen recht tot verwijdering hebben. Maar wij kunnen niet lichtvaardig tot rechtsverwerking concluderen (zie ook boven).&#13;
De bevoegdheid verwijdering te vorderen komt toe aan ieder van beide eigenaren, wanneer de bomen zijn verenigd met de grond van beide erven en dus aan hen beiden gezamenlijk toebehoren (eveneens HR 3 mei 1996, NJ 1996, 501). Bevindt de grens van beide erven zich onder de stam van een boom, wortelt die (dus) in beide erven, dan is de boom object van mede-eigendom. De vraag is nu of van een mandelige boom gesproken kan worden, nu art. 5:62 lid 1 het karakter van mandeligheid voor-behoudt aan een muur, een hek of een heg. Hoewel wij een heg in de eerste plaats zien als een aaneenschakeling van struiken, bleek een formatie bomen toch een heg te kunnen vormen. Zou nu een boom als mandelig kunnen worden aangemerkt, dan zouden alleen beide eigenaren tezamen het besluit tot verwijdering kunnen nemen.&#13;
De bepalingen van het burenrecht richten zich in beginsel op de eigenaars van de betrokken erven. Zij kunnen echter ook van toepassing zijn op personen die krach-tens hun rechtsverhouding tot een eigenaar een recht van gebruik op een erf hebben, zoals huurders. Dit bleek bijvoorbeeld waar een huurder van de huurder van een ander erf de verwijdering van een te dicht bij de grens staande boom verlangde. Hij kon de vordering instellen indien de eigenaar van het erf, zijn verhuurder dus, tegen die instelling geen bezwaar had. Bovendien was de vordering, waar zij niet tegen de nabuur doch tegen de huurder van diens erf was ingesteld, alleen ontvankelijk indien die nabuur mede in het geding was betrokken. Zo nodig kon worden volstaan met een door de eiser in het geding gebrachte schriftelijke verklaring van die nabuur waaruit blijkt dat deze tegen de verwijdering van de boom geen bezwaar had (HR 24 januari 1992, NJ 1992, 280).&#13;
Losliggend plantmateriaal over grens&#13;
Tot zover ging het om beplanting die zich te dicht bij de grens bevindt. Er is ook een bepaling omtrent beplanting die de grens met wortels of takken overschrijdt (art. 5:44). Anders is het gesteld met afgesneden takken en afsnijdsels van struiken die de eigenaar van het erf deponeert op een afvalhoop bij de grens. Zo lagen er afsnijdsels van een taxusstruik bij de grens van een tuin en een omheind en met gaas afgerasterd weiland waarop twee paarden graasden. Deze slaagden erin van de taxus te eten en overleden aan de gevolgen. Dit drama heeft ook juridische aspecten. De vraag rees of van een onrechtmatige daad (art. 6:162) sprake was. Een inbreuk op het eigendoms-recht van een erf, uitsluitend bestaande in het daarboven hebben van een gedeelte van een losliggende struik, vestigt nog geen aansprakelijkheid voor de vergiftiging, in het bijzonder niet indien de neerlegger niet weet of behoort te weten dat de struik giftig is. Ook de in het maatschappelijk verkeer betamende zorgvuldigheid reikt niet zó ver dat degene die een plant of struik waarvan hij de giftigheid niet kent of behoort te kennen, onder zich heeft, verplicht zou zijn deze zodanig onder controle te houden dat zij geen gevaar kan opleveren, tenzij hem uit onderzoek is gebleken dat deze ongevaarlijk is (HR 22 april 1994, NJ 1994, 624).&#13;
Muuropeningen en balkons dicht bij grens&#13;
Met het wettelijk systeem is onverenigbaar dat een met art. 5:51 (indertijd art. 695 en 696 BW oud) niet strijdig uitzicht onrechtmatig geacht zou kunnen worden op de enkele grond dat het een schending van het recht op privacy oplevert. Trouwens, de bepaling strekt mede tot bescherming van hetgeen in het geding in kwestie als privacy werd aangeduid (Hof Amsterdam 16 mei 1991, NJ 1992, 161). Onrechtmatig is onder andere een doen of nalaten in strijd met een wettelijke plicht (art. 6:162 lid 2), zoals die lichtopeningen in muren binnen twee meter van de grens van vaststaande en ondoorzichtige vensters te voorzien (art. 5:51). De vraag was of een eigenaar door het hebben van een doorzichtige venster in een muur op meer dan twee meter van de grens onrechtmatig handelt jegens de eigenaar van het andere erf, met andere woor-den of genoemde wettelijke bepaling slechts een symptoom is van een algemeen recht op privacy. Dat laatste mag men niet of bij zeer hoge uitzondering aannemen, en aldus beslist dan ook de Hoge Raad. Ik voeg hier aan toe dat een bepaling en een motivering van een bepaling twee zeer verschillende dingen zijn en dat dat ook in algemenere argumentaties dikwijls uit het oog verloren wordt.&#13;
Bouwen op andermans erf met toestemming&#13;
Art. 5:54 gaat over een grensoverschrijdend gebouw of werk. Het heeft geen betrek-king op het bouwen op andermans erf met de toestemming van de eigenaar daarvan. Een besloten vennootschap met beperkte aansprakelijkheid (BV), opgericht door twee broers, bouwt met diens medeweten en toestemming een loods op het erf van hun vader. Enkele jaren later gaat de BV failliet en de curator vordert, op grond van de maatstaven van redelijkheid en billijkheid en op grond van ongerechtvaardigde verrijking, dat de vader de bouwkosten van de loods, bijna een miljoen gulden, betaalt. Of deze grondeigenaar tot vergoeding verplicht is en, zo ja, naar welke maat-staf de hoogte van de vergoeding moet worden vastgesteld, hangt echter af van de overeenkomst tussen hem en de BV (HR 27 september 1991, NJ 1991, 802). Houdt die overeenkomst in dat de BV een bedrag in de orde van de bouwkosten van de grondeigenaar kan vorderen, dan valt die vordering in de failliete boedel. Is er geen overeenkomst of een overeenkomst die een lage of geen vergoedingsbepaling inhoudt, dan rijst de vraag of een andere grondslag te vinden is voor een vordering tegen de vader-grondeigenaar. Voor een vordering uit ongerechtvaardigde verrijking (art. 6:212 lid 1) is mede vereist dat de vader is verrijkt ten koste van de BV. De verrij-king is zichtbaar, doch uit de rol van de broers c.q. van de BV volgt niet dat zij zich benadeeld voelen/voelt. De redelijkheid en de billijkheid lenen zich niet tot enige grondslag voor een vordering als door de curator bedoeld. Zij is toch veeleer een aan-vullende of een corrigerende factor (vergelijk art. 6:2) en heeft veel gemeen met de rechtvaardigheid die de grondslag is voor veel vermogensrecht, doch niet nog daar-naast een hoofdrol speelt. Wel zou aan de mogelijkheid kunnen worden gedacht dat de opzet van de broers was een aanzienlijke waarde immuun te maken tegen schuld-eisers; dan komt men uit bij paulianeus handelen (art. 3:45, meer in het bijzonder art. 42 Faillissementswet; art. 1377 BW oud).&#13;
Noodweg&#13;
De eerste vraag die de rechter zich moet stellen, is of voor een ingesloten erf een noodweg moet worden aangewezen (art. 5:57 lid 1). In het algemeen is voor de beant-woording van die vraag beslissend of bij het ontbreken van de weg een behoorlijke exploitatie van het erf bij een normale bestemming, van de aard als het erf in het gegeven geval heeft, niet mogelijk is (HR 9 juli 1990, NJ 1990, 733). Het kan dus heel goed zijn dat het niet komt tot de aanwijzing van een noodweg. Zo bleek dat de omstandigheid dat ter plaatse alle andere woningen per auto bereikbaar zijn, niet beslissend bij de beoordeling van de vraag of de exploitatie van een erf met woon-bestemming een uitweg via een autopad vergt (HR 11 september 1992, NJ 1992, 729). Moet de noodweg wél worden aangewezen, dan gaat de rechter eerst na over welk land de kortste weg kan worden geprojecteerd en daarna in welke richting de nood-weg (uitweg, art. 716 BW oud) moet worden verleend teneinde de eigenaar van dat land zo weinig mogelijk schade te berokkenen. De jurisprudentie kent aan het feit dat een rechtshandeling (meestal overeenkomst, gewoonlijk koop, gevolgd door over-dracht) heeft geleid tot de afsluiting van het erf van de openbare weg, een belangrijke rol toe in de belangenafweging (art. 5:57 lid 3), maar acht het op zichzelf niet als al dadelijk beslissend (HR 14 oktober 1994, NJ 1995, 564). Zo is de kans groot dat de noodweg moet worden aangelegd op het erf dat voorheen met het ingesloten erf één erf vormde (in overeenstemming met lid 3, slot).&#13;
Zou echter elke oplossing voor de eigenaar van een bepaald erf zeer bezwaarlijk zijn, dan verdient verlening van een langere, doch minder schade toebrengende weg over het land van een andere eigenaar de voorkeur. In elk geval moet de rechter de belangen van de eigenaren van alle in aanmerking komende erven kunnen afwegen. Dat kan niet indien de eigenaar van het ingesloten erf zijn vordering tot aanwijzing van de weg beperkt tot één eigenaar van een in aanmerking komend erf. Het gaat wel erg ver te beslissen dat hij dan in die vordering niet ontvankelijk moet worden ver-klaard (dat doet Hof 's-Gravenhage 21 juli 1988, NJ 1990, 243), en een beroep in cas-satie is het gevolg. De Hoge Raad komt met de uitspraak dat de eiser kan volstaan met het dagvaarden van de eigenaren over wier erven hij de weg wenst te doen lopen. Het verweer dat andere erven meer in aanmerking komen, kan wel aanleiding geven tot oproeping van derden als partij in het geding en, naar gelang van de aard van het geval, leiden tot afwijzing van de vordering tegen de oorspronkelijke gedaagde, maar niet tot een niet-ontvankelijkverklaring (HR 14 oktober 1994, NJ 1995, 564).&#13;
Volgens de rechtspraak verzet art. 5:57 zich niet tegen het opleggen van voorwaar-den bij de aanwijzing van de noodweg, maar laat het toch niet toe welke voorwaarde dan ook, ongeacht haar aard en haar bezwaarlijkheid voor de eigenaar van het inge-sloten erf, op te leggen (HR 14 oktober 1994, NJ 1995, 564).&#13;
Leidingen en kabels van nutsbedrijven naar erf&#13;
In beginsel heeft de eigenaar van een erf met woonbestemming recht op toegang tot het gas-, water- en elektriciteitsnet. De eigenaren van een pand vroegen de eigenaar van een andere onroerende zaak om toestemming voor de aanleg op die zaak van lei-dingen voor de genoemde voorzieningen. Die ander stelde daarbij een aantal voor-waarden, onder andere de betaling van schadevergoeding en van compensatie voor de waardevermindering van de grond als gevolg van het voorziene gebruik en de te voorziene overlast. Omtrent deze voorwaarden kwam het tussen partijen niet tot overeenstemming en de toestemming bleef uit. Het stellen van de voorwaarden bete-kende geen misbruik van recht; reeds het gebruik van de grond rechtvaardigde een vergoeding (Hof Amsterdam 22 november 1990, NJ 1991, 349). Zo betekent een aan-sluitingsrecht nog geen zekerheid van aansluiting. Misschien zou de aansluitings-gerechtigde partij van de grondeigenaar kunnen vorderen zich neer te leggen bij financiële en andere voorwaarden die worden geformuleerd door door de rechter aan te wijzen deskundigen.&#13;
Geluidoverlast; stank; genotsbeperking; gevaar&#13;
De eigenaar van een erf mag niet in een mate of op een wijze die volgens art. 6:162 onrechtmatig is, aan eigenaars van andere erven hinder toebrengen zoals door het verspreiden van rumoer, trillingen, stank, rook of gassen, door het onthouden van licht of lucht of door het ontnemen van steun (art. 5:37). Kortgesloten is onrechtmati-ge hinder ongeoorloofd. De voorbeelden van hinder horen in een bepaling als deze niet thuis, doch in concrete rechtspraak; zij zijn dan ook aan klassieke jurisprudentie ontleend (o.a. HR 31 december 1937, NJ 1938, 517, Unitas-arrest over rumoer en tril-lingen, veroorzaakt door leden studentenvereniging). Trouwens, zonder de bepaling zou voor een benadeelde niets verloren zijn. Hij zou genoeg hebben aan de vordering uit onrechtmatige daad.&#13;
In bepaalde burenrechtelijke verhoudingen is de algemene onrechtmatige daad-jurisprudentie (schade, causaliteit, schuld, onrechtmatigheid, Schutznorm) en die ter zake van concrete gevallen van hinder relevant. Eigenlijk is een definitie van hinder overbodig, omdat de onrechtmatigheid bepalend is.&#13;
Gebruik onroerende zaak door publiek; bestemming&#13;
Indien een gemeente het eigendomsrecht van een haven waaraan zij een bestemming als openbare aanlegplaats heeft gegeven, aan een particulier overdraagt, rijst de vraag of die bestemming op de zaak blijft rusten. Een wettelijke regeling van deze en derge-lijke gevallen ontbreekt. Een kort geding over deze kwestie, in hoger beroep behan-deld (Hof 's-Hertogenbosch 12 juni 1990, NJ 1991, 31), leidde niet tot een antwoord, omdat niet vast kwam te staan dat de gemeente de haven ten openbare nutte aan de publieke scheepvaart had prijsgegeven. Hieruit volgt dat het niet gaat om een bestem-ming in de zin van het bestemmingsplan, maar om een vorm van gedogen die door verjaring tot een soort erfdienstbaarheid kan leiden. De haven lijkt dan op een die-nend erf, het openbaar vaarwater zou het heersend erf moeten zijn; de uitoefening geschiedt door de scheepvaart, alias de burgers, het publiek in allerlei vaartuigen. Zou aldus die - om haar zo te noemen - publiekrechtelijke erfdienstbaarheid zijn ont-staan, dan zou de koper haar gekend hebben, hetzij door plaatselijke bekendheid of eigen waarneming, hetzij door informatie terzake waartoe de gemeente verplicht zou zijn. De feitelijke, tevens rechtstoestand zou ook tot uiting zijn gekomen bij de onderhandelingen over de koopprijs.&#13;
Erfdienstbaarheden&#13;
Verkrijging door verjaring&#13;
In een geval waarin de eigenaren en hun rechtsvoorgangers wisten dat de feitelijke grenzen van hun percelen niet overeenstemden met de werkelijke grenzen, konden zij vanzelfsprekend noch de eigendom, noch enige erfdienstbaarheid ten aanzien van een strook grond in hun tuin door verjaring verkrijgen (Rb. Amsterdam, kort geding, 19 februari 1993, NJ 1995, 17). Hier ontbreekt de vereiste goede trouw.&#13;
Een erfdienstbaarheid tot het hebben van een of meer bepaalde hoog opschietende bomen binnen de wettelijke afstand van de grens kan door verjaring ontstaan. De verjaringstermijn gaat lopen met ingang van het tijdstip waarop die bomen worden geplant (HR 18 december 1992, NJ 1993, 152). Dit tijdstip behoeft niet samen te val-len met dat waarop de eigenaar van het andere erf redelijkerwijs van de aanwezigheid van de bomen aldaar op de hoogte is.&#13;
Konden onder het BW oud (art. 744 en 746) alleen de voortdurende en zichtbare erfdienstbaarheden door verjaring worden verkregen, thans lijkt minder nodig te zijn voor verkrijging van een erfdienstbaarheid door verjaring (Rb. Leeuwarden 4 juni 1992, NJ 1993, 344). Met betrekking tot een erfdienstbaarheid om bomen te hebben op het heersend erf binnen de wettelijke afstand van de grens, een zichtbare erfdienst-baarheid (art. 744 BW oud) dus, is slechts vereist dat enig blijvend uitwendig teken op het bestaan van de erfdienstbaarheid wijst. Dat de bomen er sinds mensenheugenis staan, is echter niet voldoende. Of sprake is van een voldoende duidelijk uitwendig teken, kan niet beantwoord worden los van de vraag waarop de bevoegdheid om de bomen te hebben, naar de voorstelling van degene die zich op verkrijging van de erf-dienstbaarheid door verjaring beroept, naar diens voorstelling berustte en wat die bevoegdheid naar diens voorstelling inhield (HR 3 mei 1996, NJ 1996, 501). Hier zien we een combinatie van bezit en goede trouw.&#13;
De erfdienstbaarheid van voetpad is in de regel niet voortdurend; wel bijvoorbeeld in het onderhavige - vrij ingewikkelde - geval. Het gaat om het gebruik - via het lij-dende erf - van een deur in een muur die de beide erven van elkaar scheidt. De eige-naar van het heersend erf kan die deur slechts bereiken door, via een andere, eveneens op de grens van beide erven in zijn pand aanwezige deur, het lijdend erf te betreden. De erfdienstbaarheid wordt dan ook veeleer gekenmerkt door het moeten dulden van de permanente aanwezigheid van de deuren die op het lijdende erf uitkomen dan door de omstandigheid dat het feitelijk gebruik van beide deuren noodzakelijk met het betreden van het lijdend erf gepaard gaat (HR 27 september 1996, NJ 1997, 496).&#13;
De omvang van een door verjaring verkregen erfdienstbaarheid van licht en uit-zicht moet beperkt worden opgevat. Toch had de eigenaar van het dienend erf door het bouwen binnen de wettelijke afstand van de grens (iets minder dan 2 meter, maar geen anticipatie op art. 5:50) en met de mate van lichtontneming aan de eigenaar van het heersende erf niet onjuist gehandeld (Hof Amsterdam 28 maart 1991, NJ 1992, 159).&#13;
Inhoud en wijze van uitoefening erfdienstbaarheid&#13;
Een recht van 'notweg' (daterende van 1856) blijkt betekend te hebben het recht op de nodige weg. De notweg is dan de weg die nodig is voor het vervoer van al hetgeen voor de landbouw en de veeteelt nodig was, zoals vee, landbouwwerktuigen en zaden. Thans geldt het recht als een erfdienstbaarheid van weg. In casu rees de vraag of het berijden van de weg met zwaar materieel een ontoelaatbare verzwaring voor de eigenaar van het dienende erf betekende (HR 7 januari 1994, NJ 1994, 321). In een iets eerdere uitspraak wordt het recht omschreven als een recht tot het drijven van vee en het vervoeren te voet of per as van landbouwwerktuigen en landbouw- en vee-teeltproducten. De eigenaar van het heersende erf mag de notweg gebruiken over een breedte van vier meter, ook met de auto; dit laatste zelfs voor niet-agrarische doelein-den. Hij mag de weg op de gebruikelijke wijze verharden (Hof Amsterdam 29 oktober 1992, NJ 1993, 727). Gevolgen verdeling heersend erf&#13;
In een arrest lezen wij, met andere woorden dan in art. 5:76 lid 1 dus, dat uit geen wettelijke bepaling (met name art. 737 lid 2 BW oud) volgt dat splitsing van het heer-sende erf op zichzelf wijziging brengt in hetgeen een bestaande erfdienstbaarheid blij-kens de akte van vestiging inhoudt (HR 7 mei 1993, NJ 1993, 404).&#13;
Wijziging en opheffing erfdienstbaarheid door rechter&#13;
De rechter kan op vordering van de eigenaar van het dienende erf de erfdienstbaar-heid wijzigen of opheffen (art. 5:78):&#13;
a. in geval van onvoorziene omstandigheden. Het maakt geen verschil of die omstan digheden zich vóór dan wel na de inwerkingtreding van het NBW hebben voor gedaan. Wel moet de erfdienstbaarheid twintig jaar hebben bestaan, maar die ter mijn gaat ten aanzien van een bestaande erfdienstbaarheid niet eerst lopen na de inwerkingtreding van Boek 5 (HR 15 december 1995, NJ 1996, 691).&#13;
In de rechtspraak ontmoeten wij een geval waarin de uitoefening van een erf-dienstbaarheid van voetpad onmogelijk is geworden door het ingrijpen van de eigenaren van het dienend erf na een verandering van de situatie ter plaatse. In kort geding werd opheffing van de belemmeringen geëist en de president constateerde eigenrichting, maar wees de vordering af omdat naar alle waarschijnlijkheid de bodemrechter een vordering van de eigenaren van het dienende erf tot opheffing van de erfdienstbaarheid zou toewijzen (Rb. Maastricht 2 december 1993, NJ 1994, 541).&#13;
b. indien de erfdienstbaarheid ten minste twintig jaar bestaat en het ongewijzigd voortbestaan in strijd is met het algemeen belang. Dat belang brengt mede dat in een stedelijke omgeving wenselijke bebouwingsmogelijkheden niet worden geblokkeerd door het bestaan van erfdienstbaarheden die vroeger onder agrarische omstandigheden zijn gevestigd. Een vordering tot wijziging van een dergelijke erf dienstbaarheid moet dan worden toegewezen (Hof 's-Hertogenbosch 29 juni 1994, NJ 1995, 543).&#13;
Onder de beperkt gerechtigden die in het geding dienen te worden geroepen (art. 5: 81 lid 2), zijn slechts diegenen te verstaan die een beperkt recht hebben dat door een uitspraak van de rechter zou worden aangetast. Dit is in casu niet het geval met de erfdienstbaarheden ten behoeve van de overige heersende erven (HR 15 decem-ber 1995, NJ 1996, 691).</content><legacyfootnotes/><footnotes><footnote/></footnotes><auteurs>mr. D.L. Rodrigues Lopes</auteurs><published>1998-12-01 00:00:00</published><modified>1998-12-01 00:00:00</modified><editiondate>1998-12-01</editiondate><htmlpath>https://denhollander.info/artikel/5773</htmlpath></article>
</articles></edition>
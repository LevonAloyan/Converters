<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2011</searchword><id>9400</id><udhid>UDH:TvAR/9400</udhid><titel>Boekbespreking. Single Common Market Organisation</titel><searchwords><searchword>TvAR 7/8/2011</searchword><searchword>UDH:TvAR/9400</searchword></searchwords><attachments><attachment><name>TvAR2011_07_08_07_Boekbespreking.pdf</name><extention>pdf</extention><url>https://denhollander.info/download/8210/ci</url></attachment></attachments><inleiding>Single Common Market Organisation – Article-by-Article Commentary of the Legal Framework for Agricultural Markets in de European Union, edited by Rudolf Mogele / Friedrich Erlbacher, uitgeverij C.H. Beck (Munchen) / Hart Publishing (Oxford), 1043 blz., gebonden; prijs € 249.&#13;
Inleiding&#13;
Het regelgevingscomplex van de Europese Unie is tegen­woordig tamelijk goed toegankelijk. Verordeningen, richt­lijnen, beschikkingen en ook rechtspraak worden online ge­publiceerd via de verschillende sites van de EU. Men kan zoeken op trefwoord en documentnummer en er is ook een systematische ingang (repertorium). Enige zoekvaardigheid is daarbij wel noodzakelijk, vooral ook omdat niet van alle regelingen geconsolideerde versies beschikbaar zijn gesteld. Dat geldt des te meer voor het vinden van achtergronddo­cumenten, zoals voorstellen van de Commissie en het Par­lement. Wat vooral ontbreekt – in elk geval als men het ver­gelijkt met de Nederlandse wetgevingsdocumentatie - is de systematische ontsluiting van wat wij noemen de parlemen­taire geschiedenis. Bij de toepassing en interpretatie van wetgeving is het vaak nuttig en noodzakelijk terug te grijpen op deze stukken, zoals een memorie van toelichting, amen­dementen, handelingen van de Staten-Generaal en dergelij­ke. Lagere regelgeving zoals amvb’s en ministeriële rege­lingen worden bij publicatie in Staatsblad en Staatscourant voorzien van een, soms zelfs zeer uitvoerige, toelichting. Ook deze zijn online raadpleegbaar. In Nederland bestaat ook een rijke traditie van wetgevingscommentaar door we­tenschap en praktijk, naar buiten gebracht door uitgevers. Voorheen werden deze commentaren vaak in losbladige uit­gaven opgenomen – de almaar uitdijende ‘Crince le Roy’ over de Wet ruimtelijke ordening was berucht bij de onge­lukkigen die de vele dikke supplementen moesten invoegen – tegenwoordig staan ook deze naslagwerken vaak online. Te wijzen valt voorts op bijvoorbeeld de serie Tekst &amp; Com­mentaar.&#13;
Op Europees niveau ontbreekt dergelijke achtergrondinfor­matie veelal. Richtlijnen en verordeningen worden vaak wel vooraf gegaan door een uitvoerige considerans – in het ge­val van de Integrale GMO-verordening1 maar liefst meer dan honderd ‘overwegingen’ en daaruit kan men wel enigs­zins achterhalen wat de bedoeling van de regeling is, maar deze overwegingen zijn, evenals de regeling zelf, voorwerp geweest van politiek debat en onderhandelingen met bij­behorende compromissen en vaak dragen zij daarvan ook de sporen. Een goede technische toelichting op de bepalin­gen vormen deze overwegingen in elk geval meestal niet. Een enkele keer wordt door de Commissie in een brochu­re een toelichting verstrekt die wel zouden kunnen dienen als achtergronddocument. Soms zijn deze teksten gericht op publieksvoorlichting – en dan blijven zij nogal aan de op­pervlakte – maar soms ook komt er een gedegen juridisch verhaal tot stand, zoals bijvoorbeeld de toelichting op art. 6 van de Habitatrichtlijn.2 Ook literatuur met het karakter van een wetgevingscommentaar ontbreekt veelal.&#13;
Het verschijnen van een artikelgewijs commentaar op een belangrijke Europese verordening – de Single Market Orga­nisation, ofwel verordening (EC) No 1234/2007 - is niet al­leen uniek, maar kan ook niet genoeg worden toegejuicht. Het idee voor dit boek was, volgens het voorwoord, al ont­staan toen de verordening nog in voorbereiding was. Het moet een geweldig werk zijn geweest dit commentaar van de grond te krijgen. Het resultaat, bereikt door de redac­teuren Rudolf Mögele en Friedrich Erlbacher (beide werk­zaam bij de Europese Commissie), samen met een team van 25 auteurs, is indrukwekkend. Het boek omvat in to­taal meer dan 1.000 bladzijden. De auteurs die hebben bijge­dragen werken in overgrote meerderheid eveneens in Brus­sel, maar er is toch ook een enkele advocaat bij (Greetje van Heezik (NL) en een enkele wetenschapper (Marleen Zoete­weij, Istanbul).&#13;
</inleiding><content>De integratie&#13;
Verordening 1234/2007 beoogde – en ook dat was voor het eerst in 50 jaar Europese wetgevingsgeschiedenis – de codi­ficatie, stroomlijning, hervorming en integratie van de mark­tordeningsregelgeving die voorheen was neergelegd in 21 sectorspecifieke basisregelingen en talloze uitvoeringsrege­lingen, een en ander volgens een aantal gemeenschappelijke criteria. Een dergelijke wetgevingsoperatie heeft in het al­gemeen niet zo heel veel materiële voordelen, zo blijkt ook wel uit Nederlandse ervaringen met dit soort wetgevingspro­cessen. Meestal komt het er op neer dat wat voorheen in ver­schillende regelingen was opgenomen, voortaan bij elkaar in een enkele wet staat. De materiële inhoud van de regels blijft veelal gelijk. Zo heeft de Wet algemene bepalingen &#13;
omgevingsrecht geen echte wijziging gebracht in de toet­sing van bijvoorbeeld bouwaanvragen – behalve dan proce­dureel – en zal ook, om een ander voorbeeld te noemen, de Wet dieren die onlangs in het Staatsblad is verschenen nau­welijks verandering brengen in de normstelling.3 Soms ont­staat zelfs een negatief effect, in de eerste plaats omdat de geïntegreerde wet vaak technisch-juridisch zeer ingewikkeld wordt, zoals de Wabo, die bijna niet te lezen is, in de twee­de plaats doordat men, om de omvang van de wet in formele zin nog enigszins in de hand te houden niet meer overblijft dan een kaderwet, waarbij de normstelling zelf naar lage­re regelgeving is doorgeschoven, zoals bij de Wet dieren. De voordelen zijn, zeker op Europees niveau, evenwel evident. Alleen al het feit dat nu alles bij elkaar staat, bespaart enorm veel zoekwerk. Dat geldt ook voor de wijzigingen in de ver­ordening, waar nu wel gemakkelijk een geconsolideerde versie van kan worden bijgehouden.&#13;
De verordening&#13;
De hoofdonderdelen van de ‘sCMO’ zijn de volgende. Na de inleidende bepalingen gaat deel II over de interne markt, deel III betreft de handel met derde landen, deel IV gaat over de mededinging. Deel V bevat dan nog speciale be­palingen voor individuele sectoren. Hier vindt men uiteen­lopende onderwerpen, zoals de heffing voor promotie in de melksector en de registratie van wijngaarden. Het laat­ste deel is Deel VI (implementatie, overgangsbepalingen en slotbepalingen) en dan zijn er nog 22 bijlagen (‘annex’) wel­ke men zou kunnen bestuderen.&#13;
Deel II (Interne markt) gaat allereerst over marktinterven­tie (Titel I) . Belangrijk onderdeel daarvan zijn de zgn. re­ferentieprijzen (art. 8) voor granen, rijst, suiker, rund- en kalfsvlees, melk en melkproducten en varkensvlees. Deze referentieprijzen – die voorheen alleen voor suiker beston­den – vormen de basis voor allerlei steuninstrumenten, zo­als interventie en private opslag. De referentieprijs dient ook voor de berekening van de interventieprijs (art. 18) en voor een deel zijn deze prijzen gelijk. De sectie ‘publieke inter­ventie’ bevat naast deze interventieprijzen vervolgens regels voor welke producten opkoop kan plaatsvinden, de procedu­re en de hoeveelheden. Met de ‘Health Check’4 zijn hier be­langrijke wijzigingen aangebracht. Ook de ondersteuning van private opslag vindt regeling in deze titel. Speciale in­terventies zijn opgenomen in hoofdstuk II van deze titel. Daar heeft bijvoorbeeld een plek gevonden de steun bij dier­ziekteuitbraken (zoals de vogelgriep in Nederland), steun bij het verlies van consumentenvertrouwen (waar de steun voor tuinders als gevolg van de EHEC-bacterie op gebaseerd kan worden), terwijl ook voor bepaalde producten zoals granen, rijst en suiker nog speciale maatregelen zijn voorzien. De quotasystemen zijn onder de kop ‘productiebeperking’ even­eens ondergebracht in titel I (hoofdstuk III): suiker (art. 56 e.v.), melk (art. 65 e.v.) en aardappelzetmeel (art. art. 84a).5 Steunprogramma’s – premies voor veevoer, vezelvlas en zet­meel zijn te vinden in hoofdstuk IV. Ook voor melk en hop bestaan nog steunprogramma’s (bijvoorbeeld schoolmelk, art. 102).Andere producten zijn fruit en groenten (art. 103a e.v.) met de steun voor telersverenigingen en schoolfruit, wijn (art. 103j), tabak, apicultuur en zijderupsen. Ook in de titel voor de interne markt staan de regels voor vermarkting en productie van agrarische producten. Deze titel geeft in het algemeen de basis voor allerlei kwaliteitseisen aan pro­ducten, waarvan de vaststelling aan de Europese Commis­sie is opgedragen. Dat geldt zowel voor de primaire als voor de verwerkte producten in de sectoren fruit en groente, ba­nanen en levende planten. Voor andere producten gelden weer voorschriften bijvoorbeeld met betrekking tot de aan­duiding ervan, de etikettering, indeling in klassen (bijvoor­beeld voor eieren). In veel gevallen wordt voor de gedetail­leerde regels naar de bijlagen verwezen. Deze titel heeft ook het systeem van beschermde geografische en oorsprongsaan­duidingen geïntegreerd, althans voor de sector wijn. Produ­centenorganisaties en dergelijke zijn geregeld in hoofdstuk II van deze titel.&#13;
De handel met derde landen (deel III van de verordening) betreft onder meer importquota en –heffingen, exportver­gunningen en –restituties. De algemene mededingingsregels van het Verdrag gelden ook voor de landbouw, maar er zijn uitzonderingen. Deze zijn te vinden in deel IV van de Ver­ordening.&#13;
Al met al is sprake van een geweldig groot en ingewikkeld regelingscomplex, voor het begrip waarvan een handboek eigenlijk onontbeerlijk is.&#13;
Het boek&#13;
Het boek begint met een algemene inleiding van bijna 20 blz., waarin onder meer geschiedenis en achtergronden van de marktorganisatie uit de doeken wordt gedaan. Vervolgens wordt per artikel commentaar geleverd, veelal voorafgegaan door een inleidende paragraaf per hoofdstuk of titel. Tel­kens wordt na de weergave van de tekst van het artikel een inhoudsopgave van het commentaar gegeven, alsmede een overzicht van beschikbare literatuur (voor zover aanwezig) en een lijst met rechtspraak (meestal van het Europese Hof van Justitie). Voor zover nodig wordt telkens ook aandacht besteed aan geschiedenis en achtergronden, verband met an­dere bepalingen van de verordeningen, uitleg van begrippen en recente wijzigingen in de regelgeving, bijvoorbeeld door de Health Check, en binnenkort te verwachten aanpassin­gen. Voor een heel strikt format, zoals bij Tekst &amp; Commen­taar, is niet gekozen. Het is in dit verband niet mogelijk om het gehele boek recht te doen. Voor een voorbeeld geeft ik een weergave van de opzet van het commentaar over melk­quotum.&#13;
Art. 65 geeft een aantal definities. Het commentaar biedt na een overzicht van rechtspraak en uitvoeringsregelgeving6 een toelichting op de verschillende begrippen, mede aan de hand van genoemde rechtspraak. Zo worden bijvoorbeeld de termen ‘producent’, ‘koper’ en ‘bedrijf’ uitgewerkt. Het commentaar op art. 66 (nationale quota) bevat – na opnieuw een overzicht van uitvoeringsregelingen, rechtspraak en li­teratuur – de volgende paragrafen: doel van nationale quota, &#13;
omvang van het quotum, de verdeling onder producenten, herziening van de quota, speciale voorzieningen voor Bulga­rije en Roemenië. Onder art. 67 (individuele quota) opnieuw (veel) rechtspraak, een historisch overzicht (met onder ande­re – wie herinnert zich het nog? – het A- en B-systeem), het rechtskarakter van het quotum (vooral in relatie tot het ei­gendomsrecht), de toewijzing van quota, het verlagen van quota, conversie van gewoon quotum naar consumentenquo­tum en uitvoeringsregelingen. Art. 68 en 69 (quotumbeheer) leveren niet veel toelichting op, maar art. 70 (vetgehalte) weer wel: paragrafen over doel, historische ontwikkeling, vetcorrectie, extra quotum en overdrachten, melkequivalen­ten. En zo gaat dat door. Er wordt in de commentaren niet veel aandacht besteed aan de situatie in de lidstaten. Er is bijvoorbeeld wel een paragraaf over art. 74, lid 4, dat han­delt over het quotum bij het einde van de pacht, maar daarbij komt de Nederlandse situatie niet ter sprake. Wel wordt ui­teraard aandacht besteed aan het Wachauf- en het Bostock-arrest van het Europese Hof. Alleen als er ook Europese consequenties zijn, komt een land aan de orde. Zo wordt bij de overschotheffing (art. 78) aandacht besteed aan ‘The Ita­lian Issue’, waar Italië jarenlang te veel melk produceerde en niet voldeed aan de verplichting de heffing af te dragen. Het commentaar op het hoofdstuk over melkquotum omvat 60 blz. (inclusief de teksten van de verordening).&#13;
Slot&#13;
Het boek bevat zeer veel informatie over een onderwerp dat voor weinigen als ‘gesneden koek’ zal zijn aan te merken. Het maakt de Europese verordening 1234/2007 toeganke­lijk, verklaart, licht toe en legt verbanden. Men mag aanne­men dat dit boek de standaard is voor interpretatie van be­grippen die ook in nationale geschillen van belang zijn. Als zodanig is het dan ook onontbeerlijk voor de agrarische rechtspraktijk. De prijs - € 249 – is niet gering, maar daar­voor heeft men dan ook een mooi gebonden boek in handen. Dat zulke boeken nog gemaakt worden is alleen al een com­pliment voor de uitgever waard. &#13;
</content><legacyfootnotes>1. Verordening (EG) Nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten.&#13;
2. Zie: Beheer van Natura 2000-gebieden. De bepalingen van art. 6 van de habitatrichtlijn (Richtlijn 92/43/EEG), Luxemburg 2000, ISBN 92-828-9051-1.&#13;
3. Zie daarover: C.S.C. Monsma – Het wetsvoorstel Wet dieren, Agr.r. 2008, p. 240 e.v.&#13;
4. Verordening (EG) nr. 72/2009 van de Raad van 19 januari 2009 houdende wijzigingen van het gemeenschappelijk landbouwbeleid.&#13;
5. Deze quotering eindigt in 2012. Art. 84a bevat slechts een basisbepaling; een gedetailleerde regeling voor deze overgangsperiode is nog te vinden in Verordening (EC) No 571/2009.&#13;
6. In dit geval art. 23 van Commissieverordening (EC) 595/2004. Uit dit voorbeeld blijkt dat uitvoeringsverorde­ning vaak ouder zijn dan de Integrale GMO-verordening en ook gewoon in stand zijn gebleven. &#13;
</legacyfootnotes><footnotes><footnote/></footnotes><auteurs>prof. mr. D.W. Bruil&#13;
</auteurs><published>2011-08-01 00:00:00</published><modified>2011-08-01 00:00:00</modified><editiondate>2011-08-01</editiondate><htmlpath>https://denhollander.info/artikel/9400</htmlpath></article>
</articles></edition>
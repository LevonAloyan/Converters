<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1993</searchword><id>6094</id><udhid>UDH:TvAR/6094</udhid><titel>De coöperatie op het breukvlak van maatschap en vennootschap</titel><searchwords><searchword>TvAR 10/1993</searchword><searchword>UDH:TvAR/6094</searchword></searchwords><attachments><attachment><name>1993_nr 10_Artikel_Kras.pdf</name><extention>pdf</extention><url>https://denhollander.info/download/5903/ci</url></attachment></attachments><inleiding>AFFECTIO SOCIETATIS?&#13;
Biedt de coöperatie nog voldoende eigen kracht of gaat het coöperatiejasje dermate knellen&#13;
dat steeds meer agrarische ondernemingen in een vennootschapsstructuur gedreven&#13;
gaan worden?&#13;
Wereldwijde veranderingen in de produktie, afzet en consumptie leiden ertoe dat het&#13;
accent door boeren en tuinders in de uitoefening van hun beroep niet uitsluitend (meer)&#13;
gelegd kan worden op het zo goed en zo veel mogelijk produceren van de agrarische produkten.&#13;
Teeltplannen dienen te worden opgesteld vanuit ieders individuele mix van mogelijkheden&#13;
van produktie én afzet.&#13;
Vanuit de Nationale Coöperatieve Raad (NCR) worden signalen afgegeven onder veelzeggende&#13;
titels als 'Marketing &amp; Coöperatie' en 'De financiering van de coöperatieve onderneming'.&#13;
Daarnaast zijn in het afgelopen decennium belangwekkende studies&#13;
verschenen over de Topstructuur en strategische besturing van grote landbouwcoöperaties'&#13;
en het 'Topmanagement in coöperatieve organisaties' en over 'Enkele bedrijfseconomische&#13;
aspecten van afzet- en verwerkingscoöperaties'.</inleiding><content>Je vraagt je af wie deze studies leest en er danook vervolgens wat mee doet. Uiterst belangrijke&#13;
coöperatievraagstukken worden aan de orde gesteld en vervolgens, lijkt het wel,&#13;
gaat ieder zijns weegs. Oftewel in onze terminologie uitgedrukt: 'Ze dronken een glas, ze&#13;
deden een plas en alles bleef zoals het was'.&#13;
Is de coöperatie een historisch residu met nu vooral nog verstarrende invloeden op een&#13;
onderneming of heeft de coöperatie juist een dermate eigen dynamiek dat een dergelijke&#13;
ondernemingsvorm voordelen biedt aan boeren en tuinders boven de in de industrie, handel&#13;
en dienstverlening gangbare vennootschapsvormen?&#13;
Los van ideologische overwegingen stel ik vast dat wellicht het grootste voordeel van&#13;
een coöperatie boven een andere ondernemingsvorm, is het ontbreken van een markt tussen&#13;
boeren en tuinders en hun coöperatie. Een margevoordeel voor de afzet en/of verwerkingscoöperatie&#13;
ten opzichte van een eventuele concurrent. Daarenboven kan een&#13;
coöperatie nog andere krachten mobiliseren zoals een leverplicht, een beperking van de&#13;
uittreding en een omslaan van eventuele tekorten over de leden - dus een geweldige financieringsfaciliteit.&#13;
Ziedaar enkele grote troeven van de coöperatie.&#13;
Deze medailles hebben allen echter gevaarlijke keerzijden: - Het ontbreken van een markt kan leiden tot luie coöperatieondernemingen die soms&#13;
erg gemakkelijk hun inkomensstroom weghalen van boer of tuinder via heffingen op om&#13;
zet, produkt of dienst. Eerst wordt aan de coöperatiebelangen gedacht en daarna wordt er&#13;
aan gedacht dat er ook nog boeren en tuinders zijn die van de opbrengsten van de produkten&#13;
moeten leven.&#13;
- Leverplicht kan knellen en tot ongewenste marktverstorende ontduikingen leiden of&#13;
zelfs tot snellere uittreding leiden.&#13;
- De financieringsstructuur kan knellen bij het aantrekken van vreemd, al dan niet risi&#13;
codragend vermogen.&#13;
Sommige van bovengenoemde publikaties tonen op schrille wijze het feitelijke onvermogen&#13;
van grote coöperaties aan om op dynamische wijze in te spelen op gewenste ontwikkelingen&#13;
in de markt. Sommige afzetcoöperaties in de tuinbouw lijden onder de&#13;
gevolgen van de wet van de remmende voorsprong, incasseren nog immer voordelen uit&#13;
het verleden doch gaan niet meer met hun tijd mee en gebruiken de reeds succesvol in andere&#13;
sectoren toegepaste nieuwe technieken niet of nauwelijks en zijn volledig inzichzelf&#13;
georganiseerd zonder enige antenne naar wat in de (veelal als boos ervaren) buitenwereld&#13;
gebeurt.&#13;
Wellicht is een 'affectio societatis' uit haar aard meer met zichzelf bezig.&#13;
Op 9 juli jl. promoveerde mr. Ruud C.J. Galle aan de Katholieke Universiteit Brabant tot&#13;
doctor in de rechtsgeleerdheid bij prof. mr. M.J.G.C. Raaijmakers op het proefschrift getiteld&#13;
'De coöperatie'. Heb ik het goed gelezen, dan is dit de eerste juridische dissertatie&#13;
sinds 1926 over dit voor velen zo belangrijke onderwerp. Het ziet ernaar uit dat we op dit&#13;
gebied gauw meer kunnen verwachten. Gelukkig. Over 65 jaar kan op dit onderwerp in&#13;
Nederland wellicht alleen nog gepromoveerd worden door historici.&#13;
KERN&#13;
De te behandelen stof is geordend in veertien hoofdstukken. Ruime aandacht wordt besteed&#13;
aan de rechtsvergelijking en met name de coöperaties in de Verenigde Staten, België&#13;
en Duitsland worden onder de loep genomen. Daarnaast wijdt de auteur aparte&#13;
hoofdstukken aan 'De Europese coöperatieve vennootschap (ECV)' en 'Het Europese&#13;
economische samenwerkingsverband (EESV)'.&#13;
Het eigenlijke werk begint in de daarop volgende hoofdstukken.&#13;
Op gedegen wijze wordt ingegaan op de diverse onderscheiden onderdelen en kernbegrippen&#13;
van de wettelijke definities en termen van de coöperatie. Ondanks ruime aandacht&#13;
voor de details komt er een eigen samenhangend karakter van de coöperatie naar&#13;
voren dat consequent wordt gehandhaafd door de hele studie.&#13;
Vooral bij de behandeling van de bestanddelen van de wettelijke definities, hoofdstukken&#13;
7 en 8, het lidmaatschap van de coöperatie, hoofdstuk 9, en de uittreding, hoofdstukken&#13;
11 en 12, ontwikkelt de auteur daarbij een eigen mening die intrigeert en prikkelt: 'In&#13;
de ontwikkeling van contract naar rechtspersoon neemt de coöperatie een markante plaats&#13;
in. Bij de coöperatie is het contractuele element niet alleen nog zichtbaar, maar ook bepalend&#13;
bij de oplossing van vragen die rijzen rondom de relatie tussen de coöperatie en haar&#13;
leden.' Onder het kopje 'De wettelijke definitie in historisch perspectief komt weer die Amerongse&#13;
Credietvereeniging, waaraan koninklijke goedkeuring werd onthouden door de&#13;
minister van Justitie, op de proppen. Zou dit nu echt het enige geval zijn geweest dat&#13;
speelde in die tijd, denk je dan en hoe heette die minister? (mr. G. de Vries Azn.).&#13;
Argumenten worden aangegeven dat in de coöperatie niet alleen een verticale relatie coöperatie&#13;
- leden bestaat doch wel degelijk ook een horizontale relatie tussen de leden onderling.&#13;
Deze relatie wordt beheerst door de redelijkheid en billijkheid ten opzichte van&#13;
elkaar. Een interessante en naar mijn mening ook juiste opmerking in deze tijd waarin&#13;
nogal eens het individuele coöperatielid als hem dat uitkomt niets wil weten.&#13;
Consequent wordt gesproken van de contractuele relatie coöperatie - lid.&#13;
Onder de opmerking 'De coöperatie en de maatschap hebben veel gemeen' (hfdst. 7.6&#13;
Coöperatie en maatschap) worden sterke parallellen vereniging - maatschap aangetoond.&#13;
'Indien men voor ogen houdt dat een (gewone) vereniging in het Nederlands recht ook de&#13;
behartiging van de stoffelijke belangen van de leden als doel kan hebben en haar opdracht&#13;
kan vervullen door (met de leden) een onderneming te drijven, wordt het onderscheid tussen&#13;
de maatschap en zo'n vereniging wel erg moeilijk te traceren. Dit geldt in versterkte&#13;
mate voor het onderscheid coöperatie - maatschap.'&#13;
Alhoewel er duidelijk behoefte blijkt aan een aparte rechtsfiguur coöperatie, vind ik&#13;
het van groot belang dat de auteur zo duidelijk in het karakter van de coöperatie deze&#13;
band tussen de leden onderling schetst als een niet vrijblijvende of louter economische relatie&#13;
en de contractuele en verbintenisrechtelijke aspecten benadrukt.&#13;
Tot mijn genoegen wordt de discussie overtuigend beëindigd over de wettekst '... in&#13;
bepaalde stoffelijke behoeften van haar leden te voorzien krachtens overeenkomsten, anders&#13;
dan van verzekering, met hen gesloten in het bedrijf...'.&#13;
En passant wordt de hindernis 'stoffelijke behoeften' genomen ten faveure van een&#13;
voorstel de wettekst op dit punt te veranderen in 'economische behoeften'. Geheel in de&#13;
visie van dit proefschrift wordt dan aangetoond dat het sluiten van overeenkomsten met&#13;
de leden in de strikte zin van het woord, geen wezenlijk criterium voor de coöperatie&#13;
noch coöperatie definitie is daar uit het eigen karakter van de coöperatie reeds wezenlijke&#13;
relaties bestaan coöperatie - lid met 'voortdurend economisch verkeer tussen lid en de&#13;
coöperatie'.&#13;
OPMERKINGEN TERZIJDE&#13;
Ik kan nog vele boeiende punten noemen de kern van dit proefschrift betreffend. Het is&#13;
mij echter niet gegeven een uitvoerig overzicht te bieden. Slechts een enkele opmerking&#13;
is me toegestaan. Het moet de lezer duidelijk zijn dat iedere geïnteresseerde coöperant dit&#13;
werk moet hebben al is het maar om het een en ander na te kunnen slaan. Ik heb een paar&#13;
dingen gemist en ben het niet met al het gestelde eens en hoewel de ruimte beperkt is, wil&#13;
ik daar toch iets over zeggen.&#13;
De gekozen systematiek en opzet doen recht aan de besproken onderwerpen. Een iets&#13;
eenvoudigere ordening, bijvoorbeeld naar de grondregelingen van iedere coöperatie: de driepoot stemrecht, aansprakelijkheid en verplichtingen (zoals van levering), zou het&#13;
boek toegankelijker maken. Tevens vind ik ook hier een register als stiefkind van de studie:&#13;
het kan pas op het laatste moment worden gemaakt en bevat een min of meer willekeurige&#13;
verwijzing naar onderwerpen.&#13;
Wellicht consequent en passend binnen het geschetste eigen coöperatie-karakter krijg ik&#13;
de indruk dat de auteur het bestuur en het belang van de coöperatie stelt boven de ledenbelangen.&#13;
Waar gesproken wordt over toetreding en uittreding in de hoofdstukken 11 en 12 blijkt&#13;
de auteur het niet eens te zijn met de grote vrijheid van het lid uit te kunnen treden. Gezien&#13;
het belang van de coöperatie zou hij deze vrijheid graag willen beperken en onmogelijk&#13;
willen maken wat het uittreedrecht betreft van het lid dat getroffen wordt met een&#13;
verzwaring van zijn verplichtingen door een coöperatiebesluit. Niet wordt gesproken over&#13;
de redenen van een lid indien hij wil uittreden. Dat voorwaarden aan een eventueel uittreden&#13;
van een lid mogen worden verbonden wordt niet betwist. Dat is in het huidige bestel&#13;
al mogelijk. Waarom zou je dat regime verder willen verzwaren? Ik vind dat nu al te willekeurig&#13;
door organen kan worden omgesprongen met de belangen van de leden. Deze&#13;
kunnen vaak slechts getrapt hun mening kenbaar maken en zijn op grote afstand gezet&#13;
van het daadwerkelijk invloed in de coöperatie uitoefenen. Het is vaak een laatste middel&#13;
om het ongenoegen met het beleid te kunnen uiten. Waarom zou je leden 'in toom' moeten&#13;
houden (p. 273) of waarom gebruiken leden een 'escape', waarom zouden leden de&#13;
gelegenheid om onmiddellijk te vertrekken te baat nemen (p. 286), waarom willen leden&#13;
'definitief van de coöperatie (worden JNK) verlost' (p. 287). Toch alleen als de coöperatie&#13;
hun knelt en ze graag willen ontsnappen.&#13;
Nee hoor, die vrijheid van uittreding is prima en moet zeker niet verder ingeperkt worden.&#13;
Terzijde vraag ik me af of een uittreedgeld gekenmerkt mag worden als schadevergoeding&#13;
of schadeloosstelling. Deze regeling dient er toch mede voor om schade te voorkomen?&#13;
'De voorstelling van zaken waarbij een lid overeenkomsten sluit met een dochter (p. 166)&#13;
doet zich in de praktijk niet werkelijk voor.' 'Hetzij herhaald de praktijk heeft geen behoefte&#13;
aan deze configuratie' (p. 169) vind ik boude uitspraken. Wel degelijk kan ik mij&#13;
voorstellen dat coöperaties hun totale bedrijf onderbrengen in een besloten vennootschap&#13;
waarmee het economisch verkeer van het lid geheel of voor een groot deel plaatsvindt.&#13;
Er kunnen hele goede redenen zijn voor een coöperatie om zijn onderneming geheel in&#13;
een BV of NV onder te brengen zoals financieringsoverwegingen of het verkrijgen of&#13;
aangaan van deelnemingen.&#13;
Dan toch nog even de discussie over de organen van een vereniging. De wet geeft geen&#13;
definitie, dat is juist. 'Hier rijst de vraag wat onder een orgaan moet worden verstaan' (p.&#13;
199). Van der Grinten geeft wel een definitie: 'Instanties binnen de rechtspersoon aan wie&#13;
krachtens wet of statuten de taak of bevoegdheid toekomt om besluiten te nemen die&#13;
rechtens gelden als besluiten van de rechtspersoon'. Ook op vele andere plaatsen geeft de&#13;
auteur blijk van het belang van de organen en (dus) een goede regeling van de organen van een coöperatie. Hij spreekt over 'ander orgaan dan het bestuur' (p. 225), 'hoogste orgaan'&#13;
(p. 301) in feite gaat daar heel hoofdstuk 14 over. De omstandigheden kunnen wellicht&#13;
zo zijn dat een instructiebevoegdheid wordt gemaakt ten gunste van de algemene&#13;
vergadering, doch ook van andere organen zoals de directie van een coöperatie.&#13;
Hoe het ancillaire karakter zich in dit kader verhoudt tot de positie van de directie in&#13;
een coöperatie komt er niet geheel uit. Dat is hier wellicht ook niet de plaats doch verdient&#13;
absoluut nadere beschouwing. De conclusie dat 'bij het concipiëren van een management-&#13;
model voor een coöperatieve onderneming (...) die directeurspositie evenwel&#13;
problematisch (zal) blijven' (p. 299) vind ik te gemakkelijk en niet overeenkomstig het&#13;
grote belang dit goed te regelen, ook in een coöperatie.&#13;
Tot slot een opmerking over 'de financiering van de coöperatie'. De wetgever staat elke&#13;
uitsluiting van aansprakelijk toe. Dat wil echter geheel niet zeggen dat het financiële risico&#13;
van dat lid van een coöperatie U.A. bij de bedrijfsvoering nihil is. Vrijwel elke coöperatie&#13;
kent in zijn statuten een bepaling waarin het de coöperatie wordt toegestaan&#13;
bijvoorbeeld via een naheffing tekorten in de exploitatie om te slaan over de leden. Juist&#13;
deze aansprakelijkheid van de leden is bij de financiering van de coöperaties van doorslaggevend&#13;
belang. Het wettelijk regime voorziet slechts in de situatie van 'einde oefening',&#13;
banken en financiers zijn veel meer geïnteresseerd in de regelingen die de&#13;
continuïteit waarborgen zoals een degelijke garantie voor de exploitatietekorten.&#13;
SLOT&#13;
Een behartenswaardige studie waarvan ik hoop dat zij stimuleert tot studie en publikatie&#13;
over de belangrijke coöperatievraagstukken.&#13;
Alle lof voor mr. doctor Galle om een zo gedegen studie in relatief zo korte tijd naast een&#13;
zeer drukke baan bij Campina-Melkunie te voltooien. Ik hoop dat dit boek anderen net zo&#13;
veel plezier en prikkelingen geeft als mij.</content><legacyfootnotes/><footnotes><footnote/></footnotes><auteurs>Mr. Jaap N. Kras MBA</auteurs><published>1993-07-21 00:00:00</published><modified>1993-07-21 00:00:00</modified><editiondate>1993-07-21</editiondate><htmlpath>https://denhollander.info/artikel/6094</htmlpath></article>
</articles></edition>
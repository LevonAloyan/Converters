<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2004</searchword><id>3633</id><udhid>UDH:TvAR/3633</udhid><titel>Bouw / Van Wee (TvAR 2004/5214)</titel><searchwords><searchword>TvAR 5/2004</searchword><searchword>TvAR 2004/5214</searchword><searchword>UDH:TvAR/3633</searchword></searchwords><attachments><attachment><name>2004_nr 5_Rechtspraak_5214.pdf</name><extention>pdf</extention><url>https://denhollander.info/download/3630/ci</url></attachment></attachments><inleiding>[Pachtwet art. 1, 5, 49, 54]&#13;
&#13;
Standpunt dat geen sprake is van pachtovereenkomst&#13;
verworpen. Grasland in&#13;
gebruik geven voor onderbrengen van&#13;
handelsvee zal beweiding meebrengen, hetgeen&#13;
ingebruikgeving voor een landbouwkundig&#13;
doel betekent. Voor zover wordt&#13;
betoogd dat het gebruik thans niet meer&#13;
van economische betekenis is, kan een&#13;
dergelijke wijziging in de betekenis van het&#13;
gebruik voor de gebruiker niet de hoedanigheid&#13;
van de eerder gesloten pachtovereen-&#13;
komst wijzigen zonder dat blijkt van wilsovereenstemming&#13;
daaromtrent. Vordering&#13;
in reconventie “tot aanwijzing (...) als&#13;
opvolger in de zin van artikel 54, tweede lid,&#13;
van de Pachtwet” beschouwd als vordering&#13;
in de zin van art. 49, nu deze is ingesteld&#13;
door alle erfgenamen en niet mede is&#13;
gevorderd dat overige erfgenamen uit de&#13;
pacht worden ontslagen. Uit de tekst van&#13;
art. 54, tweede lid Pw volgt dat art. 5, eerste&#13;
lid onder e sub 1 en 2 Pw geen verplichte&#13;
ontbindingsgronden geeft. Niet gesteld dat&#13;
voorgestelde pachter onvoldoende waarborgen&#13;
voor behoorlijke bedrijfsvoering&#13;
biedt.&#13;
Op de vordering tot ontbinding ex art. 54&#13;
dient naar billijkheid te worden beslist.&#13;
Beslissing houdt niet in een afweging van&#13;
de wederzijdse belangen, doch een beoordeling&#13;
aan de hand van alle relevante feiten&#13;
en omstandigheden. Ontbinding als hier&#13;
aan de orde grijpt tussentijds in een lopende&#13;
duurovereenkomst in, waarbij zich ook&#13;
andere – reguliere en door de wet nader&#13;
ingevulde – mogelijkheden tot beëindiging&#13;
voordoen. Een en ander brengt mee, dat&#13;
eiser dusdanige feiten en omstandigheden&#13;
zal moeten stellen dat deze de slotsom&#13;
rechtvaardigen dat het billijker is de pachtovereenkomst&#13;
te ontbinden dan deze te&#13;
laten doorlopen. Geen reëel belang verpachter&#13;
bij gebruik van de grond op korte&#13;
termijn gesteld; van deugdelijke cijfermatige&#13;
onderbouwing bovendien geen sprake.&#13;
Geen klachten over verzorging land of&#13;
betaling pachtprijs door pachter, bovendien&#13;
niet gebleken dat resultaten dusdanig&#13;
gering zijn dat deze in billijkheidsbeslissing&#13;
een beslissende rol kunnen spelen. Voltijdse&#13;
baan elders en exploitatie van boerderijcamping&#13;
maakt dit niet anders.&#13;
Ook ontbinding op termijn van vier jaren&#13;
niet toewijsbaar. Art. 54, derde lid geeft&#13;
korte termijn voor het instellen van de&#13;
vordering, waarbij ontbinding op een termijn&#13;
als gevraagd zich al slecht verdraagt.&#13;
Bovendien zou gevraagde beslissing in&#13;
sterke mate zijn gegrond op de wederzijdse&#13;
omstandigheden van dit moment, terwijl&#13;
thans onvoldoende kan worden overzien of&#13;
de omstandigheden van partijen over vier&#13;
jaren dezelfde zullen zijn als die van nu.&#13;
Voor een beoordeling van de omstandigheden&#13;
op een later moment is een verlengingsprocedure&#13;
de geëigende weg.&#13;
Verpachter voert weliswaar aan dat een&#13;
dergelijke procedure niet op korte termijn&#13;
kan worden aangevangen omdat de overeenkomst&#13;
niet op schrift is gesteld en niet&#13;
door de grondkamer is goedgekeurd, maar&#13;
die omstandigheid komt voor diens eigen&#13;
risico, nu hij het karakter van de overeenkomst&#13;
had kunnen onderkennen en de wet&#13;
ook op de verpachter een verplichting tot&#13;
opschriftstelling en inzending ter toetsing&#13;
legt.</inleiding><content>ARREST IN DE ZAAK VAN:&#13;
de erfgenamen van Gijsbert Bouw, laatstelijk&#13;
gewoond hebbende te Nijkerk,&#13;
appellanten,&#13;
procureur: mr. P.A.C. de Vries,&#13;
tegen&#13;
Petronella Maria van Wee, wonende te Hoevelaken,&#13;
geïntimeerde,&#13;
procureur: mr. J.M. Bosnak.&#13;
1 De procedure in eerste aanleg&#13;
De pachtkamer van het kantongerecht te&#13;
Wageningen heeft op 13 december 2000 en&#13;
28 maart 2001 tussen appellanten als gedaagden&#13;
in conventie en eisers in reconventie enerzijds&#13;
en onder meer geïntimeerde als eiseres in&#13;
conventie en gedaagde in reconventie anderzijds&#13;
vonnissen gewezen. Van het vonnis van&#13;
28 maart 2001 is afschrift aan dit arrest&#13;
gehecht. Naar dat vonnis wordt verwezen&#13;
voor de procesgang in eerste aanleg, de in die&#13;
instantie genomen beslissing en de aan die&#13;
beslissing ten grondslag gelegde motivering.&#13;
2 De procedure in hoger beroep&#13;
2.1 Bij exploot van 27 april 2001 zijn appellanten&#13;
– verder te noemen: de erven Bouw –&#13;
in hoger beroep gekomen van beide vonnissen&#13;
met dagvaarding van geïntimeerde – verder te&#13;
noemen Van Wee – voor dit hof teneinde te&#13;
horen eis doen en concluderen dat het hof die&#13;
vonnissen zal vernietigen en, opnieuw rechtdoende,&#13;
Van Wee in haar conventionele vorderingen&#13;
niet-ontvankelijk zal verklaren alagrarisch&#13;
thans haar deze zal ontzeggen en in reconventie&#13;
de heer Jacob Bouw, geboren op 12 december&#13;
1955, in de plaats zal stellen van de overleden&#13;
pachter en zal bepalen dat deze de pachtovereenkomst&#13;
zal mogen voortzetten, subsidiair&#13;
een schadevergoeding naar billijkheid zal toekennen&#13;
van ƒ 25.000,–, kosten rechtens.&#13;
2.2 Bij memorie van grieven hebben de erven&#13;
Bouw tegen het vonnis van 28 maart 2001 zes&#13;
grieven aangevoerd en toegelicht, hebben zij&#13;
bewijs aangeboden en hebben zij geconcludeerd&#13;
dat zij hun vordering handhaven.&#13;
2.3 Van Wee heeft bij memorie van antwoord&#13;
verweer gevoerd, onder aanvoering van twee&#13;
grieven voorwaardelijk incidenteel appèl ingesteld&#13;
en geconcludeerd dat het hof het vonnis&#13;
waarvan beroep zal bekrachtigen, al dan niet&#13;
met verbetering/aanvulling van gronden, de&#13;
vordering tot schadevergoeding van de erven&#13;
Bouw zal afwijzen, voor zover aan de orde op&#13;
incidenteel appèl de vordering niet-ontvankelijk&#13;
zal verklaren dan wel het vonnis zal&#13;
bekrachtigen met aanvulling van de gronden&#13;
en de erven Bouw zal veroordelen in de kosten&#13;
van de procedure in hoger beroep zowel&#13;
in appèl als in incidenteel appèl.&#13;
2.4 De erven Bouw hebben bij memorie van&#13;
antwoord in incidenteel appèl onder overlegging&#13;
van enige producties verweer gevoerd en&#13;
bewijs aangeboden met conclusie dat het hof&#13;
Van Wee in haar vorderingen niet-ontvankelijk&#13;
zal verklaren dat wel haar deze zal ontzeggen,&#13;
kosten rechtens.&#13;
2.5 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
De grieven in principaal appèl luiden:&#13;
I Ten onrechte heeft de pachtkamer van het&#13;
kantongerecht in alinea 9 geoordeeld dat de&#13;
belangen van Van Wee gelijk gesteld kunnen&#13;
worden aan die van haar echtgenoot Voskuilen.&#13;
II Ten onrechte heeft de pachtkamer van het&#13;
kantongerecht in alinea 9 overwogen dat de&#13;
omvang van het bedrijf van Voskuilen op de&#13;
rand van het niet meer levensvatbaar zijn&#13;
balanceert en dat het vrijkomen van het&#13;
gepachte de levensvatbaarheid zal vergroten&#13;
zodat het belang bij het ter beschikking krijgen&#13;
van het verpachte daarmee evenredig is.&#13;
III Ten onrechte overweegt de pachtkamer&#13;
van het kantongerecht in alinea 9 dat ten aanzien&#13;
van J. Bouw vast staat dat hij een fulltime&#13;
dienstverband bij NUON heeft en dat&#13;
niet aannemelijk gemaakt is dat hij door reorganisatie&#13;
bij die werkgever zijn baan dreigt te&#13;
verliezen. Voor Bouw is het gepachte dan ook&#13;
slechts van marginaal belang.&#13;
IV Ten onrechte heeft de pachtkamer van het&#13;
kantongerecht in alinea 9 overwogen dat de&#13;
bescherming van de pachter toch niet zó ver&#13;
mag gaan dat de pacht tot in lengte van jaren&#13;
voortduurt zonder dat een verpachter die&#13;
daarbij een alleszins redelijk belang heeft,&#13;
deze zou kunnen beëindigen. De pachtkamer&#13;
komt dan ook tot de conclusie dat de billijkheid&#13;
eist dat de pacht zal worden ontbonden&#13;
en wel met ingang van 1 november 2001.&#13;
V In appèl vorderen de erven Bouw subsidiair&#13;
schadevergoeding op grond van artikel 54 lid 12&#13;
Pachtwet.&#13;
VI Ten onrechte heeft de pachtkamer van het&#13;
kantongerecht overwogen hetgeen is gesteld&#13;
in alinea 11.&#13;
De grieven in voorwaardelijk incidenteel&#13;
appèl luiden:&#13;
A Ten onrechte heeft de pachtkamer van het&#13;
kantongerecht vastgesteld dat er sprake is van&#13;
een pachtovereenkomst.&#13;
B Ten onrechte is de pachtkamer van het kantongerecht&#13;
voorbij gegaan aan de door Van&#13;
Wee aangevoerde verplichte ontbindingsgronden&#13;
ex art. 54, lid 7 Pachtwet juncto artikel 5,&#13;
lid 1, onder e Pachtwet.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds erkend dan wel niet of onvoldoende&#13;
betwist c.q. blijkend uit de in zoverre&#13;
niet weersproken inhoud van overlegde producties&#13;
en hetgeen de pachtkamer in eerste&#13;
aanleg onbestreden heeft overwogen, het navolgende&#13;
vast.&#13;
4.2 Gijsbert Bouw, overleden op 7 januari 2000,&#13;
had in gebruik het perceel aan de Peerweg te&#13;
Zwartebroek, kadastraal bekend gemeente&#13;
Voorthuizen, sectie B, nr. 984, groot 2.04.60 ha.&#13;
Voorafgaand aan het gebruik door Gijsbert&#13;
Bouw had diens vader het perceel in gebruik.&#13;
4.3 Sinds 7 oktober 1999 is van Wee eigenaar&#13;
van het onder 4.2 bedoelde perceel.&#13;
4.4 Voor het gebruik van het perceel wordt&#13;
jaarlijks een vergoeding betaald, achteraf te&#13;
betalen voor de periode 1 november tot&#13;
31 oktober.&#13;
4.5 Tot de erfgenamen van Gijsbert Bouw&#13;
behoort diens zoon Jacob Bouw (verder te&#13;
noemen: Bouw). Bouw werkt full-time bij&#13;
(een dochteronderneming van) NUON en exploiteert&#13;
daarnaast een varkenshouderij en een&#13;
boerderijcamping op zijn erf.&#13;
5 Beoordeling van het geschil in&#13;
hoger beroep&#13;
5.1 De grieven in incidenteel appèl zullen als&#13;
onvoorwaardelijke grieven worden beoordeeld.&#13;
Dit is zeker wat betreft grief A noodzakelijk,&#13;
aangezien de vraag of sprake is van&#13;
een pachtovereenkomst noodzakelijkerwijze&#13;
voorafgaat aan de overige in dit geschil te&#13;
beoordelen vragen. Ook grief B zal als onvoorwaardelijk&#13;
worden beoordeeld, aangezien&#13;
verplichte afwijzingsgronden aan de orde dienen&#13;
te komen vóór een beslissing naar billijkheid.&#13;
5.2 Het standpunt van Van Wee dat geen sprake&#13;
is van een pachtovereenkomst wordt verworpen.&#13;
Het hof begrijpt Van Wee’s standpunt&#13;
aldus, dat zij betoogt dat de grond aan Gijsbert&#13;
Bouw in gebruik is gegeven ten behoeve&#13;
van diens paardenhandel, meer in het bijzonder&#13;
voor het tijdelijk onderbrengen van diens&#13;
handelsvee. Het hof begrijpt uit de stukken&#13;
dat sprake is van grasland, zodat het ‘tijdelijk&#13;
onderbrengen’ van het handelsvee beweiding&#13;
van de grond door dat vee zal meebrengen.&#13;
Hiervan uitgaande is sprake van ingebruikgeving&#13;
voor een landbouwkundig doel (zie&#13;
onder meer het arrest van dit hof van 30 oktober&#13;
1989, Agr R 1990, 4334). Reeds hierom&#13;
dient het standpunt van Van Wee, dat geen&#13;
sprake is van een pachtovereenkomst, te worden&#13;
verworpen. Haar standpunt dat geen&#13;
sprake is van gebruik met een economische&#13;
betekenis is zonder nadere toelichting, die&#13;
ontbreekt, niet verenigbaar met haar stelling&#13;
dat de grond in gebruik is gegeven ten behoeve&#13;
van Gijsbert Bouws paardenhandel, dat&#13;
zijn hoofdberoep vormde. Voor zover zij&#13;
bedoelt te betogen dat het gebruik thans niet&#13;
meer van economische betekenis is, overweegt&#13;
het hof dat dergelijke wijziging in de betekenis&#13;
van het gebruik voor de gebruiker niet de&#13;
hoedanigheid van de eerder gesloten pachtovereenkomst&#13;
kan wijzigen zonder dat blijkt&#13;
van wilsovereenstemming daaromtrent (vergelijk&#13;
de beschikking van dit hof van 3 februari&#13;
1998, Agr R 1999, 4980). Voor het vervolg&#13;
zal dus van het bestaan van een pachtovereenkomst&#13;
worden uitgegaan.&#13;
5.3 De pachtkamer van het kantongerecht&#13;
heeft de vordering in reconventie tot vastlegging&#13;
van de pachtovereenkomst afgewezen.&#13;
De erven Bouw hebben weliswaar tegen deze&#13;
beslissing een grief gericht, maar zij hebben in&#13;
hoger beroep niet tot vastlegging van de&#13;
pachtovereenkomst geconcludeerd. Die vastlegging&#13;
kan dus niet worden uitgesproken.&#13;
5.4 De dagvaarding in eerste aanleg is overeenkomstig&#13;
art. 4, aanhef en onder 6 sub a&#13;
(oud) Wetboek van Burgerlijke Rechtsvordering&#13;
uitgebracht aan de (niet bij naam genoemde)&#13;
gezamenlijke erfgenamen van Gijsbert&#13;
Bouw. De vordering in reconventie tot&#13;
aanwijzing van Jacob Bouw “als opvolger in&#13;
de zin van artikel 54, lid 2, van de Pachtwet”&#13;
is eveneens ingediend door die gezamenlijke&#13;
erfgenamen. Uit art. 54, lid 2 van de Pachtwet&#13;
vloeit evenwel voort dat de vordering dient te&#13;
worden ingesteld door alleen Jacob Bouw en&#13;
dat daarbij dient te worden gevorderd dat de&#13;
overige erfgenamen uit de pacht worden ontslagen.&#13;
Het hof zal de vordering in reconventie&#13;
mitsdien beschouwen als een vordering tot&#13;
indeplaatsstelling (van een medepachter) als&#13;
bedoeld in art. 49 van de Pachtwet. De beoordelingscriteria&#13;
zijn voor zover hier van belang&#13;
dezelfde als die van art. 54 lid 2.&#13;
5.5 Van Wee voert in haar tweede grief (B) aan&#13;
dat de pachtkamer van het kantongerecht op&#13;
de vordering tot ontbinding een beslissing&#13;
naar billijkheid heeft gegeven zonder acht te&#13;
slaan op een tweetal verplichte ontbindingsgronden&#13;
(die van art. 5, lid 1 onder e sub 1 Pw&#13;
en die van art. 5, lid 1 onder e sub 2 Pw). Dit&#13;
standpunt is onjuist. Uit de tekst van art. 54&#13;
lid 7 volgt, dat de in dat artikel genoemde&#13;
bepalingen verplichte afwijzingsgronden voor&#13;
een vordering scheppen, hetgeen meebrengt&#13;
dat zij alleen een rol kunnen spelen bij een&#13;
vordering tot indeplaatsstelling en geen dienst&#13;
kunnen doen ter toewijzing van een vordering&#13;
tot ontbinding. Dit blijkt ook uit eerdere&#13;
rechtspraak (onder meer Hof Arnhem 29 mei&#13;
1989, Agr R 1989, 4295). Het hof zal het bij&#13;
grief B gestelde bezien als verweer tegen de&#13;
vordering tot indeplaatsstelling.&#13;
5.6 De bezwaren van Van Wee tegen de opvolging&#13;
van de gezamenlijke erfgenamen door&#13;
Bouw zijn, dat het bedrijf van Bouw een zo&#13;
geringe grootte heeft dat deze niet zijn volledige&#13;
arbeidskracht op het gepachte kan aanwenden&#13;
(art. 5, lid 1 onder e sub 1 Pw) en dat&#13;
het gebruik van het land uitsluitend is bedoeld&#13;
ter verkrijging van neveninkomsten (art. 5, lid 1&#13;
onder e sub 2 Pw). Van Wee miskent echter,&#13;
dat zowel in art. 49, lid 4 als in art. 54, lid 7&#13;
van de Pachtwet wordt verwezen naar alleen&#13;
de eerste zinsnede van art. 5, lid 1 onder e van&#13;
die wet, hetgeen meebrengt dat de rechter niet&#13;
bevoegd is de door haar genoemde aspecten&#13;
aan te merken als schadelijk voor de algemene&#13;
belangen van de landbouw en mitsdien als&#13;
grond om de vordering af te wijzen. Van Wee&#13;
heeft niet, althans niet voldoende onderbouwd,&#13;
gesteld dat Bouw onvoldoende waarborgen&#13;
voor een behoorlijke bedrijfsvoering&#13;
zou bieden en ook overigens niet blijk gegeven&#13;
van enig concreet bezwaar tegen diens&#13;
indeplaatsstelling dat losstaat van haar wens&#13;
tot ontbinding van de pachtovereenkomst; de&#13;
indeplaatsstelling zou immers geen wezenlijke&#13;
verandering in het bestaande gebruik teweeg&#13;
brengen. Dit brengt mee dat de vordering tot&#13;
indeplaatsstelling van Bouw als pachter in de&#13;
plaats van de gezamenlijke erfgenamen toewijsbaar&#13;
is, tenzij mocht blijken dat daarbij&#13;
geen belang bestaat omdat Van Wee’s vordering&#13;
tot ontbinding van de pachtovereenkomst&#13;
dient te worden toegewezen. Een en&#13;
ander betekent tevens, dat bij de beoordeling&#13;
van de vordering tot ontbinding slechts rekening&#13;
zal worden gehouden met de positie en&#13;
belangen van Bouw en niet met die van de&#13;
overige erfgenamen.&#13;
5.7 Op de vordering tot ontbinding dient naar&#13;
billijkheid te worden beslist. Die billijkheidsbeslissing&#13;
houdt niet in een afweging van de&#13;
wederzijdse belangen, doch een beoordeling&#13;
aan de hand van alle relevante feiten en&#13;
omstandigheden. Een ontbinding als hier aan&#13;
de orde grijpt bovendien tussentijds in in een&#13;
lopende duurovereenkomst waarbij zich ook&#13;
andere – reguliere en door de wet nader ingevulde&#13;
– mogelijkheden tot beëindiging voordoen.&#13;
Een en ander brengt mee, dat Van Wee&#13;
als eiseres dusdanige feiten en omstandigheden&#13;
zal moeten stellen dat deze de slotsom&#13;
rechtvaardigen dat het billijker is de pachtovereenkomst&#13;
te ontbinden dan deze te laten&#13;
doorlopen.&#13;
5.8 Van Wee heeft ter onderbouwing aangevoerd,&#13;
dat zij het perceel wenst aan te wenden&#13;
voor gebruik ten behoeve van het veehouderijbedrijf&#13;
van haar echtgenoot. Hoewel&#13;
– anders dan de erven Bouw betogen – de&#13;
belangen van de echtgenoot van Van Wee als&#13;
belangen van Van Wee zelf in de billijkheidsbeslissing&#13;
kunnen worden betrokken, acht het&#13;
hof hetgeen Van Wee te dien aanzien heeft&#13;
gesteld onvoldoende om te komen tot de&#13;
beslissing dat ontbinding van de pachtovereenkomst&#13;
billijker zou zijn dan het laten&#13;
voortduren ervan. Anders dan de pachtkamer&#13;
van het kantongerecht acht het hof hetgeen&#13;
Van Wee in eerste aanleg heeft aangevoerd&#13;
onvoldoende om daaruit te kunnen afleiden&#13;
dat zij (onderbouwd) heeft gesteld dat de&#13;
grond voor de levensvatbaarheid van het&#13;
bedrijf van haar echtgenoot nodig of zelfs van&#13;
reëel belang is. Dit is in geen enkel processtuk&#13;
gesteld – in de stukken wordt juist gewezen&#13;
op het wèl levensvatbaar zijn van het bedrijf –&#13;
en het enige stuk waaruit een enigszins onderbouwd&#13;
belang van de verpachtster zou kunnen&#13;
volgen is het proces-verbaal van comparitie,&#13;
waar de echtgenoot van Van Wee melding&#13;
maakt van een hoge veebezetting. In hoger&#13;
beroep heeft Van Wee gesteld dat haar echtgenoot&#13;
door een bedrijfsverplaatsing de beschikking&#13;
heeft gekregen over 47 ha grasland&#13;
te Oosterwolde en het bedrijf te Hoevelaken&#13;
heeft aangehouden voor de opfok van jongvee.&#13;
Uit hetgeen zij stelt volgt dat haar echtgenoot&#13;
waarschijnlijk (wellicht met uitzondering&#13;
van 3,5 ha) tot 1 juli 2006 de beschikking&#13;
zal houden over alle grond te Hoevelaken en&#13;
dat pas op die datum een inkrimping met&#13;
15 ha moet plaatsvinden. Een en ander brengt&#13;
mee, dat zeker geen reëel belang bij gebruik&#13;
van de onderhavige grond op korte termijn is&#13;
gesteld. Van een deugdelijke cijfermatige&#13;
onderbouwing is al helemaal geen sprake.&#13;
Wat betreft de positie van Bouw overweegt&#13;
het hof dat deze onweersproken heeft gesteld&#13;
dat hij de grond gebruikt voor een landbouwkundig&#13;
doel. Er zijn geen klachten geuit over&#13;
de verzorging van het land of over de betaling&#13;
van de pachtprijs. Voorts is – hoewel aannemelijk&#13;
is dat de agrarische inkomsten van&#13;
Bouw in deze kleinschalige opzet gering zijn –&#13;
niet gebleken van dusdanige resultaten van&#13;
diens agrarische activiteiten, dat deze in de&#13;
billijkheidsbeslissing een beslissende rol kunnen&#13;
spelen. Dat Bouw een voltijdse baan heeft&#13;
en een boerderijcamping exploiteert heeft&#13;
stellig betekenis voor zijn belang bij voortgezet&#13;
gebruik van de grond, maar brengt gelet&#13;
op hetgeen omtrent het belang van Van Wee is&#13;
overwogen nog niet mee dat de billijkheid tot&#13;
ontbinding zou moeten leiden.&#13;
Het hof benadrukt bij het bovenstaande nogmaals&#13;
het onder 5.7 weergegeven uitgangspunt,&#13;
dat meebrengt dat Van Wee als eiseres&#13;
voldoende feiten zal moeten stellen ter onderbouwing&#13;
van de stelling dat het billijker is de&#13;
pachtovereenkomst te ontbinden dan deze te&#13;
doen voortduren. De enkele mogelijkheid dat&#13;
haar belang wat groter is dan dat van Bouw of&#13;
dat Bouw’s belang bij gebruik van de grond&#13;
gering is brengt dat in dit geval nog niet mee.&#13;
5.9 Van Wee heeft subsidiair verzocht een&#13;
eventuele ontbinding uiterlijk tegen 1 juli&#13;
2006 uit te spreken. Hoewel art. 54 lid 12 ontbinding&#13;
op een moment in de toekomst&#13;
mogelijk maakt, acht het hof een ontbinding&#13;
op een termijn van bijna 4 jaren in een geval&#13;
als het onderhavige niet toewijsbaar. Het hof&#13;
wijst er daarbij op dat art. 54 lid 3 een korte&#13;
termijn voor het instellen van de vordering&#13;
geeft, waarbij een ontbinding op een termijn&#13;
als gevraagd zich al slecht verdraagt. Bovendien&#13;
zou de gevraagde beslissing in sterke&#13;
mate zijn gegrond op de wederzijdse omstandigheden&#13;
van dit moment, terwijl thans&#13;
onvoldoende kan worden overzien of de&#13;
omstandigheden van partijen in 2006 dezelfde&#13;
zullen zijn als die van nu. Voor een beoordeling&#13;
van de omstandigheden op een later&#13;
moment is een verlengingsprocedure de geëigende&#13;
weg. Van Wee voert weliswaar aan dat&#13;
een dergelijke procedure niet op korte termijn&#13;
kan worden aangevangen omdat de overeenkomst&#13;
niet op schrift is gesteld en niet door de&#13;
grondkamer is goedgekeurd, maar die omstandigheid&#13;
komt voor haar eigen risico, nu&#13;
zij het karakter van de overeenkomst had&#13;
kunnen onderkennen en de wet ook op haar&#13;
een verplichting tot opschriftstelling en inzending&#13;
ter toetsing legt.&#13;
5.10 Het vorenoverwogene brengt wat betreft&#13;
de grieven het volgende mee. In principaal&#13;
appèl faalt grief I, is grief II gegrond, behoeven&#13;
de grieven III en V geen beoordeling, is&#13;
grief IV gegrond en kan grief VI de erven&#13;
Bouw niet baten. In incidenteel appèl falen&#13;
beide grieven. Een en ander leidt ertoe, dat het&#13;
vonnis waarvan beroep zowel in conventie als&#13;
in reconventie zal worden vernietigd behoudens&#13;
de niet-ontvankelijkverklaringen in conventie&#13;
en in reconventie en de afwijzing van&#13;
de vordering tot vastlegging in reconventie,&#13;
dat de vordering tot ontbinding van de pachtovereenkomst&#13;
alsnog zal worden afgewezen,&#13;
dat de vordering tot indeplaatsstelling van&#13;
Jacob Bouw in de plaats van de erven Bouw&#13;
alsnog zal worden toegewezen. Nu geen van&#13;
partijen gerichte bezwaren heeft gemaakt&#13;
tegen de compensatie van kosten in eerste&#13;
aanleg zal het hof, niettegenstaande de andere&#13;
uitkomst, die beslissing in stand laten. Wat&#13;
betreft het hoger beroep zal Van Wee worden&#13;
veroordeeld in de kosten van zowel het principaal&#13;
als het incidenteel appèl. Beoordeling&#13;
van de subsidiaire vordering van de erven&#13;
Bouw tot betaling van schadevergoeding kan&#13;
achterwege blijven.&#13;
6 De beslissing&#13;
Het hof, rechtdoende in principaal en incidenteel&#13;
hoger beroep,&#13;
vernietigt het tussen partijen gewezen vonnis&#13;
van de pachtkamer van het kantongerecht te&#13;
Wageningen van 28 maart 2001, waarvan&#13;
beroep, behoudens voor zover daarin in conventie&#13;
Voskuilen niet-ontvankelijk in zijn vordering&#13;
is verklaard, in reconventie de erven&#13;
Bouw niet-ontvankelijk zijn verklaard in hun&#13;
vorderingen voor zover gericht tegen Voskuilen&#13;
en in conventie en reconventie de proceskosten&#13;
zijn gecompenseerd, en, in zoverre&#13;
opnieuw rechtdoende:&#13;
wijst in conventie de vordering van Van Wee&#13;
alsnog af;&#13;
stelt in reconventie per heden Jacob Bouw in&#13;
de plaats van de erven Bouw in de tussen partijen&#13;
bestaande pachtovereenkomst met&#13;
betrekking tot het perceel aan de Peerweg te&#13;
Zwartebroek, kadastraal bekend gemeente&#13;
Voorthuizen, sectie B, nr. 984, groot 2.04.60 ha;&#13;
wijst af hetgeen meer of anders is gevorderd;&#13;
veroordeelt Van Wee in de kosten van het&#13;
hoger beroep, tot op heden aan de zijde van&#13;
de erven Bouw begroot op € 215,55 wegens&#13;
verschotten en € 1.157,14,– wegens salaris.</content><legacyfootnotes/><footnotes><footnote/></footnotes><auteurs/><published>2004-05-01 00:00:00</published><modified>2004-05-01 00:00:00</modified><editiondate>2004-05-01</editiondate><htmlpath>https://denhollander.info/artikel/3633</htmlpath></article>
</articles></edition>
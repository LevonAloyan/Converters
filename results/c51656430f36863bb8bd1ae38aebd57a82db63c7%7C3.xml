<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2015</searchword><id>12427</id><udhid>UDH:TvAR/12427</udhid><titel>Waterschapsbelastingen: Belang en betaling voor de agrarische sector in balans?</titel><searchwords><searchword>TvAR 9/2015</searchword><searchword>UDH:TvAR/12427</searchword></searchwords><attachments><attachment><name>17576.pdf</name><extention>pdf</extention><url>https://denhollander.info/download/17576/ci</url></attachment></attachments><inleiding>&lt;h2&gt;Inleiding&lt;/h2&gt;&#13;
&lt;p&gt;Waterschappen zorgen voor bescherming tegen hoog water, voor voldoende water van goede kwaliteit en voor de zuivering van afvalwater.&lt;sup&gt;2&lt;/sup&gt; Bescherming tegen hoog water en de zorg voor voldoende water, zijn de traditionele waterschapstaken die al honderden jaren worden uitgeoefend. De zorg voor de zuivering van afvalwater is daarmee vergeleken een piepjonge taak, ongeveer 45 jaar oud. Degenen die belang hebben bij de traditionele waterschapstaken worden naar rato van dat belang in de waterschapsbelasting betrokken. Voor de taakuitoefening op het gebied van de zuivering van afvalwater worden degenen belast die vanuit een woning of vanuit een bedrijfsruimte afvalwater op de zuiveringsinstallatie van het waterschap lozen. &lt;br /&gt;Op zondagavond 9 februari 2014 werd in het veelbekeken televisieprogramma Nieuwsuur bericht dat de agrarische sector sinds 2000 alleen maar minder waterschapsbelasting is gaan betalen, terwijl het belang dat de sector bij het werk van de waterschappen heeft, zeker niet zou zijn afgenomen. De lagere bijdrage van de sector zou volgens de uitzending ten koste zijn gegaan van de huishoudens, die de afgelopen jaren verhoudingsgewijs dus meer zouden zijn gaan betalen. De agrarische sector kwam in het geweer en betoogde dat deze conclusies niet kloppen. &lt;br /&gt;Een goede maand later, op 17 maart 2014, presenteerde de Organisatie voor Economische Samenwerking en Ontwikkeling (OESO) een rapport over het Nederlandse waterbeheer waarin zij enerzijds positief oordeelde over de huidige bekostiging, maar anderzijds ook aangaf van mening te zijn dat het beginsel &amp;lsquo;de vervuiler betaalt&amp;rsquo; meer consequent in de bekostiging kan worden toegepast, waarbij zij in het bijzonder dacht aan de diffuse verontreiniging vanuit de landbouwsector. De OESO merkte ook op dat onttrekkingen van oppervlakte- en grondwater steviger belast kunnen worden.&lt;sup&gt;3&lt;/sup&gt; Wanneer invulling gegeven zou worden aan deze aanbevelingen van de OESO, zou dit kunnen beteken dat de agrarische sector in de toekomst meer belasting ter zake van het waterbeheer zou moeten gaan betalen. &lt;br /&gt;In dit artikel staan wij stil bij het beeld dat het belang van en de betaling door de agrarische sector uit elkaar zijn gaan lopen en schetsen wij, vanuit een specifieke agrarische invalshoek, het traject dat naar aanleiding van het OESO-rapport is gestart. Wij staan ook stil bij voorstellen uit het verleden die wellicht een oplossing kunnen zijn voor actuele vraagstukken. Alvorens hiertoe over te gaan, gaan we kort in op de verschillende belastingen die door de waterschappen (kunnen) worden geheven.&lt;/p&gt;</inleiding><content>&lt;h3&gt;1. Waterschappen en hun belastingen&lt;/h3&gt;&#13;
&lt;p&gt;Om hun taakuitoefening te bekostigen, heffen de waterschappen belastingen. De bevoegdheid hiertoe ontlenen zij grotendeels aan de Waterschapswet. Van oudsher is het belastingstelsel van de waterschappen gebaseerd op de trits &amp;lsquo;belang/betaling/zeggenschap&amp;rsquo;: wie belang heeft bij de taken van het waterschap betaalt daarvoor en heeft (via de verkiezingen) ook zeggenschap in het waterschapsbestuur.[4] De belastingen die de waterschappen kunnen heffen, zijn op dit moment:&lt;/p&gt;&#13;
&lt;ul&gt;&#13;
&lt;li class="streepjes"&gt;de watersysteemheffing, voor de bekostiging van het beheer en onderhoud van waterkeringen en de maatregelen in watersystemen die zich richten op voldoende en schoon oppervlaktewater (art. 117 van de Waterschapswet);&lt;/li&gt;&#13;
&lt;li class="streepjes"&gt;de zuiveringsheffing, voor het dekken van de kosten van het zuiveren van afvalwater (art. 122d van de Waterschapswet);&lt;/li&gt;&#13;
&lt;li class="streepjes"&gt;de verontreinigingsheffing, voor rechtstreekse lozingen van afvalwater in het oppervlaktewater (art. 7.2 van de Waterwet); en&lt;/li&gt;&#13;
&lt;li class="streepjes"&gt;de wegenheffing, die de kosten van het wegenbeheer dekt (art. 122a Waterschapswet).&lt;/li&gt;&#13;
&lt;/ul&gt;&#13;
&lt;p&gt;De opbrengst uit deze belastingen bedraagt in 2015 landelijk 2.643 miljoen euro. De figuur hieronder laat zien wat het aandeel van de vier belastingsoorten in de totaalopbrengst is.&lt;img src="Afbeelding7329,EPS" alt="" /&gt;&lt;/p&gt;&#13;
&lt;p&gt;Figuur 1 Onderverdeling totale belastingopbrengst waterschappen naar vier belastingen.&lt;/p&gt;&#13;
&lt;p&gt;De agrarische sector betaalt met name voor het watersysteembeheer. Om deze reden gaat het in het vervolg van deze bijdrage voornamelijk over de bekostiging van deze taak.&lt;/p&gt;&#13;
&lt;h3&gt;2. Het Belastingstelsel van de waterschappen in Historisch perspectief&lt;/h3&gt;&#13;
&lt;p&gt;In deze paragraaf blikken we terug op de ontwikkeling van het belastingstelsel van de waterschappen sinds 1960. We geven deze terugblik, omdat het huidige bekostigingsstelsel het product is van ontwikkelingen uit het verleden en kennis van deze ontwikkelingen dus bijdraagt aan het begrip voor de huidige bekostigingssystematiek. De bedoelde kennis kan wellicht ook inspiratie opleveren voor de aanstaande besluitvorming over eventuele aanpassingen van het financieringssysteem van het waterbeheer. Gegeven het thema van dit artikel beperken we ons in de terugblik met name tot datgene wat relevant is vanuit het perspectief van de agrarische sector.[5]&lt;/p&gt;&#13;
&lt;h4&gt;2.1. Zwakke financi&amp;euml;le situatie waterschappen vijftig jaar geleden&lt;/h4&gt;&#13;
&lt;p&gt;Midden vorige eeuw was de financi&amp;euml;le positie van de waterschappen, die toen nog alleen met de waterkering en de waterhuishouding waren belast, uitermate zwak. In de periode 1955-1965 steeg de opbrengst van de waterschapsbelastingen -die voornamelijk door het &amp;lsquo;ongebouwd&amp;rsquo; (eigenaren van gronden/agrari&amp;euml;rs) werd opgebracht[6] - weliswaar van 47 miljoen naar 100 miljoen gulden, maar desondanks bleef de situatie precair. De toenmalige Unie van Waterschapsbonden drong er daarom in 1963 bij de regering op aan dat de Staat een bijdrage van 30% in de jaarlijkse kosten van de waterschappen zou verlenen. Deze bijdrage moest het belang representeren van degenen die weliswaar belang hadden bij het waterbeheer, maar daaraan nog niet meebetaalden. Als representant van die belangen kon de Staat optreden, zodat een bijdrage van die zijde gerechtvaardigd werd geacht.&lt;/p&gt;&#13;
&lt;p&gt;Na de nodige omwegen werd in 1968 door toenmalig minister Bakker de Studiecommissie Waterschappen ingesteld.[7] De commissie rapporteerde in 1974.[8] De commissie was van mening dat de waterschappen zichzelf moesten bedruipen en was derhalve geen voorstander van bijdragen vanuit het Rijk of andere overheden. Bijdragen (doeluitkeringen) vanuit het Rijk of de provincies zouden naar de mening van de commissie slechts aan de orde kunnen zijn als de taakvervulling van een waterschap m&amp;eacute;&amp;eacute;r zou omvatten dan de behartiging van de rechtstreekse belangen van de belastingplichtigen in het eigen gebied, zoals bij zee- en rivierwaterkeringen het geval kan zijn. Daarnaast zouden Rijk of provincies in bijzondere situaties incidentele bijdragen moeten kunnen verlenen. De commissie pleitte ook voor een &amp;lsquo;algemene Waterschapswet&amp;rsquo;, waarin de hoofdlijnen van het belastingstelsel van de waterschappen een plek zouden moeten krijgen. De commissie deed geen voorstellen voor nieuwe betalende categorie&amp;euml;n en liet wat dat betreft dus veel bij het oude.&lt;/p&gt;&#13;
&lt;p&gt;Vermeldenswaardig in dit verband is nog dat in de jaren waarin de studiecommissie op haar voorstellen studeerde, de Wet verontreiniging oppervlaktewateren (hierna: Wvo) in werking was getreden, in 1970 om precies te zijn. Niet alle waterschappen waren krachtens deze wet met het waterkwaliteitsbeheer (inclusief het zuiveringsbeheer) belast. Bij de waterschappen waar dat wel het geval was, was sprake van een verbreding van belastingplichtige categorie&amp;euml;n. De verontreinigingsheffing die krachtens de Wvo[9] werd geheven, kende namelijk huishoudens en bedrijven als belastingplichtigen; groepen die in de traditionele waterschapsheffing op dat moment nog niet voorkwamen.&lt;/p&gt;&#13;
&lt;h4&gt;2.2. Op weg naar de Waterschapswet&lt;/h4&gt;&#13;
&lt;p&gt;Hield de studiecommissie dus nog sterk vast aan de reeds betalende categorie&amp;euml;n, de in 1977 uitgebrachte regeringsnota &amp;lsquo;Naar een nieuw waterschapsbestel?&amp;rsquo; [10] verzette de bakens. Anders dan de commissie was de regering van mening dat in de waterschapsbesturen ook het algemeen belang, gerepresenteerd door de inwoners, diende te worden opgenomen en dat deze categorie van een belastingaanslag moest worden voorzien. Tot dan toe hadden inwoners in hun hoedanigheid van huishoudelijke vervuilers uitsluitend de besturen van de waterkwaliteitbeherende waterschappen bevolkt. In de optiek van de regering hadden de inwoners echter ook belang bij &amp;lsquo;droge voeten&amp;rsquo;, zodat ook zij in de besturen van de waterkerende- en waterkwantiteitbeherende waterschappen (waar dit sterk speelde) dienden te worden opgenomen en conform de trits &amp;lsquo;belang-betaling-zeggenschap&amp;rsquo; moesten gaan meebetalen aan de kosten van deze waterschappen. Voor het overige onderschreef de regering de bevindingen van de studiecommissie, zo ook het pleidooi voor een algemene Waterschapswet.&lt;/p&gt;&#13;
&lt;p&gt;Vervolgens duurde het nog zo&amp;rsquo;n vijftien jaar voordat de inwoners -aangeduid met de term &amp;lsquo;ingezetenen&amp;rsquo;- ook daadwerkelijk als betalende categorie in de (nieuwe) Waterschapswet werden ge&amp;iuml;ntroduceerd[11]. Maar de Waterschapswet bracht nog meer fiscaal-financi&amp;euml;le innovaties. Wij noemen:&lt;/p&gt;&#13;
&lt;ul&gt;&#13;
&lt;li class="streepjes"&gt;de verplichting om in een verordening van het waterschapsbestuur de toedeling vast te leggen van de kosten van waterkering en waterkwantiteit aan de belanghebbende groepen (ingezetenen, eigenaren van gebouwde en eigenaren van ongebouwde onroerende zaken en pachters[12]);&lt;/li&gt;&#13;
&lt;li class="streepjes"&gt;het gebruik van de economische waarde als heffingsmaatstaf voor het &amp;lsquo;gebouwd'; en&lt;/li&gt;&#13;
&lt;li class="streepjes"&gt;een classificatiestelsel om het hebben van meer of minder belang bij de taakuitoefening ook in financi&amp;euml;le zin tot uitdrukking te brengen.&lt;/li&gt;&#13;
&lt;/ul&gt;&#13;
&lt;p&gt;De Waterschapswet trad in 1992 in werking en in het jaar 1995 werden er voor het eerst belastingaanslagen op basis van deze nieuwe wet verstuurd.&lt;/p&gt;&#13;
&lt;h4&gt;2.3. Commissie Zevenbergen&lt;/h4&gt;&#13;
&lt;p&gt;In 1992 verscheen het rapport van de Commissie Zevenbergen over de bekostiging van het integraal waterbeheer.[13] De commissie was van mening dat met de nieuwe ingezetenenvertegenwoordiging en ingezetenenomslag vooral niet terughoudend moest worden omgegaan. Verder bepleitte de commissie een heffing voor agrarische bedrijven van &amp;frac12; vervuilingseenheid (ve) per hectare, waarmee het mogelijk zou worden de &amp;lsquo;minimale vervuiling&amp;rsquo; vanuit deze bedrijfstak te belasten. Het voorstel sneuvelde destijds echter al in het regeringsstandpunt. Van het daarbij door de regering in het vooruitzicht gestelde nader onderzoek is niet veel meer vernomen.&lt;/p&gt;&#13;
&lt;h4&gt;2.4. Commissie Togtema en Wet modernisering waterschapsbestel&lt;/h4&gt;&#13;
&lt;p&gt;Een volgende relevante studie is het rapport van de Commissie Togtema, dat in 1999 verscheen.[14] Deze commissie werd ingesteld om concrete voorstellen te ontwikkelen ter invulling van de eerder door de Unie van Waterschappen in het rapport &amp;lsquo;Water centraal&amp;rsquo; (1996) getrokken conclusie dat het belastingstelsel van de waterschappen -dat op dat moment dus nog maar relatief kort bestond-, te ingewikkeld was en daarom vereenvoudigd moest worden. De ingewikkeldheid was volgens de Unie ontstaan door de grote verscheidenheid in heffingen, heffingsmaatstaven en categorie&amp;euml;n heffingplichtigen. Voor elke (deel)taak bestond immers een aparte heffing (waterkwantiteitsomslag, waterkeringsomslag, verontreinigingsheffing) met zijn eigen fiscale spelregels. Het stelsel was hierdoor niet alleen ingewikkeld en ondoorzichtig, het kende ook relatief hoge perceptiekosten. Aan een fundamentele aanpassing viel volgens de commissie dan ook niet te ontkomen.&lt;/p&gt;&#13;
&lt;p&gt;Als uitgangspunt stond voor de commissie voorop dat de waterschappen via belastingen de eigen broek moesten op houden en dat de waterschapsbelastingen gebaseerd moesten blijven op de trits &amp;rsquo;belang-betaling-zeggenschap&amp;rsquo; en op het beginsel &amp;rsquo;de vervuiler betaalt&amp;rsquo;. De commissie deed de volgende voorstellen[15]:&lt;/p&gt;&#13;
&lt;ul&gt;&#13;
&lt;li class="streepjes"&gt;een hergroepering van de waterschapstaken tot zuiveringsbeheer en watersysteembeheer, waarbij het zuiveringsbeheer het transporteren en zuiveren van afvalwater en het verwerken van zuiveringsslib moest omvatten en alle overige activiteiten van waterschappen onder de noemer watersysteembeheer zouden moeten vallen;&lt;/li&gt;&#13;
&lt;li class="streepjes"&gt;het doorvoeren van dit onderscheid naar de belastingen. De tot dan toe bestaande Wvo-heffing, van waaruit alle activiteiten die bijdroegen aan de waterkwaliteit werden bekostigd, zou nog uitsluitend moeten zien op de kosten van het zuiveringsbeheer. Alle overige waterkwaliteitskosten, inclusief de substanti&amp;euml;le kosten die het regenwater op de zuiveringen veroorzaakte[16], zouden via de watersysteemheffing bekostigd moeten worden;&lt;/li&gt;&#13;
&lt;li class="streepjes"&gt;voor het integrale watersysteembeheer zou &amp;eacute;&amp;eacute;n samenhangende heffing moeten worden ingesteld, op te brengen door ingezetenen en de eigenaren van onroerende zaken. Deze laatste groep zou nader onderverdeeld moeten worden in &amp;lsquo;gebouwd&amp;rsquo;, &amp;lsquo;cultuurgrond&amp;rsquo; en &amp;rsquo;bos- en natuurterreinen&amp;rsquo;. Deze onroerende zaken (ook het gebouwd!) zouden op basis van hun oppervlakte in de heffing betrokken moeten worden. Deze laatste suggestie ging de waterschappen (en hun gemeentelijke omgeving die de WOZ-kosten voor het gebouwd graag wilden blijven delen) overigens te ver en is in het definitieve standpunt van de waterschappen niet overgenomen.[17]&lt;/li&gt;&#13;
&lt;/ul&gt;&#13;
&lt;p&gt;Nadat de Werkgroep Leemhuis-Stout begin 2001 op verzoek van het Uniebestuur enkele specifieke aspecten van de voorstellen van de commissie Togtema nog eens nader had bekeken[18], stelde de Unie medio 2001 een definitief standpunt vast. Hierbij stelde de Unie, anders dan de commissie Togtema, onder andere voor de categorie ongebouwd niet op te splitsen in enerzijds cultuurgrond en anderzijds bos- en natuurterreinen. De voorstellen werden daarna aan de Staatssecretaris van Verkeer en Waterstaat aangeboden, met het verzoek de Waterschapswet daarop aan te passen.&lt;/p&gt;&#13;
&lt;p&gt;De realisatie van de voorstellen van de Commissie Togtema onderging echter ernstige vertraging doordat in het najaar van 2001 een Interdepartementaal Beleidsonderzoek (IBO) Bekostiging Regionaal Waterbeheer werd opgestart.[19] Pas in 2004 kon de wetswijziging op basis van de gedane voorstellen worden opgepakt en medio 2006 werd het voorstel voor de &amp;lsquo;Wet modernisering waterschapsbestel&amp;rsquo; door de regering bij het parlement ingediend. In dit wetsvoorstel bleef de regering dicht bij de eerdere voorstellen van de Unie. Op &amp;eacute;&amp;eacute;n belangrijk punt werd echter van deze voorstellen afgeweken: anders dan de waterschappen meende de regering namelijk dat natuurterreinen een afzonderlijke belastingplichtige categorie moesten vormen en dus moesten worden afgesplitst van het ongebouwd. Zulks geschiedde.[20] Het parlement stelde de wet al een klein jaar na indiening vast.[21]&lt;/p&gt;&#13;
&lt;h4&gt;2.5. Europese Kaderrichtlijn Water: kostenterugwinning van waterdiensten&lt;/h4&gt;&#13;
&lt;p&gt;Op deze plaats moet ook gewezen worden op de eind 2000 in werking getreden Europese Kaderrichtlijn Water (hierna: KRW). Deze richtlijn moet ervoor zorgen dat de kwaliteit van het Europese oppervlakte- en grondwater verbetert. Om dit te bereiken, moeten de landen van de Europese Unie een groot aantal maatregelen nemen. Art. 9 KRW draagt de lidstaten op rekening te houden met het beginsel van kostenterugwinning van waterdiensten overeenkomstig met name het beginsel &amp;lsquo;de vervuiler betaalt&amp;rsquo;. Daarnaast moeten de lidstaten er onder andere voor zorgen dat het waterprijsbeleid adequate prikkels voor gebruikers bevat om effici&amp;euml;nt met water om te gaan. Ook moeten op grond van de richtlijn economische sectoren, ten minste onderverdeeld in huishoudens, bedrijven en landbouw, een redelijke bijdrage leveren in de terugwinning van kosten van waterdiensten.[22] De KRW beoogt derhalve een stelsel van waterbeprijzing. In Nederland zijn de volgende waterdiensten onderscheiden: productie en levering van water, inzamelen en afvoeren van hemel- en afvalwater, zuiveren van afvalwater en regionaal watersysteembeheer. Concreet betekent dit dus dat de kosten voor de betreffende diensten niet (langer) uit de algemene rijksmiddelen gefinancierd moeten worden, maar via specifieke belastingheffing of het in rekening brengen van prijzen aan de eerdergenoemde gebruikers en belanghebbenden. In het kader van de implementatie van de KRW[23] heeft de Nederlandse regering altijd gesteld dat het financieringsstelsel voor het waterbeheer reeds in belangrijke mate aan de gestelde Europese principes voldoet en dat er dus geen aanleiding is om dit stelsel ingrijpend te wijzigen. Wel is gesignaleerd dat onttrekkingen van oppervlaktewater doorgaans gratis zijn en in die zin niet voldoen aan het beginsel van kostenterugwinning.[24] Bij onttrekkingen uit oppervlaktewater in beheer bij waterschappen zou nog gesteld kunnen worden dat de daarmee gepaard gaande kosten via de watersysteemheffing worden verhaald, bij de rijkswateren (waaruit het overgrote deel van de onttrekkingen plaatsvindt) is geen sprake van een dergelijke of vergelijkbare heffing en is dus evident dat niet wordt voldaan aan het beginsel van kostenterugwinning.&lt;/p&gt;&#13;
&lt;p&gt;Convenant Erfafspoelingen&lt;/p&gt;&#13;
&lt;p&gt;In maart 2015 sloten Wetterskip Fryslan en een aantal agrarische belangenorganisaties het 'Convenant Erfafspoelingen'. Aanleiding voor het convenant waren de plannen van het wetterskip om een heffing op erfafspoelingen vanuit de melkveesector in te stellen. De sector was hierop tegen. In het convenant hebben de partijen afspraken gemaakt om de verontreiniging van oppervlaktewater vanuit de sector terug te dringen en zodoende gezamenlijk te werken aan oppervlaktewater dat kwalitatief aan de Europese normen kan voldoen. De concrete afspraak is om in 2021 (de einddatum van het convenant) de nutri&amp;euml;nten in het oppervlaktewater vanaf het erf met 80% te hebben verminderd. Onderdeel van de afspraken is ook dat het wetterskip de heffing daadwerkelijk in praktijk kan brengen indien de doelstellingen niet worden gerealiseerd. De ministeries van Economische Zaken en Infrastructuur en Milieu zijn enthousiast over de Friese aanpak.&lt;/p&gt;&#13;
&lt;h4&gt;2.6. Actie Storm en Bestuursakkoord Water&lt;/h4&gt;&#13;
&lt;p&gt;In 2009 trok de regering de conclusie dat er ingrijpende bezuinigingen op de rijksbegroting noodzakelijk waren om de financi&amp;euml;le en economische crisis het hoofd te bieden. Waar de gemeenten en provincies via kortingen op het Gemeente- en Provinciefonds een bijdrage konden leveren aan deze bezuinigingen, gold dat voor de waterschappen niet. Waterschappen hebben immers geen financi&amp;euml;le relatie met het Rijk omdat ze vrijwel volledig zelf in de middelen voorzien die zij voor hun taakuitoefening nodig hebben. Er bestaat dan ook niet zo iets als een Waterschapsfonds. Het kabinet nodigde de waterschappen dan ook uit om zelf met voorstellen te komen die de rijksbegroting vanaf 2011 structureel met een bedrag van 100 miljoen euro zouden ontlasten. Als voorwaarde kregen de waterschappen hierbij mee dat deze voorstellen niet tot een extra verhoging van de waterschapsbelastingen mochten leiden. De waterschappen zijn vervolgens in Unieverband in een kort en intensief traject -de Actie Storm- tot de volgende twee voorstellen gekomen: 1)beschikbaar stellen van een financi&amp;euml;le bijdrage aan het Hoogwaterbeschermingsprogramma (hierna: HWBP) van 75 miljoen euro per jaar. Dit programma werd tot dat moment volledig door de rijksoverheid bekostigd;2) overnemen van de muskusrattenbestrijding, een taak die tot dan toe aan de provincies toekwam en hen op dat moment 25 miljoen euro per jaar kostte. Als de waterschappen deze taak zouden overnemen, zou het Rijk 25 miljoen euro per jaar minder in het Provinciefonds hoeven te storten en zodoende een bezuiniging realiseren.&lt;/p&gt;&#13;
&lt;p&gt;Wat betreft de voorwaarde over de ontwikkeling van de waterschapsbelastingen, gaven de waterschappen aan deze via aanvullende doelmatigheidsmaatregelen (u kunt denken aan intensivering van de samenwerking, zowel onderling als met gemeenten en Rijkswaterstaat) te zullen realiseren.&lt;/p&gt;&#13;
&lt;p&gt;Het kabinet nam de voorstellen van de waterschappen uit de Actie Storm vrijwel ongewijzigd over.[25] Een aanpassing die het kabinet na onderhandelingen met het IPO nog wel doorvoerde, was dat de voorgenomen korting op het Provinciefonds niet 25 miljoen euro, maar 19 miljoen euro zou bedragen. Om de Rijksbegroting toch met het gevraagde bedrag van 100 miljoen euro te ontlasten, stelde het kabinet de bijdrage van de waterschappen aan het HWBP vervolgens op 81 miljoen euro per jaar vast. Omdat de waterschappen wel de volledige 25 miljoen euro aan kosten van de muskusrattenbestrijding voor hun rekening moesten nemen, was het gevolg dat de waterschappen met ingang van 2011 niet met een extra kostenpost van 100 miljoen, maar met een kostenpost van 106 miljoen euro te maken hadden.&lt;/p&gt;&#13;
&lt;p&gt;De extra kosten voor zowel het HWBP als de muskusrattenbestrijding[26] worden via de watersysteemheffing van de waterschappen aan de belastingplichtige categorie&amp;euml;n in rekening gebracht. Bijzonder hierbij is dat de individuele waterschapsbijdragen aan het HWBP ook buiten het eigen beheergebied worden besteed. De Waterschapswet is aangepast om dit mogelijk te maken (zie hiervoor art. 117, tweede lid). Deze en enkele andere wijzigingen in de wetgeving werden in 2011 van kracht.[27]&lt;/p&gt;&#13;
&lt;p&gt;Hoogwaterbeschermingsprogramma (HWBP)&lt;/p&gt;&#13;
&lt;p&gt;Met de uitvoering van het HWBP wordt ervoor gezorgd dat de primaire waterkeringen aan de wettelijke normen voldoen. Primaire waterkeringen zijn dijken, duinen, dammen e.d. die het water van de zee, het IJsselmeer en de grote rivieren keren. Van de bijna 4.000 km primaire waterkeringen die ons land telt, hebben de waterschappen meer dan 90% in beheer. Voor de overige primaire keringen is Rijkswaterstaat de beheerder.&lt;/p&gt;&#13;
&lt;p&gt;Tot 2011 was de rijksoverheid de enige die het HWBP financierde. In 2011 zijn de waterschappen mee gaan betalen. In de jaren 2011 t/m 2013 ging het om een bedrag van &amp;euro; 81 miljoen per jaar. Met ingang van 2014 leggen Rijk en waterschappen elk de helft van de totale bijdrage in. Uiteindelijk zal het Rijk 50% van de kosten dragen, de gezamenlijke waterschappen 40% (ongeacht of zij primaire keringen in hun gebied hebben of niet: solidariteit) en de resterende 10% betreft bijdragen van waterschappen aan HWBP-projecten in het eigen gebied (de zogenoemde projectgebonden bijdrage).&lt;/p&gt;&#13;
&lt;p&gt;In april 2011 sloten het Rijk, de VNG, het IPO, de Unie van Waterschappen en de Vewin het Bestuursakkoord Water (hierna: BAW).[28] Doel van dit akkoord was onder andere om door doelmatiger te werken, te blijven zorgen voor veiligheid tegen overstromingen, een goede waterkwaliteit en voldoende zoet water tegen een aanvaardbare prijs. E&amp;eacute;n van de afspraken uit dit akkoord was dat de oorspronkelijke waterschapsbijdrage aan het HWBP van &amp;euro; 81 miljoen euro in twee stappen werd verhoogd: in 2014 met 50 miljoen euro en nog eens 50 miljoen euro voor de jaren 2015 en verder. Dit betekent dus dat de waterschappen vanaf 2015 in totaal &amp;euro; 200 miljoen bijdragen aan het ontlasten van de rijksbegroting, waarvan &amp;euro; 181 miljoen voor het HWBP.&lt;/p&gt;&#13;
&lt;p&gt;De verhoogde waterschapsbijdrage aan het HWBP leidde wel tot een extra zorg. Dit hing samen met het feit dat de extra kosten in de watersysteemheffing neerslaan, terwijl de te realiseren doelmatigheidswinst (onder andere te bereiken door intensivering van de samenwerking) vooral ten goede zou gaan komen van de zuiveringsheffing. Omdat deze twee belastingen op een andere manier over de belastingplichtigen worden verdeeld en de belastingplichtige groepen niet 1 op 1 aan elkaar gelijk zijn, zouden lastenverschuivingen kunnen ontstaan die als onrechtvaardig beschouwd zouden kunnen worden. In het BAW werd met het oog op dit laatste dan ook afgesproken dat er een herziening van het belastingstelsel van de waterschappen zou plaatsvinden en dat door de waterschappen te formuleren voorstellen hierbij het vertrekpunt zouden vormen.&lt;/p&gt;&#13;
&lt;h4&gt;2.7. Waterschapsvoorstellen&lt;/h4&gt;&#13;
&lt;p&gt;De Unie van Waterschappen heeft in verband met de uitvoering van de in het kader van het BAW gemaakte afspraken een Taskforce Financi&amp;euml;n ingesteld.[29] Deze moest niet alleen een oplossing zoeken voor de zojuist geschetste problematiek, maar ook voor de zogenaamde weeffout in de watersysteemheffing.&lt;/p&gt;&#13;
&lt;p&gt;De weeffout&lt;/p&gt;&#13;
&lt;p&gt;Al snel na de invoering in 2009 van de Wet modernisering waterschapsbestel en het daarop gebaseerde nieuwe belastingstelsel van de waterschappen[30], ontstond bij diverse waterschappen discussie over het feit dat de waarde van de categorie ongebouwd voor een belangrijk deel wordt bepaald door de waarde van de tot die categorie behorende infrastructuur, zoals wegen en spoorwegen. De waarde van infrastructuur is relatief hoog en stuwt daarmee als het ware de totale waarde van de categorie ongebouwd omhoog. Dit leidt er weer toe dat het te dragen kostenaandeel en daarmee het tarief van de categorie ongebouwd in de praktijk voor een belangrijk deel is gerelateerd aan de hoge waarde van wegen en spoorwegen. Omdat de belastingheffing voor de onroerende zaken die tot de categorie ongebouwd behoren op basis van de oppervlakte (aantal hectares ) plaatsvindt, is het vooral de agrarische sector (veel oppervlakte) die hiervan de gevolgen in de belastingheffing ondervindt. Bij de aanleg van nieuwe infrastructuur en de afname van agrarisch ongebouwd zou dit effect alleen maar groter worden. In agrarische kringen is men het voorgaande de &amp;lsquo;weeffout&amp;rsquo; gaan noemen. Van een weeffout is de facto echter geen sprake. Uit de parlementaire geschiedenis blijkt namelijk dat de samenvoeging van ongebouwd en wegen een bewuste keuze van de wetgever is geweest, aangezien de landbouw anders een veel te lage bijdrage aan de kosten van de taakuitoefening zou leveren, in verhouding tot de inspanningen die de waterschappen voor deze sector verrichten.[31] De &amp;lsquo;weeffout&amp;rsquo; is in de kern dus ingegeven door het feit dat infrastructuur en agrarisch ongebouwd tot dezelfde belastingplichtige categorie behoren. Opmerkelijk is overigens dat deze samenvoeging eerst bij de introductie van de Wet modernisering waterschapsbestel is gaan knellen; infrastructuur behoort in het kader van de heffing van waterschapsbelastingen immers al sinds de invoering van de Waterschapswet in 1991 tot dezelfde categorie als agrarisch onroerend goed. Het knelpunt is derhalve niet zozeer dat de genoemde objecten tot dezelfde categorie behoren, maar dat de waarde van de objecten het belang en daarmee het kostenaandeel van de categorie bepaalt.&lt;/p&gt;&#13;
&lt;p&gt;Vanwege de vrij breed levende overtuiging dat er bij de totstandkoming van de Wet modernisering waterschapsbestel te weinig rekening was gehouden met de gevolgen voor het agrarisch ongebouwd van de zojuist besproken samenvoeging (vooral in gebieden met veel en/of kostbare infrastructuur werden de tarieven voor de agrarische sector als onredelijk ervaren), heeft de Taskforce Financi&amp;euml;n onderzocht op welke wijze de &amp;lsquo;weeffout&amp;rsquo; teniet kon worden gedaan. De belangrijkste conclusie van de Taskforce was dat de waarde van onroerende zaken geen goede, toekomstbestendige sleutel is om de kosten van het watersysteembeheer over de categorie&amp;euml;n gebouwd, ongebouwd en natuur te verdelen. De Taskforce stelde dan ook voor de omvang van de bijdragen van de verschillende categorie&amp;euml;n af te stemmen op de specifieke omstandigheden in het waterschapsgebied; elke categorie kreeg in deze voorstellen als het ware een eigen &amp;lsquo;sleutel&amp;rsquo; bij het bepalen van het kostenaandeel.[32]&lt;/p&gt;&#13;
&lt;p&gt;Het werk van de Taskforce[33]&lt;span class="superscript"&gt;,[34]&lt;/span&gt; leidde er toe dat de Unie in oktober 2011 voorstellen tot wijziging van de watersysteemheffing aan toenmalig Staatssecretaris Atsma van I&amp;amp;M heeft gedaan. De staatssecretaris aanvaardde de voorstellen in dank, maar berichtte de Unie van Waterschappen ruim tien maanden later dat hij de bewuste voorstellen om diverse redenen niet formeel in procedure zou brengen. Een reden die de staatssecretaris noemde, was dat hem gebleken was dat de voorstellen op weinig maatschappelijk draagvlak konden rekenen. Een andere reden was gelegen in het feit dat voor de &amp;lsquo;weeffout&amp;rsquo; een voorlopige oplossing was gevonden (op de hier bedoelde oplossing gaan wij in de volgende paragraaf nader in). Feit is in ieder geval dat met de voorstellen van de waterschappen tot verbetering van hun belastingstelsel niets is gebeurd. De waterschappen hebben destijds om hen moverende redenen niet verder op implementatie van hun voorstellen aangedrongen, maar wel aangegeven te gelegener tijd de ruimte te willen hebben om de voorstellen -al dan niet gemodificeerd- opnieuw in te dienen.&lt;/p&gt;&#13;
&lt;h4&gt;2.8. Uitbreiding tariefdifferentiatie wegen&lt;/h4&gt;&#13;
&lt;p&gt;Bij de behandeling vlak voor de zomer van 2012 van het wetsvoorstel indirecte waterschapsverkiezingen[35] bleek de &amp;lsquo;weeffout&amp;rsquo; nog steeds een pijnpunt te zijn waarvoor naar de mening van de Tweede Kamer snel een oplossing moest komen. Vooral de problematiek die speelde binnen het Hoogheemraadschap van Delfland (zeer kostbare infrastructuur, relatief beperkte oppervlakte agrarisch onroerend goed, met als gevolg hoge tarieven voor de agrari&amp;euml;rs) had de aandacht. De Kamerleden Dijkgraaf en Ortega-Martijn dienden een amendement in[36] op basis waarvan waterschapsbesturen het tarief voor wegeigenaren maximaal 400% hoger zouden kunnen vaststellen dan het &amp;lsquo;basistarief&amp;rsquo; dat voor de categorie ongebouwd gold. Op deze manier kon iets worden gedaan aan de als onevenredig hoog ervaren tarieven voor het agrarisch ongebouwd. Het amendement is aangenomen en is met ingang van 1 juli 2012 in art. 122, derde lid, onderdeel c, van de Waterschapswet opgenomen. De ruime tariefdifferentiatie wegen geldt overigens niet voor alle waterschappen. Slechts die waterschappen die het tarief wegen op de hiervoor vermelde datum al zwaarder (maximaal 100% zwaarder) belastten, kunnen dat. Anno juni 2015 is de situatie dat twee waterschappen de maximale tariefdifferentiatie van 400% toepassen. Twintig waterschappen hanteren een vorm van deze tariefdifferentiatie, vari&amp;euml;rend van + 50% tot + 250% en &amp;eacute;&amp;eacute;n waterschap past in het geheel geen tariefdifferentiatie voor wegen toe. Niet onvermeld mag blijven dat de wegbeheerders, met name de nodige gemeenten, richting de waterschappen hun ontevredenheid over de (verruimde) tariefdifferentiatie voor wegen hebben uitgesproken.&lt;/p&gt;&#13;
&lt;h4&gt;2.9. Natuurarrest Hoge Raad&lt;/h4&gt;&#13;
&lt;p&gt;Natuur is in de Waterschapswet een afzonderlijke belastingplichtige categorie met een eigen, veelal laag tarief. Dit lage tarief is rechtstreeks het gevolg van de door de wetgever gemaakte keuze om de waarde van een hectare natuurterrein fictief te bepalen en te stellen op 20% van de waarde per hectare van agrarische grond.[37] Het is met het oog op de te betalen belasting dus aantrekkelijk om als natuurterrein aangemerkt te worden. Maar dan moet ook helder zijn wat onder een natuurterrein wordt verstaan en wat niet. De definitie die de wetgever in art. 116, onderdeel c, van de Waterschapswet aan het begrip &amp;lsquo;natuurterreinen&amp;rsquo; heeft gegeven, bleek in de praktijk deze helderheid te ontberen.[38] Er ontstonden discussies en procedures tussen waterschappen en terreinbeheerders over de vraag of bepaalde terreinen[39] wel als natuurterrein aangemerkt moesten worden. In 2012 hebben de Unie van Waterschappen en het voormalig Bosschap in gezamenlijk overleg besloten deze procedures te gaan co&amp;ouml;rdineren. De procedures zijn daarna bekend geworden als de &amp;lsquo;voorbeeldprocedures natuurterreinen&amp;rsquo;. De Hoge Raad heeft op 7 november 2014 een eindoordeel in deze voorbeeldprocedures geveld.&lt;/p&gt;&#13;
&lt;p&gt;Het oordeel dat de Hoge Raad heeft gegeven komt er kort gezegd op neer dat een terrein dat in het kader van het behoud of de ontwikkeling van natuur wordt beheerd, een natuurterrein is. Eventuele agrarische beheermaatregelen die ter realisatie van het natuurdoel worden uitgeoefend, staan niet aan de kwalificatie als natuurterrein in de weg, ook niet als met de betreffende agrarische beheermaatregelen enige agrarische opbrengst wordt gerealiseerd. Het arrest van de Hoge Raad[40] is vooraf gegaan door een zeer uitgebreide conclusie van Advocaat-generaal P.J. Wattel[41], die in dezelfde zin concludeerde.&lt;/p&gt;&#13;
&lt;p&gt;Het oordeel van de Hoge Raad betekent in de praktijk dat waterschappen vele hectares grond die zij aanvankelijk als agrarische grond hadden aangemerkt, moeten herkwalificeren als natuur. Dit heeft voor de betreffende waterschappen als mogelijke consequentie dat de belastingtarieven voor de categorie ongebouwd zullen stijgen. Wat de precieze effecten van het &amp;lsquo;natuurarrest&amp;rsquo; zijn, zowel wat betreft de verschuiving in hectares van ongebouwd naar natuur als wat betreft de tarieven, wordt op dit moment door de waterschappen onderzocht.&lt;/p&gt;&#13;
&lt;h4&gt;2.10. Tussenconclusies&lt;/h4&gt;&#13;
&lt;p&gt;In deze paragraaf is een overzicht gegeven van de belangrijkste ontwikkelingen in het belastingstelsel van de waterschappen in de afgelopen 55 jaar. Omdat we ons in dit artikel vooral op de agrarische sector richten, hebben we daarbij de watersysteemheffing in het bijzonder belicht. Deze belasting is gebaseerd op de trits belang/betaling/zeggenschap. De wijze waarop de kosten van de watersysteemtaak in rekening worden gebracht, is de afgelopen decennia regelmatig gewijzigd en toegesneden op veranderde omstandigheden, inzichten, maatschappelijke wensen en opvattingen. De trits is daarbij echter onverminderd van kracht gebleven. De veranderingen hebben geresulteerd in een krachtig belastinginstrument waarmee het waterschap zijn watersysteemtaak goed kan bekostigen. Het OESO-rapport bevestigt dat het Nederlandse waterbeheer en de financiering ervan klaar zijn voor de toekomst, een enkel aandachtspunt daargelaten. Deze lijn kan worden doorgetrokken naar de watersysteemheffing van de waterschappen, zijnde een belangrijk onderdeel van het financieringsstelsel van het waterbeheer. Uit het historische overzicht is als algemene lijn te destilleren dat er een ontwikkeling heeft plaatsgevonden naar een zo eenvoudig mogelijk belastingstelsel. Dit is enerzijds gerealiseerd door taken en belastingen zoveel mogelijk te combineren (integratie van de taken waterkwantiteit en waterkering tot watersysteembeheer en de invoering van een dito belasting, de watersysteemheffing), anderzijds door de kostentoedeling te vereenvoudigen en het classificatiestelsel te be&amp;euml;indigen. Een andere algemene lijn is dat de solidariteitsgedachte is versterkt.&lt;/p&gt;&#13;
&lt;p&gt;Ondanks dat geconcludeerd kan worden dat het huidige stelsel volstaat in het licht van de bekostiging van de watersysteemtaken, worden mogelijke verbeteringen, net zoals dit in de afgelopen decennia is gebeurd, in overweging genomen. Het OESO-rapport roept daartoe, met zijn nadruk op het beginsel de &amp;lsquo;vervuiler, gebruiker, belanghebbende, kostenveroorzaker betaalt&amp;rsquo;, ook concreet op. Het geschetste historische overzicht kan de gedachten hierover scherpen, waarbij bedacht dient te worden dat eerdere voorstellen niet altijd in wetgeving zijn omgezet.&lt;/p&gt;&#13;
&lt;h3&gt;3. Ontwikkeling kostenaandeel agrarische sector in watersysteemheffing&lt;/h3&gt;&#13;
&lt;p&gt;De aan het begin van dit artikel gememoreerde uitzending van Nieuwsuur in februari 2014 heeft in agrarische en waterschapskringen heel wat stof doen opwaaien. In beide kringen werden kanttekeningen geplaatst bij de gewekte indruk dat de agrarische sector sinds 2000 minder watersysteemheffing is gaan betalen, terwijl het belang niet zou zijn afgenomen. In dit gedeelte van het artikel brengen wij in beeld hoe het kostenaandeel van de agrarische sector zich sinds het in werking treden van de Waterschapswet heeft ontwikkeld, wat de achterliggende oorzaken van deze ontwikkeling zijn en of dit de conclusie rechtvaardigt dat betaling door en belang van de agrarische sector zijn gaan divergeren.&lt;/p&gt;&#13;
&lt;p&gt;Zoals u in het historisch overzicht eerder in dit artikel hebt kunnen lezen, waren er tot 1995 in de watersysteemheffing twee betalende hoofdgroepen, namelijk de eigenaren van grond (inclusief wegen en spoorwegen) en de eigenaren van gebouwen. Deze eigenaren betaalden deze belastingen aan het waterschap, maar als zij hun bezit (grond, woningen, bedrijfspanden) verhuurden of verpachtten, verdisconteerden zij (een deel van) hun waterschapsbelastingen in de huur- of pachtprijs. Op deze manier betaalden alle Nederlandse huishoudens en bedrijven ook v&amp;oacute;&amp;oacute;r 1995 al voor de taken van het waterschap, maar dit gebeurde dus vaak indirect. In 1995 kwam er een nieuwe betalende groep bij, de ingezetenen[42], en vanaf dat jaar worden de kosten van het watersysteembeheer verdeeld over drie hoofdcategorie&amp;euml;n. Om deze reden zijn cijfers over de bijdragen van betalende categorie&amp;euml;n van v&amp;oacute;&amp;oacute;r 1995 niet vergelijkbaar met cijfers van na die periode. De cijfers en ontwikkelingen die we in deze paragraaf in beeld brengen, hebben dan ook 1995 als beginjaar.&lt;/p&gt;&#13;
&lt;h4&gt;3.1. Periode 1995 tot en met 2008&lt;/h4&gt;&#13;
&lt;p&gt;Met de invoering van de ingezetenenheffing in 1995 is in feite ieder Nederlands huishouden zelfstandig waterschapsbelasting gaan betalen. Daarnaast bleven huiseigenaren en eigenaren van ander gebouwd onroerend goed de belasting voor hun eigendom betalen en hielden zij de mogelijkheid hun belasting in de huur op te nemen als zij hun bezit verhuurden. Voor die waterschappen waar de provincies bepaalden dat de pachters van grond eigen vertegenwoordigers in het algemeen bestuur kregen, werd het mogelijk gemaakt dat waterschappen de pachters die over een goedgekeurde pachtovereenkomst beschikten, rechtstreeks een aanslag stuurden. Bij de andere waterschappen en in situaties waarin een eigenaar zijn grond op een andere manier verhuurde, bleef de mogelijkheid open staan om de waterschapsaanslag in de pacht/huurprijs te verdisconteren.&lt;/p&gt;&#13;
&lt;p&gt;De totale kosten en de belastingopbrengst van het waterschap veranderden op zichzelf niet als gevolg van de nieuwe wetgeving in 1995, maar wat wel wijzigde was de manier waarop de waterschappen hun kosten over de belastingplichtige groepen moesten verdelen, de kostentoedeling. Ook deze verandering leidde tot kostenverschuivingen, die de omvang van het belang dat iedere groep bij de taakuitoefening herdefinieerde.&lt;/p&gt;&#13;
&lt;p&gt;In 1995 was er nog geen sprake van de watersysteemheffing zoals wij die nu kennen, maar van afzonderlijke belastingen voor een viertal deeltaken van de taak watersysteembeheer van de waterschappen:&lt;/p&gt;&#13;
&lt;ul&gt;&#13;
&lt;li class="kleine letters"&gt;de waterkeringsomslag, voor de kosten van waterveiligheid en beheer en onderhoud van waterkeringen;&lt;/li&gt;&#13;
&lt;li class="kleine letters"&gt;de waterkwantiteitsomslag, voor de zorg voor de hoeveelheid water;&lt;/li&gt;&#13;
&lt;li class="kleine letters"&gt;de wegenomslag, voor de bekostiging van de wegentaak door enkele waterschappen in het westen van ons land;&lt;/li&gt;&#13;
&lt;li class="kleine letters"&gt;de vaarwegomslag, ter dekking van die kosten van de waterschappen waarvoor geen provinciale bijdrage werd verstrekt.&lt;/li&gt;&#13;
&lt;/ul&gt;&#13;
&lt;p&gt;Daarnaast gold in 1995 nog dat de kosten van maatregelen die waterschappen in het oppervlaktewater namen en gericht waren op de waterkwaliteit via de toenmalige verontreinigingsheffing, de voorganger van de huidige zuiveringsheffing, in rekening werden gebracht. Agrari&amp;euml;rs betaalden toen (net als nu overigens) alleen voor de vervuiling vanuit de woonruimte.&lt;/p&gt;&#13;
&lt;p&gt;Figuur 2 geeft de verdeling van de belastingopbrengst in 1995 van de vier, zojuist als a tot en met d benoemde voorgangers van de watersysteemheffing over de toenmalige belastingbetalende categorie&amp;euml;n weer.[43]&lt;span class="superscript"&gt;,[44]&lt;img src="Afbeelding7336,EPS" alt="" /&gt;&lt;/span&gt;&lt;/p&gt;&#13;
&lt;p&gt;&lt;span class="italic"&gt;Figuur 2 Onderverdeling belastingopbrengst water-&lt;br /&gt;systeembeheer naar betalende categorie&amp;euml;n in 1995.&lt;/span&gt;&lt;/p&gt;&#13;
&lt;p&gt;Na 1995 veranderde de taakuitoefening van de waterschappen ingrijpend. Naar aanleiding van de bijna-rampen als gevolg van de hoogwatersituaties in 1995 en 1997 en de schade na de hevige regenval van 1998 zijn de waterschappen maatregelen gaan treffen om dit in de toekomst te voorkomen. Deze maatregelen richtten zich voor een belangrijk deel op de bescherming van de stedelijke omgeving, zodat een evacuatie zoals in 1995 van 275.000 mensen niet meer voor zou hoeven komen. In dezelfde periode hebben de waterschappen het waterbeheer in het stedelijk gebied van veel gemeenten overgenomen, gingen zij in alle stedelijke gebieden steeds meer activiteiten ontplooien en hielden zij in het landelijk gebied steeds meer rekening met natuurontwikkeling en recreatie. Hierdoor werden er steeds meer kosten voor de categorie&amp;euml;n gebouwd en ingezetenen gemaakt en in de kostentoedeling van de watersysteemheffing aan deze categorie&amp;euml;n toegerekend.&lt;/p&gt;&#13;
&lt;p&gt;Het voorgaande blijkt uit figuur 3, dat de ontwikkeling van de drie kostenaandelen weergeeft. Vanaf 1995 zien we tot en met 2002 een geleidelijke toename van de aandelen van de categorie&amp;euml;n gebouwd en ingezetenen. In dezelfde periode zien we het aandeel van de categorie ongebouwd duidelijk afnemen.&lt;img src="Afbeelding7345,EPS" alt="" /&gt;&lt;/p&gt;&#13;
&lt;p&gt;Figuur 3 Aandeel dat de belastingcategorie&amp;euml;n &amp;lsquo;ongebouwd&amp;rsquo;, &amp;lsquo;gebouwd&amp;rsquo; en &amp;lsquo;ingezetenen&amp;rsquo; betalen aan de kosten van het watersysteembeheer in de periode 1995 t/m 2008&lt;/p&gt;&#13;
&lt;p&gt;Het was echter in de jaren 1995 t/m 2002 niet zo dat het ongebouwd minder ging betalen. Integendeel, in absolute zin nam hun bijdrage tot 2002 duidelijk toe, zoals uit figuur 4 blijkt.&lt;img src="Afbeelding7353,EPS" alt="" /&gt;&lt;/p&gt;&#13;
&lt;p&gt;Figuur 4 Opbrengst van de categorie &amp;lsquo;ongebouwd&amp;rsquo; in de voorgangers van de watersysteemheffing in periode 1995 t/m 2008&lt;/p&gt;&#13;
&lt;h4&gt;3.2. Periode 2009 tot en met 2015&lt;/h4&gt;&#13;
&lt;p&gt;Na de millenniumwisseling kwamen meer en meer waterschappen tot de conclusie dat de categorie ongebouwd te veel was gaan betalen in verhouding tot wat het waterschap voor de categorie deed. De verhouding tussen het belang van de categorie en zijn betaling werd volgens de betreffende waterschappen onvoldoende juist tot uitdrukking gebracht met de toen gangbare methode van kostentoedeling. Ook werd deze methode, de &amp;lsquo;Methode Oldambt&amp;rsquo;, te weing transparant en moeilijk uitlegbaar gevonden. De waterschappen zochten binnen de wettelijke mogelijkheden van dat moment naar andere manieren om de kosten over de categorie&amp;euml;n te verdelen; manieren die de belangenverhoudingen in die periode beter tot uitdrukking zouden brengen. Dit werd gevonden in de door het hoogheemraadschap van Delfland ontwikkelde en later naar hem vernoemde kostentoedelingsmethode Delfland. In deze kostentoedelingsmethode worden de kostenaandelen voor het gebouwd en het ongebouwd onroerend goed in het gebied van een waterschap bepaald door de onderlinge verhouding van de economische waarde van de tot deze categorie&amp;euml;n behorende onroerende zaken. In de periode 2000-2008 is deze methode bij verschillende waterschappen stapsgewijs ingevoerd. Deze stapsgewijze invoering leidde in genoemde jaren tot vrij grote veranderingen in de kostenverhoudingen tussen de verschillende groepen belastingplichtigen.&lt;/p&gt;&#13;
&lt;p&gt;Figuur 3 maakt ook deze ontwikkeling zichtbaar: het aandeel ongebouwd daalde van 30% in 2000 naar 17% in 2008, het aandeel gebouwd steeg van 38% naar 49% en dat van de ingezetenen nam toe van 26% tot 34%.&lt;/p&gt;&#13;
&lt;p&gt;Figuur 4 laat zien dat de ontwikkelingen er ook toe leidden dat er sprake was van een daling van bijdrage van het ongebouwd in absolute zin.&lt;/p&gt;&#13;
&lt;p&gt;In 2009 werd met de Wet modernisering waterschapsbestel een volgende grote verandering van het wettelijk regime van de watersysteemheffing effectief. In de eerste plaats werden als onderdeel van dat regime alle waterschappen verplicht &amp;ndash; daarv&amp;oacute;&amp;oacute;r was sprake van een vrijwillige keuze &amp;ndash; de kostentoedelingsmethode Delfland te gaan gebruiken.[45] Een andere grote en voor dit artikel relevante verandering was dat de natuurterreinen werden afgesplitst van het ongebouwd en voortaan als zelfstandige categorie door het leven gingen. De wijziging van de methode van kostentoedeling (en meer in het bijzonder het feit dat de afzonderlijke categorie natuur een eigen tarief kende) leidde ertoe dat deze categorie fors minder belasting is gaan betalen: van ca. 18 miljoen euro in 2008 naar ca. 1 miljoen euro in 2009. De afsplitsing van natuur verklaart voor een belangrijk deel de daling van het aandeel ongebouwd die zich van 2008 op 2009 voltrok. Na 2009 blijft het aandeel van de categorie ongebouwd in de totale kosten met 12% gelijk, zoals figuur 5 laat zien. In deze periode stijgt het aandeel van de ingezetenen licht (40% in 2015) en neemt dat van gebouwd beperkt af (48% in 2015). Ook is te zien dat de categorie natuur een zeer klein deel van de kosten van het watersysteembeheer voor zijn rekening neemt (0,3% in 2015).&lt;img src="Afbeelding7360,EPS" alt="" /&gt;&lt;/p&gt;&#13;
&lt;p&gt;Figuur 5 Aandeel dat de belastingcategorie&amp;euml;n &amp;lsquo;ongebouwd&amp;rsquo;, &amp;lsquo;gebouwd&amp;rsquo;, &amp;lsquo;ingezetenen&amp;rsquo; en natuur betalen aan de kosten van het watersysteembeheer in de periode 2009 t/m 2015[46]&lt;/p&gt;&#13;
&lt;p&gt;In absolute zin zien we sinds 2009 weer een toename van de bijdrage die de categorie ongebouwd betaalt. De voornaamste oorzaak hiervoor is gelegen in de waterschapsbijdrage aan de kosten van het versterken van de primaire waterkeringen (de HWBP-bijdrage, zie ook paragraaf 2.6), waaraan ook het ongebouwd meebetaalt. Figuur 6 geeft de toename aan.&lt;img src="Afbeelding7368,EPS" alt="" /&gt;&lt;/p&gt;&#13;
&lt;p&gt;Figuur 6 Opbrengst van de categorie &amp;lsquo;ongebouwd&amp;rsquo; in de watersysteemheffing in periode 2009 t/m 2015&lt;/p&gt;&#13;
&lt;p&gt;We sluiten deze paragraaf af met het geven van eenzelfde inzicht als waar we mee begonnen, namelijk de verdeling van de belastingopbrengst van 2015 over de belastingbetalende categorie&amp;euml;n (figuur 7).&lt;img src="Afbeelding7377,EPS" alt="" /&gt;&lt;/p&gt;&#13;
&lt;p&gt;&lt;span class="italic"&gt;Figuur 7 Onderverdeling belastingopbrengst watersysteembeheer naar betalende categorie&amp;euml;n in 2015&lt;/span&gt;&lt;/p&gt;&#13;
&lt;h4&gt;3.3. Tussenconclusies&lt;/h4&gt;&#13;
&lt;p&gt;Met de watersysteemheffing bekostigt een waterschap zijn kosten van waterveiligheid, beheer en onderhoud van waterkeringen en van het beheer en maatregelen in watersystemen die zijn bedoeld om te zorgen voor schoon en voldoende (niet te veel en niet te weinig) oppervlaktewater. Belastingplichtigen betalen naar rato van het belang dat zij hebben bij deze taken. Omdat het belang van de verschillende groepen belastingplichtigen in de loop der jaren is verschoven, is de wetgeving regelmatig aangepast om de waterschappen de mogelijkheid te bieden de betaling weer in overeenstemming te brengen met dat belang. Ieder waterschap past de wetgeving vervolgens toe en heeft dan in de regel een beperkte bandbreedte om de lokale omstandigheden tot uitdrukking te laten komen in het aandeel dat de verschillende groepen belastingplichtigen betalen. Omdat de groepen belastingplichtigen ook allen in het waterschapsbestuur vertegenwoordigd zijn en alle keuzes door de besturen moeten worden vastgesteld, praten alle belanghebbenden daarover mee en hebben zij een stem in het kapittel; een optimale invulling van het principe &amp;lsquo;no taxation without representation&amp;rsquo;. De keuzes die een waterschapsbestuur maakt, worden getoetst door de toezichthouder, de provincie, en moeten via de zogenoemde kostentoedelingsverordening door de provincie ook formeel worden goedgekeurd.&lt;/p&gt;&#13;
&lt;p&gt;In deze paragraaf is aangeven dat er sinds 1995 geen sprake is van een lastenverschuiving van het ongebouwd naar de andere categorie&amp;euml;n, maar dat de andere categorie&amp;euml;n gewoon een groter aandeel van de kosten zijn gaan betalen omdat datgene wat het waterschap voor hen is gaan doen steeds omvangrijker is geworden (verschuiving belang). De ontwikkeling van het aandeel ongebouwd is historisch gezien goed te verklaren vanuit de wijze waarop de taakuitoefening zich in de afgelopen twee decennia heeft ontwikkeld. Het aandeel heeft zich meebewogen met het belang dat de categorie ongebouwd bij de watersysteemtaken van de waterschappen heeft.&lt;/p&gt;&#13;
&lt;p&gt;Ook het huidige systeem zal geen eeuwigheidswaarde hebben en herijking , op basis van nieuwe inzichten en ontwikkelingen, ligt op enig moment dus voor de hand. Dit moment komt wellicht sneller dan gedacht. De organisatie voor Economische Samenwerking en Ontwikkeling (OESO) heeft in maart 2014 namelijk een aantal aanbevelingen aan de minister van I&amp;amp;M gedaan om de bekostiging van het Nederlandse waterbeheer duurzaam en toekomstbestendig te houden en het is niet onwaarschijnlijk dat de eerstvolgende gelegenheid voor aanpassing van het huidige financieringsstelsel van de waterschappen zich bij het in de praktijk brengen van de OESO-aanbevelingen zal voordoen. In de volgende paragraaf bespreken wij de consequenties die deze aanbevelingen op de watersysteemheffing zouden kunnen hebben. Daarbij zullen wij ook stilstaan bij de conclusies die de Unie van Waterschappen in 2011 over het belastingstelsel trok (zie hiervoor paragraaf 2).&lt;/p&gt;&#13;
&lt;h3&gt;4. Ontwikkelingen die een nieuw tijdperk voor het belastingstelsel kunnen inluiden&lt;/h3&gt;&#13;
&lt;h4&gt;4.1. Modernisering zuiveringsheffing&lt;/h4&gt;&#13;
&lt;p&gt;Een ontwikkeling die hier wordt aangehaald, is het door het ministerie van I&amp;amp;M ge&amp;iuml;nitieerde onderzoek naar mogelijkheden om de zuiveringsheffing van de waterschappen te moderniseren (onderzoek Modernisering zuiveringsheffing). De aanleiding voor dit onderzoek is gelegen in:&lt;/p&gt;&#13;
&lt;ul&gt;&#13;
&lt;li class="streepjes"&gt;de onzekerheid of de verstrekking van de zogenaamde 'anti-afhaaksubsidie' op langere termijn wel mogelijk blijft[47];&lt;/li&gt;&#13;
&lt;li class="streepjes"&gt;de ontwikkelingen binnen de waterketen die er om vragen dat ook de heffingssystematiek past bij het meer gebruik kunnen maken van de waarde van afvalwater als bron van energie en herwinbare grondstoffen.&lt;/li&gt;&#13;
&lt;/ul&gt;&#13;
&lt;p&gt;In het onderzoek is bezien welke elementen de kosten van de zuivering veroorzaken en of hiermee in de heffing rekening kan worden gehouden. Meer dus &amp;lsquo;kostenveroorzaker betaalt&amp;rsquo; als principe dan &amp;lsquo;vervuiler betaalt&amp;rsquo;. Daarnaast is bezien of in de heffing rekening kan worden gehouden met afvalwater dat elementen bevat die nodig zijn voor de realisatie van doelmatigheidsdoelstellingen in het kader van de Grondstoffen- en Energiefabriek.[48] In het rapport dat over de modernisering van de zuiveringsheffing in april 2014 is verschenen, zijn drie alternatieven voor de huidige heffingssystematiek gepresenteerd: een systematiek met kostenveroorzaking als basis, een systematiek gebaseerd op bonus/malus op basis van doelmatigheid en een maatwerkaanpak. De eerste twee alternatieven worden in een vervolgstudie nader op lastenverschuivingen (burgers&amp;lt;&amp;ndash;&amp;gt;bedrijven) onderzocht. De resultaten van dit vervolgonderzoek zijn op het moment van het schrijven van dit artikel nog niet bekend.&lt;/p&gt;&#13;
&lt;p&gt;Omdat agrari&amp;euml;rs, net als alle andere burgers, in de zuiveringsheffing worden betrokken voor de vervuiling vanuit hun woonruimte, zijn de resultaten van dit onderzoek ook voor hen van belang.&lt;/p&gt;&#13;
&lt;p&gt;Zoals we zojuist bij de bespreking van de OESO-aanbevelingen hebben opgemerkt, zullen de waterschappen in hun gedachtevorming over de aanpassing van hun belastingstelsel ook de zuiveringsheffing betrekken. Naast de &amp;lsquo;modernisering van de zuiveringsheffing&amp;rsquo; als hier besproken, zal het daarbij ook om enkele andere zaken gaan die momenteel binnen de zuiveringsheffing spelen.&lt;/p&gt;&#13;
&lt;h4&gt;4.2. Ontwikkelingen glastuinbouw: Aqua Re-Use en Spuiwaterzuivering Nieuw Prinsenland&lt;/h4&gt;&#13;
&lt;p&gt;Niet onvermeld kunnen blijven de op 23 april (AquaReUse) respectievelijk 30 april 2015 (Spuiwaterzuivering Nieuw Prinsenland) in gebruik genomen innovatieve zuiveringsconcepten voor de glastuinbouw. AquaReUse is een concept waarbij het bedrijfs- en huishoudelijk afvalwater van een cluster grote en middelgrote glastuinbouwbedrijven in Bleiswijk centraal in het gebied wordt verzameld en in een speciale installatie wordt gezuiverd. Na de zuivering is het gezuiverde water zo schoon dat het kan worden teruggeleverd aan dezelfde bedrijven die het als gietwater (her)gebruiken. Het concept biedt zowel voordelen aan tuinders (betere benutting van beschikbaar water) als aan het waterschap (realisatie landelijke en Europese doelstellingen, sluiten van de waterketen).&lt;/p&gt;&#13;
&lt;p&gt;De Spuiwaterzuivering Nieuw Prinsenland zorgt ervoor dat de gewasbeschermingsmiddelen uit het drainwater van de glastuinbouwbedrijven worden ingezameld en vervolgens in diverse stappen worden gezuiverd voordat het water op de riolering wordt geloosd. Uiteindelijk is het de bedoeling dat ook dit spuiwater wordt hergebruikt, waarmee een 0-emissie kan worden bereikt.&lt;/p&gt;&#13;
&lt;p&gt;De initiatieven kunnen niet los gezien worden van de in de vorengenoemde Kaderrichtlijn opgenomen strategie tegen waterverontreiniging, op basis waarvan Milieukwaliteitsnormen zijn vastgesteld.[49] Daarnaast geldt ook de 2e nota duurzame gewasbescherming &amp;lsquo;Gezonde groei, duurzame oogst&amp;rsquo; (2013 &amp;ndash; 2023) als belangrijke drijfveer om emissies binnen de glastuinbouw te beperken.&lt;/p&gt;&#13;
&lt;p&gt;Wanneer de ontwikkelingen doorzetten en breder toepassing vinden, zullen deze naar verwachting ook hun weerklank hebben in het kwaliteitsbeheer (oppervlaktewater) en het zuiveringsbeheer, alsmede de bekostiging daarvan.&lt;/p&gt;&#13;
&lt;h3&gt;5. OESO&lt;/h3&gt;&#13;
&lt;p&gt;De minister van I&amp;amp;M en de Unie van Waterschappen hebben de OESO gevraagd om met een frisse en onafhankelijke blik van buiten te onderzoeken of het Nederlandse waterbeheer &amp;lsquo;klaar voor de toekomst is&amp;rsquo;. De OESO heeft haar onderzoeksresultaten in maart 2014 gepresenteerd[50] De OESO is niet ontevreden over de wijze waarop het waterbeheer in Nederland is geregeld[51], integendeel: Nederland wordt als een &amp;lsquo;&lt;span class="italic"&gt;global reference&amp;rsquo;&lt;/span&gt; gezien en krijgt van de OESO een rapportcijfer van 8,5 voor het waterbeheer. Wel benoemt de OESO in haar rapport een aantal uitdagingen waarvoor aandacht moet zijn om ook in de toekomst de uitdagingen op het gebied van het waterbeheer aan te kunnen. Over de financiering zegt de OESO dat op dit moment sprake is van een stabiele structuur, die erin bestaat dat de kosten van het waterbeheer worden teruggewonnen. Er ligt ook op dit vlak evenwel een aantal uitdagingen om het stelsel &amp;lsquo;klaar voor de toekomst&amp;rsquo; en duurzaam te maken. Wat de OESO in dit verband het meeste is opgevallen, is dat de kosten van het waterbeheer weliswaar worden teruggewonnen, maar dat de economische prikkels om om te gaan met &amp;lsquo;te veel&amp;rsquo;, &amp;lsquo;te weinig&amp;rsquo; en &amp;lsquo;te vervuild&amp;rsquo; water, niet erg sterk zijn. Vooral de economische prikkels om vervuiling van water, onder andere als gevolg van diffuse bronnen uit de landbouw te verminderen, worden door de OESO als zwak bestempeld.&lt;/p&gt;&#13;
&lt;p&gt;De minister van I&amp;amp;M heeft gedurende de afgelopen maanden met alle partners in het waterbeheer een discussie gevoerd over deze aanbevelingen. Onderzoekers van Twijnstra Gudde en Tauw hebben in opdracht van het ministerie de huidige bekostiging en de toekomstige ontwikkelingen die daarop van invloed kunnen zijn, beschreven. De onderzoekers komen tot een aantal bevindingen, waarvan wij hier de volgende noemen:&lt;/p&gt;&#13;
&lt;ul&gt;&#13;
&lt;li class="streepjes"&gt;in de huidige financieringssystematiek staat de terugwinning van kosten centraal. Voordeel hiervan is dat er zekerheid is dat de kosten van het waterbeheer worden gedragen;&lt;/li&gt;&#13;
&lt;li class="streepjes"&gt;het grootste deel van de kosten van het waterbeheer wordt op dit moment door huishoudens gedragen. Hun aandeel bedraagt ongeveer 72%, gevolgd door de industrie en andere bedrijven (ca. 23%). De landbouwsector en de beroepsvaart zijn met bijdragen van respectievelijk 2% en 3% relatief kleine bijdragers;&lt;/li&gt;&#13;
&lt;li class="streepjes"&gt;de principes &amp;lsquo;gebruiker, veroorzaker, vervuiler, belanghebbende&amp;rsquo; betaalt worden op dit moment wel toegepast in het financieringsstelsel, maar dit kan op bepaalde terreinen (tegengaan van vervuiling van water, gebruik en onttrekking van oppervlaktewater, afvoer en verwerking van hemelwater) versterkt worden;&lt;/li&gt;&#13;
&lt;li class="streepjes"&gt;er moet rekening mee worden gehouden dat de kosten van het waterbeheer in de toekomst substantieel kunnen stijgen, bijvoorbeeld als gevolg van bodemdaling, klimaatverandering en vervangingsopgaven.&lt;/li&gt;&#13;
&lt;/ul&gt;&#13;
&lt;p&gt;De bevindingen uit het rapport zijn vervolgens verder besproken met de BAW-partners. Deze discussie heeft als gedeeld beeld opgeleverd dat de basis van het financieringsstelsel op orde is (grote systeemwijzigingen zijn dan ook niet aan de orde), maar dat er wel aanleiding is om binnen het huidige stelsel te verkennen waar verbeteringen mogelijk zijn. De minister heeft de Kamer inmiddels laten weten hoe zij hiermee de komende tijd verder wil gaan.[52] Uit de Kamerbrief blijkt dat er vervolgonderzoeken zullen plaatsvinden waarin de leidende vraag zal zijn hoe principes als &amp;lsquo;belanghebbende, kostenveroorzaker, vervuiler, gebruiker betaalt&amp;rsquo; beter dan nu in het financieringsstelsel kunnen worden toegepast. Aandacht zal er in dit verband zijn voor toepassing van de &amp;lsquo;vervuiler betaalt&amp;rsquo; bij zowel bestaande (bijvoorbeeld mest, nutri&amp;euml;nten en gewasbeschermingsmiddelen) als nieuwe diffuse bronnen en microverontreinigingen (medicijnresten, hormonen, microplastics). Ook zal in het vervolgtraject aandacht zijn voor het toepassen van prijsprikkels voor de onttrekking en het gebruik van grond- en oppervlaktewater (gebruiker/belanghebbende betaalt) en voor de zogenaamde hemelwaterproblematiek (het afvoeren van relatief schoon hemelwater naar de zuiveringsinstallaties van de waterschappen). Onderzocht zal worden of het beginsel &amp;lsquo;de kostenveroorzaker betaalt&amp;rsquo; ook hier kan worden toegepast. Op het moment van schrijven van deze publicatie moeten de eerste stappen in het aangekondigde vervolgtraject nog worden gezet, maar onze verwachting is dat dit traject na het zomerreces 2015 voortvarend zal worden opgepakt.&lt;/p&gt;&#13;
&lt;h4&gt;5.1. Belastingstelsel waterschappen&lt;/h4&gt;&#13;
&lt;p&gt;De waterschappen hebben, naar aanleiding van de OESO-aanbevelingen en het door de minister van I&amp;amp;M ge&amp;iuml;nitieerde traject, onlangs besloten om zelf te gaan onderzoeken of hun belastingstelsel op de (middel)lange termijn houdbaar is en - indien wordt geconstateerd dat aanpassingen nodig zijn- hiervoor voorstellen te ontwikkelen. Er zal hierbij niet alleen naar de watersysteemheffing en de kostentoedeling worden gekeken, maar ook naar de zuiveringsheffing. De discussie over een eventuele aanpassing van het stelsel zal de komende tijd dus volop binnen de Unie van Waterschappen worden gevoerd. Hierover kan op dit moment dus nog niet zoveel worden gezegd. Wat wel voor de hand ligt, is dat er bij de gedachtevorming over eventuele aanpassing van het belastingstelsel van de waterschappen ook aandacht zal zijn voor de vraag of de meergenoemde beginselen &amp;lsquo;belanghebbende, vervuiler, kostenveroorzaker, gebruiker betaalt&amp;rsquo; ook in het eigen belastingstelsel nog beter kunnen worden toegepast. Verder ligt het voor de hand dat er in de discussie aandacht zal zijn voor zaken in het huidige stelsel waarvan de waterschappen menen dat die knellen. Uit het verleden liggen nog &amp;lsquo;de weeffout&amp;rsquo; en de HWBP-problematiek (zie paragraaf 2.6 en 2.7), recentelijk is daar het &amp;lsquo;natuurarrest&amp;rsquo; (zie paragraaf 2.9) bij gekomen. Dit arrest leidt bij de nodige waterschappen tot een verschuiving in hectares van agrarisch ongebouwd naar natuur, hetgeen gevolgen kan hebben voor de belastingtarieven van deze categorie&amp;euml;n. Op dit moment worden de verschuivingen en de precieze gevolgen naar aanleiding van het natuurarrest in kaart gebracht. Wij verwachten eind september 2015 een eerste indicatie te hebben van deze gevolgen en de wijze waarop de waterschappen hiermee denken om te gaan.&lt;/p&gt;&#13;
&lt;h4&gt;5.2. Denkbare scenario&amp;rsquo;s&lt;/h4&gt;&#13;
&lt;p&gt;Op welke wijze zouden de OESO-aanbevelingen een plaats in het belastingstelsel van de waterschappen kunnen krijgen? Zonder op zaken te willen vooruitlopen (de discussie binnen de Unie van Waterschappen moet nog worden gevoerd, het gaat hier puur om een theoretische benadering van de schrijvers van dit artikel!), kan aan het volgende worden gedacht[53]:&lt;/p&gt;&#13;
&lt;p&gt;herbezinning op de in 1992 door de Commissie Zevenbergen voorgestelde heffing van &amp;frac12; ve per ha in verband met diffuse verontreiniging vanuit de landbouw (zie paragraaf 2.2);&lt;/p&gt;&#13;
&lt;p&gt;herbezinning op de vraag of we op dit moment wel alle belanghebbende groepen in het vizier hebben en zo ja, of we hen ook laten meebetalen aan de kosten van de taakuitoefening. Eerder in dit artikel merkten wij bijvoorbeeld op, dat de kosten die in verband met de onttrekkingen uit door de waterschappen beheerde oppervlaktewateren worden gemaakt, op dit moment via de watersysteemheffing worden verhaald. Dit betekent dat alle belastingplichtigen, dus ook degenen die bij deze onttrekkingen geen belang hebben dan wel niet als gebruiker kunnen worden aangemerkt, aan deze kosten meebetalen. Indachtig de OESO-aanbevelingen, dringt de vraag zich op of de rekening niet rechtstreeks en exclusief naar de gebruiker/belanghebbende moet gaan;&lt;/p&gt;&#13;
&lt;p&gt;indien zou blijken dat waterschappen op dit moment niet alle belanghebbenden in de belastingheffing betrekken, is voorstelbaar dat dit in de toekomst wel gebeurt;&lt;/p&gt;&#13;
&lt;p&gt;verder is denkbaar dat in eventuele nieuwe voorstellen van de waterschappen wordt voorgesteld om de waarde als verdeelmaatstaf voor de kostenaandelen ongebouwd, gebouwd en natuur los te laten. Hierover zou kunnen worden nagedacht omdat &amp;lsquo;waarde&amp;rsquo; als verdeelmaatstaf de waterschappen niet goed in staat stelt belang en betaling in balans te houden. De verdeelmaatstaf &amp;lsquo;waarde&amp;rsquo; biedt tevens onvoldoende mogelijkheden om in te spelen op de verschillende ontwikkeling van de watersysteemheffing en de zuiveringsheffing die het gevolg is van het BAW (paragraaf .7).&lt;/p&gt;&#13;
&lt;h3&gt;6. Conclusies&lt;/h3&gt;&#13;
&lt;p&gt;Waterschappen verrichten belangrijke taken op het gebied van het waterbeheer. Deze taakuitoefening brengt kosten met zich, die worden teruggewonnen door middel van het heffen van belastingen bij degenen die belang bij deze taken hebben (trits: belang-betaling-zeggenschap). Eigenaren van agrarische grond zijn van oudsher belanghebbenden bij de taken van het waterschap. Een andere belanghebbende categorie die we al langer kennen, is de categorie eigenaren van gebouwde onroerende zaken (woningen, bedrijfspanden, etc.). Daar zijn bij latere wijzigingen van de Waterschapswet de ingezetenen en eigenaren van bos- en natuurterreinen bij gekomen. Laatstgenoemde categorie is in 2009 ontstaan als gevolg van een afsplitsing van het ongebouwd. Wegen- en spoorwegen behoren in ieder geval sinds de invoering van de Waterschapswet in 1992 tot de categorie ongebouwd.&lt;/p&gt;&#13;
&lt;p&gt;Het is vooral de introductie van de categorie ingezetenen geweest die tot een substanti&amp;euml;le verandering in de lastenverdeling heeft geleid. Dit is ook niet verwonderlijk als wordt bedacht dat waterschappen steeds meer maatregelen ten behoeve van deze categorie treffen. Agrari&amp;euml;rs dragen in 2015 een kleine 12% bij aan de totale kosten van het watersysteembeheer. Dat is ca. 161 miljoen van in totaal ruim 1,3 miljard euro. Of dit een redelijk aandeel is, gegeven het belang van de sector bij de taakuitoefening, een vraag die zich moeilijk laat beantwoorden. Door de jaren heen zijn er diverse methoden ontwikkeld om het belang van de belastingplichtige categorie&amp;euml;n in de belastingheffing tot uitdrukking te brengen. Met ingang van 2009 gebeurt dit op basis van de kostentoedelingsmethode Delfland. Zoals uit figuur 8 blijkt, is de categorie op dit moment die landelijk gezien het grootste aandeel in de kosten draagt, de categorie ingezetenen, gevolgd door de categorie gebouwd. Deze categorie&amp;euml;n dragen gezamenlijk 88% van de kosten. De resterende kosten (ongeveer 12%) worden nagenoeg geheel door de categorie ongebouwd gedragen. Er dient rekening mee gehouden te worden dat in het kostenaandeel van de categorie ongebouwd ook het aandeel van de wegeigenaren is inbegrepen. Dit betekent dat de bijdrage van de agrarische sector aan de kosten van de taakuitoefening niet 12%, maar minder bedraagt.&lt;/p&gt;&#13;
&lt;p&gt;Ten opzichte van die van de andere categorie&amp;euml;n is de procentuele bijdrage van de agrarische sector aan de kosten van het watersysteembeheer de afgelopen jaren duidelijk gedaald, van ca. 30% in 2000 tot minder dan 12% nu. Betaalt de agrarische sector te veel? Is het kostenaandeel te hoog? Wij durven deze vragen niet te beantwoorden. Feit is dat de sector van mening is dat zij als gevolg van de &amp;lsquo;weeffout&amp;rsquo; te veel betaalt. Feit is ook dat de waterschappen er blijk van hebben gegeven gevoelig voor dit argument te zijn. Door het loslaten van de economische waarde als verdeelmaatstaf hebben de waterschappen in 2011 geprobeerd het gevoelde knelpunt voor de agrarische sector te verlichten. De tijd zal leren of dit voorstel en andere voorstellen die de waterschappen ter verbetering van hun stelsel hebben gedaan, te zijner tijd ongeschonden uit de spreekwoordelijke koelkast komen. De tijd zal eveneens leren op welke wijze de verplichtingen die uit de Kaderrichtlijn Water voortvloeien en de aanbevelingen van de OESO zullen doorwerken in het financieringsstelsel van het waterbeheer. Wat al deze ontwikkelingen voor de bijdrage van de agrarische sector aan de kosten van het waterbeheer zullen betekenen en op welke termijn dit het geval zal zijn, kan niet precies worden geschetst. In zoverre bevat dit artikel voor de agrarische sector nadrukkelijk een tussenstand, waarin wij hebben getracht een aantal voor de sector belangrijke historische en actuele ontwikkelingen op een rij te zetten. Uit dit overzicht is in ieder geval naar voren gekomen dat de financiering van het waterbeheer momenteel nadrukkelijk in beweging is en dat de agrarische sector en andere sectoren er dus goed aan doen de ontwikkelingen nauwlettend te volgen.&lt;/p&gt;</content><legacyfootnotes/><footnotes><footnote>1 De auteurs zijn werkzaam bij de Unie van Waterschappen. Zij schreven deze bijdrage op persoonlijke titel.</footnote><footnote>2 Vijf waterschappen dragen daarnaast zorg voor het beheer en onderhoud van wegen in hun gebied, de zgn. wegentaak. Op deze taak wordt in deze bijdrage niet nader ingegaan.</footnote><footnote>3 OECD (2014), ‘Water Governance in the Netherlands: Fit for the future?’, OECD Studies on Water, OECD Publishing. Zie over dit rapport de beschouwing van H.J. M. Havekes en M.A. Hofstra, &lt;span class="italic"&gt;Water Governance&lt;/span&gt; 2014-2, p. 16-27.</footnote><footnote>4 Zie over dit onderwerp ook het artikel van H.J.M. Havekes in &lt;span class="italic"&gt;Water Governance&lt;/span&gt; 02/2015, p. 16-24.</footnote><footnote>5 Zie voor een uitvoeriger overzicht het essay van Wijnand Dekking en Herman Havekes in ‘60 jaar. Hard gegaan’, NWB Bank, Den Haag 2014.</footnote><footnote>6 Het ‘gebouwd’ (eigenaren van huizen en bedrijfspanden) moest veelal nog zijn intrede in de waterschapsbesturen doen. Het heeft nog langer geduurd eer de categorie ingezetenen als belanghebbende categorie is erkend en een bijdrage is gaan leveren aan de kosten van de taakuitoefening.</footnote><footnote>7 Ook wel bekend als ‘Diepdelverscommissie’.</footnote><footnote>8 Rapport ‘Het waterschap en zijn toekomst’, Den Haag 1974.</footnote><footnote>9 Zie over het succes van deze eerste milieuwet A.P. van den Berge, K. Groen, H.J.M. Havekes, M.A. Hofstra en J.H.A. Teulings (red.), ‘Bestrijding van de watervervuiling. Vijfentwintig jaar WVO’, Ministerie van Verkeer en Waterstaat en Unie van Waterschappen, Den Haag 1995; Geert B. Vinke, ‘Over de WVO gesproken…’, Pincio Uitgeverij, Zoetermeer 2009 en H.J.M. Havekes en M.A. Hofstra, ‘Het zelfreinigend vermogen een handje geholpen. 40 jaar wetgeving en beleid voor het waterkwaliteitsbeheer’, &lt;span class="italic"&gt;M en R&lt;/span&gt; 2013, p. 296-300.</footnote><footnote>10 &lt;span class="italic"&gt;Kamerstukken II&lt;/span&gt; 1976/77, 14 480, nrs. 1-2.</footnote><footnote>11 Wet van 6 juni 1991, &lt;span class="italic"&gt;Stb&lt;/span&gt;. 1991, 379.</footnote><footnote>12 Natuur behoorde toen nog tot het ongebouwd. Voor de kostentoedeling hanteerden de waterschappen veelal de methode Oldambt.</footnote><footnote>13 Rapport ‘Naar een financieringsstructuur passend bij integraal waterbeheer’, Den Haag 1992. Zie hierover de beschouwing van H.J.M. Havekes, Waterschapsbelangen 1992, p. 289-304.</footnote><footnote>14 Rapport ‘Waterschapsbelastingen in de 21e eeuw’, Unie van Waterschappen, Den Haag 1999. Zie hierover R.J. Admiraal en H.J.M. Havekes, &lt;span class="italic"&gt;Het Waterschap 1999&lt;/span&gt;, p. 866-877.</footnote><footnote>15 We volstaan hier met een greep van de in dit verband meest van belang zijnde voorstellen.</footnote><footnote>16 Parallel aan de werkzaamheden van de Commissie Togtema heeft de Commissie Integraal Waterbeheer (hierna: CIW) onderzoek gedaan naar een nieuwe heffingsmaatstaf voor de door Togtema bepleite zuiveringsheffing. Uitgangspunt hierbij was het vinden van een maatstaf die meer op kostenveroorzaking was gericht. In het eindrapport (‘Financiering zuiveringsbeheer ‘Voorstel voor een nieuwe heffingsmaatstaf en bouwsteen in de discussie rond de financiering van het waterbeheer’, CIW, Den Haag, 1999) wordt een heffingsmaatstaf bepleit waarin het regenwater één van de elementen is (naast zuurstofbindende stoffen, stikstof en fosfaat). Dit voorstel werd echter door de Commissie Togtema niet overgenomen. Togtema adviseerde de kosten van het regenwater dat aan de zuiveringsinstallaties wordt aangeboden aan het watersysteembeheer toe te rekenen en via de watersysteemheffing te bekostigen.</footnote><footnote>17 Havekes meldt in zijn dissertatie (p. 234) dat de bepleite overstap naar de oppervlakte zonder twijfel een rol heeft gespeeld bij de aanpassing van de verdeelsleutel van de WOZ-kosten tussen rijk (Belastingdienst), gemeenten en waterschappen, die kort hierna tot stand kwam en voor de waterschappen in een substantieel lagere bijdrage resulteerde.</footnote><footnote>18 De werkgroep pleitte ervoor de kosten van het regenwater voorlopig nog via de zuiveringsheffing te financieren, introduceerde de kostentoedelingsmethode Delfland en pleitte ook voor afschaffing van het ingewikkelde classificatiestelsel.</footnote><footnote>19 Wel werd bij wet van 3 juni 1999, &lt;span class="italic"&gt;Stb&lt;/span&gt;. 276, een aantal ‘kinderziektes’ uit de nieuwe Waterschapswet gerepareerd. Genoemde wet maakte het onder andere mogelijk om verkiezingskosten en kosten van kwijtschelding rechtstreeks aan de categorie ingezetenen toe te rekenen en om de WOZ-kosten rechtstreeks bij de categorie gebouwd in rekening te brengen. Van deze wetswijziging heeft met name de categorie ongebouwd financieel geprofiteerd.</footnote><footnote>20 Zoals paragraaf 4 laat zien, betaalden eigenaren van natuurterreinen bij het effectief worden van de wet in 2009 hierdoor nog slechts 5% van de bijdrage die zij in 2008 betaalden.</footnote><footnote>21 Wet van 21 mei 2007, &lt;span class="italic"&gt;Stb&lt;/span&gt;. 208. De wet trad tezamen met het Waterschapsbesluit (&lt;span class="italic"&gt;Stb&lt;/span&gt;. 2007, 497) op 29 december 2007 in werking.</footnote><footnote>22 Beginsel van terugwinning van kosten van waterdiensten, inclusief het beginsel ’de vervuiler betaalt’ van art. 9 KRW.</footnote><footnote>23 Wet van 7 april 2005, &lt;span class="italic"&gt;Stb&lt;/span&gt;. 303.</footnote><footnote>24 Zie bijv. H.J.M. Havekes (red.), &lt;span class="italic"&gt;Europese Kaderrichtlijn Water. Een artikelenreeks&lt;/span&gt;, tweede druk, Unie van Waterschappen, Den Haag 2001, p. 69-70.</footnote><footnote>25 De voorstellen van de waterschappen zijn verwoord in een brief van de Unie van Waterschappen aan de Staatssecretaris van I&amp;M dd. 4 november 2009. De reactie van het kabinet is op 11 december 2009 naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2009/10, &lt;br/&gt;27 625, nr. 153).</footnote><footnote>26 Zie voor deze nieuwe taak art. 3.2a Waterwet en art. 1, derde lid, Waterschapswet.</footnote><footnote>27 Wet van 23 mei 2011, Stb. 270; door de waterschappen ook wel ‘Spoedwet 100 miljoen’ genoemd.</footnote><footnote>28 &lt;span class="italic"&gt;Kamerstukken II&lt;/span&gt; 2010/11, 27 625, nr. 190.</footnote><footnote>29 Deze Taskforce stond onder leiding van de heer P.A.E. van Erkelens, dijkgraaf van Wetterskip Fryslan.</footnote><footnote>30 Tot dit stelsel behoorde ook de kostentoedelingsmethode Delfland. Zie voor een nadere beschouwing ook onderdeel 3.2 van dit artikel.</footnote><footnote>31 &lt;span class="italic"&gt;Kamerstukken II&lt;/span&gt; 2006/07, 30 601, nr. 24, p 14.</footnote><footnote>32 De Taskforce handhaafde wel de samenvoeging van agrarisch ongebouwd en infrastructuur in dezelfde categorie.</footnote><footnote>33 Rapport 'Aanpassing belastingstelsel waterschappen - Eindrapport van de Taskforce Financiën' (met bijlagenboek), Unie van Waterschappen, Den Haag juni 2011.</footnote><footnote>34 Het is goed te vermelden dat de taskforce nog vele andere aspecten heeft onderzocht, die uiteindelijk geen plaats in zijn adviezen hebben gekregen. Het gaat onder andere om de integratie van de zuiveringsheffing en de verontreinigingsheffing, de zuiveringsheffing alleen baseren op waterverbruik, de introductie van het '2 ve forfait' in de zuiveringsheffing en het ook aan de gebruikers van bedrijfsruimten kunnen opleggen van de watersysteemheffing.</footnote><footnote>35 &lt;span class="italic"&gt;Kamerstukken II&lt;/span&gt; 2011/12, 33 097.</footnote><footnote>36 &lt;span class="italic"&gt;Kamerstukken II&lt;/span&gt; 2010/11, 32 500 A, nr. 59.</footnote><footnote>37 Art. 6.9, tweede lid, Waterschapsbesluit.</footnote><footnote>38 Onder ‘natuurterreinen’ worden ingevolge deze bepaling verstaan: ongebouwde onroerende zaken waarvan de inrichting en het beheer geheel of nagenoeg geheel en duurzaam zijn afgestemd op het behoud of de ontwikkeling van natuur. Onder natuurterreinen worden mede verstaan bossen en open wateren met een oppervlakte van ten minste één hectare.</footnote><footnote>39 Het ging veelal om terreinen die door terreinbeherende organisaties aan agrariërs zijn verpacht, die daarop agrarische beheermaatregelen uitoefenen.</footnote><footnote>40 ECLI:NL:HR:2014:3118.</footnote><footnote>41 ECLI:NL:PHR:2014:1163.</footnote><footnote>42 Een ingezetene wordt ook wel omschreven als ‘iedere burger die woont, werkt en recreëert in het gebied van een waterschap’.</footnote><footnote>43 In 1995 behoorden ook de eigenaren van natuurterreinen tot de categorie ‘ongebouwd’. Sinds 2009 is dit een aparte betalende categorie.</footnote><footnote>44 Omdat de toenmalige categorie ‘pachters’ niet in heel Nederland voorkwam en inmiddels onderdeel is van de categorie ‘ongebouwd’, is deze in de figuur samen met het ongebouwd genomen.</footnote><footnote>45 De methode die sinds 2009 in de wet staat, is niet helemaal gelijk aan de oorspronkelijke methode zoals die ooit door het hoogheemraadschap van Delfland is ontwikkeld. De verschillen zijn echter klein. De in de wet vastgelegde methode is daarom de methode Delfland gaan heten.</footnote><footnote>46 Net zoals in paragraaf 3.1 voor de periode 1995 t/m 2008 is gedaan, zijn ook de opbrengsten van de wegenheffing, die door de waterschappen in het westen van het land die deze taak hebben wordt opgelegd, in de cijfers opgenomen. Voor de wegentaak wordt in 2015 43 miljoen euro in rekening gebracht.</footnote><footnote>47 Subsidie als bedoeld in art. 122d, vijfde lid, onderdeel b, van de Waterschapswet. De Europese Commissie moet deze regeling goedkeuren, omdat het als staatssteun kan kwalificeren. Het is dus steeds opnieuw de vraag of deze toestemming er komt. De huidige toestemming is tot 2023 geldig.</footnote><footnote>48 Hiermee wordt de ontwikkeling bedoeld waarin waterschappen via slimme innovaties waardevolle grondstoffen en energie uit afvalwater halen.</footnote><footnote>49 Zie Richtlijn 2008/105/EG van het Europees Parlement en de Raad van 16 december 2008, welke inmiddels is herzien (aangescherpt) met Richtlijn 2013/39/EU van het Europees Parlement en de Raad van 12 augustus 2013.</footnote><footnote>50 ‘Water Governance in the Netherlands: Fir for the future?’, 17 maart 2014.</footnote><footnote>51 Het gaat om het waterbeheer in de ruime zin van het woord, dus zowel waterkwaliteit, waterkwantiteit, waterveiligheid, drinkwatervoorziening en riolering.</footnote><footnote>52 &lt;span class="italic"&gt;Kamerstukken II&lt;/span&gt; 27 625, nr. 340 (Herdruk).</footnote><footnote>53 De opsomming is niet uitputtend.</footnote></footnotes><auteurs>mr. V. M. Anches, ir. J.W.C. Dekking en E.J. Monsma MSc</auteurs><published>2015-09-06 21:30:36</published><modified>2015-09-06 21:30:36</modified><editiondate>2015-09-06</editiondate><htmlpath>https://denhollander.info/artikel/12427</htmlpath></article>
</articles></edition>
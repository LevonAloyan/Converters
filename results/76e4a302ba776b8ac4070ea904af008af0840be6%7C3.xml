<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2010</searchword><id>8775</id><udhid>UDH:TvAR/8775</udhid><titel>Coppens/Daris (TvAR 2010/5597)</titel><searchwords><searchword>TvAR 10/2010</searchword><searchword>TvAR 2010/5597</searchword><searchword>UDH:TvAR/8775</searchword></searchwords><attachments><attachment><name>TvAR2010_10_06_R5597.pdf</name><extention>pdf</extention><url>https://denhollander.info/download/7784/ci</url></attachment></attachments><inleiding>Toewijzing vordering pachter tot ontbinding van de pacht­overeenkomst op grond van art 6:258 BW.&#13;
Art. 19b en 33a Pachtwet geven geen aanleiding tot een meer restrictieve interpretatie van art. 6:258 BW in het pachtrecht dan buiten het pachtrecht, in ieder geval niet in situaties – zoals de onderhavige – waar niet wordt gepoogd middels gedeeltelijke ontbinding een resultaat te bereiken dat ook met toepassing van art. 19b of 33a Pw zou kunnen worden bereikt. Wel brengt de in art. 6:258 BW aangelegde maatstaf mee dat het artikel met terughoudendheid dient te worden toegepast (vgl. HR 20 februari 1998, NJ 1998, 493). Dit geldt ook in het pachtrecht. In dit geval is het doel dat partijen bij het sluiten van de pachtovereenkomst voor ogen stond – het houden van varkens door pachter op het gepach­te – door de wijziging van het Varkensbesluit per 1 janua­ri 2003 zo bezwaarlijk geworden dat verpachter naar maat­staven van redelijkheid en billijkheid instandhouding van de pachtovereenkomst niet kan verlangen.&#13;
</inleiding><content>Tussenarrest 17 januari 2006 (rolnummer 2005/427 P)&#13;
1 De procedure in eerste aanleg&#13;
De pachtkamer van de rechtbank te ‘s-Hertogenbosch, sec­tor kanton, locatie Eindhoven heeft op 8 maart 2005 een vonnis gewezen tussen appellant (verder noemen: Coppens) als gedaagde in conventie, eiser in reconventie enerzijds en geïntimeerde (verder te noemen: Daris) als eiser in conven­tie, verweerder in reconventie anderzijds. Naar dat vonnis, waarvan een afschrift aan dit arrest is gehecht, wordt verwe­zen voor de procesgang in eerste aanleg en de in die instan­tie genomen beslissing.&#13;
2 De procedure in hoger beroep&#13;
2.1 Bij exploot van 4 april 2005 is Coppens in hoger beroep gekomen van het onder 1 bedoelde vonnis met dagvaarding van Daris voor dit hof.&#13;
2.2 Bij memorie van grieven heeft Coppens tegen dat vonnis vier grieven aangevoerd en toegelicht, heef hij bewijs aan­geboden en heeft hij geconcludeerd dat het hof het vonnis zal vernietigen en bij arrest Daris alsnog in zijn vordering nietontvankelijk zal verklaren, dan wel hem de vordering als zijnde ongegrond zal ontzeggen en bij arrest, voor zoveel mogelijk uitvoerbaar bij voorraad, de tussen partijen geslo­ten pachtovereenkomst van 22 februari 1995 met ingang van 1 januari 2003 zal ontbinden op grond van artikel 258 van Boek 6 BW, dan wel subsidiair deze pachtovereenkomst ge­deeltelijk zal ontbinden vanaf 1 januari 2003 tot het moment waarop Daris ervoor gezorgd heeft dat de vloeren van het gepachte zodanig zijn aangepast, dat zij weer voldoen aan het Varkensbesluit, met veroordeling van Daris in de kosten van beide instanties.&#13;
2.3 Bij memorie van antwoord heeft Daris verweer gevoerd tegen de grieven van Coppens, heeft hij zijn eis gewijzigd en heeft hij geconcludeerd dat het hof het vonnis, eventu­eel met verbetering van gronden zal bevestigen, en bij ar­rest, uitvoerbaar bij voorraad, Coppens zal veroordelen tot betaling aan Daris van de verschuldigde pachtpenningen tot een bedrag van € 35.829,80 en voorts tot betaling van de in­middels&#13;
vervallen pachtpenningen na augustus 2003, primair te ver­meerderen met de wettelijke rente ex art. 6:119a eerste lid BW en subsidiair te vermeerderen met de wettelijke rente vanaf de vervaldata van de respectievelijke maandtermijnen tot aan de dag der algehele voldoening, Coppens zal veroor­delen tot betaling aan Daris van de buitengerechtelijke in­cassokosten ten bedrage van € 998,32, althans van een door het hof in goede justitie te bepalen bedrag, te vermeerderen met de wettelijke rente vanaf 1 oktober 2003 tot aan de dag der algehele voldoening en Coppens zal veroordelen in de kosten van (het hof leest:) het hoger beroep.&#13;
2.4 Ter zitting van het hof van 12 december 2005 hebben partijen hun zaak doen bepleiten, Coppens door mr. drs. H.A. Pasveer, advocaat te ‘s-Hertogenbosch en Daris door mr. G.R.A.G. Goorts, advocaat te Deurne. Van beide zijden zijn pleitnotities overgelegd.&#13;
2.5 Hierna hebben partijen hun procesdossiers aan het hof overgelegd voor het wijzen van arrest.&#13;
3 De vaststaande feiten&#13;
3.1 Op grond van de door de pachtkamer in eerste aanleg vastgestelde feiten, waartegen geen grieven zijn gericht of bezwaren zijn ingebracht, staat tussen partijen het navolgen­de vast.&#13;
3.2 Tussen Coppens als pachter en Daris als verpachter be­staat sinds 1 december 1994 een pachtovereenkomst met be­trekking tot twee varkensstallen en cultuurgrond, in totaal groot 7.39.60 ha, kadastraal bekend gemeente Bergeijk, sec­tie B2 nr. 1879 en nr. 2583. De pachtovereenkomst is goed­gekeurd door de grondkamer voor Noord- Brabant op 13 september 1996 en loopt af op 30 november 2008.&#13;
3.3 De pachtprijs bedroeg aanvankelijk f 100.000,- excl. BTW per jaar. Deze is in december 1999 onder meer in ver­band met de gewijzigde gebruikswaarde van het verpachte als gevolg van de inwerkingtreding van de Wet Herstructu­rering Varkenshouderij door de Grondkamer Zuid verlaagd tot f 79.662,- (excl. BTW), welke beslissing door de Centrale Grondkamer is bevestigd bij beschikking van 2 janua­ri 2001.&#13;
3.4 In de schriftelijke pachtovereenkomst is bepaald, dat de jaarlijkse pachtprijs dient te worden voldaan in twaalf ter­mijnen, telkens achteraf op de eerste van elke maand, en dat partijen geen recht op schuldvergelijking hebben. De maan­delijkse pachttermijn bedraagt thans € 3.582,98. Sedert no­vember 2002 heeft Coppens betaling van de pachtpenningen achterwege gelaten.&#13;
3.5 Ingaande 1 januari 2003 zijn de overgangsbepalingen uit het – gewijzigde – Varkensbesluit (Stbl. 1998, nr. 184) ten aanzien van het verpachte uitgewerkt. Daardoor voldoet het verpachte niet meer aan de eisen van het Varkensbesluit, on­der meer ten aanzien van de mate van vloerdichtheid en de maximale spleetbreedte.&#13;
Sedert 20 februari 2003 heeft Coppens het gepachte laten liggen.&#13;
4 Beoordeling van het geschil in hoger beroep&#13;
4.1 Het onderhavige hoger beroep betreft vooral de vraag of Coppens de pachtovereenkomst kan ontbinden op grond van het bepaalde in art. 6:258 van het Burgerlijk Wetboek. In dat wetsartikel is bepaald dat de rechter hiertoe kan overgaan op grond van onvoorziene omstandigheden welke van dien aard zijn dat de wederpartij&#13;
naar maatstaven van redelijkheid en billijkheid ongewijzig­de instandhouding van de overeenkomst niet mag verwach­ten.&#13;
4.2 De pachtkamer in eerste aanleg heeft uit de uitsluiting van toepasselijkheid van art. 6:258 BW op een tweetal plaat­sen in de Pachtwet (art. 19a – het hof leest 19b – Pw en 33a Pw) afgeleid dat het artikel in het pachtrecht geen toepas­sing vindt, nu het op grond van die bepalingen niet mogelijk is om op grond van art. 6:258 BW&#13;
bepalingen uit de pachtovereenkomst te doen wijzigen. Om die reden heeft de pachtkamer in eerste aanleg ook de ont­binding van de pachtovereenkomst op die grond uitgeslo­ten geacht. Het hof onderschrijft dit standpunt niet, omdat uit de totstandkomingsgeschiedenis van art. 19b en 33a Pw van een tegengestelde bedoeling blijkt. Weliswaar wordt in de parlementaire stukken (zie Parl. gesch. Wijziging Rv en andere wetten, blz. 92-95), niet met zoveel woorden op deze kwestie ingegaan, maar daar wordt wel voor nadere toe­lichting verwezen naar de toelichting op het Voorontwerp (Ontwerp-Meijers, vierde gedeelte Boek 7 ad art. 7.5.5.8 en 7.5.6.10, overeenstemmend met art. 19b en 33a Pw), waar (op blz. 964 en 968) staat vermeld dat art. 6:258 BW voor de pachtovereenkomst alleen betekenis behoudt “in zoverre het over een vordering tot gehele of gedeeltelijke ontbinding (..) handelt.” Nu in de parlementaire stukken niet op deze passages is teruggekomen, ligt het voor de hand dat de wet­gever ook dit standpunt heeft willen in- en overnemen bij de invoeging van de artikelen 19b en 33a in de Pachtwet. Dat standpunt is ook logisch, nu uit de parlementaire geschiede­nis vooral volgt dat men heeft willen vermijden dat bestaan­de procedures voor de grondkamer kunnen worden door­kruist door op eenzelfde resultaat gerichte procedures voor de rechter. Een mogelijkheid tot ontbinding van de pacht­overeenkomst op grond van gewijzigde omstandigheden bieden deze procedures voor de grondkamer niet.&#13;
4.3 Toepassing van art. 6:258 BW in het onderhavige geval is dus niet uitgesloten. Het hof ziet in de aanwezigheid van art. 19b en 33a Pachtwet ook geen aanleiding tot een meer restrictieve interpretatie van art. 6:258 BW in het pachtrecht dan buiten het pachtrecht, in ieder geval niet in situaties – zoals de onderhavige – waar niet wordt gepoogd middels gedeeltelijke ontbinding een resultaat te bereiken dat ook met toepassing van art. 19b of 33a Pw zou kunnen worden bereikt. Wel brengt de in art. 6:258 BW aangelegde maat­staf mee dat het artikel met terughoudendheid dient te wor­den toegepast (vgl. HR 20 februari 1998, NJ 1998, 493). Dit geldt ook in het pachtrecht.&#13;
4.4 Naar bij het pleidooi in hoger beroep is gebleken stelt Coppens zich niet langer op het standpunt dat Daris ver­plicht is de stallen aan te passen in verband met de eisen van het Varkensbesluit. De vraag naar een mogelijke tekortko­ming van Daris ligt dus niet meer ter beoordeling voor. Het in hoger beroep nog te beoordelen standpunt van Coppens is dat de wijziging van het Varkensbesluit, met als gevolg dat de stallen niet meer voldeden aan de aangescherpte eisen voor het houden van varkens en dat het houden van varkens verboden werd, een bij het sluiten van de pachtovereen­komst voor partijen onvoorziene omstandigheid is geweest. Volgens Coppens kon van hem niet worden verlangd dat hij de stallen in verband hiermee zou aanpassen. De benodigde investeringen (€ 178.500,-) waren immers van dien aard, al­dus Coppens, dat deze voor hem niet financierbaar waren en bovendien niet meer rendabel konden worden gemaakt ge­let op de resterende duur van de pachtverhouding en de staat van de stallen. Coppens betoogt daarbij dat zijn kans op ver­goeding van de investeringen op grond van art. 31 Pw onze­ker was, gelet op de financiële situatie van Daris en het wet­telijke criterium dat de vergoeding niet hoger kan zijn dan de waardevermeerdering die het gepachte door de investe­ring ondergaat.&#13;
4.5 Daris heeft niet betwist dat de wijziging van het Var­kensbesluit voor partijen onvoorzien is geweest. Het enkele feit dat er bij het aangaan van de pachtovereenkomst reeds regelingen bestonden die het mogelijk maakten eisen als hier aan de orde te stellen brengt nog niet mee dat déze ei­sen voorzien waren, evenmin als dit meebrengt dat de ont­stane situatie zonder meer voor risico van Coppens dient te blijven. Naar het oordeel van het hof kán het gevolg van de wijziging zijn geweest dat het doel dat partijen bij het slui­ten van de overeenkomst voor ogen stond – het houden van varkens door Coppens op het gepachte – zo bezwaarlijk is geworden dat Daris naar maatstaven van redelijkheid en bil­lijkheid instandhouding van de overeenkomst niet mocht verlangen. Daris heeft echter een aantal stellingen van Cop­pens met klem betwist. Hij betoogt onder meer dat van Cop­pens kon worden gevergd dat hij toestemming voor de aan­passing van het gepachte zou vragen en betoogt dat Coppens een gedeelte van de investering op grond van art. 31 Pw bij het einde van de pacht op Daris had kunnen verhalen.&#13;
4.6 Het hof heeft behoefte aan meer duidelijkheid omtrent een aantal punten die het van wezenlijk belang acht voor be­oordeling van dit geschil:&#13;
- In de eerste plaats wil het hof door een deskundige worden voorgelicht over de kosten die indertijd (dus naar de situa­tie van eind 2002) minimaal gemoeid waren met aanpassing van deze stallen teneinde deze per 1 januari 2003 te laten voldoen aan de nieuwe eisen van het Varkensbesluit. Daarbij dienen eventuele bijkomende kosten van herstel van gebre­ken (die op grond van art. 26 Pw ten laste van de verpachter kwamen) en mogelijk noodzakelijke verbeteringen die geen verband houden met het Varkensbesluit buiten beschouwing te worden gelaten. &#13;
­- In de tweede plaats wenst het hof van de deskundige te vernemen of naar diens mening een redelijk handelend var­kenshouder deze investeringen bij de onderhavige stallen, gelet op hun aard, ouderdom en staat, in 2002 zou hebben verricht en welke invloed de investeringen zouden hebben op de verkoopwaarde van de stallen.&#13;
- In de derde plaats dient Coppens zijn jaarstukken over de jaren 2000 t/m 2002 in het geding te brengen, vergezeld van een accountantsverklaring waaruit blijkt hoe groot het met de desbetreffende varkensschuren behaalde bedrijfsresultaat in die jaren is geweest. De accountant dient tevens aan te ge­ven in hoeveel jaren de eerder in deze rechtsoverweging be­doelde investeringen dienen te worden afgeschreven.&#13;
- In de vierde plaats dient Coppens aan te geven welke ac­ties hij naar Daris toe heeft ondernomen om deze op de hoogte te stellen van de problemen en om tot een gezamen­lijke oplossing te komen, zo mogelijk onder overlegging van de door hem verzonden brieven.&#13;
4.7 Het hof zal partijen in de gelegenheid stellen zich – bij voorkeur na onderling overleg – uit te laten over de persoon van een te benoemen deskundige en over eventuele nadere aan de deskundige te stellen vragen.&#13;
4.8 De slotsom is dat rolverwijzing zal volgen. Iedere verde­re beslissing zal worden aangehouden.&#13;
5 De beslissing&#13;
Het hof, recht doende in hoger beroep,&#13;
verwijst de zaak naar de rol van 14 februari 2006 voor uitla­ting partijen als bedoeld in rechtsoverweging 4.7 van dit ar­rest;&#13;
houdt iedere verdere beslissing aan.&#13;
Tussenarrest 13 juni 2006 (rolnummer 2005/427 P)&#13;
1 Voortzetting van de procedure in hoger beroep&#13;
1.1 Ter uitvoering van het tussenarrest van dit hof van 17 ja­nuari 2006 is aan beide partijen akte verleend van enige uit­latingen.&#13;
1.2 Hierna hebben partijen wederom hun procesdossiers aan het hof overgelegd voor het wijzen van arrest.&#13;
2 Voortzetting van de beoordeling van het ge­schil in hoger beroep&#13;
2.1 In het tussenarrest van 17 januari 2006 – waarbij wordt volhard – is overwogen dat het hof voorlichting door een deskundige wenselijk acht, zijn enkele aan die deskundige te stellen vragen geformuleerd en is de zaak verwezen naar de rol ten einde partijen de gelegenheid te geven zich uit te laten over de persoon van de deskundige en over eventuele nadere aan de deskundige te stellen vragen.&#13;
2.2 Partijen hebben aan het hof te kennen gegeven overeen­stemming te hebben bereikt over de persoon van de des­kundige. In overeenstemming hiermee zal het hof tot des­kundige benoemen mr. ing. A.C.M.M. van Heesbeen, Gloudemans Taxatie- en adviesbureau, Postbus 455, 5240 AL Rosmalen (tel. 073-6413312). De deskundige heeft zich bereid verklaard zijn benoeming te aanvaarden.&#13;
2.3 Het hof heeft partijen in de gelegenheid gesteld bezwaar te maken tegen het door de deskundige gevraagde voorschot en diens algemene voorwaarden. Beide partijen hebben met het een en ander ingestemd. Het voorschot komt ten laste van Coppens.&#13;
2.4 De in het dictum van dit arrest te noemen raadsheer-commissaris en raad zullen de bezichtiging van de varkens­stallen te Bergeijk door de deskundige bijwonen.&#13;
2.5 Uit rechtsoverweging 4.6 van het tussenarrest van 17 ja­nuari 2006 volgen de volgende aan de deskundige te stel­len vragen:&#13;
- Welke investeringen waren van eind 2002 minimaalge­moeid met aanpassing van de onderhavige stallen teneinde deze per 1 januari 2003 te laten voldoen aan de nieuwe eisen van het Varkensbesluit? Daarbij dienen eventuele bijkomen­de kosten van herstel van gebreken (die op grond van art. 26 Pw ten laste van de verpachter kwamen) en mogelijk nood­zakelijke verbeteringen die geen verband houden met het Varkensbesluit buiten beschouwing te worden gelaten.&#13;
- Zou naar uw mening een redelijk handelend varkenshouder deze investeringen bij de onderhavige stallen, gelet op hun aard, ouderdom en staat, in 2002 hebben verricht en wel­ke invloed zouden de investeringen hebben op de verkoop­waarde van de stallen?&#13;
2.6 Coppens heeft als aanvullende vraag gesuggereerd:&#13;
- Tot welke waardevermeerdering van het verpachte object aan het einde van de lopende pachttermijn zouden deze in­vesteringen hebben geleid? Het hof acht deze vraag ter zake dienend en zal deze aan de te stellen vragen toevoegen. Aan deze vraag zal worden toegevoegd dat de deskundige in zijn beantwoording aandacht besteedt aan de economische en technische afschrijvingsperiode van de investering, mede in het licht van de voortschrijdende eisen op dit gebied.&#13;
2.7 Daris heeft drie aan de deskundige voor te leggen vragen gesuggereerd:&#13;
- Zijn de door Daris aan Coppens overgedragen 7222 kg fos­faat mestproductierechten varkens/kippen nog volledig in stand gebleven en staan deze ter vrije beschikking van Cop­pens? Indien de mestprodutierechten varkens/kippen gekort zijn, wat is hiervan de oorzaak?&#13;
- Heeft Coppens de op het gepachte rustende varkensrechten ook na 1 januari 2003 nog benut? Indien en voor zover deze vraag bevestigend beantwoord moet worden, wordt de des­kundige tevens verzocht aan te geven in welke mate en op welke wijze de varkensrechten benut zijn.&#13;
- Heeft de deskundige overigens nog opmerkingen die voor de verdere afhandeling van het geschil relevant zouden kun­nen zijn? Het hof is van oordeel dat voor beantwoording van de twee eerste vragen geen voorlichting door een deskundi­ge is vereist. Voor zover voor het oordeel in deze zaak van betekenis behoren dergelijke kwesties in de procedure zelf aan de orde te worden gesteld en niet in het deskundigenbe­richt te worden betrokken. De derde vraag is gebruikelijk en zal door het hof worden overgenomen.&#13;
2.8 Bij zijn te nemen memorie na deskundigenbericht dient Coppens tevens de in rechtsoverweging 4.6 onder “in de derde plaats” en “in de vierde plaats” van het tussenarrest bedoelde gegevens over te leggen. Daarbij zal hij ook in de gelegenheid worden gesteld tot het geven van een reactie op de hierboven bedoelde vragen van Daris die niet in het des­kundigenonderzoek zijn betrokken. Daris zal vervolgens op een en ander kunnen reageren. In afwachting van het des­kundigenonderzoek zal iedere verdere beslissing worden aangehouden.&#13;
3 De beslissing&#13;
Het hof, recht doende in hoger beroep,&#13;
gelast een deskundigenonderzoek ter beantwoording van de volgende vragen: &#13;
1. Welke investeringen waren van eind 2002 minimaalge­moeid met aanpassing van de onderhavige stallen tenein­de deze per 1 januari 2003 duurzaam te laten voldoen aan de nieuwe eisen van het Varkensbesluit? Daarbij dienen even­tuele bijkomende kosten van herstel van gebreken (die op grond van art. 26 Pw ten laste van de verpachter kwamen) en mogelijk noodzakelijke verbeteringen die geen verband houden met het Varkensbesluit buiten beschouwing te wor­den gelaten.&#13;
2. Zou naar uw mening een redelijk handelend varkenshou­der deze investeringen bij de onderhavige stallen, gelet op hun aard, ouderdom en staat, in 2002 hebben verricht en welke invloed zouden de investeringen hebben op de ver­koopwaarde van de stallen?&#13;
3. Tot welke waardevermeerdering van het verpachte object aan het einde van de lopende pachttermijn ( 30 november 2008) zouden deze investeringen hebben geleid? Besteed bij de beantwoording aandacht aan de economische en tech­nische afschrijvingsperiode van de investering, mede in het licht van de voortschrijdende eisen op dit gebied.&#13;
4. Heeft u overigens nog opmerkingen die voor de verdere beoordeling van deze zaak van belang kunnen zijn?&#13;
(…)&#13;
houdt iedere verdere beslissing aan.&#13;
Tussenarrest 24 februari 2009&#13;
1 Het verdere verloop van het geding&#13;
1.1 Voor het verloop van het geding tot aan 13 juni 2006 verwijst het hof naar de inhoud van de arresten van 17 janu­ari 2006 en 13 juni 2006. Ingevolge het laatstvermelde ar­rest heeft de deskundige in november 2007 zijn rapport uit­gebracht.&#13;
1.2 Vervolgens hebben partijen bij memories na deskundi­genbericht het debat voortgezet, eerst Coppens en vervol­gens Daris.&#13;
1.3 Daarna hebben partijen de stukken voor het wijzen van arrest aan het hof overgelegd.&#13;
2 De motivering van de beslissing in hoger beroep&#13;
2.1 Het hof ziet aanleiding eerst in te gaan op de bezwa­ren van Daris tegen de overwegingen van het hof in het tus­senarrest van 17 januari 2006. Daris voert aan dat het hof niet heeft voldaan aan de strenge motiveringseisen die de Hoge Raad aan de toepassing van artikel 6:258 BW stelt.&#13;
2.2 Vooropgesteld wordt dat het hof in het tussenarrest slechts voorlopig heeft overwogen dat de wijziging van het Varkensbesluit tot gevolg kán hebben dat het doel dat partij­en bij het sluiten van de overeenkomst voor ogen stond zo bezwaarlijk is geworden dat Daris naar maatstaven van re­delijkheid en billijkheid instandhouding van de overeen­komst niet mocht verlangen. Daarmee is geen eindoordeel gegeven over het beroep van Coppens op onvoorziene om­standigheden.&#13;
2.3 Voor zover Daris heeft willen aanvoeren dat artikel 6:258 BW principieel toepassing moet missen vanwege de bestaande mogelijkheden die de Pachtwet biedt, wordt daar­aan voorbijgegaan. In het tussenarrest is al uitgebreid gemo­tiveerd waarom het hof toepassing van genoemd artikel niet uitgesloten acht. De door Daris aangevoerde gronden bieden onvoldoende aanleiding om op dat oordeel terug te komen.&#13;
2.4 Onder rov. 4.5 heeft het hof voorts zonder voorbehoud geoordeeld dat de wijziging van het Varkensbesluit voor partijen niet voorzien was. Anders dan Daris kennelijk voor­staat, gaat het er niet om of het voor partijen voorzienbaar was dat het Varkensbesluit op enig moment zou wijzigen. Beslissend is of de specifieke wijziging van het Varkensbe­sluit ten aanzien van de spleetbreedte van de betonnen roos­ters door partijen in hun overeenkomst was verdisconteerd. Dat is niet het geval.&#13;
2.5 Tot slot heeft het hof in zijn tussenarrest de vraag of er gronden zijn toepassing te geven aan artikel 6:258 lid 1 BW mede afhankelijk gesteld van de nadere inlichtingen die de deskundige en Coppens dienden te verstrekken. Op die ge­geven inlichtingen en de reacties daarop van partijen zal thans worden ingegaan.&#13;
2.6 In zijn deskundigenadvies van november 2007 heeft de deskundige mr.ing. A.C.M.M. van Heesbeen, werkzaam bij Gloudemans Taxatie- en adviesbureau te Rosmalen, (hier­na: de deskundige) de vier aan hem gestelde vragen beant­woord.&#13;
2.7 De deskundige komt tot de volgende conclusies. Voor stal 1 geldt dat op 1 januari 2003 het houden van vleesvar­kens was toegestaan omdat de spleetbreedte daarvan binnen de destijds toegepaste normen viel. Wel diende de stal te be­schikken over een gedeeltelijk oppervlaktedichte vloer. Met de aanpassing aan die eis is volgens de deskundige een be­drag van € 3.942,00 gemoeid. Stal 2 voldeed volgens des­kundige niet aan de eisen per 1 januari 2003. De rooster­vloer moet worden vervangen. Door de vervanging van de vloer komt stal 2 niet in aanmerking voor de overgangsrege­ling; daardoor gelden strengere regels voor het beschikbare oppervlak per vleesvarken. Dit brengt mee dat in stal 2 nog maar 455 vleesvarkens gehuisvest kunnen worden terwijl er 640 waren gegund. De aanpassingskosten voor de vloer die­nen volgens de deskundige nog vermeerderd te worden met de kosten voor een andere oriëntatie van de hokken en de voergang en een noodzakelijke verbreding van de bestaande draagmuren zodat de totale kosten komen op € 74.525,00. Coppens heeft hierbij geen en Daris slechts algemene op­merkingen geplaatst. Die zijn te weinig concreet om afbreuk te doen aan de uitgangspunten en de berekening van de des­kundige. De conclusies van de deskundige zullen op dit punt dan ook gevolgd worden.&#13;
2.8 Bij de beantwoording van de vraag of een redelijk han­delend varkenshouder destijds (in 2002) de investering zou hebben gepleegd, is de deskundige ervan uitgegaan dat de redelijk handelend varkenshouder tevens eigenaar van de stallen is. Deze keuze heeft hij gemotiveerd door enerzijds te verwijzen naar de aan hem verleende opdracht. Volgens hem vloeit daaruit voort dat hij niet hoefde te beantwoorden hoe Coppens als pachter of Daris als verpachter zou hebben moeten handelen. Anderzijds wijst hij erop dat er vele ver­gelijkbare varkensbedrijven&#13;
zijn in een eigendomssituatie maar dat een vergelijkbare be­drijfsvoering waarbij varkensstallen gepacht worden spora­disch voorkomt.&#13;
2.9 In zijn memorie na deskundigenbericht heeft Coppens dit standpunt van de deskundige aangevat om de discussie te heropenen over de vraag op wiens weg het lag de stallen aan te passen aan de eisen van het Varkensbesluit. Hieraan wordt onder verwijzing naar rov. 4.4 van het tussenarrest van 17 januari 2006 voorbijgegaan. In beginsel ligt het op de voet van artikel 30 Pachtwet (thans artikel 7:348 BW) op de weg van de pachter een wijziging van de stalinrichting door te voeren.&#13;
2.10 Voor onderhavige zaak is het dus van belang te we­ten wat een redelijk handelend varkenshouder, pachter zijn­de, destijds in 2002 zou hebben gedaan. Deze vraag heeft de deskundige niet specifiek beantwoord. Het hof zal de des­kundige hierover volledigheidshalve nadere vragen stellen. Onder 2.24 zal worden ingegaan op de wijze waarop het hof dat zal doen.&#13;
2.11 Verder acht de deskundige de wijze waarop de varkens­houderijlocatie wordt geëxploiteerd bepalend voor de vraag of een redelijk handelend varkenshouder de investeringen zou hebben gedaan. Indien de varkenshouder slechts zou be­schikken over de twee onderhavige stallen, zou hij de inves­teringen niet hebben gedaan. Hij zou voorafgaand aan de onderhavige peildatum al besloten hebben deel te nemen aan de Regeling beëindiging veehouderijtakken (RBV). Deze re­geling stond open van 22 maart 2000 tot en met 19 mei 2000 en van 1 oktober 2001 tot en met 31 oktober 2001. Indien de varkenshouder het bedrijf als een onderdeel van een gro­ter bedrijf exploiteerde, zou hij volgens de deskundige de in­vesteringen wel hebben gedaan.&#13;
2.12 Ook op dit onderdeel is het hof voornemens de deskun­dige volledigheidshalve nadere vragen te stellen, zoals on­der 2.24 nader omschreven. Het hof wenst ten behoeve van het partijdebat het standpunt van de deskundige te vernemen over de vraag in welk opzicht de grootte van een varkens­houderijbedrijf bepalend is voor de te plegen investeringen.&#13;
2.13 Naar aanleiding van voormelde conclusies van de des­kundige heeft Coppens aangevoerd dat hij voorheen nog een varkensstal te Casteren had maar dat deze in het kader van de Regeling ruimte voor ruimte gesloopt is. Hij moet daar­om gezien worden als een varkenshouder met alleen de stal­len van Daris. Een redelijk handelend varkenshouder zou in die omstandigheden volgens Coppens inderdaad gekozen hebben voor deelname aan de RBV of de Regeling ruimte voor ruimte. Hij heeft dit ook mondeling besproken met Da­ris, maar die weigerde daarop in te gaan. Eind 2002 heeft hij een brief aan Daris verstuurd (productie 2 bij memorie na deskundigenbericht) die daarop voortborduurt, aldus Cop­pens.&#13;
2.14 Daris heeft betwist dat Coppens op enig moment met hem overleg heeft gevoerd over beëindiging van de var­kenshouderij. Naar aanleiding van de brief van 30 december 2002 heeft de raadsman van Daris contact opgenomen met de raadsman van Coppens, maar Coppens heeft niet gerea­geerd en ging elk overleg uit de weg, aldus Daris. Daarnaast heeft Daris aangevoerd dat Coppens zelf of via aan hem ge­relateerde vennootschappen beschikt - of in 2002 beschikte - over meerdere locaties in Nederland en het buitenland.&#13;
2.15 Gelet op de conclusies van de deskundige, kan de om­vang van het bedrijf van Coppens relevant zijn voor de keu­ze voor de onderhavige investering. Nu Daris heeft betwist dat Coppens alleen de beschikking heeft/had over het ge­pachte, zal Coppens stukken in het geding moeten brengen waaruit de omvang van zijn bedrijfsactiviteiten blijkt. Ge­dacht kan worden aan de registratiegegevens van Coppens bij de Gezondheidsdienst voor Dieren en de Dienst Regelin­gen van het Ministerie van LNV, uittreksels van de Kamer van Koophandel, (geconsolideerde) jaarstukken, aangiften en aanslagen VB/IB. Het gaat daarbij om bedrijven en loca­ties die hij op basis van eigendom, erfpacht, pacht of voer­geld exploiteert, zowel op eigen naam als op naam van aan hem gerelateerde rechtspersonen, zoals Cova B.V.&#13;
2.16 Voor de vraag of Daris naar maatstaven van redelijk­heid en billijkheid de ongewijzigde instandhouding van de pachtovereenkomst niet mag verwachten dan wel voor wiens risico de wijziging van het Varkensbesluit moet ko­men, is daarnaast relevant of Coppens Daris tijdig op de hoogte heeft gesteld van de problemen en acties heeft on­dernomen om tot een gezamenlijke oplossing te komen (zie vierde streepje van rov. 4.6 in het tussenarrest van 7 janu­ari 2006). In dit verband is de stelling van Coppens dat hij deelname aan de RBV met Daris heeft besproken en dat Da­ris die mogelijkheid heeft verworpen van belang. Tijdige deelname aan die regeling had voor beide partijen immers tot een bevredigende oplossing kunnen leiden. Daris heeft echter betwist dat een dergelijk overleg heeft plaatsgevon­den. Uit de door Coppens overgelegde brief van 30 decem­ber 2002 valt niet op te maken dat er een bespreking met de door Coppens gestelde inhoud is geweest. Coppens draagt de bewijslast van deze omstandigheid. Overeenkomstig zijn bewijsaanbod zal hij tot dat bewijs worden toegelaten als na te melden.&#13;
2.17 De deskundige heeft ten aanzien van de invloed van de investering op de verkoopwaarde van de stallen geconclu­deerd dat de investering in stal 1 niet zal leiden tot een waar­devermeerdering. Het rendabele deel van de investeringen in stal 2 stelt hij op € 35.415,00. Aan het einde van de pachtter­mijn op 30 november 2008 zal een bedrag van € 11.923,00 technisch zijn afgeschreven en resteert er volgens de des­kundige een bedrag van € 23.089,00 als waardevermeerde­ring.&#13;
2.18 Coppens heeft in dit verband aandacht gevraagd voor de inwerkingtreding van het Besluit ammoniakemissie huis­vesting veehouderij. Het ontwerp van dit besluit, waarin een overgangstermijn was voorzien tot 1 januari 2008, is op 23 mei 2001 gepubliceerd. In het besluit worden eisen gesteld aan de maximale ammoniakemissie, waar de onderhavige stallen volgens Coppens evenwel niet aan kunnen voldoen. Het einde van de overgangstermijn is thans gesteld op 1 ja­nuari 2010, aldus Coppens. De conclusie die Coppens aan zijn betoog verbindt, is dat de waardevermeerdering op ni­hil gesteld moet worden. Een jaar en een maand na het ein­de van de pacht zouden de stallen op grond van het Besluit ammoniakemissie huisvesting veehouderij immers bui­ten werking gesteld moeten worden. Een investering van € 80.000,00 met een vergoedingsplicht aan het einde van de pacht zou daarom volgens Coppens door Daris niet geaccep­teerd zijn.&#13;
2.19 De deskundige heeft onder vraag 4 medegedeeld dat hij alleen is ingegaan op de gewijzigde eisen voor de uitvoe­ring van de roostervloeren en niet op andere uit het Varkens­besluit voortvloeiende eisen. Daarnaast heeft de deskundige opgemerkt dat hem expliciet was aangegeven geen rekening te houden met noodzakelijke verbeteringen die geen ver­band hielden met het Varkensbesluit. Hij merkt daarbij op dat het Besluit ammoniakemissie huisvesting veehouderij in 2002 slechts als een ontwerp-AMvB beschikbaar was en dat minister Pronk in de kamer had toegezegd dat de termijnen waarbinnen de varkenshouderij emissiearm moest zijn, voor kleine bedrijven zou worden verlengd.&#13;
2.20 Het hof laat op dit moment in het midden of Coppens in dit stadium van de procedure de gevolgen van het ont­werp en de inwerkingtreding van het Besluit ammoniakemissie huisvesting veehouderij nog aan de orde kan stellen. Overwogen wordt dat de eisen uit het voornoemde (ont­werp)besluit invloed kunnen hebben (gehad) op niet alleen de investeringsbeslissing maar ook op de in acht te nemen waardevermeerdering bij het einde van de pacht. Het hof zal de deskundige hierover zekerheidshalve nadere vragen te stellen als onder 2.24 opgenomen.&#13;
2.21 In het tussenarrest van 13 juni 2006 is Coppens ver­zocht zich uit te laten over de vragen van Daris als weer­gegeven in rov. 2.7 van dat arrest. Coppens heeft in zijn memorie na deskundigenbericht verklaard dat hij de pro­ductierechten (mestproductierechten en varkensrechten) niet meer gebruikt en dat hij deze tijdelijk heeft laten registre­ren bij een derde. Ze zijn op afroep weer beschikbaar, aldus Coppens. Daris heeft daaruit afgeleid dat Coppens de pro­ductierechten heeft verleast aan een derde.&#13;
2.22 Coppens zal dienen aan te tonen dat hij over de produc­tierechten kan beschikken. Hij wordt in de gelegenheid ge­steld de daarop betrekking hebbende stukken te overleggen.&#13;
Verdere instructie van de zaak&#13;
2.23 Ten eerste zal Coppens worden toegelaten tot bewijsle­vering. Aansluitend aan het getuigenverhoor zal op dezelf­de dag een comparitie gelast worden voor het verkrijgen van inlichtingen en/of voor het beproeven van een minnelijke schikking. Voorafgaand aan de comparitie dient Coppens de onder rov. 2.15 en 2.22 bedoelde stukken over te leggen zo­dat deze ter zitting besproken kunnen worden. De partij die bij gelegenheid van die comparitie nog een proceshande­ling wenst te verrichten of nog andere producties in het ge­ding wenst te brengen, dient ervoor te zorgen dat het hof en de wederpartij uiterlijk vier dagen voor de dag van de zitting een afschrift van de te verrichten proceshandeling of de in het geding te brengen producties hebben ontvangen.&#13;
2.24 Na afloop van deze zitting zal een tweede zittingsdag bepaald worden waarop de contra- enquête en het deskundi­genverhoor zullen plaatsvinden. Aan de deskundige zullen in elk geval de volgende vragen worden voorgelegd:&#13;
1. In hoeverre zijn uw conclusies voor de redelijk handelend varkenshouder in hoedanigheid van eigenaar geldend voor de redelijk handelend varkenshouder die pachter is?&#13;
2. In welk opzicht is de grootte van het bedrijf van belang voor de investeringsbeslissing in 2002?&#13;
3. In hoeverre zou het ontwerpbesluit ammoniakemissie huisvesting veehouderij de investeringsbeslissing van een redelijk handelend veehouder in 2002 hebben beïnvloed? Welke relevantie heeft het inwerkinggetreden besluit voor de waardevermeerdering van de investeringen aan het einde van de pachttermijn (30 november 2008)?&#13;
2.25 De deskundige zal worden verzocht voorafgaand aan het deskundigenverhoor schriftelijk zijn antwoord op deze vragen aan het hof en partijen toe te zenden. Tijdens het ver­hoor zullen de antwoorden nader met de deskundige en par­tijen worden besproken. De kosten van de deskundige die met de voorbereiding van het deskundigenverhoor en het verhoor gemoeid zijn, zullen bij wege van voorschot door Coppens voldaan moeten worden.&#13;
3 De beslissing&#13;
(..)&#13;
Tussenarrest 29 september 2009&#13;
1 Het verdere verloop van het geding&#13;
1.1 Voor het verloop van het geding tot aan 24 februari 2009 verwijst het hof naar de inhoud van het tussenarrest van die datum. Als gevolg van dat tussenarrest heeft op 29 april 2009 een getuigenverhoor en een comparitie van partijen plaatsgevonden. Het hiervan opgemaakte proces-verbaal be­vindt zich in afschrift bij de stukken.&#13;
1.2 Ter zitting zijn vervolgafspraken gemaakt. Daris zou in verband met zijn ziekte in zijn woning gehoord worden in aanwezigheid van de wederpartij en een notaris. De zaak is verwezen naar de rol van 19 mei 2009 voor akte aan beide zijden voor opgaven verhinderdata en vragen aan de deskun­dige. Daris heeft volstaan met een opgave van verhinderda­ta en heeft verzuimd opgave te doen van de twee getuigen in contra-enquête. Coppens heeft bij zijn akte medegedeeld dat geen contact verkregen kon worden met de raadsman van Daris zodat het verhoor van Daris nog steeds niet had plaats­gevonden. Verder heeft hij bij die akte aanvullende vragen aan de deskundige geformuleerd.&#13;
1.3 Daarna hebben partijen de stukken voor het wijzen van arrest aan het hof overgelegd en heeft het hof arrest bepaald.&#13;
2 De verdere motivering van de beslissing in hoger beroep&#13;
2.1 De akte van Coppens dateert van 16 juni 2009. Het hof gaat er van uit dat de raadslieden van partijen elkaar inmid­dels hebben gesproken en dat Daris is gehoord op de afge­sproken wijze. Voor zover dat nog niet heeft plaatsgevon­den, zullen partijen alsnog een datum moeten afspreken om de ter zitting van 29 april 2009 gemaakte afspraak gestand te doen. Indien Daris ten tijde van de hierna te bepalen zitting nog steeds niet volgens de afgesproken wijze is gehoord, zal het hof hieraan de gevolgen verbinden die hij geraden acht, nadat partijen hierover ter zitting zijn gehoord.&#13;
2.2 In het laatste tussenarrest is al overwogen dat een nieu­we zittingsdag bepaald zal worden waarop de contra-enquê­te en het deskundigenverhoor zullen plaatsvinden. Het hof gaat daartoe nu over.&#13;
2.3 Ten aanzien van de aan de deskundige te stellen vra­gen hebben partijen geen bezwaren geuit tegen de in het tussenarrest voorgestelde vragen. Coppens wenst daar­aan toegevoegd te zien de vraag in hoeverre voor de inves­teringsbeslissing in 2002 de bedrijfsvoering van Coppens in Casteren van belang is. Die vraag zal worden overgeno­men. Dat geldt niet voor de volgende vraag die Coppens aan de deskundige wenst te stellen. De vraag gaat immers over de investering- of beëindigingbeslissing die in 1998 al dan niet gemaakt had kunnen worden. De deskundige is ver­zocht zich te richten op de investeringsbeslissing in 2002 in verband met de inwerkingtreding van het Varkensbesluit in 2003. Zoals al eerder overwogen, kunnen de feiten en om­standigheden die in 1998 hebben geleid tot voortzetting van de pachtovereenkomst betrokken worden bij het beroep op onvoorziene omstandigheden. Deze feiten en omstandighe­den vallen echter buiten het kader waarin het hof voorlich­ting van de deskundige wenst. Tot slot verzoekt Coppens aan de deskundige de vraag voor te leggen in hoeverre bij de investeringsbeslissing een rol speelt dat in de nabije om­geving van het gepachte een voor verzuring gevoelig gebied ligt. Uit de toelichting begrijpt het hof dat Coppens de vraag beantwoord wenst te zien in hoeverre een rol speelt dat uit­breiding van het bedrijf redelijkerwijs niet mogelijk is. Hoe­ wel Coppens in deze procedure wederom een nieuw element inbrengt bij de factoren de invloed kunnen hebben op de in­vesteringsbeslissing in 2002, acht het hof deze uitbreiding voor dit moment toelaatbaar.&#13;
2.4 Tegen het door de deskundige begrote voorschot hebben partijen geen bezwaren geuit.&#13;
2.5 De opgaven van de verhinderdagen van partijen en de deskundige zijn niet meer actueel.&#13;
Het hof verzoekt partijen nieuwe opgaven te doen als na te melden.&#13;
Slotsom&#13;
2.6 Daris wordt toegelaten tot tegengetuigenverhoor. Om­dat de opgave van getuigen nog ontbreekt, dient hij overeen­komstig artikel 170 Rv tenminste een week voor het verhoor de getuigen op te geven aan de wederpartij en de griffier van het hof.&#13;
2.7 Het hof zal op de voet van artikel 194 lid 5 Rv een ver­hoor van de deskundige Van Heesbeen bevelen teneinde van die deskundige een nadere toelichting te verkrijgen. Cop­pens zal met het voorschot op de kosten van de deskundige worden belast.&#13;
3 De beslissing&#13;
Het hof, recht doende in hoger beroep:&#13;
laat Daris toe tot tegengetuigenbewijs,&#13;
bepaalt dat Daris overeenkomstig artikel 170 Rv de namen en woonplaatsen van de getuigen tenminste een week voor het verhoor aan de wederpartij en de griffier van het hof dient op te geven;&#13;
beveelt aansluitend een mondelinge toelichting ten over­staan van het tot raadsheercommissaris benoemde lid van het hof mr. Th.C.M. Willemse, in aanwezigheid van de raad mr. ing. J.A. Jansens van Gellicum, door de deskundi­ge mr.ing. A.C.M.M. van Heesbeen, Gloudemans Taxatie- en adviesbureau, Postbus 455, 5240 AL Rosmalen (tel. 073-6413312), met betrekking tot de volgende vragen:&#13;
1. In hoeverre zijn uw conclusies voor de redelijk handelend varkenshouder in hoedanigheid van eigenaar geldend voor de redelijk handelend varkenshouder die pachter is?&#13;
2. In welk opzicht is de grootte van het bedrijf van belang voor de investeringsbeslissing in 2002?&#13;
3. In hoeverre is de bedrijfsvoering van Coppens te Casteren van belang voor de investeringsbeslissing in 2002?&#13;
4. In hoeverre is de omstandigheid dat uitbreiding van het bedrijf op het gepachte redelijkerwijs niet mogelijk is van belang voor de investeringsbeslissing in 2002?&#13;
5. In hoeverre zou het ontwerpbesluit ammoniakemissie huisvesting veehouderij de investeringsbeslissing van een redelijk handelend veehouder in 2002 hebben beïnvloed? Welke relevantie heeft het inwerkinggetreden besluit voor de waardevermeerdering van de investeringen aan het einde van de pachttermijn (30 november 2008)?&#13;
(…)&#13;
Eindarrest 24 augustus 2010&#13;
1 Het verdere verloop van het geding&#13;
1.1 Voor het verloop van het geding tot 29 september 2009 verwijst het hof naar het tussenarrest van die datum. Als ge­volg van dat tussenarrest heeft op 6 januari 2010 een tegen­getuigenverhoor en een deskundigenverhoor plaatsgevon­den. Het hiervan opgemaakte procesverbaal bevindt zich in afschrift bij de stukken.&#13;
1.2 Vervolgens heeft Coppens een memorie na enquête en aanvullend deskundigenbericht genomen en Daris een ant­woordmemorie na enquête en aanvullend deskundigenbe­richt.&#13;
1.3 Daarna hebben partijen de stukken voor het wijzen van arrest aan het hof overgelegd en heeft het hof arrest bepaald.&#13;
2 De verdere motivering van de beslissing in hoger beroep&#13;
2.1 In het tussenarrest van 17 januari 2006 zijn onder rov. 4.6 punten opgenomen die het hof van wezenlijk belang acht voor beoordeling van de vraag of - kort samengevat - het be­roep van Coppens op artikel 6:258 lid 1 BW slaagt. In de loop van het geding zijn daar nog kwesties aan toegevoegd (zie de tussenarresten van 13 juni 2006 en 29 september 2009). Het gaat om de volgende factoren:&#13;
1. de minimale kosten die eind 2002 met de aanpassing van de stallen aan de nieuwe eisen van het Varkensbesluit ge­moeid waren;&#13;
2. de vraag of een redelijk handelend varkenshouder/pachter deze investering in 2002 zou hebben verricht alsmede de in­vloed van de investering op de verkoopwaarde van de stal­len en de waardevermeerdering bij het einde van de pacht waartoe de investeringen zouden leiden;&#13;
3. de bedrijfsresultaten van Coppens in de periode 2000-2002 en een opgave van de accountant over de afschrijving van de investering;&#13;
4. de acties die Coppens heeft ondernomen om Daris op de hoogte te stellen van de problemen die er bestonden en om tot een gezamenlijke oplossing daarvoor te komen, in het bijzonder door gebruik te maken van de RBV;&#13;
5. de vraag of Coppens de productierechten (655 varkens­eenheden) aan het einde van de pacht aan Daris kan terug­leveren;&#13;
6. de bedrijfsomvang, bedrijfsvoering en ligging van het to­tale bedrijf van Coppens in relatie tot de investeringsbeslis­sing.&#13;
2.2 Voor meer inzicht in de punten 1 en 2 heeft het hof de deskundige mr. ing. A.C.M.M. van Heesbeen, verbonden aan Gloudemans Taxatie- en adviesbureau te Rosmalen, be­noemd die bij zijn oordeel tevens de punten 3 en 6 heeft be­trokken. Op punten 3 en 5 is Coppens ingegaan met stuk­ken in zijn memorie na deskundigenbericht. Punt 5 is tevens besproken ter comparitie van 29 april 2009, bij gelegenheid waarvan Coppens ook nog stukken heeft overgelegd. Ten aanzien van punt 4 heeft Coppens een brief overgelegd en is Coppens toegelaten tot bewijs. Het hof zal hierna ingaan op de verschillende onderdelen.&#13;
Ten aanzien van punt 4&#13;
2.3 Partijen hebben in 1998 gesproken over oplossingen voor aangescherpte maatregelen voor de varkenshouderij die naar aanleiding van de varkenspest door de overheid zijn ge­nomen. Destijds gold een generieke korting van 10% op de productierechten. Daar kwam voor Coppens nog een kor­ting van 18% bij, waardoor van de 880 rechten er slechts 655 resteerden. Omdat partijen van mening verschilden over het antwoord op de vraag voor wiens rekening de kortingen moesten komen, zijn de besprekingen gestokt. Daris ver­keerde destijds in de veronderstelling dat de extra korting van 18% opgelegd was als strafkorting vanwege deelna­me van Coppens aan boycotacties. Coppens heeft dat toen ontkend. Pas door de bij brief van 22 april 2009 door Cop­pens overgelegde stukken, is Daris duidelijk geworden dat &#13;
de korting opgelegd was vanwege het te laat insturen van de pachtovereenkomst.&#13;
2.4 Het hof acht in het kader van punt 4 vooral van belang welke acties Coppens na 1998 heeft ondernomen om een ge­zamenlijke oplossing te vinden voor specifiek de wijzigin­gen per 1 januari 2003 van het Varkensbesluit. Het gaat in het bijzonder om de perioden dat de RBV aan de orde was, die openstond van 22 maart 2000 tot en met 19 mei 2000 en van 1 oktober 2001 tot en met 31 oktober 2001.&#13;
2.5 Coppens heeft een brief overgelegd, gedateerd 30 de­cember 2002, waarin hij Daris verzoekt tot aanpassing van de stallen over te gaan (productie 2 bij memorie na deskun­digenbericht). Bij die brief heeft Coppens Daris ervan op de hoogte gesteld dat per 1 januari 2003 aangescherpte eisen voor de stallen en de roostervloeren gelden.&#13;
2.6 Bij het tussenarrest van 24 februari 2009 is Coppens voorts toegelaten tot het bewijs dat hij met Daris tijdig de mogelijkheid van deelname aan de opkoopregeling RBV heeft besproken en dat Daris geweigerd heeft daarop in te gaan.&#13;
2.7 Coppens heeft Daris als getuige opgeroepen en zichzelf als getuige doen horen. Vanwege zijn slechte gezondheid kon Daris niet voor het hof verschijnen. In overleg met par­tijen is gekozen voor een andere oplossing. Op 29 decem­ber 2009 heeft Daris een verklaring afgelegd ten overstaan van mr. J.L.G.M. Mertens, notaris te Valkenswaard, in aan­wezigheid van de raadslieden van partijen (stukken aange­hecht aan het proces-verbaal van 6 januari 2010). In tegen­getuigenverhoor heeft Daris zijn zoon W.J.F.G. Daris en zijn schoonzoon P.G.J.B. van Herk doen horen.&#13;
2.8 Voor de partijverklaring van Coppens geldt dat zijn ver­klaring omtrent de door hem te bewijzen feiten geen bewijs in zijn voordeel kan opleveren, tenzij die verklaring strekt ter aanvulling van onvolledig bewijs. Coppens heeft ver­klaard dat hij begin 2000 tijdens het voeren Daris heeft ge­zegd dat zij er in 1998 niet uit waren gekomen maar dat er nu een regeling was die wel een ander karakter had, maar leek op de mogelijkheden voor beëindiging in 1998. Daris heeft daarop in korte bewoordingen gezegd dat hij er geen belangstelling voor had. Daarna heeft hij met Daris niet meer over de RBV gesproken, aldus Coppens.&#13;
2.9 Uit geen enkel ander bewijsmiddel valt af te leiden dat voormelde mededeling door Coppens is gedaan. Dat bete­kent dat Coppens niet in zijn bewijs is geslaagd. Ook ove­rigens is er geen aanleiding te veronderstellen dat partijen na 1998 nog in gesprek zijn geraakt over een minnelijke be­ëindiging van de pachtovereenkomst door gebruik te ma­ken van een voor beide partijen profijtelijke regeling. De ge­tuigen namens Daris hebben daarover alleen verklaard dat er in november 2002 nog een poging is gewaagd om met el­kaar rond de tafel te komen, maar dat die poging op niets is uitgelopen. De brief van 30 december 2002 (zie rov 2.5) stelt Daris op de hoogte van de problemen (zeer kort voor­dat de nieuwe eisen gingen gelden) maar biedt geen opening voor een gezamenlijke oplossing. Wat punt 4 betreft, houdt het hof het er dan ook voor dat Coppens onvoldoende acties heeft ondernomen om Daris op de hoogte te stellen van de problemen die er bestonden en om tot een gezamenlijke op­lossing daarvoor te komen.&#13;
Ten aanzien van de punten 1 en 2, in samenhang met 3 en 6&#13;
2.10 Ter gelegenheid van zijn memorie na deskundigenbe­richt en de comparitie op 29 april 2009 heeft Coppens een aantal stukken overgelegd en verklaringen afgelegd over zijn bedrijf vanaf 2000. Hij had destijds twee bedrijfsloca­ties, één te Casteren en één te Bergeijk (het gepachte). In Casteren had Coppens 530 zeugen die ongeveer 12.000 big­gen wierpen per jaar op 1 ha eigendomsgrond zonder cul­tuurgronden. Verder pachtte hij 7.35 ha bij Daris waar hij jaarlijks 750 vleesvarkens opfokte en de mest uitreed. Het bedrijf is in september 2005 beeindigd op grond van de ruimte voor ruimte regeling (RvR). Tot 1998/1999 heeft Coppens met zijn broer ook nog een bedrijf in België gehad in een maatschap, maar die maatschap is ontbonden, aldus Coppens. Daris heeft een en ander niet (meer) betwist.&#13;
2.11 De deskundige heeft een deskundigenadvies gegeven in november 2007. Naar aanleiding daarvan hebben partijen memories na deskundigenbericht genomen. Het hof heeft in zijn tussenarrest van 24 februari 2009 de deskundige nade­re vragen gesteld. Deze vragen heeft de deskundige bij brief van 22 december 2009 schriftelijk beantwoord. Vervolgens zijn de deskundige ter zitting van 6 januari 2010 nadere in­lichtingen gevraagd. De conclusies en bevindingen van de deskundige (zowel in het advies, de schriftelijke beantwoor­ding als het mondelinge verhoor) worden hierna samenge­vat weergegeven.&#13;
2.12 Ten aanzien van de vraag welke kosten gemoeid zou­den zijn met aanpassing van de stallen eind 2002 aan de nieuwe eisen van het Varkensbesluit, heeft de deskundige voor stal 1 (de kleine stal voor 240 vleesvarkens) een mini­maal bedrag van € 3.942 becijferd, zonder waardevermeer­dering aan het einde van de pacht, en voor stal 2 (de gro­te stal voor 640 vleesvarkens) een bedrag van € 74.525 met een waardevermeerdering aan het einde van de pacht van € 23.089 (vgl. rov. 2.7 tussenarrest 24 februari 2009).&#13;
2.13 Een redelijk handelend pachter zou volgens de deskun­dige de investeringen aan stal 2 niet hebben gepleegd van­wege het relatief grote deel van de investering dat onrenda­bel is en in een korte periode moet worden afgeschreven, ook niet indien de pachter zou beschikken over meerde­re bedrijfsonderdelen dan alleen het gepachte. Voor Cop­pens gelden volgens de deskundige bovendien de omstan­digheden dat de afstand tussen de bedrijven van Coppens (Casteren en Bergeijk) te groot en te onhandig is en dat de bedrijven samen te klein zijn voor een duurzame dooront­wikkeling (want te weinig uitbreidingsmogelijkheden).&#13;
2.14 Tijdens het deskundigenverhoor heeft de deskundi­ge opgemerkt dat de pachter er ook voor kan kiezen alleen de roosters te vernieuwen, zonder bouwkundige aanpassin­gen aan de stallen. Hij heeft daarbij opgemerkt dat de stallen formeel niet aan de wettelijke eisen/bouwkundige regelge­ving zouden voldoen, maar dat er technisch gesproken waar­schijnlijk geen instortingsgevaar zou zijn. Vooral de eis van een opleglengte van 100 mm zou bij deze optie niet haal­baar zijn. De pachter zou risico lopen bij inspecties en er zou in elk geval geen meerwaarde aan het eind zijn, aldus de deskundige. Deze aanpassing zou een investering van om en nabij € 40.000 vergen die door een pachter wel te over­wegen zou zijn. De stallen hadden dan nog vijf jaar meege­kund. De investering zou netto € 15.000 tot € 20.000 bedra­gen en dat is in vijf jaar rendabel af te schrijven, aldus nog steeds de deskundige tijdens het deskundigenverhoor.&#13;
2.15 Het hof leidt uit het voorgaande (2.12 en 2.13) af dat een aanpassing van de stallen aan de vereisten van het Var­kensbesluit voor Coppens in beginsel geen redelijke keu­ze zou zijn geweest. Dit nog onafhankelijk van de invloed &#13;
die het Emissiebesluit mogelijk op de investeringsbeslissing zou hebben. Weliswaar heeft de deskundige op vragen van de raadsman van Daris geantwoord dat de pachter in stal 2 zou kunnen volstaan met alleen de vervanging van de roos­ters, maar dan zal aan de opleglengte niet worden voldaan. Uit het rapport van de deskundige leidt het hof af dat NEN 3873 voorschrijft dat bij overspanningen van varkensroos­ters tot 2 m een opleglengte van 100 mm benodigd is. De nieuw aan te brengen betonnen roosters in stal 2 hebben vol­gens de deskundige een overspanning van ongeveer 2 m, waar de huidige opleglengte slechts 60 mm bedraagt. Alleen door bouwkundige aanpassingen kan de opleglengte tot de vereiste 100 mm worden gebracht.&#13;
2.16 Het hof is van oordeel dat van Coppens in redelijkheid niet gevergd kan worden dat hij de stallen maar tot bepaalde hoogte aan de geldende regelgeving zou aanpassen met het risico beboet te worden of anderszins nadeel te lijden omdat de stallen niet voldoen aan de voorgeschreven eisen. De on­der 2.14 vermelde goedkope optie is rechtens dan ook geen begaanbare weg. In dit kader heeft Daris een beroep gedaan op een uitspraak van de rechtbank Den Haag van 31 decem­ber 2008 (LJN: BG8465). In die uitspraak heeft de recht­bank voor recht verklaard dat bepalingen van het Bouw­besluit 2003 en de Regeling Bouwbesluit 2003 voor zover daarin wordt verwezen naar NEN-normen, niet verbindend zijn. Daris heeft zijn beroep op deze uitspraak echter onvol­doende nader toegelicht. Zo volgt uit zijn betoog niet dat - indien in dit geval al geoordeeld zou moeten worden dat de opleglengte uit NEN 3873 geen (afdwingbaar) vereiste zou zijn - volstaan had kunnen worden met een opleglengte van 60 mm bij een overspanning van 2 m, zonder daarmee in strijd te handelen met enig (ander) bouwkundig voorschrift. Verder wijst het hof erop dat uit het deskundigenbericht volgt dat de enkele vervanging van de betonnen roosters in stal 2 al meebrengt dat Coppens geen beroep toekomt op de overgangsregeling als bedoeld in artikel 19 Varkensbesluit waardoor hogere welzijnseisen van toepassing zijn op stal 2 en daarin in elk geval minder varkens gehouden mochten worden. Tot slot heeft de deskundige opgemerkt dat de keu­ze voor de goedkope optie mede afhankelijk is van de vraag of voortzetting zinvol was, mede in verband met de hoog­te van de te betalen pacht en de bezwaarlijkheid van de af­stand tussen de bedrijfslocaties. Dat die factoren niet in de weg zouden hebben gestaan aan de keuze voor de goedkope optie, heeft Daris niet onderbouwd. De conclusie is dan ook dat een redelijk handelend varkenshouder, pachter zijnde, in 2002 de investering in de stallen om deze aan te passen aan het Varkensbesluit niet zou hebben verricht.&#13;
Ten aanzien van punt 5&#13;
2.17 Coppens heeft gesteld dat hij de varkensrechten van­af februari 2005 via makelaar Van Dijck op een ander mest­nummer heeft geregistreerd. Dit in verband met zijn voor­nemen deel te nemen aan de RvR, waar voor deelname de voorwaarde gold dat er geen varkensrechten meer op het mestnummer van de deelnemer stonden. Deze elders gere­gistreerde varkensrechten kunnen elk moment overgeschre­ven worden naar Daris. Het wachten is op een mestnummer van Daris waarop de rechten kunnen worden bijgeschre­ven, aldus Coppens (nr. 57 memorie na deskundigenbericht, nrs. 17-20 en productie 4 en 5 bij brief van 22 april 2009 alsmede de verklaring van Coppens ter comparitie van 29 april 2009). Daris heeft tijdens de comparitie alleen vraagte­kens geplaatst bij de verklaring van Coppens dat hij de rech­ten nooit heeft verleast en hij voor het overschrijven van de rechten naar de makelaar geen vergoeding heeft ontvangen, ook niet voor het bewaren ervan, maar niet dat de door Cop­pens gevolgde weg ertoe kan leiden dat de varkensrechten op naam van Daris worden gesteld. Het hof gaat er dan ook vanuit dat Coppens aan zijn verplichting de varkensrechten aan Daris over te dragen, zal kunnen voldoen. Gelet op de vaste jurisprudentie van het hof, zal Daris bij de overdracht van die rechten een vergoeding van 50% van de waarde van die rechten aan Coppens moeten voldoen. Weging van de factoren in het kader van artikel 6:258 lid 1 BW&#13;
2.18 Thans beoordeelt het hof of de hiervoor besproken pun­ten, in onderling verband bezien, van dien aard zijn dat Da­ris naar maatstaven van redelijkheid en billijkheid de on­gewijzigde instandhouding van de overeenkomst niet mag verwachten. Van groot gewicht in deze acht het hof dat de investering in de stallen, welke investering op de weg van de pachter lag, in dit geval niet van deze gevergd kon wor­den. Omdat de stallen niet zijn aangepast, was voortzetting van de varkensmesterij na 1 januari 2003 niet meer moge­lijk. Verder neemt het hof in ogenschouw dat eind 2002 voor deze aanpassingen een fors investeringskapitaal - en de fi­nanciering ervan - benodigd zou zijn geweest (ongeveer € 80.000), maar dat Coppens er niet zeker van kon zijn dat de meerwaarde (ruim € 23.000) aan het einde van de pacht door Daris vergoed zou worden in verband met de bepa­ling van het tweede lid van artikel 31 Pachtwet (thans arti­kel 7:350 lid 2 BW). Vanwege de beperkte uitbreidingsmo­gelijkheden van het gepachte en de toenemende regelgeving voor varkenshouderijen, zou de meerwaarde aan het einde van de pacht, op 1 november 2008, wel eens tot nihil kun­nen zijn gedaald.&#13;
2.19 Bij deze stand van zaken is het doel dat partijen bij het sluiten van de overeenkomst voor ogen stond door de wij­ziging van het Varkensbesluit zo bezwaarlijk geworden dat Daris de ongewijzigde instandhouding van de pachtovereen­komst naar maatstaven van redelijkheid en billijkheid niet kon verwachten (vgl. rov. 4.5 tussenarrest 17 januari 2006). Het hof oordeelt voorts dat de hiervoor genoemde omstan­digheden niet louter voor rekening dienen te komen van Coppens, zodat het beroep van Daris op het tweede lid van artikel 6:258 BW niet opgaat. Weliswaar is Coppens de var­kenshouder en ligt het op zijn weg om stallen aan te passen aan de voor zijn branche geldende (nieuwe) vereisten. Daar­mee is echter niet gezegd dat de omstandigheden die maken dat de aanpassingen in dit geval niet van Coppens gevraagd kunnen worden, volledig voor zijn rekening moeten komen. De stallen zijn daarnaast eigendom van Daris en op grond van de pachtovereenkomst aan Coppens beschikbaar ge­steld. De hoogte van de pachtsom en de ouderdom en de lig­ging ervan zijn medebepalend&#13;
voor het oordeel dat de investering eind 2002 van Coppens niet gevergd kon worden. Het eerder door Daris ingeno­men standpunt dat Coppens toestemming voor aanpassing had moeten vragen en, bij weigering ervan door Daris, de Grondkamer had moeten adiëren, maar nu hij dat niet heeft gedaan de wijziging van het Varkensbesluit voor zijn reke­ning en risico moet komen, houdt gelet op het bovenstaande geen stand. Er is dan ook voldoende aanleiding de overeen­komst op de voet van artikel 6:258 lid 1 BW te ontbinden.&#13;
2.20 Het hof zal aansluiten bij de door Coppens genoemde datum voor ontbinding van 1 januari 2003. Dat Coppens de &#13;
stallen niet per 1 januari 2003 heeft verlaten maar de mest­ronde heeft afgemaakt zodat de laatste varkens pas op 20 fe­bruari 2003 zijn vertrokken, biedt onvoldoende aanleiding af te wijken van de gevorderde datum van ontbinding.&#13;
2.21 Voorts ziet het hof aanleiding toepassing te geven aan het eerste lid van artikel 6:260 BW. Dit lid bepaalt - voor zo­ver hier van belang - dat een ontbinding als bedoeld in ar­tikel 6:258 BW kan worden uitgesproken onder door de rechter te stellen voorwaarden. Zoals hiervoor onder 2.9 overwogen houdt het hof het ervoor dat Coppens na 1998 geen initiatieven heeft genomen om met Daris tot een meer bevredigende oplossing te komen op basis van - bijvoor­beeld - de RBV terwijl dat wel op zijn weg lag. Het komt erop neer dat Coppens het erbij heeft laten zitten, op eigen initiatief gestopt is met betaling van de pacht en aldus deze procedure over zich heeft afgeroepen. Het hof heeft er wel oog voor dat de verhoudingen over en weer verstoord wa­ren, maar dat laat onverlet dat het aan Coppens was om mis­verstanden, zoals die in 1998 waren ontstaan, tijdig uit de weg te ruimen en het gesprek met Daris weer aan te gaan. In zoverre houdt het hof Coppens verantwoordelijk voor de impasse die tussen partijen vanaf 1998 bestaat. Vanwege die impasse heeft Daris ook na november 2002 gerekend en tot op zekere hoogte ook mogen rekenen op doorbetaling van de pachtpenningen door Coppens, destijds een bedrag van € 3.582,98 per maand. De pachtovereenkomst was immers beëindigd noch ontbonden. Pas tijdens de procedure heeft Coppens de ontbinding van de pachtovereenkomst ingeroe­pen. In het licht van het bovenstaande zal het hof de voor­waarde aan de ontbinding verbinden dat Coppens aan Daris een bedrag zal voldoen van € 125.000. Het hof heeft bij de bepaling van dit bedrag aansluiting gezocht bij (ongeveer) de helft van het bedrag dat Coppens van november 2002 tot de einddatum van de pachtovereenkomst (30 november 2008) aan Daris aan pachtpenningen verschuldigd zou zijn geweest. Het hof heeft voorts in aanmerking genomen dat Daris de 655 varkenseenheden zal verkrijgen en daartegen­over aan Coppens de helft van de waarde ervan zal dienen te voldoen.&#13;
Slotsom&#13;
2.22 De slotsom is dat de grieven 1, 2 en 4 (deels) slagen, zodat het bestreden vonnis moet worden vernietigd. De der­de en vierde grief falen voor zover die betogen dat de sta­laanpassingen door de verpachter gerealiseerd moesten wor­den. De pachtovereenkomst zal per 1 januari 2003 worden ontbonden onder de voorwaarde dat Coppens aan Daris een bedrag van € 125.000 voldoet. Het hof zal aan de betaling van dit bedrag een termijn verbinden. Ter voorlichting merkt het hof op dat indien Coppens het bedrag van € 125.000 niet (tijdig) aan Daris zal voldoen, de pachtovereenkomst niet als ontbonden geldt waardoor Coppens de pachtpenningen van november 2002 tot 30 november 2008 aan Daris verschul­digd zal zijn. In de uitkomst van het geding ziet het hof aan­leiding de proceskosten in hoger beroep te compenseren zo­dat iedere partij de eigen kosten draagt. Wat de kosten voor de deskundige betreft, zal het hof Daris in de helft van die kosten veroordelen. Verder zal Daris in de kosten van de eerste aanleg worden veroordeeld.&#13;
3. De beslissing&#13;
Het hof, recht doende in hoger beroep:&#13;
vernietigt het vonnis van de pachtkamer, rechtbank ‘s-Her­togenbosch, sector kanton, locatie Eindhoven van 8 maart 2005 in conventie en in reconventie en doet opnieuw recht:&#13;
in conventie&#13;
wijst de vorderingen inclusief de vermeerderde eis in hoger beroep af;&#13;
veroordeelt Daris in de kosten in eerste aanleg in conventie, aan de zijde van Coppens begroot op € 162 aan griffierech­ten en € 2.050 voor salaris gemachtigde;&#13;
in reconventie&#13;
ontbindt de pachtovereenkomst van 22 februari 1995 met in­gang van 1 januari 2003 onder de voorwaarde dat Coppens binnen 90 dagen na heden een bedrag van € 125.000 aan Daris voldoet;&#13;
veroordeelt Daris in de kosten in eerste aanleg in reconven­tie, aan de zijde van Coppens begroot op € 750 voor salaris gemachtigde;&#13;
veroordeelt Daris in de helft van de deskundigenkostenkos­ten van het hoger beroep, tot aan deze uitspraak aan de zijde van Coppens begroot op € 5.043,23 incl. BTW;&#13;
compenseert de kosten van het hoger beroep voor het overi­ge, aldus dat iedere partij haar eigen kosten draagt;&#13;
verklaart dit arrest uitvoerbaar bij voorraad.&#13;
&#13;
­&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en Th.C.M. Willemse en de deskundige leden mr.ing. J.A. Jansens van Gelli­cum en ir. H.B.M. Duenk</auteurs><published>2010-10-01 00:00:00</published><modified>2010-10-01 00:00:00</modified><editiondate>2010-10-01</editiondate><htmlpath>https://denhollander.info/artikel/8775</htmlpath></article>
</articles></edition>
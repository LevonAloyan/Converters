<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1990</searchword><id>7088</id><udhid>UDH:TvAR/7088</udhid><titel>'Klaas van der Sluis / Willemina Zwaantje Bakker' (TvAR 1990/4337)</titel><searchwords><searchword>TvAR 4/1990</searchword><searchword>TvAR 1990/4337</searchword><searchword>UDH:TvAR/7088</searchword></searchwords><attachments><attachment><name>1990_nr 4_Rechtspraak_4337.pdf</name><extention>pdf</extention><url>https://denhollander.info/download/6698/ci</url></attachment></attachments><inleiding>Pachtwet, art. 44&#13;
Bij beschikking heeft de pachtkamer van&#13;
het kantongerecht het pachtverlengingsverzoek&#13;
afgewezen met bepaling van een bedrag&#13;
als bedoeld in artikel 44, lid 3, Pachtwet.&#13;
Vervolgens heeft de (voormalige) verpachtster&#13;
het land twee jaar niet persoonlijk&#13;
in gebruik genomen.&#13;
Een overeenkomstig artikel 44, lid 3,&#13;
Pachtwet bepaalde boete wordt opeisbaar&#13;
indien het voornemen van de verpachtster&#13;
om het verpachte persoonlijk in gebruik te&#13;
nemen op het ogenblik waarop over de verlenging&#13;
van de pacht wordt beslist in strijd&#13;
met hetgeen de verpachtster daarover heeft&#13;
gesteld in werkelijkheid niet aanwezig&#13;
blijkt te zijn geweest.&#13;
De (voormalige) verpachtster werd terecht&#13;
belast met tegenbewijs overeenkomstig&#13;
artikel 44, lid 2, Pachtwet. Daarbij&#13;
gaat het om feiten waaruit blijk gegeven&#13;
kan worden van rechtstreekse persoonlijke&#13;
betrokkenheid bij het agrarisch gebruik&#13;
van het land in geschil vanaf het einde van&#13;
de pacht tot de bewijslevering. Daarvan is&#13;
sprake als de (voormalige) verpachtster zelf&#13;
het land steeds in ogenschouw neemt, terzake&#13;
vakkundig overleg voert, alle uiteindelijke&#13;
beslissingen over de exploitatie&#13;
neemt en de noodzakelijke opdrachten&#13;
geeft.&#13;
Het tegenbewijs is niet bijgebracht en de&#13;
boete is opeisbaar. </inleiding><content>Pachtkamer gerechtshof te Arnhem, arrest&#13;
d.d. 10 juli 1989&#13;
(Mr. Maris, mr. Spoor, mr. Kok, baron De&#13;
Weichs de Wenne en De Wolf)&#13;
In de zaak van:&#13;
Klaas van der Sluis, wonende te Koekange,&#13;
gemeente De Wijk, appellant, procureur:&#13;
Mr. D. Knottenbelt;&#13;
tegen&#13;
Willemina Zwaantje Bakker, wonende te&#13;
Erbach, Bondsrepubliek Duitsland, geïntimeerde,&#13;
procureur: Mr. Th.H.A. Teeuwen;&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Meppel op 28 januari 1988 en&#13;
29 september 1988 tussen appellant als eiser&#13;
en geïntimeerde als gedaagde gewezen vonnissen,&#13;
die in fotocopie aan dit arrest zijn&#13;
gehecht; Overweegt:&#13;
Appellant is bij exploit van 21 oktober&#13;
1988 in hoger beroep gekomen van voormelde&#13;
vonnissen.&#13;
Bij memorie van grieven heeft appellant&#13;
onder aanvoering van grieven geconcludeerd&#13;
dat het hof de vonnissen, waarvan&#13;
beroep, zal vernietigen en, opnieuw rechtdoende,&#13;
geintimeerde bij voorraad zal veroordelen&#13;
om tegen behoorlijk bewijs van&#13;
kwijting aan appellant te betalen de somma&#13;
van ƒ 50 000,-, vermeerderd met de wettelijke&#13;
rente vanaf 29 januari 1987 en met&#13;
veroordeling van geintimeerde in de kosten&#13;
van beide instanties.&#13;
Geintimeerde heeft bij memorie van antwoord&#13;
de aangevoerde grieven bestreden en&#13;
geconcludeerd tot bekrachtiging van de&#13;
vonnissen waarvan beroep, met veroordeling&#13;
van appellant in de kosten van het hoger&#13;
beroep.&#13;
Tenslotte hebben partijen de stukken&#13;
doen overleggen voor het wijzen van arrest.&#13;
De grieven:&#13;
De door de appellant aangevoerde grieven&#13;
luiden als volgt:&#13;
(tegen het interlocutoire vonnis van 28&#13;
januari 1988)&#13;
I. Ten onrechte heeït de pachtkamer van&#13;
het kantongerecht de door de appellant in&#13;
gestelde vordering niet meteen toegewezen;&#13;
II. Ten onrechte heeft de pachtkamer&#13;
van het kantongerecht aan geïntimeerde&#13;
feiten te bewijzen opgedragen waaruit kan&#13;
blijken van rechtstreekse persoonlijke&#13;
betrokkenheid van geïntimeerde bij het&#13;
agrarisch gebruik, vanaf 1 november 1985&#13;
tot de dag van de bewijslevering;&#13;
(tegen het eindvonnis van 29 september&#13;
1988)&#13;
III. Ten onrechte heeft de pachtkamer&#13;
van het kantongerecht op grond van het&#13;
sub c t/m g overwogene aan appellant het&#13;
gevorderde ontzegd;&#13;
IV. Ten onrechte heeft de pachtkamer&#13;
van het kantongerecht bij eindvonnis de&#13;
vorderingen aan appellant ontzegd met&#13;
diens veroordeling in de proceskosten in&#13;
plaats van diens vordering toe te wijzen en&#13;
geïntimeerde in de proceskosten te ver&#13;
oordelen.&#13;
De vaststaande feiten:&#13;
Als enerzijds gesteld, mede aan de hand&#13;
van bescheiden, en anderzijds erkend dan&#13;
wel niet of onvoldoende weersproken, staat&#13;
ten processe het navolgende vast:&#13;
- Bij beschikking van 24 januari 1985&#13;
heeft de pachtkamer van het kantongerecht&#13;
te Meppel afgewezen het verzoek van appellant&#13;
tot verlenging van de tussen appel&#13;
lant als pachter en geïntimeerde als verpachtster&#13;
tot 1 november 1985 lopende&#13;
pachtovereenkomst met betrekking tot te&#13;
Koekange gelegen land ter grootte van bij&#13;
na 3 ha;&#13;
- In deze beslissing heeft de pachtkamer&#13;
van het kantongerecht een bedrag als bedoeld&#13;
in artikel 44, lid 3 Pachtwet bepaald,&#13;
te weten ƒ 50 000,-;&#13;
- Nadat de pachtovereenkomst op 1 november&#13;
1985 een einde had genomen, heeft&#13;
geïntimeerde het land in geschil in 1985 en&#13;
in 1986 niet persoonlijk in gebruik genomen.&#13;
De beoordeling van de grieven:&#13;
1. Gelet op het feit dat geïntimeerde het&#13;
land in geschil in 1985 en in 1986 niet persoonlijk&#13;
in gebruik had genomen, heeft de&#13;
pachtkamer van het kantongerecht bij zijn&#13;
interlocutoire vonnis van 28 januari 1988&#13;
geïntimeerde overeenkomstig artikel 44, lid&#13;
2, pachtwet en overeenkomstig haar aan&#13;
bod terecht toegelaten tot het leveren van&#13;
tegenbewijs.&#13;
De grief I is ongegrond.&#13;
2. Een overeenkomstig artikel 44, lid 3,&#13;
Pachtwet bepaalde boete wordt, voorzover&#13;
hier van belang, opeisbaar indien het voornemen&#13;
van de verpachter om het verpachte&#13;
persoonlijk in gebruik te nemen op het&#13;
ogenblik waarop over de verlenging van de&#13;
pacht wordt beslist in strijd met hetgeen de&#13;
verpachter daarover heeft gesteld in werkelijkheid&#13;
niet aanwezig blijkt te zijn geweest.&#13;
Geconfronteerd met de vraag of dat&#13;
voornemen toen wel aanwezig is geweest,&#13;
heeft de pachtkamer van het kantongerecht&#13;
geïntimeerde terecht belast met ondermeer&#13;
het bewijs van feiten, waaruit kon blijken&#13;
van rechtstreekse persoonlijke betrokkenheid&#13;
van geïntimeerde bij het agrarisch gebruik&#13;
van het land in geschil, vanaf 1 november&#13;
1985 tot de dag van de bewijslevering.&#13;
Uit dergelijke feiten, indien vastgesteld,&#13;
zou immers kunnen worden af geleid dat geïntimeerde op het hiervoor bedoelde&#13;
tijdstip wel degelijk van plan was&#13;
het verpachte persoonlijk in gebruik te nemen,&#13;
ongeacht wat er daarna is gebeurd.&#13;
De grief is eveneens ongegrond verklaard.&#13;
3. Met de grieven III en IV wordt in volle&#13;
omvang het geschilpunt aan de orde gesteld&#13;
of geïntimeerde op de voet van artikel 44,&#13;
lid 2, Pachtwet voldoende tegenbewijs&#13;
heeft bijgebracht in die zin dat haar voor&#13;
nemen om het verpachte land, groot bijna&#13;
3 ha, persoonlijk in gebruik te nemen, ten&#13;
tijde van de beslissing in de tussen partijen&#13;
gevoerde pachtverlengingsprocedure wel&#13;
heeft bestaan al is dit voornemen vervol&#13;
gens gedurende tenminste een jaar niet uit&#13;
gevoerd.&#13;
Het hof vindt aanleiding dit geschilpunt&#13;
zelfstandig opnieuw te onderzoeken en&#13;
daarover te beslissen.&#13;
4. Geïntimeerde heeft aangevoerd dat&#13;
zij, woonachtig in de Bondsrepubliek&#13;
Duitsland, het land in geschil met hulp van&#13;
een derde - de getuige Brinkman - ('een&#13;
soort rentmeester') exploiteert.&#13;
5. Van een voornemen als bovenbedoeld&#13;
is dan sprake indien uit de wijze van exploitatie&#13;
van het land in geschil blijkt van een&#13;
daadwerkelijke betrokkenheid van geïntimeerde,&#13;
indien zij zelf het land steeds in&#13;
ogenschouw neemt en naar aanleiding van&#13;
haar bevindingen vakkundig overleg met&#13;
bedoelde derde voert, zij zelf alle uiteindelijke&#13;
beslissingen over de exploitatie neemt&#13;
en hem de noodzakelijke opdrachten terzake&#13;
geeft.&#13;
6. Naar het oordeel van het hof heeft&#13;
geïntimeerde het in de rechtsoverweging 3.&#13;
bedoelde tegenbewijs niet bijgebracht.&#13;
De door geïntimeerde in eerste aanleg&#13;
voortgebrachte getuige G. Brinkman, wonende&#13;
te Koekange, heeft zakelijk verklaard&#13;
dat hij de kunstmest voor het land&#13;
in geschil heeft gekocht en daarop koeien&#13;
van geïntimeerde heeft laten lopen. De&#13;
daarmee gemoeide onkosten betaalde hij&#13;
uit eigen zak en bracht hij bij geïntimeerde&#13;
niet in rekening. Voorts heeft deze getuige,&#13;
voor zover hier van belang, verklaard: 'Ik&#13;
behandel deze zaken geheel zelfstandig, en&#13;
ik pleeg geen overleg met bedoelde gedaagde&#13;
Bakker. Zij is het vee wel eens komen&#13;
bekijken, en weet dus wel wat haar eigendom&#13;
is, maar verder bemoeit zij zich nergens&#13;
mee. Na november 1985 is het boerenwerk&#13;
op dat land verricht door Kees Hendriks'.&#13;
De vervolgens op 24 maart 1988 door&#13;
geïntimeerde voorgebrachte getuige J.C.&#13;
Hendriks, wonende te Koekange, heeft zakelijk&#13;
verklaard dat hij na het einde van de&#13;
pacht met appellant in de daarop volgende&#13;
jaren op het land in geschil het agrarisch&#13;
werk heeft gedaan nadat de getuige Brinkman&#13;
hem had gevraagd dat te doen, dat hij&#13;
met Brinkman de zaken heeft behandeld,&#13;
dat hij de laatste vijf jaar geen contact met&#13;
geïntimeerde heeft gehad, dat hij niet wist&#13;
voor wie Brinkman optrad, voor geïntimeerde&#13;
dan wel haar moeder.&#13;
In ieder geval blijkt uit deze getuigenverklaringen&#13;
niet een van rechtstreekse persoonlijke&#13;
betrokkenheid van geïntimeerde&#13;
bij het agrarisch gebruik van het land in geschil&#13;
vanaf 1 november 1985 tot de dag van&#13;
het getuigenverhoor in eerste aanleg op 24&#13;
maart 1988. Ook nadien is hiervan niet gebleken.&#13;
Integendeel is geïntimeerde in Erbach,&#13;
Bondsrepubliek Duitsland, op grote&#13;
afstand van het land in geschil blijven wonen&#13;
alhoewel zij bij het verweerschrift d.d.&#13;
23 oktober 1984 in de pachtverlengingsprocedure&#13;
had aangevoerd dat zij voornemens&#13;
was binnen afzienbare tijd naar Nederland&#13;
terug te keren en zich in de gemeente De&#13;
Wijk te vestigen.&#13;
De overgelegde produkties, bij brief van&#13;
de advokaat van geïntimeerde op 11 maart&#13;
1980 aan de pachtkamer van het kantongerecht&#13;
toegezonden en getoond bij het getuigenverhoor,&#13;
wijzen ook niet op een daadwerkelijke&#13;
betrokkenheid van geïntimeerde&#13;
bij en een zeggenschap van geïntimeerde&#13;
over de exploitatie van het land in geschil.&#13;
7. Geïntimeerde heeft nog wel nader bewijs&#13;
'zo gewenst' aangeboden maar dit&#13;
aanbod moet als te vaag worden gepasseerd.&#13;
Slotsom&#13;
8. Het in rechtsoverweging 3 omschreven&#13;
geschilpunt dient, blijkens het bovenstaan&#13;
de, in voor geïntimeerde negatieve zin te&#13;
worden beslist. Nu de grieven I en II ongegrond&#13;
zijn bevonden, moet het interlocutoire&#13;
vonnis van 28 januari 1988 worden&#13;
bekrachtigd. De grieven III en IV zijn gegrond zodat het eindvonnis niet in stand&#13;
kan blijven. Het bedrag van de in de beschikking&#13;
van 24 januari 1985 gestelde boete&#13;
is opeisbaar zij het dat voor toewijzing&#13;
van de gevorderde wettelijke rente daarover&#13;
geen rechtsgrond bestaat. Geïntimeerde&#13;
zal de proceskosten van beide instanties&#13;
hebben te dragen als de daarin uiteindelijk&#13;
in het ongelijk gestelde partij.&#13;
Rechtdoende in hoger beroep:&#13;
Bekrachtigt het interlocutoire vonnis van&#13;
de pachtkamer van het kantongerecht te&#13;
Meppel d.d. 28 januari 1988, waarvan beroep.&#13;
Vernietigt het eindvonnis d.d. 29 september&#13;
1988 van de pachtkamer van dat kantongerecht,&#13;
waarvan beroep, en te dien&#13;
aanzien opnieuw rechtdoende:&#13;
Veroordeelt geïntimeerde om aan appellant&#13;
tegen behoorlijk bewijs van kwijting te&#13;
betalen ƒ 50 000,- (vijftig duizend gulden).&#13;
Veroordeelt geïntimeerde voorts in de&#13;
proceskosten, aan de zijde van appellant&#13;
tot heden begroot op in eerste instantie,&#13;
ƒ 1 415,- (eenduizend vierhonderd en vijftien&#13;
gulden) en in hoger beroep op&#13;
ƒ 2 643,75 (tweeduizend zeshonderd en&#13;
drie en veertig gulden en vijf en zeventig&#13;
cent).&#13;
Wijst af het meer of anders gevorderde.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, baron De&#13;
Weichs de Wenne en De Wolf</auteurs><published>1990-04-01 00:00:00</published><modified>1990-04-01 00:00:00</modified><editiondate>1990-04-01</editiondate><htmlpath>https://denhollander.info/artikel/7088</htmlpath></article>
</articles></edition>
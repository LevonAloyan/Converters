<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1982</searchword><id>6480</id><udhid>UDH:TvAR/6480</udhid><titel>Gemeentelijke grondverwerving</titel><searchwords><searchword>TvAR 12/1982</searchword><searchword>UDH:TvAR/6480</searchword></searchwords><attachments><attachment><name>1982_nr 12_Artikel_Horck.pdf</name><extention>pdf</extention><url>https://denhollander.info/download/6255/ci</url></attachment></attachments><inleiding>Een beschouwing over enkele juridische aspecten van de gemeentelijke grondverwerving ten behoeve van uitbreidingsplannen op grond van een onderzoek in drie gemeenten. Inleiding&#13;
Het is nog slechts enkele jaren geleden dat vele gemeenten in Nederland actief waren op de grondmarkt om, meestal van agrariërs, 'ruimte' te verwerven, hoofdzakelijk voor de realisering van toekomstige woonwijken. Sinds kort is hierin een kentering ingetreden. Dit artikel behandelt deze grondverwerving en is gebaseerd op een doc-toraalonderzoek dat vier studenten van de Landbouwhogeschool te Wageningen hebben verricht. Het verslag van dit onderzoek is getiteld 'Gemeentelijke grondver-werving. .. en de gevolgen voor de boer' (lit. nr. 3). De volgende vier aspecten hebben in dit onderzoek centraal gestaan:&#13;
- het planvormingsproces t.b.v. stadsuitbreidingen;&#13;
- het grondverwervingsbeleid en de procedures daartoe;&#13;
- de reacties van de bij de grondverwerving betrokken agrariërs in hun bedrijfs- voering;&#13;
- de verandering in de agrarische structuur.&#13;
Deze aspecten zijn voor drie Nederlandse gemeenten onderzocht, waarbij vijf gro-tere uitbreidingen (groter dan 25 ha) en drie kleine uitbreidingen (kleiner dan 5 ha) zijn betrokken. Het betreft uitbreidingen in de volgende gemeenten: (met tussen haakjes de vermelding van de periode in welke de gemeente grond heeft verworven)&#13;
1. de uitbreiding Maandereng (1968-1980), gemeente Ede;&#13;
2. de uitbreiding Rietkampen (1970-1981), gemeente Ede;&#13;
3. de uitbreiding Imenhof (1972-1980), gemeente Losser;&#13;
4. de uitbreiding de Laar (1968-1974), gemeente Arnhem;&#13;
5. de uitbreiding Rijkerswoerd (1968-1980), gemeente Arnhem&#13;
- kleine uitbreidingen in de Harskamp (Ede) en in de Lutte en Overdinkel (Losser). Van de vier genoemde aspeckten waarop het onderzoek betrekking heeft zal hier&#13;
alleen worden ingegaan op de relatie tussen juridische planvorming en de grondver-werving. Na een korte karakterisering van het grondverwervingsproces en de proble-men die dit zowel voor gemeenten als agrariërs veroorzaakt, wordt gepoogd aan te geven hoeveel grond jaarlijks bij de gemeentelijke grondverwerving is betrokken. Vervolgens wordt ingegaan op de (in)directe instrumenten die de gemeenten voor de grondverwerving ter beschikking staan (gegeven in de Wet Ruimtelijke Ordening = WRO) en tot slot zal worden nagegaan welke invloed de Wet Voorkeursrecht Ge-meenten (WVG) en de Wet Agrarisch Grondverkeer (WAG) op deze relatie zouden kunnen hebben of in de toekomst zouden kunnen krijgen, dit alles gebaseerd op de resultaten van het bovengenoemde onderzoek.</inleiding><content>Karakterisering van het grondverwervingsproces&#13;
Voor het realiseren van de uitbreidingen kan een gemeente op drie wijzen grond verwerven:&#13;
- d.m.v. onteigening (art. 165 Grondwet);&#13;
- bij minnelijke overeenkomst (koop of ruil);&#13;
- toewijzing bij ruilverkaveling (art. 13 Ruilverkavelingswet).&#13;
Uit het onderzoek is naar voren gekomen dat 99% van de oppervlakte grond min-nelijk is verworven. Slechts in één geval is sprake geweest van een formeel doorge-voerde onteigening, dit vanwege de titelzuiverende werking van dit middel. Ook uit ander onderzoek (zie o.m. lit. 1 en 4) blijkt het percentage onteigeningen niet meer dan 5 te bedragen. In de gevallen waarin onteigening voorkomt, is meestal sprake van kleine oppervlakten (eigendom van particulieren, niet-agrariërs).&#13;
In de onderzochte gemeenten zijn twee gemeentelijke apparaten in hoofdzaak be-last met het voorbereidende werk rond de nieuw te bouwen woonwijk. Alleen in klei-nere gemeenten zoals Losser is deze scheiding niet zo duidelijk. Het betreft enerzijds de afdeling 'ruimtelijke planning', die zorgdraagt voor de planvoorbereiding, eindi-gend bij het ontwerp-bestemmingsplan, anderzijds het gemeentelijk grondbedrijf, die zo vroeg mogelijk alle grond in een toekomstig uitbreidingsgebied tracht te ver-werven (zonder tussenkomst van projectontwikkelaren) waarbij kosten op basis van de onteigening worden vergoed uitgaande van zo min mogelijk nadelige gevolgen voor de eigenaren/gebruikers. Beide afdelingen vallen in Losser onder 'Algemene Zaken'.&#13;
De grond die verworven wordt is meestal in eigendom en/of gebruik bij agrariërs. Voor hen is die grond een belangrijke produktiefactor. Bij verkoop van de grond krijgt de boer met de volgende vragen te maken:&#13;
- zal de gemeente het hele bedrijf uitkopen of slechts een deel van het bedrijf?&#13;
- welke mogelijkheden zijn er om een gedeeltelijke verkoop te compenseren?&#13;
- wanneer zal de gemeente tot koop overgaan?&#13;
- welke mogelijkheden zijn er om elders een nieuw bedrijf te bouwen of over te nemen?&#13;
- wanneer zal het gebruik van de grond moeten worden beëindigd?&#13;
De drie gemeenten pogen zo veel mogelijk hele bedrijven uit te kopen. Bij gedeel-telijke aankoop betreft het veelal veldkavels die minder dan 20% van de bedrijfs-oppervlakte uitmaken. Alleen bij kleinere uitbreidingen komen relatief veel gedeelte-lijke aankopen voor (85% t.o.v. 30% gedeeltelijke aankopen bij grotere uitbrei-dingen). Uit het onderzoek is gebleken dat boeren van gedeeltelijk uitgekochte be-drijven minder kans hebben het bedrijf op eenzelfde of betere bedrijfseconomische basis voort te zetten. Van de mogelijkheid om de gedeeltelijk uitgekochte agrariërs te helpen d.m.v. grondcompensatie (de grond wordt door de gemeente te koop of in pacht aangeboden) is door één gemeente gebruik gemaakt. De betrokken boer ging echter niet op de geboden gelegenheid in. In de twee resterende gemeenten kwam compensatie zowel van gemeente zijde als van de eigenaren/gebruikers niet aan de orde.&#13;
Hoeveel grond wordt jaarlijks verworven?&#13;
Gedurende de behandeling van de Wet Agrarisch Grondverkeer is naar voren geko-men dat er m.n. over grondtransacties met een toekomstige niet-agrarische bestem-ming, de gronden dus waarop het onderzoek zich richt, geen allesomvattende sta-tistiek bestaat. Een indruk van de door de gemeenten verworven grond kan wel wor-den verkregen. Het Centraal Bureau voor de Statistiek (CBS) vermeldt de opper-vlakte van alle bouwgronden, inclusief opstallen die door de gemeenten t.b.v. uit-breidingen en saneringen zijn verworven (tabel 1). Compensatiegronden zijn niet in deze tabel begrepen.&#13;
Tabel 1: Verworven bouwgrond gemeenten&#13;
Bron: CBS lit. nr. 4.&#13;
Noot: Over het 2e halfjaar van '74 en het hele jaar '75 zijn geen gegevens bekend.&#13;
Deze cijfers geven een indicatie van de verworven oppervlakten door gemeenten, waarbij ervan mag worden uitgegaan dat t.b.v. andere bestemmingen dan woning-bouw en industrie ook grond wordt verworven, maar in geringere mate in vergelij-king met woningbouw en industrie.&#13;
Wanneer de resultaten van het onderzoek worden gebruikt kan tot de volgende globale jaarlijkse schatting van de gemiddelde verworven oppervlakte bouwgrond worden gekomen. De woningbouwprogramma's van de drie onderzochte gemeenten gingen uit van een produktie van gemiddeld 2160 woningen per jaar (periode '76-'84). In de periode van '68-'80 verwierven deze drie gemeenten om deze woning-bouwproduktie te kunnen realiseren, gemiddeld 80 ha per jaar. Hoewel beide periodes uiteraard niet samenvallen komt men uitgaande van die 2160 woningen (± 2°7o van de totale woningbouwproduktie in nieuwbouwwijken in die periode) op een getal van 4000 ha bouwgrond die door de gemeenten jaarlijks verworven zou zijn. Door het interen op reeds verworven oppervlakte is dat momenteel veel lager. Ook Kruyt stelt dat deze oppervlakte ongeveer 4000 ha bedraagt (zie lit. 1).&#13;
Relatie grondverwerven -bestemmen&#13;
Op het terrein van de ruimtelijke ordening heeft de wetgever de gemeente een be-langrijk instrument gegeven om haar plannen tot uitbreiding gestalte te kunnen ge-ven, nl. de Wet op de Ruimtelijke Ordening (WRO), waarin het zwaartepunt van de ruimtelijke ordening bij die gemeenten is gelegd. In de drie onderzochte gemeen-ten wordt dan ook gebruik gemaakt van deze wet, echter door de drie gemeenten op verschillende manieren.&#13;
Uit een door het Centraal Punt Inspraak gehouden onderzoek uit 1979 (lit. nr 2) blijkt dat 22% van de gemeenten tussen '74 en '79 een structuurplan heeft vast-gesteld. Voorts blijkt uit dat onderzoek dat 30% van de gemeenten over een globaal bestemmingsplan beschikt, 87% over een gedetailleerd bestemmingsplan en 40% van de gemeenten met de in art. 11 WRO genoemde uitwerkingsplicht werkt. Opge-merkt kan worden dat de meeste gemeenten over meerdere bestemmingsplannen be-schikken, zodat de genoemde percentages zeker niet betekenen dat er in die perioden ook voor het grootste gedeelte van het grondgebied van de gemeenten bestemmingsplannen zijn vestgesteld. De gemeente Arnhem, die gebruik maakt van de uitwerkingsplicht, heeft voor het uitbreidingsgebied de Laar (220 ha) enkele tientallen bestemmingsplannen vastgesteld.&#13;
De bestemmingsplannen die t.b.v. toekomstige uitbreidingen worden opgesteld, betroffen zowel globale als gedetailleerde bestemmingsplannen. In het onderzoek is naar voren gekomen dat de drie gemeenten zowel in de vigerende bestemmingsplan-nen als in voorbereidingsbesluiten eventueel gekoppeld aan een anticipatie op een toekomstig bestemmingsplan, inspelen op de toekomstige bestemming. Deze wordt zelf dat vastgelegd in een globaal of gedetailleerd bestemmingsplan. Tabel 2 geeft een overzicht van de instrumenten die in het onderzoek naar voren zijn gekomen voor de 5 grotere uitbreidingen (nummering zie 'inleiding').&#13;
Tabel 2: Gebruikt instrumentarium in 5 onderzochte uitbreidingen&#13;
uitbreiding 12 3 4 5&#13;
---------------------------------------------------------------------------------------------------------&#13;
instrument&#13;
a) structuurplan - - - + +&#13;
b) bestemmingsplan buitengebied + + + plan '55&#13;
c) voorbereidingsbesluit art. 21 WRO + - + + + anticipatie op voorontwerp art. 19 WRO + - - - -&#13;
d) globaal bestemmingsplan met uitwerking art. 11 WRO - - + + - gedetailleerd bestemmingsplan + - + per deelgeb. (met niet-agrarische bestemming)&#13;
+ = aanwezig - = niet aanwezig Bron: lit. nr. 3 &#13;
Hieronder zal verder op deze instrumenten worden ingegaan Uitwerking instrumenten&#13;
ad a. Het structuurplan&#13;
Het structuurplan geeft in hoofdlijnen de gewenste ruimtelijke ontwikkeling in het plangebied op (middel)lange termijn weer. Slechts een van de drie onderzochte ge-meenten beschikt over een structuurplan, terwijl in een andere gemeente een struc-tuurplan in voorbereiding is.&#13;
ad b. Het bestemmingsplan-buitengebied,&#13;
Wanneer een gemeente voor het eerst een bestemmingsplan-buitengebied opstelt, worden meestal bestaande vormen van grondgebruik in overeenkomstige bestem-mingen vastgelegd. Het betreft in het buitengebied immers veelal landbouwgrond of natuurgebied, die deze bestemming dan ook in het bestemmingsplan krijgen. Met een stelsel van aanlegvergunningen wordt beoogd de bestaande situatie zo veel mogelijk in stand te houden. In één gemeente waar in 1974 nog het 'oude plan in hoofdzaken' (uit 1955) gold en waarin dus nog geen aanlegvergunningenstelsel was opgenomen, werd desalniettemin terrein opgespoten om dt bouwrijp te maken. Op grond van eerdere jurisprudentie (Westzij der veld, Hoge Raad 19 maart '74 N. J. 1974-344) lijkt deze activiteit in strijd met de wet. Het betreft immers een handeling die, hoewel niet direct verboden door het vigerende bestemmingsplan, er niet mee overeenkomt, maar direkt is bedoeld ter realisering van een toekomstige bestemming (nog niet vastgelegd in het bestemmingsplan).&#13;
Uit het onderzoek blijkt dat de drie gemeenten die over een bestemmingsplan-buitengebied beschikken, daarin geen gebieden met een andere bestemming hebben aangegeven dan de huidige bestemming of grondgebruiksvorm. Toch zijn er terreinen die in de toekomst voor woningbouw gebruikt zullen gaan worden, maar die in het bestemmingsplan nog een agrarische bestemming hebben, en dit is niet zo geschied omdat de toekomstige bestemming toen nog niet bekend was. De bestemming voor een dergelijk gebied luidt bijv. agrarisch gebied IV, d.w.z. gebied met een agrarische bestemming waarvan verwacht wordt dat er in de komende 10 jaar uitbreidingen met niet agrarische functies zullen plaatsvinden. De in het onderzoek genoemde reden hiervoor is dat de gemeenten, indien deze gronden op een andere wijze ingedeeld zouden worden, vrezen op grond van art. 49 WRO schadevergoedingsclaims tegemoet te moeten zien van de eigenaren van de desbetreffende gronden. Gezien de enge formulering van dit artikel en de jurisprudentie hieromtrent lijkt deze vrees niet geheel verklaarbaar.&#13;
Wanneer de termijn tussen bestemmen en inrichten gering is hoeven deze proble-men zich niet voor te doen, omdat de eventueel geleden schade dan in de totale schadevergoeding bij de verwerving van de grond wordt meegenomen. Zoals straks zal blijken is deze termijn vaak erg lang. Een groot nadeel van de werkwijze met het zolang mogelijk handhaven van de agrarische bestemming, zou kunnen zijn dat landbouwers zich onbeperkt in deze gebieden, die in de toekomst voor woningbouw kunnen worden gebruikt, gaan vestigen of de bestaande bedrijven aanzienlijk gaan uitbreiden. Om dit te voorkomen hebben twee onderzochte gemeenten de volgende beperking opgenomen. Er wordt gewerkt met een categorie-indeling van het agra-risch gebied; per categorie worden verschillende eisen t.a.v. vestiging en uitbreiding aan bedrijven gesteld. In bijv. het zojuist genoemde categorie IV gebied, dat de ge-meente weldra liefst zo voordelig mogelijk wil kopen, worden d.m.v. het aangeven van bouwkavels rond de bestaande bedrijven en het aangeven van toelaatbare bebou-wingspercentages van deze bouwkavels, strenge eisen gesteld aan het uitbreiden van die bedrijven. Nieuwe vestigingen buiten de bouwkavels zijn dan sowieso onmogelijk. Dit alles geldt voor die gevallen waarin de gemeente de toekomstige te bebouwen gronden nog niet heeft verworven. Geconcludeerd kan worden dat de gemeenten die een bestemmingsplan-buitengebied hebben, daarin het bestaande grondgebruik in overeenkomstige bestemmingen vastleggen, maar dat ze voor gronden die in de naaste toekomst voor bestemmingsverandering in aanmerking komen d.m.v. categorie-indeling beperkingen opleggen aan het gebruik van die grond, zodat de eigenaar belet wordt al te grote investeringen te plegen, die die gemeente anders bij de verwerving van die grond weer zou moeten vergoeden.&#13;
ad c. Het voorbereidingsbesluit, anticipatie op voorontwerp bestemmingsplan. Door de drie onderzochte gemeenten is gebruik gemaakt van het voorbereidings-besluit (art. 21 WRO) om bestaande situaties te bevriezen. Het doel hiervan is om in voorbereiding zijnde bestemmingsplannen te beschermen. Van het voorbereidingsbesluit, dat het o.m. mogelijk maakt de met het oog op het toekomstig plan ongewenste bebouwing te weren, wordt dan ook vaak gebruik gemaakt.&#13;
Omdat de i.v.m. de bestemmingsverandering noodzakelijke plannen veelal nog niet gereed zijn, wordt ook gebruik gemaakt van de mogelijkheid tot anticipatie op het toekomstig plan. Ook hier speelt de planschade en kapitaalsvernietiging een voorname rol in de motivatie van gemeenten tot het nemen van dergelijke besluiten.&#13;
ad d. Het globale-gedetailleerde bestemmingsplan met niet-agrarische bestemming. Wanneer de relatie tussen het bestemmingsplan en de grondverwerving bekeken wordt, valt op dat de drie gemeenten al grond verwerven alvorens ze de beschikking hebben over een vastgesteld bestemmingsplan. De reden die de drie gemeenten hiervoor hebben aangevoerd zijn:&#13;
- vroeg verwerven van gronden levert meer zekerheid op dat deze gronden op tijdstip van bouwrijp maken ook voorradig zijn;&#13;
- door de gronden lang van te voren aan te kopen is de kans geringer dat project- ontwikkelaren op de markt komen;&#13;
- het opstellen van een bestemmingsplan vergt o.a. door inspraak tijd.&#13;
Uit het onderzoek blijkt dat in twee van de drie gemeenten vrijwel alle grond al minnelijk was geworven voor de vaststelling van het bestemmingsplan. In deze ge-meenten, waar het begin van de grondverwerving 5 tot 15 jaar voor het bouwrijp maken ligt, is in het algemeen niet meer dan een locatiekeuze gemaakt, waarbij de precieze plangrenzen vaak nog niet vaststaan. Wanneer de gemeente nog geen vast-gesteld bestemmingsplan heeft, kan ze alleen maar grond op minnelijke wijze ver-werven; onteigenen is uitgesloten. Uit het onderzoek blijkt dat er voor de bij de aankoop betrokken agrariërs een nadeel aan dit vroege uitkopen kleeft. Door de lange periode van tijdelijk gebruik, veelal gecombineerd met niet al te duidelijke afspraken over het precieze tijdstip van verlaten van de grond, zoeken de betrokkenen niet actief naar grond en/of gebou-wen, waardoor een onverwachte beëindiging van het gebruik nadelige gevolgen voor het bedrijf kan hebben. Het verkregen kapitaal wordt vooral in andere produktie-middelen dan grond geïnvesteerd.&#13;
Het vroeg aankopen van bedrijven maakt het daarentegen voor projectontwikke-laars moeilijk zelf grond te verwerven; ze zullen immers lange tijd rente en aflossing moeten opbrengen alvorens inkomsten te verkrijgen. In twee van de drie gemeenten traden desalniettemin projectontwikkelaars op. In één van de gemeenten heeft dit tot een aanzienlijke opdrijving van de grondprijzen (± 250%) geleid, hetgeen vooral voor de individueel erbij betrokken agrariërs meer mogelijkheden biedt het bedrijf voort te zetten. In een andere gemeente tracht men projectontwikkelaren af te schrikken door in het uitwerken van het bestemmingsplan een fasering aan te bren-gen en dan de gronden in eigendom van de projectontwikkelaar in de laatste fase in te delen.&#13;
Hoewel het bestemmingsplan basis is voor de grondverwerving, blijkt de grond in de onderzochte gemeenten al merendeels in handen van de gemeenten, alvorens de bestemmingswijziging formeel is vastgelegd. Het maakt hierbij niet uit of gewerkt wordt met een globaal of gedetailleerd bestemmingsplan. De twee gemeenten die met een globaal bestemmingsplan werken noemen als redenen hiervoor de flexibiliteit (aanpassing aan maatschappelijke, stedebouwkundige en andere ontwikkelingen) en de aanwezigheid van een basis om gronden te verwerven en zo nodig te onteigenen. Een gemeente uit het onderzoek die voor één van haar uitbreidingen voor een gede-tailleerd bestemmingsplan heeft gekozen, is er niet in geslaagd dit vast te stellen voordat met het inrichten (bouwrijp maken) is begonnen. Er is toen geanticipeerd op het voorontwerp van dat bestemmingsplan dat door de raad slechts gedeeltelijk was goedgekeurd.&#13;
De onder a-c genoemde instrumenten blijken vooral indirekte middelen ten dienste van de grondverwerving te zijn, het onder d genoemde instrument heeft meer direkte betekenis. Het is zowel een basis voor onteigening, als een mogelijkheid voor de pachtkamer om pachtcontracten te laten ontbinden op basis van een niet-agrarische bestemming. Het werken met een gedetailleerd of globaal bestem-mingsplan blijkt uit het onderzoek nauwelijks invloed op het grondverwervings-proces te hebben.&#13;
Invloed van twee nieuwe wetten op de grondverwerving&#13;
De twee nieuwe wetten waarvan de invloed op de grondverwerving in de drie onder-zochte gemeenten bekeken zal worden zijn de Wet Agrarisch Grondverkeer (WAG) en de Wet Voorkeursrecht Gemeenten (WVG). Beide wetten zijn in 1981 door beide Kamers der Staten Generaal aangenomen, maar zijn nog niet (volledig) in werking. Bij de lange behandeling van de WVG in de Tweede Kamer is de planologische basis waarop het voorkeursrecht kan rusten, een onderwerp van uitvoerige discussie geweest. De artikelen van de WVG 2, 3, 6 en 8 geven de mogelijkheden voor het vestigen van een voorkeursrecht aan. Aan artikel 2, lid 1 (dit lid geeft aan welke gronden bij besluit van de gemeenteraad aangewezen worden als gronden waarop de artikelen 10-24 en 26-27 van de WVG van toepassing zijn) van de eerste wetsversie uit 1976 heeft het amendement- de Beer cs (Kamerstuk 13713-64) toegevoegd de zinsnede 'voor de bebouwde kom'. Deze zinsnede behoort bij het structuurplan. De Beer es motiveren deze verandering als volgt: 'ingevolge art. 10 en 33 van de WRO dient iedere gemeente voor haar buitengebied een bestemmingsplan te hebben gemaakt. Ter bevordering van de rechtszekerheid van de burgers dient daarom het voorkeursrecht te worden uitgeoefend op basis van dit wettelijk voorgeschreven (ontwerp)bestemmingsplan'. De Beer spreekt over een uitholling van de WRO indien het structuurplan als grond voor het vestigen van een voorkeursrecht zou gaan gelden.&#13;
Wanneer de WVG van kracht zou zijn geweest in de periode waarin de drie on-derzochte gemeenten grond hebben verworven, dan zou de invloed van deze wet op de grondverwerving als volgt kunnen worden aangegeven: Enerzijds wordt meer dan 95% van de gronden van de te verwerven bouwgrond minnelijk verworven, ander-zijds heeft de gemeente meestal niet de beschikking over een ontwerpbestemmings-plan (die voor het gebied buiten de bebouwde kom basis kan zijn met een maximale termijn van 7 maanden voor een voorkeursrecht) voor het gebied buiten de bebouw-de kom, waar de nieuwbouwwijken veelal gesitueerd zullen zijn. Op grond van bo-venstaande lijkt de noodzaak voor een voorkeursrecht niet duidelijk aanwezig.&#13;
Uiteraard is het mogelijk dat indien het voorkeursrecht van kracht zou zijn ge-weest de gemeenten het beleid hierop hadden afgestemd. De voorstanders van de wet verwachten dat de onderhandelingspositie van de gemeenten vergemakkelijkt wordt, waardoor een vrijwillige overgang versoepeld (de minnelijke aankoop en onteige-ning vloeien in elkaar over). Verder zal de gemeente langer kunnen wachten met de aankoop van gronden, waardoor rentelasten lager zullen zijn. Noodzakelijk is het dan evenwel dat de bestemmingsplannen in een eerder stadium worden vastgelegd dan nu het geval is. Het lijkt er dan ook op dat de WVG, als (onbedoeld?) neven-effect de gemeenten aanspoort de trits bestemmen-inrichten-beheren nauwgezetter te gaan volgen. Het profijt van de WVG lijkt pas aanwezig als er eerst wordt bestemd en vervolgens met de grondverwerving (inrichting) wordt begonnen.&#13;
Bij ongewijzigd beleid zou als conclusie getrokken mogen worden dat het effect van het introduceren van een voorkeursrecht gering zal zijn. Bij gewijzigd beleid is het effect moeilijk in te schatten.&#13;
Een ander argument pro, dat wel genoemd wordt, nl. het voorkomen dat project -ontwikkelaren grond verwerven tegen de zin van de gemeente, lijkt door de WAG grotendeels ontkracht. De WAG maakt het voor bijv. een projectontwikkelaar on-mogelijk grond met een agrarische bestemming te verwerven.&#13;
In de aanbevelingen gedaan in het onderzoeksrapport wordt voorgesteld het struc-tuurplan met aanwijzingen voor de bestemming ook voor buiten de bebouwde kom een basis te laten zijn voor het vestigen van een voorkeursrecht.&#13;
Het structuurplan heeft een sterk programmatisch karakter, het geeft de meest gewenste ontwikkelingen op de langere termijn aan, alsmede de fasen waarin die ontwikkeling zich zou moeten voltrekken. Het aangeven van toekomstige bouwloca-ties past beter in een dergelijk structuurplan, dan in een bestemmingsplan dat veel concreter is. Bovendien blijkt uit het onderzoek (zie instrumenten hiervoor) dat vige-rende bestemmingen in het bestemmingsplan-buitengebied veelal agrarisch zijn. Op grond hiervan kan volgens art. 2, lid 2 van de WVG geen voorkeursrecht worden gevestigd. Wanneer vervolgens een nieuw bestemmingsplan zou worden vastgesteld met gewijzigde bestemmingen, is een voorkeursrecht min of meer overbodig omdat dan met een onteigeningsplan kan worden gewerkt.&#13;
De motivering van de Beer c.s., dat een bestemmingsplan-buitengebied meer dan voldoende is voor het vestigen van een voorkeursrecht, blijkt uit het onderzoek voor de huidige praktijk, zowel gezien de huidige wijze van verwerving als de veelal conserverende strekking van het bestemmingsplan-buitengebied, niet juist. Een betere basis lijkt ons dus het structuurplan, ook voor buiten de bebouwde kom, waaraan i.v.m. de rechtszekerheid voor de burgers wel de in art. 2, lid 4 WVG genoemde termijn gekoppeld moet worden.&#13;
In de WVG is geen koopplicht voor gronden waarop dit voorkeursrecht is ge-vestigd opgenomen. De gemeenten kunnen van de koop afzien (art. 12, lid 1; art. 11, lid 1 en art. 17). Er is geen sprake van een trein die in werking wordt gesteld bij het vestigen van een gemeentelijk voorkeursrecht, die niet meer te stoppen valt, zoals onlangs op de vergadering van de Vereniging van Grondbedrijven in Ede werd beweerd. Om de agrariërs de zekerheid te geven dat zij elders een nieuw bedrijf kun-nen kopen, wanneer de gemeente op hun grond een voorkeursrecht heeft gelegd, stellen wij de koopplicht voor. Financieringsproblemen van het nieuwe bedrijf kun-nen anders het gevolg zijn. Daarnaast zal de betrokken agrariër ook het recht van voortgezet gebruik moeten hebben, wanneer de gemeente land heeft gekocht.&#13;
Tenslotte zal het tijdelijk gebruik, d.w.z. de termijn, de pachtprijs en de wijze van gebruiksbeëindiging vooral duidelijk moeten worden geregeld, zodat de agrariër niet voor onverwachte feiten komt te staan, Hierdoor zal de grond ook zo lang mogelijk optimaal worden geëxploiteerd gelet op de omstandigheden.&#13;
De invloed van de Wet Agrarisch Grondverkeer (WAG) op de gemeentelijke grondverwerving lijkt beperkt. Alleen art. 6, lid 1, betreffende de verwerving door overheden van agrarische grond, is van belang. Grond kan zonder toetsing door ge-meenten worden verworven, indien de grond is gelegen in een bestemmingsplan waar een niet-agrarische bestemming geldt, of waarvan de betrokken overheid verklaart, dat het gebruik anders dan landbouwkundig zal zijn. Omtrent deze verklaring kun-nen bij a.m.v.b. regels worden gesteld.&#13;
Uit het onderzoek is gebleken dat vooral gedeeltelijk uitgekochte agrariërs proble-men hebben bij het zoeken naar vervangende grond. Als oplossing hiervoor werken sommige gemeenten met compensatiegrond. Dit zijn echter gronden met een agra-risch gebruik, zodat de gemeente deze gronden niet zonder meer kan verwerven. Ze zal een overeenkomst met de agrariër moeten overleggen die de grond wil kopen of pachten, die dan aan de goedkeuring van de grondkamer onderworpen wordt. De mogelijkheden voor het aanbieden van compensatiegrond blijven dus wel aanwezig, maar het zal voor de gemeente moeilijker worden om flexibel op te treden in de toewijzing ervan. In hoeverre het probleem m.b.t. de compensatiegronden kan wor-den opgelost door de gemeente als boer te laten optreden (Coevorden) zal de prak-tijk moeten uitwijzen.&#13;
In het kader van grondverwerving voor uitbreidingsgebieden zou kunnen worden gedacht aan een aanpassingsverkaveling, zoals die omschreven staat in de ontwerp-Landinrichtingswet. T.b.v. deze aanpassingsverkaveling kunnen gronden worden aangewezen die voor een voorkeursrecht van het Bureau Beheer Landbouwgronden (BBL) in aanmerking komen. Deze gebieden kunnen bij a.m.v.b. worden aangewe-zen. Op deze wijze kunnen invloeden van grondverwerving op het te verwerven en omringende gebied in goede banen worden geleid,met zo min mogelijk bedrijfsscha-de, gepaard gaande met een verbetering van de agrarische structuur in dat gebied. Tenslotte biedt art. 6, lid 2, sub k het BBL de mogelijkheid land te vervreemden aan de overheid (gemeente), waarbij de transactie is vrijgesteld van de landbouwkundige toetsing. Op deze manier zou vooral in het overgangsgebied stad-platteland de mo-gelijkheid worden geschapen grond te gebruiken om geheel of gedeeltelijk uitge-kochte agrariërs te compenseren.&#13;
Samenvatting en conclusies&#13;
Op grond van het onderzoek in de drie gemeenten, kan worden gesteld dat de WRO de gemeenten voldoende mogelijkheden biedt om op adequate wijze grond te ver-werven t.b.v. haar uitbreidingsplannen.&#13;
Het belangrijkste direkte instrument is het bestemmingsplan op basis waarvan onteigend kan worden. De ene gemeente maakt gebruik van een gedetailleerd, de an-dere van een globaal bestemmingsplan, dat later wordt uitgewerkt. De wijze waarop de grondverwerving plaatsvindt (o.a. tijdstip en wijze van aankoop) blijkt niet af-hankelijk te zijn van het type bestemmingsplan.&#13;
Als indirekte instrumenten om tijdig op de grondverwerving in te spelen wordt ge-bruik gemaakt van de categorie-indeling in het bestemmingsplan-buitengebied en/of het voorbereidingsbesluit al dan niet tesamen met de anticipatiebevoegdheid, ener-zijds om grote investeringen in de te verwerven gebieden te voorkomen en anderzijds om de in voorbereiding zijnde bestemmingsplannen te beschermen.&#13;
Uit het onderzoek is naar voren gekomen, dat de gemeenten niet eerst de bestem-mingsplannen vaststellen alvorens met de grondverwerving een begin te maken. Inte-gendeel, de grondverwerving is meestal al grotendeels afgesloten alvorens de bestem-mingsplannen (globaal of gedetailleerd) zijn vastgesteld. Dat dit vroegtijdig verwer-ven lukt is voor het grootste deel mogelijk doordat meer dan 95% van de eigenaren bereid is grond minnelijk te verkopen. Wanneer dit niet het geval zou zijn, en de gemeenten alleen d.m.v. onteigening aan de gronden zouden kunnen komen, zou voor een grote stagnatie in de realisering van de plannen moeten worden gevreesd, omdat het benodigde bestemmingsplan voor het tijdig verwerven d.m.v. een onteige-ning dan nog niet voorhanden is.&#13;
De WVG voegt, in de huidige vorm en met de geconstateerde werkwijze van de gemeentelijke grondverwerving, weinig extra mogelijkheden toe aan middelen om rond te verwerven voor uitbreidingen gelegen buiten de bebouwde kom. Enerzijds omdat in bestemmingsplannen-buitengebied de bestemming van gebieden waar in de toekomst gebouwd gaat worden agrarisch is, zodat geen voorkeursrecht mag worden gevestigd en anderzijds omdat de gewijzigde bestemmingsplannen pas gereed zijn vlak voordat met de uitvoering van de plannen wordt begonnen.&#13;
Een aanpassing van de wet in de richting van de oudere wetsversies (een voorkeursrecht op basis van een structuurplan ook voor buiten de bebouwde kom) biedt mer soulaas voor verbetering van het grondverwervingsproces. De WVG lijkt pas vruchten te kunnen afwerpen als er een duidelijke hiërarchie in de trits bestemmen-inrichten-beheren wordt ingebracht. Pas wanneer een gemeente eerder bestemt, kunnen de positieve effecten van de WVG gerealiseerd worden.&#13;
De WAG beperkt de mogelijke transacties van 'agrarische grond' (grond met een agrarische bestemming). Projectontwikkelaren lijken door deze wet sterk beperkt te worden in hun mogelijkheden. Gemeenten zullen door zelf als boer te gaan fungeren mogelijk een flexibel beleid betreffende compensatiegronden voor uitgekochte boeren proberen veilig te stellen.&#13;
Zowel voor de WVG en de WAG zou voor beide voorkeursrechten een koopplicht moeten gelden, ook al gezien de afstemming van beide voorkeursrechten op elkaar.</content><legacyfootnotes/><footnotes><footnote/></footnotes><auteurs>P.P.N.M. Horck &#13;
L.Ph. Klaassen</auteurs><published>1982-12-01 00:00:00</published><modified>1982-12-01 00:00:00</modified><editiondate>1982-12-01</editiondate><htmlpath>https://denhollander.info/artikel/6480</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3558</id><udhid>UDH:TvAR/3558</udhid><titel>Wetgeving en literatuur</titel><searchwords><searchword>TvAR 3/2004</searchword><searchword>UDH:TvAR/3558</searchword></searchwords><attachments><attachment><name>2004_nr 3_Wetgeving_Bezemer.pdf</name><extention>pdf</extention><url>https://denhollander.info/download/3576/ci</url></attachment></attachments><inleiding>Ruimtelijke Ordening&#13;
&#13;
Rampenbeheersingsstrategie overstromingen Rijn en Maas&#13;
Bij brief van 19 december 2003 hebben de staatssecretaris van VenW en de minister van BZK het kabinetsstandpunt Rampenbeheersingsstrategie overstromingen Rijn en Maas aan de Tweede Kamer aangeboden (TK 2003-2004, 29 384, nr. 1). Met het kabinetsstandpunt reageert het kabinet op het advies van de Commissie Noodoverloopgebieden, de commissie Luteijn, van mei 2002. Naast de door de commissie voorgestelde noodoverloopgebieden, zijn er echter meer opties, nl. compartimenteren, verhoging van veiligheidsnormen of organisatorische maatregelen. Deze opties wil het kabinet eerst onderzoeken alvorens in 2006 een definitief besluit te nemen. Wel worden de drie door de commissie genoemde noodoverloopgebieden, nl. het oostelijk deel van de Beerse Overlaat, Rijnstrangen en de Ooijpolder, als zodanig in de Nota Ruimte gereserveerd.&#13;
&#13;
Wijziging Woningwet&#13;
Op 5 januari 2004 is een wetsvoorstel tot Wijziging van de Woningwet bij de Tweede Kamer aanhangig gemaakt. Met de in het wetsvoorstel opgenomen regeling wordt feitelijk de gehele regeling van de handhaving en daarmee de handhavingssystematiek van de Woningwet geactualiseerd; daarnaast bevat het wetsvoorstel voorstellen tot reparatie van enkele technisch-juridische onvolkomenheden in die wet. In hoofdzaak bevat het wetsvoorstel twee componenten. De eerste component is vooral technisch-juridisch van aard: een betere afstemming (van met name de handhavingsbepalingen) op de Awb. De tweede component is vooral instrumenteel van aard: betere instrumentering ten behoeve van een effectief handhavingsbeleid. Hoewel in het wetsvoorstel daarmee op zichzelf geen wezenlijke verandering in de ordening van taken, bevoegdheden en verantwoordelijkheden tussen overheid en burger en tussen Rijk en gemeente wordt voorgesteld, is die ordening in zeker opzicht wel aan de orde. Doel van het wetsvoorstel is om genoemde partijen nadrukkelijker aan te spreken op hun verantwoordelijkheden en op hun taakuitoefening. (Wijziging van de Woningwet (verbetering handhaafbaarheid en handhaving bouwregelgeving), TK 2003-2004, 29 392, nrs. 1-2 herdruk, 3 (wetsvoorstel, memorie van toelichting, advies en nader rapport, 5 januari 2004) (herdruk i.v.m. herstel enige omissies)&#13;
&#13;
Parlementaria&#13;
–	Begroting VROM 2004, TK 2003-2004, 29 200 XI, nr. 77 (brief minister over de voortgang van de Nimby-procedure in de gemeente Onderbanken, 23 december 2003); EK 2003-2004, 29 200 XI, nr. A (gewijzigd wetsvoorstel, 18 december 2003); nr. B (eindverslag, 27 januari 2004)&#13;
–	Wijziging begroting VROM 2003 (wijziging samenhangende met de Najaarsnota), EK 2003-2004, 29 322, nr. A (gewijzigd wetsvoorstel, 18 december 2003); nr. B (eindverslag, 13 januari 2004); Hand. TK 18 december 2003, nr. 39, p. 2868 (behandeling wetsvoorstel), p. 2894-2895 (stemmingen i.v.m. het wetsvoorstel), p. 2895-2898 (stemmingen over moties, ingediend bij de begrotingsbehandeling: aangenomen zijn onder meer de nrs. 49 over de natuur- en milieustatistieken, en 51 over de import van illegaal gekapt hout)&#13;
–	Wet rechtskracht Structuurschema groene ruimte, EK 2003-2004, 28 864, nr. B (memorie van antwoord, 22 januari 2004)&#13;
–	Grondbeleid, TK 2003-2004, 27 581, nr. 18 (verslag algemeen overleg van 9 december 2003, onder meer de verstedelijkingsafspraken en de Uitwerking Nota Grondbeleid, 22 januari 2004)&#13;
–	Nederlands deel van een hogesnelheidsspoorverbinding Amsterdam-Brussel-Parijs en Utrecht-Arnhem-Duitse grens, TK 2003-2004, 22 026, nr. 188 (brief minister bij 13e voortgangsrapportage HSL-Zuid en 14e voortgangsrapportage Betuweroute, over de periode 1 januari t/m 30 juni 2003, 16 december 2003)&#13;
–	Voortgang rivierdijkversterkingen, TK 2003-2004, 18 106, nr. 138 (brief staatssecretaris bij de vierde voortgangsrapportage Zandmaas en Grensmaas, over de periode 1 januari 2003 tot en met 30 juni 2003, 16 december 2003)&#13;
–	Wijziging Wet op de Ruimtelijke Ordening, Wet op de stads- en dorpsvernieuwing en Wet op de economische delicten (onderbrenging van overtredingen van bestemmingsplanvoorschriften en daarmee samenhan¬gende overtredingen onder de werkingssfeer van de Wet op de economische delicten), TK 2003-2004, 28 734, nr. 7 (amendement met voorstel tot evaluatie van de wet, i.v.m. bereiken beoogde doelstellingen, 27 ja¬nuari 2004); Hand. TK 27 januari 2004, nr. 43, p. 3005-3008 (behandeling wetsvoorstel)&#13;
–	Wijziging enige bepalingen van de Wet op de waterhuishouding t.b.v. de introductie van algemene regels in het kader van het waterkwantiteitsbeheer en enkele andere onderwerpen, TK 2003-2004, 28 475, nr. 7 (tweede nota van wijziging: het onderhavige wetsvoorstel wordt benut om te voorzien in een wettelijke basis voor strafrechtelijke handhaving van aan een ontgrondingsvergunning verbonden voorschriften, 27 januari 2004); EK 2003-2004, 28 475, nr. A (gewijzigd wetsvoorstel, 29 januari 2004)&#13;
&#13;
Wet- en regelgeving&#13;
–	Inwerkingtreding wijziging Wet op de Ruimtelijke Ordening i.v.m. de invoering van een rijksprojectenproce¬dure, Stb. 2004, nr. 27 (de wet van 20 november 2003, Stb. 519, tot wijziging van de Wet op de Ruimtelijke Ordening i.v.m. de invoering van een rijksprojectenprocedure treedt in werking m.i.v. 1 februari 2004)&#13;
–	Wijziging Regeling gewijzigd formulier voor aanvraag bouwvergunning, Stcrt. 23 december 2003, nr. 248 (de wijziging betreft met name het opnemen van vragen m.b.t. het particulier opdrachtgeverschap t.b.v. het CBS; voorts een aantal verduidelijkingen en verbetering van de toelichting)&#13;
–	Vaststelling subsidieplafond 2004 Wet op de Ruimtelijke Ordening, Stcrt. 27 januari 2004, nr. 17 (vaststel¬ling subsidieplafond per categorie activiteiten: Budget Investeringen Ruimtelijke Kwaliteit, processtimule¬ring Nationale landschappen, processtimulering Stedelijke netwerken, processtimulering Interreg III en doelsubsidies vakorganisaties en overige programmasubsidies)&#13;
&#13;
Literatuur&#13;
–	S. Hillegers, ‘Uitgesproken: Artikel 19 WRO’, Milieu &amp; Recht december 2003/nr. 12, p. 350-355 (de rubriek Uitgesproken schetst ontwikkelingen op een deelterrein van de jurisprudentie)&#13;
–	J. Hoekstra, ‘De in het wetsvoorstel voor de nieuwe Wet ruimtelijke ordening opgenomen en voorgestelde mogelijkheden om ten onrechte verleende aanleg-, sloop- en bouwvergunningen in te trekken’, Bouwrecht januari 2004/nr. 1, p. 1-12&#13;
–	P. Jong, ‘De watertoets: een juridisch verankerd beleidsinstrument’, de Gemeentestem 17 januari 2004/nr. 7199, p. 1-8 (auteur beziet hoe de watertoets als beleidsinstrument en de juridische verankering zich tot elkaar verhouden)&#13;
–	E. van der Schans, ‘Planschade, uitvoeringsschade en tijdelijke schade’, Bouwrecht januari 2004/nr. 1, p. 12-17&#13;
&#13;
Jurisprudentie&#13;
–	HR 2 mei 2003 (Onaanvaardbare doorkruising WRO d.m.v. privaatrechtelijke overeenkomst voor het verhalen van planschade.), TMA december 2003/nr. 6, p. 160&#13;
–	Hof Amsterdam 24 oktober 2003 (Legesheffing ter zake van indiening planschadeclaim niet mogelijk.), de Gemeentestem 17 januari 2004/nr. 7199, p. 28, nr. 7 (m.nt. J.M.H.F. Teunissen)&#13;
–	ABRvS 3 september 2003 (Paardrijbak. Aanlegvergunning. Vraag of het aanbrengen van een laag zand kan worden gekwalificeerd als het scheuren van grasland als bedoeld in het bestemmingsplan.), Bouwrecht januari 2004/nr. 1, p. 34, nr. 1 (m.nt. A.G.A. Nijmeijer)&#13;
–	ABRvS 1 oktober 2003 (Oprichting windturbine; slechts marginaal deel van de geproduceerde energie kan door het agrarische bedrijf worden gebruikt; oprichting windturbine daarom niet noodzakelijk voor de agrarische bedrijfsvoering en dientengevolge in strijd met het bestemmingsplan.), AB 17 januari 2004, nr. 29 (m.nt. A.G.A. Nijmeijer)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3558</htmlpath></article>
</articles></edition>
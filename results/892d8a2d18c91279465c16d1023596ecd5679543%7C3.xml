<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6194</id><udhid>UDH:TvAR/6194</udhid><titel>De wijsheid in pacht</titel><searchwords><searchword>TvAR 4/1991</searchword><searchword>UDH:TvAR/6194</searchword></searchwords><attachments><attachment><name>1991_nr 4_Artikel_Bruil.pdf</name><extention>pdf</extention><url>https://denhollander.info/download/5988/ci</url></attachment></attachments><inleiding>1. INLEIDING&#13;
Onder bovenstaande titel is een boekwerkje verschenen over het Europese seminar over&#13;
pacht, dat op 2 en 3 mei 1990 gehouden werd in Beetsterzwaag, op uitnodiging van de&#13;
Stichting Raad voor Agrarisch Vastgoed. Het boek is geredigeerd door prof. P.C. van den&#13;
Nooit. Het doel is, aldus het voorwoord van J.L.M. Kapteijn, het verschaffen van&#13;
informatie over de pachtwetgeving in de noordelijke lidstaten van de EG alsmede het&#13;
bieden van een goed uitgangspunt voor een nieuwe en vruchtbare discussie over de&#13;
pacht in Nederland en in het Europa voor de jaren negentig.&#13;
De belangrijkste hoofdstukken zijn: hoofdstuk 3 (inleiding en standpunten) en&#13;
hoofdstuk 4 (beschouwingen). Daarnaast zijn opgenomen de openingswoorden van&#13;
Heida, Kapteijn en de burgemeester van Opsterland, en een (indrukwekkende) lijst van&#13;
deelnemers. De deelnemers hebben zich laten vereeuwigen op de trappen van het&#13;
landgoed Lauswolt (waar het congres werd gehouden) en de foto siert de achterzijde van&#13;
het boek. Enkele bijdragen zijn in behalve in een Nederlandse versie ook nog eens in een&#13;
Engelse versie opgenomen. De redenen daarvoor en de gemaakte selectie worden niet&#13;
geheel duidelijk.&#13;
Hoofdstuk 3 bevat voornamelijk standpunten van de verschillende belangengroepen&#13;
over de pacht in Nederland. De 'beschouwingen' bevatten meer informatieve bijdragen&#13;
over de pacht in Nederland en enkele andere EG-landen. Deze korte boekbespreking zal&#13;
er vooral op gericht zijn enkele grote lijnen te trekken door het materiaal dat wordt&#13;
aangereikt. Voor de rechtsvergelijking is vooral het artikel van Winkler (niet nieuw) van&#13;
belang.&#13;
De volgende bijdragen zijn opgenomen: Inleiding en probleemstelling (P.C. van den&#13;
Nooit), De relatieve waarde van rechtsvergelijking en van harmonisatie van wetgeving&#13;
(D.L. Rodrigues Lopes), Een technisch-juridisch standpunt (A.T.H. Heisterkamp), Het&#13;
standpunt van de georganiseerde pachter (L.S. Melse), Het standpunt van de particuliere&#13;
grondeigenaar (J.B .F. Bosch ridder van Rosenthal), Het standpunt van een institutionele&#13;
verpachter (J.L.M. Kapteijn), Points of departure for discussions about tenancy&#13;
problems in the European Community (W. Winkler), Discussies rond de pacht (W.J.&#13;
Wolff), De wettelijke regeling van de relatie tussen pachter en verpachter in de lidstaten&#13;
van de Europese Gemeenschap (W. Winkler), Over wijsheid en pacht (J.L.M. Kapteijn),&#13;
Een zakelijke blik op de pacht in Nederland (P.C. van den Nooit), Het Belgische systeem&#13;
van pachtduur en de pachtprijzenbepaling (R. Gotzen), De Belgische Pachtwet: commentaar&#13;
vanuit de landbouweconomie (L. Martens), Over de pacht in Frankrijk (M.C.&#13;
Ribera), Pacht in Duitsland (W. Winkler), Pacht in Engeland en Wales (R.A. Law). </inleiding><content>2. DE TOESTAND VAN DE PACHT&#13;
In Nederland loopt het pachtareaal sterk terug. Daarover is men het wel eens (Van den&#13;
Nooit, Wolff, Kapteijn e.a.).1 In andere EG-landen valt daarentegen een toename te&#13;
constateren, aldus Winkler: landen waar traditioneel eigen gebruik domineerde (bijvoorbeeld&#13;
Denemarken, Duitsland) vertonen een aanzienlijke toename van de pacht in&#13;
het laatste tiental jaren, terwijl landen met een groot aandeel pacht nu een afname&#13;
vertonen. In België en Frankrijk neemt de pacht niet af (Van den Nooit), in Engeland wel&#13;
(Van den Nooit, Law).&#13;
Vervolgens de vraag: is het erg dat het pachtareaal terugloopt? Het antwoord luidt&#13;
algemeen: dat is (heel) erg! Pacht voorziet in een goedkope financieringsbehoefte van&#13;
de landbouw, bijvoorbeeld voor milieu-investeringen, vruchtwisselingen en bedrijfsvergrotingen.&#13;
Aan de andere kant kan er gerelativeerd worden: Heisterkamp wijst erop&#13;
dat de welvarende en kapitaalintensieve Nederlandse landbouw kennelijk probleemloos&#13;
dure grond met melkquotum kan kopen. Wolff relativeert het probleem door erop&#13;
te wijzen dat als men de pacht aantrekkelijk voor verpachters wil maken, dit ten koste&#13;
zal gaan van de aantrekkelijkheid voor de pachter.&#13;
De derde vraag die gesteld kan worden: wat zijn de oorzaken voor het teruglopen van&#13;
het pachtareaal? Op dit punt kunnen al geen eenduidige conclusies worden getrokken.&#13;
Natuurlijk komen de gebruikelijke oorzaken naar voren:&#13;
- het directe rendement is zeer laag (Van den Nooit), de pachtnormen zijn te laag (Van&#13;
den Noort); Melse stelt daar tegenover dat het rendement op lange termijn bepaald&#13;
nog niet zo slecht is. Bovendien leidt de grondschaarste tot prijzen die niet meer in&#13;
verhouding staan tot de landbouwkundige waarde.&#13;
- de Pachtwet is te rigide (Wolff, Winkler);&#13;
Dit alles resulteert in de zgn. 'pachtdruk' (het verschil tussen de waarde, vrij van pacht,&#13;
en de waarde in verpachte toestand);&#13;
- de Pachtwet is niet aangepast, terwijl de situatie in de landbouw sterk is gewijzigd&#13;
(Kapteijn), bijvoorbeeld m.b.t. intensieve teelten (Van den Noort).&#13;
Aan de andere kant blijven vragen open. Hoe kan het dat in Denemarken (met een&#13;
betrekkelijk rigide pachtwet, Winkler) het pachtareaal stijgt? Hoe kan het dat in België&#13;
en Duitsland, waar het rendement van verpachten evenals in Nederland (zeer) laag is&#13;
(Van den Nooit) geen sprake is van teruggang van het pachtareaal? Hoe kan het dat de&#13;
pacht in Engeland drastisch terugloopt terwijl de pachtprijs vrij is (Winkler)? Hoe kan&#13;
het dat de pacht constant is in Frankrijk met zijn pachtprijsbeheersing en niet-liberale&#13;
wetgeving? Een afdoende verklaring is niet te geven, ook al omdat voldoende vergelijkbare&#13;
gegevens ontbreken. Zo vind ik het onverklaarbaar dat er in België en Frankrijk&#13;
geen pachtdruk is.2 R.A. Law wijst voor Engeland simplistische conclusies van de&#13;
hand.3 Niet alleen de pachtwetgeving, maar ook andere factoren (belastingwetgeving,&#13;
bedrijfsuitkomsten, technische ontwikkeling en de investeringen in de landbouw, sociale en politieke veranderingen ten aanzien van grondeigenaren) spelen een rol bij&#13;
ontpachting.&#13;
Dit alles nog afgezien van de relativiteit van rechtsvergelijking (Rodrigues Lopes).&#13;
Algemeen wordt erkend dat de feiten kunnen afwijken van de wet. Bij ons heet dat&#13;
zwarte en grijze pacht, in Engeland spreekt men van 'unconventional tenures' (Law)&#13;
terwijl ook België volop meedoet (Martens).&#13;
Ook ik weet het antwoord niet, maar het komt me voor dat, nu we nauwelijks weten&#13;
of de pacht wel terugloopt en we verdeeld zijn over de vraag of dat erg is, en ten slotte,&#13;
nu de aangegeven oorzaken voor het teruglopen op zijn minst voor discussie vatbaar&#13;
zijn, het praten over oplossingen voor het probleem wel een beetje een hachelijke zaak&#13;
wordt.&#13;
3. HET PACHTRECHT&#13;
Het boek bevat nogal wat informatie over het pachtrecht in de verschillende landen.&#13;
Buitengewoon illustratief vind ik het schema op blz. 78 (Van den Noort).4 Daarin wordt&#13;
de pachtwetgeving van Nederland, België, Duitsland, Frankrijk en Engeland naast&#13;
elkaar gezet met (in trefwoorden) informatie over pachtareaal (incl. toe- of afname),&#13;
duur van het pachtcontract, pachtprijsregelingen, verlenging, eigen gebruik, overdracht,&#13;
voorkeursrecht, amelioratierecht en pachtdruk. Dit schema kan verder worden&#13;
ingevuld aan de hand van het artikel van Winkler, dat - zij het summier - een vergelijking&#13;
geeft van de pachtregelingen in Europa. Winkler beperkt zich overigens weer niet tot&#13;
bovengenoemde landen.&#13;
Over Engeland, België, Frankrijk en Duitsland zijn aparte bijdragen opgenomen. Wat&#13;
Engeland betreft: een kort (3 blz.) overzicht van feiten en regels (Safer) en een - eveneens&#13;
kort - artikel van Law, dat meer een discussiestuk is. Voor België geeft R. Gotzen&#13;
een uitvoerige (18 blz.) beschrijving van pachtduur en pachtprijzenbepaling, terwijl L.&#13;
Martens een commentaar vanuit de landbouweconomie op de Belgische Pachtwet geeft.&#13;
De pacht in Duitsland moet het doen met 3 (oude) bladzijden van Winkler, met een&#13;
feitelijk overzicht van het pachtrecht. Hetzelfde geldt voor Frankrijk (Ribera). Al met&#13;
al kan men voor de genoemde landen een aardige indruk krijgen van het geldende&#13;
pachtrecht. De vraag is wel of dit iets toevoegt aan eerdere publikaties op dit terrein.&#13;
4. VOORSTELLEN VOOR AANPASSING&#13;
De bijdragen die voorstellen voor aanpassing van het pachtrecht behelzen komen vooral&#13;
van Nederlandse kant. Toch doet ook af en toe het buitenland mee. De voorstellen&#13;
hebben betrekking op pachtnormen, regeling van de gewone pacht, nieuwe pachtvormen&#13;
e.d. Als we alle voorstellen op een rijtje zetten, krijgen we het volgende beeld. a. toezicht&#13;
- administratieve controle door de grondkamer beperken (Winkler) of alleen als de&#13;
meest gerede partij daarom vraagt (Kapteijn)&#13;
b. pachtnormen&#13;
- verhoging zodat direct rendement minstens 2% is (Van den Nooit)&#13;
- pachtprijs dient uiteindelijk 4% van de vrije marktwaarde voor land en 7% voor&#13;
gebouwen te zijn (Kapteijn)&#13;
- pachtverhoging baseren op gegevens bedrijfsuitkomsten LEI, jaarlijkse pachtharmonisatie&#13;
van 5% (Kapteijn)&#13;
- differentiatie: rekening houden met zand/klei-problematiek (Van den Noort, Wolff)&#13;
- regionale differentiatie (Wolff)&#13;
- relatie met bedrijfsuitkomst (Van den Noort)&#13;
- relatie met geïnvesteerd kapitaal (Heisterkamp)&#13;
- relatie met gebruik van de grond (Heisterkamp)&#13;
- relatie met objectieve verkeerswaarde (Heisterkamp, Wolff)&#13;
- als een relatie met inkomen dat overblijft wordt gelegd is er geen ruimte voor&#13;
pachtprijs verhoging (Melse)&#13;
c. koopprijsbeheersing&#13;
- herinvoering van de koopprijsbeheersing (Van den Noort)&#13;
- koopprijsbeheersing is onmogelijk (Lopes), afgesneden (Heisterkamp)&#13;
d. belastingen&#13;
- vermogensbelasting op landelijke eigendom verlagen (Van den Noort)&#13;
- afschaffen vermogensbelasting is niet erg waarschijnlijk (Heisterkamp)&#13;
- Fiscaal regime aanpassen op het punt 'verpachte waarde', dat zou moeten worden&#13;
vervangen door '50% van de verkeerswaarde' (Van den Noort), dan wel 10 x bruto&#13;
pachtopbrengst (Bosch van Rosenthal)&#13;
- creëren van een 'pachtvrijstelling' voor inkomsten uit pacht analoog aan de dividend&#13;
vrijstelling (Bosch van Rosenthal)&#13;
- verbeteringen op het punt van de successierechten nodig om gedwongen verkoop&#13;
tegen te gaan (Melse)&#13;
e. inkoopsom&#13;
- inkoopsom voor nieuwe pachtcontracten mogelijk maken (Kapteijn, Wolff)&#13;
f. voorkeursrecht&#13;
- voorkeursrecht regelen als in België of Frankrijk (Van den Noort)&#13;
- voorkeursrecht opheffen bij verkoop tussen 'veilige' verpachters (Wolff, Kapteijn)&#13;
- het voorkeursrecht afschaffen (Heisterkamp, in samenhang met verlenging wacht&#13;
termijn)&#13;
- voorkeursrecht moet voorkooprecht worden (Bosch van Rosenthal); koopprijs voor&#13;
de pachter moet zijn 'vrije verkeerswaarde in verpachte staat' (afschaffen grond&#13;
kamertaxatie), dan wel tegen een onderling vast te stellen waarde (Kapteijn) - als de pachter na gebruik van het voorkeursrecht binnen een bepaalde periode met&#13;
winst verkoopt, moet een deel worden afgedragen aan de vorige eigenaar (Bosch van&#13;
Rosenthal)&#13;
g. wachttermijn&#13;
- de wachttermijn moet worden verkort (Bosch van Rosenthal), tot 2 jaar (Van den&#13;
Noort)&#13;
- verkorting van de wachttermijn leidt ertoe dat vaker gebruik zal worden gemaakt van&#13;
het voorkeursrecht, bovendien zou de agrarische structuur aan waarde inboeten&#13;
(Lopes)&#13;
- de wachttermijn zou moeten worden verlengd om koop van verpachte grond (met de&#13;
bedoeling: eigen gebruik) te ontmoedigen (Heisterkamp)&#13;
h. pachtovername&#13;
- beperken tot levenskrachtige bedrijven (Van den Noort)&#13;
- ten dele bestaat dit al doordat de pachtkamer de voorgestelde pachter 'toetst' (Lopes)&#13;
- continuatie beperken tot twee generaties (Kapteijn)&#13;
i. korte pacht&#13;
- behoefte aan en bereidheid tot kortdurende pacht is nog niet onderzocht (Melse)&#13;
- losse pacht moet worden vrijgelaten (Van den Noort, Kapteijn)&#13;
- toetsing versoepelen van pacht voor korte duur (Heisterkamp)&#13;
- korte pacht zal in ieder geval tot pachtprijs verhoging leiden (Melse)&#13;
- een hectarelimiet is niet nodig (Wolff, Kapteijn)&#13;
- vraag of hier ook prijsbeheersing moet worden losgelaten (Wolff)&#13;
- bij korte pacht (met een maximum termijn - 3 of 6 jaar - en bepaalde oppervlakte) moet&#13;
continuatierecht, voorkeursrecht en pachtprijsbeheersing vervallen (Bosch van&#13;
Rosenthal); Kapteijn opteert voor een maximum van 12 jaar.&#13;
j. loopbaanpacht&#13;
- invoeren op voorbeeld van België en Frankrijk (Van den Noort, Heisterkamp)&#13;
- loopbaanpacht heeft weinig meerwaarde naast agrarische erfpacht (Lopes, Wolff)&#13;
- ook bij loopbaanpacht is een verhoging van de pachtprijs te verwachten (Melse)&#13;
- pacht langer dan 26 jaar: geen continuatie en inperking indeplaatsstelling (Bosch van&#13;
Rosenthal)&#13;
k. pacht bij inschrijving&#13;
- grondkamers zouden gebieden kunnen aanwijzen waar pacht bij inschrijving moge&#13;
lijk is. Eigenaar krijgt zo de meest gunstige pachter (Lopes)&#13;
Ook in het buitenland worden wel voorstellen tot verandering gedaan. Soms hebben&#13;
deze een heel andere invalshoek: zo wordt in Engeland gedacht aan aanpassing van de&#13;
pachtwetgeving op de volgende punten: loopbaanpacht (met belastingfaciliteiten voor&#13;
de eigenaar), schadevergoeding voor de pachter bij overgang van de grond naar woningbouw, de pachter die met pensioen gaat moet adequate huisvesting kunnen&#13;
vinden, flexibele pacht moet diversificatie mogelijk maken.&#13;
Als men aan zou moeten geven waarover iedereen het eens is, dan komt men niet zo&#13;
heel ver. Een poging:&#13;
- De pachtnormen moeten worden aangepast;&#13;
- Fiscale regelingen moeten verlichting brengen. Maar dat kost de overheid geld en&#13;
zulks mag problematisch worden geacht;&#13;
- Sleutelgeld moet mogelijk worden;&#13;
- Continuatierecht moet worden beperkt;&#13;
- Kortlopende pacht moet worden ingevoerd;&#13;
- Hoewel sommigen de zin van loopbaanpacht niet inzien, lijkt toch wel dat de meesten&#13;
dit wel willen.&#13;
Verschillend wordt gedacht over: de basis voor de aanpassing van pachtnormen (zowel&#13;
hoogte als grondslag), de wijze van beperking van de pachtovername (levenskrachtige&#13;
bedrijven, twee generaties), de regeling van kortlopende pacht en de loopbaanpacht,&#13;
voorkeursrecht (totaal of beperkt afschaffen, voorkooprecht van maken, model-&#13;
Frankrijk etc.) en wachttermijn (verlengen of juist verkorten).&#13;
De discussie is dus nog allerminst afgerond. Uiteraard zetten degenen die tot de&#13;
verpachters kunnen worden gerekend fors in. Hele grote ingrepen ziet men echter over&#13;
het algemeen toch niet tot stand komen. Er zijn veel belangetjes en gevoeligheden (Van&#13;
den Noort), men belandt bij kleine ingrepen die de verpachters enigszins tevreden&#13;
stellen en de pachters niet al te zeer treffen (Heisterkamp), liberalisering van de&#13;
Pachtwet zal zeer geleidelijk gebeuren (Wolff). Ook Kapteijn (blz. 68) eindigt met een&#13;
aantal vragen en verzucht vervolgens: 'Wie de wijsheid in pacht heeft mag het zeggen!'&#13;
5. MOET ER EEN EUROPEES PACHTRECHT KOMEN?&#13;
Deze vraag wordt over het algemeen negatief beantwoord. Zelfs al zou er een Europese&#13;
Pachtwet komen dan zou, aldus Rodrigues Lopes, nog geen sprake zijn van één&#13;
Europees pachtrecht, gezien het uiteenlopende gezag van de wet in verschillende&#13;
landen. Ook Winkler ziet een Europees pachtrecht niet van de grond komen, zelfs niet&#13;
in de vorm van een raamregeling: de problemen zijn overal verschillend. Bovendien is&#13;
het de vraag of de gemeenschap wel bevoegd is. Oplossingen op nationaal niveau&#13;
hebben de voorkeur van Winkler. Uiteindelijk kunnen de nationale wetgevingen naar&#13;
elkaar toe groeien.&#13;
6. SLOT&#13;
Het boek als geheel maakt op het eerste gezicht een nogal rommelige indruk. De&#13;
bijdragen zijn zeer ongelijksoortig van karakter. Men krijgt dan het gevoel dat iedereen&#13;
in vrijheid zijn eigen verhaal kon vertellen, zonder dat er veel aandacht aan opbouw en&#13;
vergelijkbaarheid van het geheel moest worden besteed. Dit is een euvel dat vaak ook&#13;
de bijeenkomsten van de CEDR kenmerkt, en het is eigenlijk alleen te voorkomen door een strakke voorbereiding (waarbij auteurs een systematische aanpak krijgen&#13;
voorgeschoteld) en een logische opbouw van de verslaglegging. Evaluatie en confrontatie&#13;
van verschillende meningen vindt in het boek nauwelijks plaats. Dat zal op het&#13;
congres zelf gebeurd zijn.&#13;
Deze bedenkingen nemen niet weg, dat de afzonderlijke bijdragen informatief en&#13;
waardevol zijn. Als 'stand van zaken' in de lopende pachtdiscussie is het boek een&#13;
'must', al was het maar omdat de grote verwarring in die discussie zo treffend naar voren&#13;
komt.&#13;
P.C. van den Noort (eindredakteur/editor): De wijsheid in pacht. Ins and outs of the&#13;
agricultural tenancy policies, KPR speciale produkties De Bilt 1990, 167 blz. De uitgave&#13;
kost ƒ 70,- en is te bestellen bij KPR, Postbus 78, 3730 AB De Bilt, tel. 202440.</content><legacyfootnotes>1. Hoewel Heisterkamp (blz. 25) een relativering aanbrengt door erop te wijzen dat er enerzijds een terugloop in&#13;
de familie verpachtingen (wat niet ernstig is) is, maar anderzijds een redelijke stabiliteit in verpachtingen door&#13;
institutionele beleggers. Bovendien schijnt er grijze en zwarte pacht voor te komen.&#13;
2. Van den Noort meldt dit verschijnsel wel, maar onder toevoeging van de woorden 'naar men zegt'.&#13;
3. Meestal worden de problemen geweten aan de wet van 1976, maar men vergeet, aldus Law, dat ook daarvoor&#13;
al weinig nieuwe pachtcontracten tot stand kwamen.&#13;
4. De Engelse variant van dit schema, blz. 149, wijkt merkwaardigerwijze op een aantal punten af. Zo kan&#13;
rechtsvergelijking al bij de vertaling misgaan!&#13;
</legacyfootnotes><footnotes><footnote/></footnotes><auteurs>Mr. D.W.Bruil</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6194</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2007</searchword><id>3927</id><udhid>UDH:TvAR/3927</udhid><titel>gemeente Boxmeer / Kuijpers (TvAR 2007/5397)</titel><searchwords><searchword>TvAR 6/2007</searchword><searchword>TvAR 2007/5397</searchword><searchword>UDH:TvAR/3927</searchword></searchwords><attachments><attachment><name>TvAR_2007_6-jurisprudentie.pdf</name><extention>pdf</extention><url>https://denhollander.info/download/234/ci</url></attachment><attachment><name>19174.pdf</name><extention>pdf</extention><url>https://denhollander.info/download/19174/ci</url></attachment></attachments><inleiding>&lt;p&gt;[Pw, art. 25] Vordering tot schadevergoeding wegens vervreemding melkquotum. Pachter verweert zich met standpunt dat hij met toestemming van verpachtster in 1986/87 melkquotum in het kader van opkoopregeling aan de overheid heeft afgestaan tegen een vergoeding, die gedeeltelijk aan de verpachter is betaald. Geen verjaring wegens stuiting. Pachter heeft zijn verweer onderbouwd met diverse stukken. Mede gelet op feit dat diverse stukken bij laatste processtuk in het geding zijn gebracht wordt verpachtster in de gelegenheid gesteld tot onderbouwing van standpunt dat zij betaling nimmer heeft ontvangen. In eindarrest wordt reactie van verpachtster inadequaat geacht en wordt vordering afgewezen omdat verweer van de pachter onvoldoende onderbouwd is betwist. Omdat verpachtster wordt afgerekend op haar stel- en substanti&amp;euml;ringsplicht is er geen plaats voor bewijslevering.&lt;/p&gt;</inleiding><content>&lt;p&gt;Arrest van 6 december 2005 in de zaak van: De gemeente Boxmeer, zetelende te Boxmeer, appellante, procureur: mr. A.A. Voets, tegen: P.G.M. Kuijpers, wonende te Oeffelt, gemeente Boxmeer, ge&amp;iuml;ntimeerde, procureur: mr. J.M. Bosnak. 1. De procedure in eerste aanleg De pachtkamer van de rechtbank te &amp;lsquo;s-Hertogenbosch, sector kanton, locatie Boxmeer heeft op 8 maart 2005 een vonnis gewezen tussen appellante (verder te noemen: de gemeente) als eiseres in conventie en verweerster in reconventie enerzijds en ge&amp;iuml;ntimeerde (verder noemen: Kuijpers) als gedaagde in conventie en eiser in reconventie anderzijds. Van dat vonnis is een afschrift aan dit arrest gehecht. Naar dat vonnis wordt verwezen voor de procesgang in eerste aanleg alsmede de in die instantie genomen beslissing en de gronden daarvoor. 2. De procedure in hoger beroep 2.1. Bij exploot van 4 april 2005 is de gemeente in hoger beroep gekomen van het onder 1 bedoelde vonnis met dagvaarding van Kuijpers voor dit hof. Zij heeft tegen dat vonnis vier grieven aangevoerd en toegelicht, heeft bewijs aangeboden en heeft geconcludeerd dat het hof dat vonnis zal vernietigen en opnieuw recht doende: A. Kuijpers zal veroordelen om binnen 8 dagen na betekening van het in deze te wijzen arrest, dan wel binnen een door het hof in goede justitie vast te stellen termijn, aan de gemeente althans aan haar gemachtigde ter hand te stellen alle noodzakelijke gegevens voor het vaststellen van de waarde van het melkquotum, zoals zulks door die gemachtigde van de gemeente aan Kuijpers kenbaar zal worden gemaakt, zoals onder meer de meitellingen over de jaren 1983 en 1984, met daarbij alle toekenningen van de heffingvrije hoeveelheid te leveren melk door het COS, alles op straffe van een dwangsom van euro 500,- per dag voor iedere dag dat Kuijpers met de gevraagde overhandiging in gebreke is, een gedeelte van een dag voor een hele dag te rekenen. B. Kuijpers zal veroordelen om aan de gemeente tegen behoorlijk bewijs van kwijting te betalen de marktwaarde van het melkquotum per einde van de pachtovereenkomst, destijds verbonden met de gronden in geschil, te berekenen volgens de vaste jurisprudentie van de pachtkamer van dit hof, een en ander op te maken bij staat en te vereffenen volgens de wet, met de wettelijke rente hierover, primair vanaf de dag van be&amp;euml;indiging van de pachtovereenkomst, subsidiair vanaf 15 juni 2001, tot aan de dag der algehele voldoening. C. Kuijpers zal veroordelen in alle proceskosten, zowel in die van eerste aanleg als in deze hoger beroep zaak. 2.2. Ter rolle van 19 april 2005 heeft de gemeente de zaak aangebracht bij het hof en heeft zij van grieven gediend overeenkomstig de app&amp;egrave;ldagvaarding. 2.3. Kuijpers heeft bij memorie van antwoord onder overlegging van enige producties verweer gevoerd en heeft geconcludeerd dat het hof bij arrest, uitvoerbaar bij voorraad, de gemeente alsnog niet-ontvankelijk zal verklaren in de door haar ingestelde vorderingen, althans de gemeente niet-ontvankelijk zal verklaren in het door haar ingestelde hoger beroep, althans het vonnis zo nodig met verbetering van gronden zal bekrachtigen met veroordeling van de gemeente in de kosten van het hoger beroep. 2.4. De gemeente is akte verleend van enige nadere mededelingen en het overleggen van enkele producties. Kuijpers is akte verleend van zijn reactie alsmede van het overleggen van enige producties. 2.5. Vervolgens hebben partijen de stukken aan het hof overgelegd voor het wijzen van arrest. 3. De vaststaande feiten 3.1. Het hof zal uitgaan van de volgende feiten, die door de rechtbank zijn vastgesteld zonder dat daartegen in hoger beroep grieven zijn gericht of bezwaren zijn geuit. 3.2. Kuijpers heeft van de gemeente in pacht gehad een perceel landbouwgrond gelegen te Beugen, kadastraal bekend gemeente Boxmeer, sectie R, nr. 166, groot 1.05.15 ha (voorheen kavel F 1733 ged.) 3.3. De pachtovereenkomst is gesloten v&amp;oacute;&amp;oacute;r de invoering van de zogenaamde superheffing en is op 1 november 1998 ge&amp;euml;indigd. 3.4. Bij schrijven van 15 juni 2001 heeft de gemeente gegevens over het melkquotum opgevraagd bij Kuijpers. 4. Beoordeling van het geschil in hoger beroep 4.1. De gemeente stelt zich op het standpunt dat Kuijpers verplicht is aan haar 50% van de waarde van het met de destijds gepachte grond samenhangende melkquotum te doen toekomen. Kuijpers betoogt dat hij zijn gehele melkquotum, groot 81.950 kg, in 1986/1987 in het kader van de Derde regeling opkoop heffingvrije hoeveelheden ( Stcrt.1986, 191) met toestemming van de gemeente aan de overheid heeft afgestaan tegen een vergoeding. Kuijpers wijst erop dat in de regeling was bepaald dat toestemming van de verpachter was vereist en voert dat hij niet de gehele bijdrage van f 53.267,50 heeft ontvangen, doch slechts een gedeelte daarvan en dat het restant aan de gemeente is betaald. De pachtkamer in eerste aanleg heeft dit verweer gehonoreerd en heeft de vordering van de gemeente afgewezen. De gemeente voert diverse grieven tegen dit oordeel aan. 4.2. De gemeente heeft in hoger beroep gegevens overgelegd waaruit volgt dat een rechtsgeldig besluit tot procederen als bedoeld in art. 160 van de gemeentewet is genomen. Het beroep van Kuijpers op niet-ontvankelijkheid van de gemeente in verband met het ontbreken van zo&amp;rsquo;n besluit wordt verworpen. 4.3. In hoger beroep heeft Kuijpers zich beroepen op verjaring van een eventuele vordering van de gemeente. Kuijpers voert in dat verband aan dat de aanspraak van de gemeente op melkquotum is ontstaan per 1 november 1998 en de dagvaarding is uitgebracht op 28 januari 2004, meer dan vijf jaren na het ontstaan van de vordering. Hij betoogt dat de verjaring niet is gestuit door de in r.o. 3.4 van dit arrest bedoelde brief van 15 juni 2001. Ook dit verweer faalt. De vordering tot betaling van schadevergoeding wegens het niet ter beschikking stellen van het met het gepachte samenhangende melkquotum aan het einde van de pachtovereenkomst is een vordering tot nakoming van een verbintenis, die kan worden gestuit door een mededeling als bedoeld in art. 3:317, lid 1 van het Burgerlijk Wetboek. In de brief van 15 juni 2001 geeft de gemeente aan &amp;lsquo;middels deze brief &amp;rsquo; de helft van de waarde van het melkquotum op te vorderen. Daarmee heeft zij zich ondubbelzinnig het recht op nakoming voorbehouden en is de lopende verjaringstermijn gestuit. De nieuwe verjaringstermijn die vervolgens is gaan lopen was nog niet voltooid toen de dagvaarding werd uitgebracht. 4.4. Kuijpers heeft ter onderbouwing van zijn standpunt de volgende stukken in het geding gebracht: (a) De tekst van de Derde regeling opkoop heffingvrije hoeveelheden, waaruit volgt dat de verpachter met de afstand van de heffingvrije hoeveelheid moet instemmen en dat de verpachter in aanmerking komt voor een bijdrage van 50% van de vergoeding van het met de verpachte grond samenhangende melkquotum; (b) Een aan hem gerichte brief van de Directeur Landbouw en Voedselvoorziening d.d. 20 maart 1987, waarin staat vermeld dat de in te leveren heffingvrije hoeveelheid 81.950 kg groot is, de vergoeding f 53.267,50 bedraagt, het aan Kuijpers toekomende deel voorlopig is vastgesteld op f 37.195,40 en Kuijpers een verklaring moet inzenden dat hij de melkproductie volledig heeft be&amp;euml;indigd; (c) De door de zojuist genoemde directeur en Kuijpers ondertekende overeenkomst, gedagtekend 30 maart 1989; (c) Afschriften van grootboekrekeningen van Kuijpers waaruit volgt dat jegens hem uitvoering is gegeven aan de opkoopregeling (betaling van de be&amp;euml;indigingsvergoeding); (d) Een bij het Ministerie van LNV opgevraagde verklaring van Kuijpers dat hij de melkveehouderij heeft gestaakt, waarop een bevestigende verklaring van de districtsbureauhouder is geplaatst en (kennelijk op 23 april 1987) opdracht wordt gegeven tot betaling van f 37.195,40 aan Kuijpers en f 16.072,10 aan de verpachter, zijnde de gemeente Boxmeer, Raadhuisplein 1 5830 AL Boxmeer door overschrijving op postrekeningnummer 1069083 van Gemeente Boxmeer. 4.5. Het hof is vooralsnog van oordeel dat Kuijpers met de overgelegde stukken niet alleen zijn standpunt ruim voldoende heeft onderbouwd, maar ook reeds van het nodige schriftelijke bewijsmateriaal heeft voorzien. De gemeente heeft zich steeds met nadruk op het standpunt gesteld dat zij haar aandeel in de vergoeding nimmer heeft ontvangen. Zij heeft meermalen betoogd dat haar ambtenaren in het pachtdossier en de financi&amp;euml;le administratie tevergeefs naar de betaling hebben gezocht. Het is het hof niet geheel duidelijk of zij er daarbij van is uitgegaan dat zij destijds zelf als verpachtster optrad of dat de gemeente Oeffelt verpachtster was (het laatste lijkt te volgen uit de comparitie in eerste aanleg, het eerste uit de akte van 23 augustus 2005 onder nr. 6). Evenmin is duidelijk welke stukken precies zijn onderzocht en of de gemeente nog over een volledige administratie beschikt. Zo is bijvoorbeeld &amp;ndash; hoewel de gemeente in de memorie van grieven onder nr. 11 aangeeft &amp;lsquo;alles&amp;rsquo; te hebben bewaard &amp;ndash; nog de vraag of nog afschriften van rekeningen aanwezig zijn en daaruit onmiskenbaar volgt dat in 1987 (op postrekening 1069083 of op een andere rekening) geen bedrag van f 16.072,10 is ontvangen. Aldus is onvoldoende helder of de aanwezige stukken de ontvangst van het bedrag van f 16.072,10 geheel uitsluiten. 4.6. Nu eerst uit het laatste processtuk van Kuijpers volgt op welke wijze het bedrag van f 16.072,10 zou zijn betaald en de gemeente op dit stuk nog niet heeft kunnen reageren, zal het hof de gemeente in de gelegenheid stellen om, mede tegen de achtergrond van de laatst overgelegde stukken, haar standpunt dat zij het bedrag van f 16.072,10 niet heeft ontvangen nader &amp;ndash; en thans voor zover mogelijk met stukken &amp;ndash; te onderbouwen. Wat die stukken betreft overweegt het hof nog, dat een onderbouwing met stukken in deze procedure zonder meer van de gemeente kan worden gevergd, ook indien zij naar haar eigen mening de kwestie grondig heeft onderzocht. De wederpartij hoeft geen genoegen te nemen met een aanbod om de administratie te komen inzien, terwijl de rechter zijn beslissingen mede grondt op de wijze waarop standpunten van een deugdelijke en ook voor de rechter controleerbare onderbouwing zijn voorzien. De gemeente heeft tot nu toe niets aangevoerd waaruit zou volgen dat het in het geding brengen van stukken waaruit blijkt dat de betaling niet is ontvangen (desnoods door deponering ter griffie) onmogelijk is of anderszins niet van haar kan worden gevergd. 4.7. Uit het bovenstaande volgt dat de zaak zal worden verwezen naar de rol voor reactie van de gemeente naar aanleiding van de laatste akte van Kuijpers. Nu het hof de gemeente daarbij de gelegenheid geeft tot nadere onderbouwing zal Kuijpers op de akte van de gemeente mogen reageren. Iedere verdere beslissing zal worden aangehouden. 5. De beslissing Het hof, recht doende in hoger beroep, verwijst de zaak naar de rol van 17 januari 2006 voor akte van de zijde van de gemeente als bedoeld in rechtsoverweging 4.6 van dit arrest; houdt iedere verdere beslissing aan. Arrest van 11 april 2006 1. Voortzetting van de procedure in hoger beroep 1.1. Ter uitvoering van het tussenarrest van 6 december 2005 is de gemeente akte verleend van enige uitlatingen en het overleggen van producties. Kuijpers is akte verleend van zijn reactie op een en ander. 1.2. Vervolgens hebben partijen wederom de stukken aan het hof overgelegd voor het wijzen van arrest. 2. Voortzetting van de beoordeling van het geschil in hoger beroep 2.1. Het hof verwijst naar hetgeen in zijn tussenarrest van 6 december 2005 is overwogen en beslist. Daarbij wordt volhard, met dien verstande dat &amp;ndash; zoals de gemeente terecht opmerkt &amp;ndash; in overweging 4.4 onder &amp;lsquo;(c)&amp;rsquo; het jaartal &amp;lsquo;1989&amp;rsquo; dient te worden gelezen als &amp;lsquo;1987&amp;rsquo;. 2.2. In het tussenarrest is de gemeente in de gelegenheid gesteld &amp;lsquo;thans voor zover mogelijk met stukken&amp;rsquo; te reageren op een aantal door Kuijpers in het geding gebrachte producties. Het hof heeft daarbij gewezen op de bewijskracht die kan worden toegekend aan de door Kuijpers overgelegde stukken. In rechtsoverweging 4.5 van het tussenarrest is gewezen op onduidelijkheid over de vraag wie volgens de gemeente als verpachtster optrad (zij zelf of de gemeente Oeffelt) en is aangegeven dat niet duidelijk is welke stukken precies zijn onderzocht en of de gemeente nog over een volledige administratie beschikt. Daarbij is met zoveel woorden aangegeven dat het de vraag is of nog afschriften van rekeningen aanwezig zijn en of daaruit onmiskenbaar volgt dat in 1987 (op postrekening 1069083, het nummer dat staat vermeld op het door Kuijpers overgelegde formulier, of op een andere rekening) geen bedrag van f 16.072,10 is ontvangen. Uit een en ander moest voor de gemeente duidelijk zijn dat het hof in ieder geval overlegging de relevante afschriften van postrekening 1069083 verwachtte. 2.3. De gemeente heeft geen rekeningafschriften overgelegd. Zij heeft evenmin aangegeven dat zij niet meer over dergelijke afschriften beschikt. Wel heeft zij in haar akte onder nr. 18 aangegeven dat &amp;lsquo;het eerder door haar ingesteld onderzoek in haar boeken heeft opgeleverd, dat er in 1987 wel een betaling door haar is ontvangen wegens vergoeding van de waarde van het melkquotum, doch dat zulks geen betaling was inzake de verkoop door ge&amp;iuml;ntimeerde, doch van een ander persoon&amp;rsquo;. Zij heeft niet vermeld welk bedrag is overgemaakt (f 16.072,10 of een ander bedrag dat geen verband lijkt te houden met de onderhavige kwestie), heeft evenmin aangegeven op welke datum de betaling is binnengekomen en heeft niets aangevoerd over de wijze waarop een en ander uit haar administratie is gebleken. Daarmee blijkt onvoldoende dat een vergissing in haar administratie onaannemelijk is. Uit hetgeen zij stelt over &amp;lsquo;het eerder door haar ingesteld boekenonderzoek&amp;rsquo; volgt dat het tussenarrest haar kennelijk geen aanleiding heeft gegeven om opnieuw haar financi&amp;euml;le administratie te raadplegen. Gelet op hetgeen de gemeente aanvoert in haar akte onder nrs. 4 en 14 volhardt zij kennelijk in haar standpunt dat zij de kwestie grondig heeft onderzocht en dat nadere onderbouwing van haar standpunt dat geen betaling is ontvangen niet aan de orde is. Het hof heeft dit standpunt echter reeds verworpen in rechtoverweging 5.5 van het tussenarrest. 2.4. De gebrekkige reactie van de gemeente geeft thans aanleiding tot het oordeel dat zij &amp;ndash; hoewel daartoe nadrukkelijk in de gelegenheid gesteld &amp;ndash; de met stukken onderbouwde stelling van Kuijpers, dat hij met toestemming van de gemeente zijn melkquotum aan de overheid heeft afgestaan in het kader van de Derde regeling opkoop heffingvrije hoeveelheden, onvoldoende onderbouwd heeft betwist. Het hof ziet geen gronden voor het geven van nader uitstel aan de gemeente ter raadpleging van het Ministerie. Dit geldt temeer, nu de gemeente haar akte heeft genomen op 31 januari &amp;ndash; ruimschoots na de &amp;lsquo;drukke maand december&amp;rsquo; waarvan zij melding maakt &amp;ndash; en uit die akte niet blijkt dat zij enig initiatief heeft genomen tot het aanvangen van het in nr. 17 van die akte bedoelde nader onderzoek. 2.5. Nu de gemeente wordt afgerekend op onvoldoende onderbouwing van haar betwisting en daarmee op haar stel- en substanti&amp;euml;ringsplicht, is er geen plaats voor bewijslevering. Het bewijsaanbod van de gemeente (memorie van grieven, nr. 31 e.v.) wordt mitsdien gepasseerd. 2.6. De slotsom luidt dat de grieven de gemeente niet kunnen baten en het vonnis waarvan beroep zal worden bekrachtigd. Nu de gemeente in hoger beroep in het ongelijk wordt gesteld, zal zij worden veroordeeld in de kosten van deze instantie. 3. De beslissing Het hof, recht doende in hoger beroep, bekrachtigt het tussen partijen gewezen vonnis van de pachtkamer van de rechtbank te &amp;lsquo;s-Hertogenbosch, sector kanton, locatie Boxmeer, van 8 maart 2005, waarvan beroep; veroordeelt de gemeente in de kosten van het hoger beroep, aan de zijde van Kuijpers tot op heden begroot op &amp;euro; 244,- wegens griffierecht en &amp;euro; 1.788,- wegens salaris.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-06-01 00:00:00</published><modified>2017-06-08 16:49:39</modified><editiondate>2007-06-01</editiondate><htmlpath>https://denhollander.info/artikel/3927</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2000</searchword><id>4754</id><udhid>UDH:TvAR/4754</udhid><titel>Groot / Bakker-Groot (TvAR 2000/5011)</titel><searchwords><searchword>TvAR 4/2000</searchword><searchword>TvAR 2000/5011</searchword><searchword>UDH:TvAR/4754</searchword></searchwords><attachments><attachment><name>2000_nr 4_Rechtspraak_5011.pdf</name><extention>pdf</extention><url>https://denhollander.info/download/4696/ci</url></attachment></attachments><inleiding>[Pachtwet art. 128, 129; Rv art. 67]&#13;
&#13;
Beslissend voor de bevoegdheidsvraag is&#13;
hetgeen de eisende partij aan haar vordering&#13;
ten grondslag legt. Indien mocht&#13;
blijken dat de werkelijke rechtsverhouding&#13;
een andere is dan de gestelde, leidt dit niet&#13;
tot onbevoegdverklaring, maar tot afwijzing&#13;
van de vordering omdat de grondslag niet&#13;
deugdelijk is.&#13;
De ex-pachter heeft na beëindiging van de&#13;
pachtovereenkomst ten gevolge van een&#13;
goedgekeurde beëindigingsovereenkomst&#13;
uit anderen hoofde werkzaamheden op de&#13;
eerder gepachte percelen verricht. Dat was&#13;
geen gebruik door betrokkene als gewezen&#13;
pachter en evenmin was sprake van&#13;
onrechtmatig gebruik na het einde van de&#13;
pachtovereenkomst. Reeds op die grond&#13;
dient de bij de pachtkamer aanhangig&#13;
gemaakte vordering tot ontruiming te&#13;
worden afgewezen.&#13;
Gezag van gewijsde heeft slechts betrekking&#13;
op de beslissing omtrent de eigenlijke&#13;
geschilpunten en op de noodzakelijke&#13;
beslissing omtrent rechtsverhoudingen, die&#13;
de beslissing op de vordering dragen. De&#13;
grieven van appellant, die in eerste aanleg&#13;
in het gelijk was gesteld, zijn niet gericht&#13;
tegen dergelijke in het vonnis in eerste aanleg&#13;
vervatte beslissingen. Het principale&#13;
hoger beroep was daarom niet nodig.</inleiding><content>ARREST IN DE ZAAK VAN:&#13;
Johannes Bakker te Heerhugowaard,&#13;
principaal appellant, incidenteel geïntimeerde,&#13;
procureur: mr. J.M. Bosnak,&#13;
tegen:&#13;
Anna Geertruida Bakker-Groot te Schermerhorn,&#13;
gemeente Schermer,&#13;
principaal geïntimeerde, incidenteel appellante,&#13;
procureur: mr. J.B.R. Daniëls.&#13;
1 Het geding in eerste aanleg&#13;
De pachtkamer van het kantongerecht te Alkmaar&#13;
heeft op 17 september 1996 tussen partijen&#13;
een vonnis gewezen dat in fotokopie aan&#13;
dit arrest is gehecht. Naar de inhoud daarvan&#13;
wordt verwezen voor het procesverloop in de&#13;
eerste aanleg, de beslissing en de gronden&#13;
daarvoor.&#13;
2 Het geding in hoger beroep&#13;
2.1 Bij exploot van 15 oktober 1996 is appellant,&#13;
incidenteel geïntimeerde, Bakker, van&#13;
bovengenoemd vonnis in hoger beroep gekomen&#13;
met dagvaarding van geïntimeerde, incidenteel&#13;
appellante, Bakker-Groot, voor dit hof.&#13;
2.2 Bij memorie van grieven heeft Bakker de&#13;
hierna te vermelden grieven aangevoerd,&#13;
bewijs aangeboden, een productie overgelegd&#13;
en geconcludeerd dat het hof het vonnis waarvan&#13;
beroep zal bekrachtigen met verbetering&#13;
van gronden en met veroordeling van Bakker-&#13;
Groot in de kosten van beide instanties.&#13;
2.3 Bakker-Groot heeft bij memorie van antwoord&#13;
verweer gevoerd, harerzijds hoger&#13;
beroep ingesteld onder aanvoering van de&#13;
hierna te vermelden grief, een aantal producties&#13;
overgelegd en geconcludeerd dat het hof&#13;
bij arrest, uitvoerbaar bij voorraad:&#13;
in het principaal appèl het vonnis waarvan&#13;
beroep zal bevestigen, zo nodig onder verbetering&#13;
en/of aanvulling der gronden;&#13;
in het incidenteel appèl genoemd vonnis zal&#13;
vernietigen en opnieuw rechtdoende de oorspronkelijke&#13;
vorderingen van Bakker-Groot&#13;
alsnog integraal zal toewijzen;&#13;
voor het overige met veroordeling van Bakker&#13;
in de kosten van beide instanties.&#13;
2.4 Partijen hebben ter zitting van het hof op&#13;
20 juli 1998 hun zaak doen bepleiten, Bakker&#13;
door mr. A.H.J. Dunselman, advocaat te Alkmaar&#13;
en Bakker-Groot door mr.G. de Hoogd,&#13;
advocaat te Purmerend.&#13;
2.5 Daarna zijn de stukken aan het hof overgelegd&#13;
voor het wijzen van arrest.&#13;
3 De grieven&#13;
Bakker heeft in het principaal appèl de volgende&#13;
grieven aangevoerd:&#13;
3.1 Ten onrechte heeft de pachtkamer in haar&#13;
vonnis als vaststaand tussen partijen aangenomen&#13;
dat na de ontbinding van de pachtovereenkomst&#13;
in 1977 Bakker slechts de woonruimte&#13;
en in ieder geval een deel van het perceel&#13;
groot ongeveer 2 hectare gelegen achter&#13;
de boerderij is blijven gebruiken tot op heden,&#13;
en heeft zij ten onrechte in haar voordeel het&#13;
rechtmatig gebruik door Bakker beperkt tot&#13;
deze woonruimte en ongeveer 2 hectare.&#13;
3.2 Ten onrechte heeft de pachtkamer geoordeeld,&#13;
dat met betrekking tot de door Bakker&#13;
op rechtmatige wijze in gebruik zijnde woonboerderij&#13;
en de 2 hectare land gelegen direct&#13;
achter de boerderij, niet gesproken kan worden&#13;
van een pachtovereenkomst.&#13;
3.3 De pachtkamer overweegt in haar vonnis&#13;
van 17 september 1996 ten onrechte, dat uit&#13;
de stellingen van Bakker volgt dat hij na het&#13;
overlijden van Hendrik Bakker in 1987 het&#13;
land (“de overige 10 hectare grond”) zonder&#13;
recht of titel heeft gebruikt “immers de door&#13;
hem gestelde ‘beheersovereenkomst’ eindigde&#13;
door het overlijden van Hendrik Bakker”.&#13;
Bakker-Groot heeft in het incidenteel appèl&#13;
één algemene grief aangevoerd, die door het&#13;
hof als volgt wordt samengevat:&#13;
3.4 De pachtkamer van het kantongerecht was&#13;
bevoegd van de vordering kennis te nemen en&#13;
had op grond van het door Bakker-Groot&#13;
gestelde de vordering geheel behoren toe te&#13;
wijzen.&#13;
4 De feiten&#13;
De pachtkamer van het kantongerecht heeft in&#13;
het vonnis waarvan beroep, rechtsoverwegingen&#13;
eerste alinea, onder 1 tot en met 11, de feiten&#13;
vastgesteld. Tegen deze vaststelling als&#13;
zodanig zijn geen grieven aangevoerd. Het&#13;
hof zal daarom ook in hoger beroep van die&#13;
feiten uitgaan.&#13;
5 De beoordeling van het geschil in&#13;
hoger beroep&#13;
5.1 Geen grieven zijn gericht tegen het vonnis&#13;
van de pachtkamer van het kantongerecht&#13;
voor zover daarbij Bakker is veroordeeld om&#13;
aan Bakker-Groot te betalen een bedrag van&#13;
ƒ 45.000,– vermeerderd met de wettelijke&#13;
rente vanaf 1 januari 1996 tot aan de dag der&#13;
voldoening en tegen de uitvoerbaarverklaring&#13;
bij voorraad van dat vonnis in zoverre. Het&#13;
vonnis van de pachtkamer van het kantongerecht&#13;
dient reeds daarom op dat onderdeel in&#13;
stand te blijven.&#13;
5.2 In hoger beroep is in sterkere mate dan in&#13;
eerste aanleg naar voren gekomen de vraag of&#13;
de pachtrechter bevoegd is van de vorderingen&#13;
van Bakker-Groot kennis te nemen. Het&#13;
hof overweegt daaromtrent en omtrent de&#13;
vraag wat voor gevolgen het oordeel van het&#13;
hof heeft het volgende.&#13;
Beslissend voor de bevoegdheidsvraag is hetgeen&#13;
de eisende partij aan haar vordering ten&#13;
grondslag legt. Indien mocht blijken, dat de&#13;
werkelijke rechtsverhouding een andere is dan&#13;
de gestelde leidt dit niet tot onbevoegdverklaring,&#13;
maar tot afwijzing van de vordering&#13;
omdat de grondslag niet deugdelijk is. Het&#13;
hof zal eerst de vorderingen van Bakker-&#13;
Groot aan dit uitgangspunt toetsen.&#13;
5.3 De bevoegdheid&#13;
Door Bakker-Groot is in algemene bewoordingen&#13;
in eerste aanleg en meer expliciet in&#13;
hoger beroep gesteld, dat de pachtrechter&#13;
bevoegd is van haar vorderingen kennis te&#13;
nemen omdat het betreft ontruiming van het&#13;
oorspronkelijk gepachte door de gewezen&#13;
pachter en voorts vergoeding van schade&#13;
wegens onrechtmatig gebruik van het gepachte&#13;
nadat de pachtovereenkomst is geëindigd.&#13;
Het aldus door Bakker-Groot gestelde brengt&#13;
mede, dat de pachtrechter bevoegd is van de&#13;
vorderingen kennis te nemen.&#13;
5.4 Het hof zal hierna afzonderlijk bespreken&#13;
het geschil betreffende de woning met omliggende&#13;
grond ter grootte van ongeveer 2 ha en&#13;
het geschil betreffende de overige grond,&#13;
ongeveer 10 ha.&#13;
5.5 De woning met omliggende grond&#13;
Ten processe staat vast, dat na de pachtontbindingsovereenkomst&#13;
in 1977 Bakker in&#13;
ieder geval de woning met omliggende grond&#13;
ter grootte van ongeveer 2 ha in gebruik heeft&#13;
gehouden met medeweten van Hendrik Bakker,&#13;
de in 1987 overleden rechtsvoorganger&#13;
van Bakker-Groot, en wel tegen betaling van&#13;
een bedrag van ƒ 3.000,– per jaar. Niet is gebleken&#13;
dat dit gebruik op rechtsgeldige wijze&#13;
is geëindigd. Het hof onderschrijft daarom&#13;
het oordeel van de pachtkamer van het kantongerecht&#13;
dat voldoende is komen vast te&#13;
staan dat Bakker de woonruimte met omliggende&#13;
grond niet zonder recht of titel in&#13;
gebruik heeft. Reeds op die grond strandt de&#13;
vordering tot ontruiming. Niet van belang is&#13;
daarvoor uit hoofde van welke titel Bakker de&#13;
woning met omliggende grond gebruikt.&#13;
Zowel indien sprake mocht zijn van een huurovereenkomst&#13;
als van een pachtovereenkomst&#13;
strandt de vordering op grond van de omstandigheid,&#13;
dat de grondslag van de vordering,&#13;
ongeoorloofd gebruik na beëindiging van een&#13;
pachtovereenkomst, ondeugdelijk is.&#13;
Uit het voorgaande volgt dat, voor geval in de&#13;
vordering van Bakker-Groot mocht zijn vervat&#13;
een vordering tot vergoeding van schade wegens&#13;
het ongeoorloofd gebruik van de woning en&#13;
omliggende grond, afwijzing moet volgen.&#13;
5.6 De overige grond&#13;
Met betrekking tot de overige grond overweegt&#13;
het hof het navolgende. Bakker heeft&#13;
samen met zijn broer Simon Petrus Bakker&#13;
tot 1 april 1977 onder meer deze overige&#13;
grond in pacht gehad. Die pacht is geëindigd&#13;
door een door de grondkamer goedgekeurde&#13;
ontbindingsovereenkomst. Niet deugdelijk is&#13;
betwist, dat daarna Hendrik Bakker het beheer&#13;
van deze grond op zich genomen heeft&#13;
en dat Bakker slechts met instemming van&#13;
Hendrik Bakker namens deze diverse werkzaamheden&#13;
verrichtte. Bakker-Groot betwist&#13;
zelf dat Bakker pachter is geworden of gebleven&#13;
na 1 april 1977 en Bakker erkent, dat hij&#13;
geen pachter was van deze gronden. Aldus is&#13;
geen sprake van gebruik van deze gronden na&#13;
1977 door Bakker als gewezen pachter en is&#13;
evenmin sprake van onrechtmatig gebruik van&#13;
het gepachte nadat de pachtovereenkomst is&#13;
geëindigd. Aldus is het door Bakker-Groot&#13;
aan de vordering ten grondslag gelegde&#13;
onjuist. Reeds op die grond dient zowel de&#13;
vordering tot ontruiming als de vordering tot&#13;
schadevergoeding te worden afgewezen en de&#13;
grief van Bakker-Groot in het incidenteel&#13;
beroep ongegrond te worden verklaard.&#13;
5.7 Uit het voorgaande volgt, dat het incidenteel&#13;
hoger beroep niet kan leiden tot vernietiging&#13;
van het vonnis van de pachtkamer van&#13;
het kantongerecht.&#13;
5.8 Met het principaal hoger beroep is uitsluitend&#13;
beoogd de motivering van de pachtkamer&#13;
van het kantongerecht aan te tasten&#13;
zulks, zo betoogt Bakker, om te vermijden dat&#13;
bepaalde beslissingen kracht van gewijsde&#13;
krijgen tussen partijen. Het hof overweegt&#13;
daaromtrent, dat gezag van gewijsde slechts&#13;
betrekking heeft op de beslissing omtrent de&#13;
eigenlijke geschilpunten en op de noodzakelijke&#13;
beslissingen omtrent rechtsverhoudingen,&#13;
die de beslissing op de vordering dragen.&#13;
Met betrekking tot de door Bakker aan de&#13;
orde gestelde punten is dit niet het geval.&#13;
Wat de eerste grief betreft: in het vonnis van&#13;
de pachtkamer van het kantongerecht is niet&#13;
beoogd een uitspraak te geven omtrent de&#13;
vraag of de schuur bij en het bedrijfsgedeelte&#13;
van de woning nu wel of niet onder het&#13;
gebruiksrecht van Bakker vallen. Een bindende&#13;
beslissing daaromtrent treft het hof niet&#13;
aan in het vonnis van de pachtkamer van het&#13;
kantongerecht. Een bindende beslissing daaromtrent&#13;
was ook niet nodig teneinde tot het&#13;
eindoordeel te komen.&#13;
Wat grief twee betreft: zoals uit de overwegingen&#13;
van het hof blijkt is het om tot een eindoordeel&#13;
te komen niet nodig dat beslist wordt&#13;
of Bakker het gebruik van de woning met&#13;
omliggende grond krachtens huur of krachtens&#13;
pacht heeft. De pachtkamer van het kantongerecht&#13;
had kunnen volstaan met de overweging,&#13;
dat is komen vast te staan dat Bakker&#13;
woning en omliggende grond niet zonder&#13;
recht of titel in gebruik had. De overweging&#13;
van de pachtkamer van het kantongerecht, dat&#13;
in het onderhavige geval geen sprake is van&#13;
een pachtovereenkomst is een overweging ten&#13;
overvloede en was niet nodig teneinde tot een&#13;
beslissing omtrent de vordering van Bakker-&#13;
Groot te komen.&#13;
De derde grief betreft de overweging van de&#13;
pachtkamer inhoudende dat Bakker voor&#13;
Hendrik Bakker beheerswerkzaamheden&#13;
heeft verricht en dat die werkzaamheden zijn&#13;
geëindigd na het overlijden van Hendrik Bakker.&#13;
Ook deze overweging had de pachtkamer&#13;
van het kantongerecht niet nodig om tot een&#13;
beslissing te komen. De strekking van de&#13;
overweging van de pachtkamer van het kantongerecht&#13;
was slechts, dat in het onderhavige&#13;
geval geen sprake is van voortgezet of onrechtmatig&#13;
gebruik na beëindiging van een pachtovereenkomst.&#13;
5.9 Conclusie dient te zijn, dat de door Bakker&#13;
aan de orde gestelde overwegingen van de&#13;
pachtkamer van het kantongerecht geen partijen&#13;
in een ander geschil bindende beslissingen&#13;
inhouden zodat de grieven van Bakker&#13;
reeds op die grond falen.&#13;
5.10 Uit hetgeen door het hof is overwogen&#13;
blijkt, dat het hof op enigszins andere gronden&#13;
tot hetzelfde oordeel komt als de pachtkamer&#13;
van het kantongerecht. Het vonnis&#13;
waarvan beroep zal derhalve, zo in het principaal&#13;
als in het incidenteel hoger beroep, worden&#13;
bekrachtigd met verbetering van gronden.&#13;
Nu partijen over en weer gedeeltelijk in het&#13;
gelijk en gedeeltelijk in het ongelijk worden&#13;
gesteld zullen de proceskosten worden gecompenseerd&#13;
zoals hierna te vermelden.&#13;
Beslissing&#13;
Het hof, rechtdoende in hoger beroep,&#13;
bekrachtigt het op 17 september 1996 door de&#13;
pachtkamer van het kantongerecht te Alkmaar&#13;
tussen partijen gewezen vonnis;&#13;
compenseert de proceskosten tussen partijen&#13;
aldus dat ieder van partijen haar eigen kosten&#13;
draagt.</content><legacyfootnotes/><footnotes><footnote/></footnotes><auteurs/><published>2000-04-01 00:00:00</published><modified>1998-05-26 00:00:00</modified><editiondate>2000-04-01</editiondate><htmlpath>https://denhollander.info/artikel/4754</htmlpath></article>
</articles></edition>
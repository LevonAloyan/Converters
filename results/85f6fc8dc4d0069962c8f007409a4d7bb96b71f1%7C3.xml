<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2015</searchword><id>12600</id><udhid>UDH:TvAR/12600</udhid><titel>Wetgeving en literatuur</titel><searchwords><searchword>TvAR 12/2015</searchword><searchword>UDH:TvAR/12600</searchword></searchwords><attachments><attachment><name>17755.pdf</name><extention>pdf</extention><url>https://denhollander.info/download/17755/ci</url></attachment></attachments><inleiding/><content>&lt;h2&gt;Ruimtelijke ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;De Raad voor de Leefomgeving heeft een advies uitgebracht over de nieuwe Omgevingswet: ‘Vernieuwing omgevingsrecht: maak de ambities waar’. Gewezen wordt op de tegengestelde doelen: het bieden van ruimte voor ontwikkelingen en het handhaven van een goed beschermingsniveau. De Eerste Kamer heeft de behandeling voortvarend aangepakt; er is een voorlopig verslag en er is een deskundigenbijeenkomst geweest: (&lt;span class="italic"&gt;Kamerstukken I&lt;/span&gt; 2015/&lt;br/&gt;16 33 962, B en C).&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;PAS&lt;/h4&gt;&lt;p&gt;Er is een verbindingsofficier voor de PAS aangesteld met een eigen email-adres (&lt;span class="italic"&gt;Kamerstukken II&lt;/span&gt; 2015/16, 32 670, nr. 104). Een belangrijks deel van een algemeen overleg ging ook over de PAS (&lt;span class="italic"&gt;Kamerstukken II&lt;/span&gt; 2015/16, 33 037, nr. 163).&lt;/p&gt;&lt;h4&gt;Wet natuurbescherming&lt;/h4&gt;&lt;p&gt;De Wet natuurbescherming moet nog voor eind 2015 in de Eerste Kamer worden afgerond (&lt;span class="italic"&gt;Kamerstukken II&lt;/span&gt; 2015/16, 33 348, E).&lt;/p&gt;&lt;h2&gt;Dieren&lt;/h2&gt;&lt;h4&gt;Zoönosen&lt;/h4&gt;&lt;p&gt;De minister van VWS heeft een uitgebreide brief aan de Tweede kamer gestuurd over zoönosen &lt;br/&gt;(&lt;span class="italic"&gt;Kamerstukken II&lt;/span&gt; 2015/16, 28 286, nr. 844). Het gaat vooral om vroegtijdige signalering.&lt;/p&gt;&lt;h4&gt;Vanggewassen&lt;/h4&gt;&lt;p&gt;In gebieden waar veel neerslag is gevallen mogen vanggewassen voor de vergroening gezaaid worden tot 15 oktober (in plaats van 30 september), &lt;br/&gt;(&lt;span class="italic"&gt;Kamerstukken II&lt;/span&gt; 2015/16, 28 625, nr. 229). &lt;/p&gt;&lt;h2&gt;Planten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;In een brief gaat de staatssecretaris van milieu in op de relatie tussen de toelating van gewasbeschermingsmiddelen en de Kaderrichtlijn water (&lt;span class="italic"&gt;Kamerstukken II&lt;/span&gt; 2015/16, 27 858, nr. 326). Eer moet nog verder geharmoniseerd worden. Er wordt bij de toelating nu niet rechtstreeks getoetst aan de kwaliteitsnormen van de KRW, wel kan het zijn dat voor gewasbeschermingsmiddelen reductieplannen worden opgesteld. &lt;/p&gt;&lt;h4&gt;Kwekersrecht&lt;/h4&gt;&lt;p&gt;De Tweede Kamer heeft uitvoerig beraadslaagd over de beleidsnota biotechnologie. Veel Kamerleden maken zich zorgen over de uitbreiding van het octrooirecht, waardoor de kwekersrechtvrijstelling niet van toepassing is (&lt;span class="italic"&gt;Kamerstukken II&lt;/span&gt; 2015/16, 27 428, nr. 317).&lt;/p&gt;&lt;h2&gt;Milieurecht&lt;/h2&gt;&lt;h4&gt;Mestfraude&lt;/h4&gt;&lt;p&gt;In een kamerbrief (&lt;span class="italic"&gt;Kamerstukken II&lt;/span&gt; 2015/16, 33 037, nr. 160) wordt een overzicht gegeven van de maatregelen om mestfraude te voorkomen:&lt;/p&gt;&lt;ul&gt;&lt;li class="streepjes"&gt;Op basis van een integriteitstoetsing zij negen registraties van intermediairs ingetrokken;&lt;/li&gt;&lt;li class="streepjes"&gt;Verbetering van de registratie van mestopslagen per 1 januari 2016;&lt;/li&gt;&lt;li class="streepjes"&gt;Extreme waarden bij bemonstering is een signaal voor handhaving en verscherpt toezicht;&lt;/li&gt;&lt;li class="streepjes"&gt;Er komt onafhankelijke monsterneming;&lt;/li&gt;&lt;li class="streepjes"&gt;Ingewikkelde constructies met rechtspersonen in de mesthandel bemoeilijken de handhaving; toch wordt steeds vaker effectief opgetreden;&lt;/li&gt;&lt;li class="streepjes"&gt;Verbeterde AGR/GPS apparatuur;&lt;/li&gt;&lt;li class="streepjes"&gt;Het aantal uitzonderingen op de hoofdregels voor het mesttransport zal in 2016 worden beperkt. Een van die uitzonderingen (geen GPS op transport van mest voor de export is een grote risicofactor. Deze zal zo spoedig mogelijk worden geschrapt.&lt;/li&gt;&lt;/ul&gt;&lt;h4&gt;Ammoniak&lt;/h4&gt;&lt;p&gt;Een commissie van internationaal vooraanstaande wetenschappers heeft onderzoek gedaan naar de kennisketen onder het ammoniakbeleid, waaronder meting van de ammoniakemissies en de ammoniakconcentraties. De methoden zijn wetenschappelijk in orde, maar toch kan er nog wel wat verbeteren. De commissie is ook positief over Aerius, het programma dat de PAS ondersteunt (&lt;span class="italic"&gt;Kamerstukken II&lt;/span&gt; 2015/16, 33 037, nr. 161). &lt;/p&gt;&lt;h4&gt;Wet verantwoorde groei&lt;/h4&gt;&lt;p&gt;Het wetsvoorstel heeft de Eerste Kamer aanleiding gegeven tot nogal wat vragen. Deze zijn ook beantwoord. Over het komende fosfaatquotum valt nog niet veel te zeggen (&lt;span class="italic"&gt;Kamerstukken I&lt;/span&gt; 2015/16, 33 979, R).&lt;span class="bold"&gt; &lt;/span&gt;De nieuwe staatssecretaris van EZ heeft een ‘Rekenmodel grondgebondenheid behorende bij de AMvB Verantwoorde groei melkveehouderij’ gepubliceerd. Met het model kan worden berekend of er een fosfaatoverschot is en hoeveel mest verwerkt kan/moet worden. &lt;span class="italic"&gt;Kamerstukken II&lt;/span&gt; 2015/16, 34 295, nr. 5.&lt;/p&gt;&lt;h4&gt;Asbest&lt;/h4&gt;&lt;p&gt;Er komt een subsidieregeling voor de sanering van asbestdaken, in 2016. Ook komt er organisatorische hulp voor de boeren (&lt;span class="italic"&gt;Kamerstukken II&lt;/span&gt; 2015/16, 25 834, nr. 103)&lt;/p&gt;&lt;h4&gt;Mest&lt;/h4&gt;&lt;p&gt;Het Besluit gebruik meststoffen is gewijzigd, &lt;span class="italic"&gt;Stb&lt;/span&gt;. 2015, 416. De wijzigingen hebben betrekking op het gebruik van ‘herwonnen fosfaten’ (die nu ook als meststof kunnen worden aangemerkt), het gebruik van mest bij bepaalde gewassen en de vernietiging van de graszode in verband met aaltjesbestrijding.&lt;/p&gt;&lt;h2&gt;Europees recht&lt;/h2&gt;&lt;h4&gt;TTIP&lt;/h4&gt;&lt;p&gt;Bij de bespreking van de agenda van de Landbouwraad is o.m. uitvoerig ingegaan op het TTIP-verdrag. De Nederlandse inzet is dat op het Europese niveau van consumentenbescherming niet wordt ingeboet en dat de beleidsvrijheid behouden blijft om wetgeving op te stellen op het gebied van veiligheid en bescherming van de gezondheid van mens, dier, plant en milieu, alsmede op het terrein van dierenwelzijn. De Europese Commissie heeft aangegeven dat zij met TTIP aan de geldende EU-standaarden zal vasthouden. In het onderhandelingsmandaat van de Europese Commissie voor TTIP is opgenomen dat gestreefd moet worden naar samenwerkingsmechanismen voor onder andere het bespreken van equivalentie op het vlak van dierenwelzijn. De onderhandelingen zijn nog gaande. Tijdens de Landbouw- en Visserijraad van 16 maart jl. is benadrukt dat bij het afsluiten van handelsakkoorden een gelijk speelveld van belang is (&lt;span class="italic"&gt;Kamerstukken II&lt;/span&gt; 2015/16, 21 501-32, nr. 886).&lt;/p&gt;</content><legacyfootnotes/><footnotes><footnote/></footnotes><auteurs/><published>2015-12-16 15:11:21</published><modified>2015-12-16 15:11:21</modified><editiondate>2015-12-16</editiondate><htmlpath>https://denhollander.info/artikel/12600</htmlpath></article>
</articles></edition>
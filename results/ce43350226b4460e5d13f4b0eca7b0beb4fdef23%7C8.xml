<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>12</uitgave><aflevering>11</aflevering><searchword>TvAR 12/2018</searchword><id>15291</id><udhid>UDH:TvAR/15291</udhid><titel>Milieu - College van Beroep voor het bedrijfsleven, 2 oktober 2018,  ECLI:NL:CBB:2018:519  (melkveefosfaatreferentie) (TvAR 2018/5958)</titel><searchwords><searchword>TvAR 12/2018</searchword><searchword>TvAR 2018/5958</searchword><searchword>UDH:TvAR/15291</searchword></searchwords><attachments><attachment><name>20142.pdf</name><extention>pdf</extention><url>https://denhollander.info/download/20142/ci</url></attachment></attachments><inleiding/><content>&lt;p&gt;&lt;span class="bold"&gt;(mr. R.W. L. Koopmans, mr. I.M. Ludwig en mr. T.L. Fernig-Rocour)&lt;/span&gt;&lt;/p&gt;&lt;p class="annotator"&gt;Met noot H.A. Verbakel – van Bommel&lt;/p&gt;&lt;h3&gt;Melkveefosfaatreferentie. Geen strijd met artikel 1 EP.&lt;/h3&gt;&lt;p&gt;[Meststoffenwet, art. 38; Het Eerste Protocol bij het Europees Verdrag tot bescherming van de rechten van de mens en de fundamentele vrijheden (EP), art. 1]&lt;/p&gt;&lt;p&gt;De melkveehouder heeft onvoldoende aangetoond en inzichtelijk gemaakt dat op 12 december 2013 sprake was van onomkeerbare uitbreidingsinvesteringen en dat deze een individuele buitensporige last vormen. Geen strijd met artikel 1 EP. Beroep ongegrond.&lt;/p&gt;&lt;p&gt;uitspraak van de meervoudige kamer in de zaak tussen&lt;/p&gt;&lt;p&gt;Melkveebedrijf [naam] V.O.F., te [plaats] , appellante&lt;/p&gt;&lt;p&gt;(gemachtigde: mr. ing. A.N.M. van Bavel),&lt;/p&gt;&lt;p&gt;en&lt;/p&gt;&lt;p&gt;de minister van Landbouw, Natuur en Voedselkwaliteit, verweerder&lt;/p&gt;&lt;p&gt;(gemachtigde: mr. A.H. Spriensma-Heringa).&lt;/p&gt;&lt;h3&gt;Procesverloop &lt;/h3&gt;&lt;p&gt;Bij besluit van 27 februari 2015 (het primaire besluit) heeft verweerder de melkveefosfaatreferentie 2013 van appellante vastgesteld op 3.656 kg fosfaat. &lt;/p&gt;&lt;p&gt;Bij besluit van 20 augustus 2015 (het bestreden besluit 1) heeft verweerder het bezwaar van appellante ongegrond verklaard. &lt;/p&gt;&lt;p&gt;Bij uitspraak van 23 juni 2016 (ECLI:NL:CBB:2016:251) heeft het College het beroep van appellante gericht tegen bestreden besluit 1 gegrond verklaard, dit besluit vernietigd en verweerder opdracht gegeven een nieuw besluit te nemen.&lt;/p&gt;&lt;p&gt;Bij besluit van 5 augustus 2017 (het bestreden besluit 2), verzonden op 5 september 2017, heeft verweerder het bezwaar van appellante opnieuw ongegrond verklaard. Tevens is overwogen dat appellante niet in aanmerking komt voor een ontheffing op grond van artikel 38 van de Meststoffenwet.&lt;/p&gt;&lt;p&gt;Tegen het bestreden besluit 2 heeft appellante beroep ingesteld. Verweerder heeft een verweerschrift ingediend. Ter zitting van 2 augustus 2018 is het beroep van appellante behandeld. Partijen werden vertegenwoordigd door hun gemachtigden.&lt;/p&gt;&lt;h3&gt;Overwegingen &lt;/h3&gt;&lt;p&gt;1.1 Bij het primaire besluit heeft verweerder voor appellante de MVFR 2013 vastgesteld door, kort gezegd, de forfaitaire mestproductie van het in 2013 gehouden melkvee te verminderen met de fosfaatruimte in 2013. Appellante heeft daartegen bezwaar gemaakt en in dat verband onder meer aangevoerd dat de Wet verantwoorde groei melkveehouderij (Wvgm) in strijd is, voor zover hier relevant, met artikel 1 van het Eerste Protocol bij het Verdrag tot bescherming van de rechten van de mens en de fundamentele vrijheden (EP). Daartoe heeft zij onder meer gemotiveerd aangevoerd dat er bij de vaststelling van de MVFR onvoldoende rekening is gehouden met haar individuele omstandigheden. Deze omstandigheden maken dat in haar geval sprake is van een individuele buitensporige last. Verweerder heeft het bezwaar ongegrond verklaard. Bij de uitspraak van 23 juni 2016 heeft het College het daar tegen gerichte beroep van appellante gegrond verklaard, het bestreden besluit 1 vernietigd en verweerder opdracht gegeven een nieuw besluit op bezwaar te nemen.&lt;/p&gt;&lt;p&gt;1.2 Het College heeft in de uitspraak van 23 juni 2016 verwezen naar zijn uitspraak van 15 juni 2016 (ECLI:NL:CBB:2016:150). In die uitspraak heeft het College geoordeeld dat de invoering van het stelsel van de Wvgm een inbreuk vormt op het recht van artikel 1 van het Eerste Protocol bij het Verdrag van de rechten van de mens en de fundamentele vrijheden (EP) op ongestoord genot van eigendom van de melkveehouderijen, maar dat sprake van een redelijke mate van evenredigheid tussen de te dienen doelstellingen van de Wvgm en de maatregelen die door deze wet zijn ingevoerd. De ingevoerde maatregelen zijn in hun algemeenheid proportioneel (rechtsoverweging 5.5.3). Het gemotiveerde beroep op artikel 1 van het EP brengt echter wel mee dat verweerder gehouden is tot een belangenafweging waarbij de bijzondere individuele omstandigheden worden betrokken. Door niet in te gaan op de door appellante aangevoerde individuele omstandigheden heeft verweerder heeft het bestreden besluit 1 niet voldoende zorgvuldig voorbereid en gemotiveerd. Het College heeft verweerder in zijn uitspraak van 23 juni 2016 opgedragen om een nieuwe beslissing op bezwaar te nemen met in achtneming van rechtsoverweging 5.7 en 5.8 van de uitspraak van 15 juni 2016. Dat betekent dat verweerder diende te onderzoeken of de vastgestelde MVFR 2013 op grond van bijzondere, niet voor alle melkveehouders geldende feiten en omstandigheden voor appellante een individuele, buitensporige last oplevert en in hoeverre de regelgeving buiten toepassing moet worden gelaten zolang niet is voorzien in (een) passende maatregel(en) ter compensatie van die last. Verweerder heeft in het nieuwe besluit op bezwaar geconcludeerd dat van strijd met artikel 1 van het EP in het geval van appellante geen sprake is.&lt;/p&gt;&lt;p&gt;2&lt;span class="italic"&gt;. &lt;/span&gt;Appellante heeft in het beroep gericht tegen het nieuwe besluit aangevoerd dat de kern van het geschil is dat in haar geval bij de vaststelling van de MVFR geen rekening is gehouden met de lopende bedrijfsuitbreiding. Sinds 2008 voert appellante een melkveebedrijf in de vorm van een vennootschap onder firma, gevestigd op twee locaties. In 2011 is besloten tot uitbreiding. Vanaf 2011 is het vergunningentraject gestart en zijn in dat kader diverse onderzoeken uitgevoerd, waaronder een archeologisch onderzoek en een bodemonderzoek. In 2014 is de vergunning op grond van de Natuurbeschermingswet (NB-vergunning) aangevraagd. In dat kader moesten ammoniakrechten verworven worden. Uiteindelijk is de NB-vergunning op 24 september 2015 definitief verleend. Het hele uitbreidingstraject dat op dit moment nog niet gerealiseerd is, is al wel gepaard gegaan met hoge kosten, onder andere voor het opstellen van een bedrijfsplan, het inwinnen van advies en begeleiding, een aanvraag dimensioneringsplan, leges enzovoorts. De conclusie dat er in het geval van appellante geen sprake is van onomkeerbare verplichtingen op 12 december 2013 wordt door haar niet gevolgd. Al ruim voor 2013 is gestart met dit traject en voor eind 12 december 2013 zijn zelfs alle ammoniakrechten al verworven. Deze omstandigheden zijn bij de beoordeling niet betrokken. De suggestie die wordt gewekt dat als voor 12 december 2013 was gestopt met de uitbreidingsplannen appellante niet te maken zou hebben gekregen met een individuele buitensporige last, is onterecht. Afwijken van de ingeslagen weg was geen optie, gelet op de al gemaakte kosten en de noodzaak oude stallen te vervangen. Er is daarom sprake van onzorgvuldige besluitvorming. &lt;/p&gt;&lt;p&gt;3.1 Verweerder heeft naar voren gebracht dat hij bij de aantasting van het eigendomsrecht (artikel 1 van het EP) van appellante, naar aanleiding van de uitspraken van 15 juni 2016, rekening houdt met het soort buitengewone omstandigheden dat is genoemd in de nota van wijziging van het Wetsvoorstel grondgebonden groei (Kamerstukken II 2015-2016, 34295, nr. 8). Het gaat daarbij om omstandigheden waardoor een individuele melkveehouder buiten zijn schuld minder fosfaatproductie of meer fosfaatruimte had. Het moet dan wel gaan om een MVFR 2013 die ten minste 10% lager is vastgesteld, dan zonder die omstandigheden het geval zou zijn geweest. Ook wordt er rekening gehouden met bedrijven die vóór 12 december 2013 onomkeerbare verplichtingen zijn aangegaan ten behoeve van een bedrijfsuitbreiding. Ten gevolge van deze buitengewone omstandigheden moet de MVFR 2013 ook ten minste 10% lager zijn vastgesteld dan anders het geval zou zijn geweest. &lt;/p&gt;&lt;p&gt;3.2 Verweerder heeft appellante verzocht om stukken in te dienen over de uitbreiding van haar melkveebedrijf. Geconcludeerd is dat voor 12 december 2013 geen financierings- of bouwovereenkomsten zijn aangegaan ten behoeve van de uitbreiding. Van onomkeerbare verplichtingen voor 12 december 2013 die een buitensporige last met zich meenemen is daarom in het geval van appellante geen sprake volgens verweerder. Alle vereiste vergunningen zijn pas na 12 december 2013 verleend. Over onder meer de aankoop van ammoniakrechten heeft verweerder het standpunt ingenomen dat dergelijke kosten geen buitensporige last opleveren. Datzelfde geldt voor leges-, advies- en onderzoekskosten. Dergelijke kosten behoren volgens verweerder tot het normale ondernemersrisico. Appellante bevindt zich daarmee niet in andere omstandigheden dan andere melkveehouders die van hun vergunningen (uiteindelijk) geen gebruik hebben gemaakt. Dat uitbreidingen of aanpassingen moesten worden gerealiseerd in verband met het welzijn van de dieren behoort volgens verweerder tot de normale verplichtingen, waarbij bovendien geldt dat een verbetering van de stallen waarschijnlijk heeft geleid tot een waardevermeerdering. Alles overziend meent verweerder dat er geen sprake is van strijd met artikel 1 van het EP. &lt;/p&gt;&lt;p&gt;4.1 Naar het oordeel van het College heeft verweerder, bij de beoordeling van de vraag of de MVFR 2013 in het geval van appellante leidt tot een individuele en buitensporige last, uit kunnen gaan van de door hem ontwikkelde beoordelingscriteria. De uitgangspunten die verweerder heeft gekozen acht het College niet onredelijk. Dat laat overigens onverlet dat het College de vraag of er strijd is met artikel 1 van het EP in volle omvang toetst.&lt;/p&gt;&lt;p&gt;4.2 Met verweerder is het College van oordeel dat de MVFR 2013 van appellante niet tot een individuele en buitensporige last leidt. Van het in de wet neergelegde uitgangspunt dat bij de vaststelling van de MVFR niet wordt uitgegaan van het aantal vergunde dieren, maar van het aantal gehouden dieren heeft verweerder in dit geval niet hoeven afwijken. Zoals het College in zijn uitspraak van 15 juni 2016 heeft overwogen is de totale financiële positie van appellante van belang, inclusief eventuele mogelijkheden om de overtollige bedrijfsmiddelen op andere wijze aan te wenden en geldt ook dat niet elke last tot strijd met artikel 1 van het EP leidt. Van de investeringen die bij de aankondiging van de met de Wvgm ingevoerde maatregelen al waren gedaan heeft verweerder terecht overwogen dat niet aannemelijk is dat deze een buitenproportionele last met zich brengen. De bewijslast hiervoor ligt bij appellante. Zij heeft echter onvoldoende inzichtelijk gemaakt dat voor 12 december 2013 al zodanige, onomkeerbare uitbreidingsinvesteringen zijn gedaan, dat deze op zichzelf een individuele disproportionele last vormen. Voor eventuele investeringen en uitbreidingen nadien geldt dat inmiddels duidelijk was, of in ieder geval voor appellante duidelijk kon zijn, dat extra investeringen in de verwerking van mest dan wel de aankoop van grond nodig zouden zijn, in het geval dat de plannen voor de bedrijfsuitbreiding zouden worden doorgezet. Deze kosten komen daarom in hun geheel voor het eigen ondernemingsrisico van appellante. Eventuele aanpassingen die appellante heeft moeten doen in het kader van dierenwelzijn of gezondheid, hebben geen causaal verband met de gevolgen van de Wvgm. Deze omstandigheid onderscheidt appellante ook niet van andere melkveehouders, die immers ook aan de gezondheidseisen moeten voldoen.&lt;/p&gt;&lt;p&gt;4.3 Gelet op het bovenstaande is de conclusie dat het bestreden besluit niet in strijd is met artikel 1 van het EP.&lt;/p&gt;&lt;p&gt;5. Het beroep is ongegrond. Voor een proceskostenveroordeling bestaat geen aanleiding.&lt;/p&gt;&lt;h3&gt;Beslissing&lt;/h3&gt;&lt;p&gt;Het College verklaart het beroep ongegrond. &lt;/p&gt;&lt;h3&gt;Noot&lt;/h3&gt;&lt;p&gt;Per 1 januari 2015 is het stelsel ‘Verantwoorde groei melkveehouderij’ in werking getreden. Doel van dit stelsel is om te zorgen voor verantwoorde groei van melkveebedrijven. Melkveehouderijbedrijven mogen onder voorwaarden groeien. Aanvankelijk (2015) was groei c.q. extra fosfaatproductie door melkvee door uitbreiding mogelijk als deze extra productie (mest) werd verwerkt en/óf op landbouwgrond dat tot het bedrijf behoorde, kon worden geplaatst (mestplaatsingsruimte). &lt;/p&gt;&lt;p&gt;Vanaf 1 januari 2016 is het niet meer mogelijk om de extra fosfaatproductie alleen te verwerken. Voor een deel van de extra productie moet extra landbouwgrond in gebruik worden genomen. Dit was aanvankelijk bepaald in de Algemene Maatregel van Bestuur verantwoorde groei melkveehouderij (AMvB grondgebondenheid). Per 1 januari 2018 is deze maatregel opgenomen in de Meststoffenwet. &lt;/p&gt;&lt;p&gt;In het kader van de regelgeving omtrent ‘Verantwoorde groei melkveehouderij’ is voor elk bedrijf met melkvee dat in 2013 bestond een melkveefosfaatreferentie vastgesteld. De toenmalige staatssecretaris van Economische Zaken had in een brief aan de Tweede Kamer van 12 december 2013 reeds aangekondigd dat voor elk melkveehouderijbedrijf deze referentie zou worden vastgesteld. De melkveefosfaatreferentie is kort samengevat de hoeveelheid fosfaat die op een bedrijf wordt geproduceerd, maar niet hoeft te worden verwerkt of die niet binnen het bedrijf op eigen grond hoeft te worden geplaatst. De melkveefosfaatreferentie is bepaald door de forfaitaire fosfaatproductie door melkvee in het kalenderjaar 2013 op een bedrijf af te zetten tegen de fosfaatruimte die in 2013 op het bedrijf beschikbaar was. &lt;/p&gt;&lt;p&gt;Tegen het besluit tot vaststelling van de melkveefosfaatreferentie heeft een aantal melkveehouders in 2015 bezwaar aangetekend. Vervolgens is tegen besluiten tot ongegrondverklaring van de bezwaren beroep ingesteld bij het College van Beroep voor het bedrijfsleven (CBb).&lt;/p&gt;&lt;p&gt;Het CBb heeft in juni 2016 een (groot) aantal uitspraken gedaan. Allereerst heeft het CBb destijds geoordeeld dat de Wet verantwoorde groei melkveehouderij en het op basis daarvan genomen besluit tot vaststelling van een melkveefosfaatreferentie een inbreuk vormt op het recht op ongestoord bezit van eigendom in de zin van artikel 1 Eerste Protocol bij het EVRM. Vervolgens heeft het CBb beoordeeld of die inbreuk gerechtvaardigd is. &lt;/p&gt;&lt;p&gt;De genomen maatregelen waren volgens het CBb voor melkveehouders voldoende voorzienbaar. De voorgenomen wetgeving was reeds op 1 juli 2014 gepubliceerd (wetsvoorstel 33979) en er was aangegeven dat een en ander op 1 januari 2015 in werking zou treden. Daarnaast hadden melkveehouders van het besluit tot vaststelling van de melkveefosfaatreferentie eind 2014 een vooraankondiging ontvangen. Melkveehouders konden derhalve hun gedrag aanpassen. &lt;/p&gt;&lt;p&gt;Een rechtvaardiging van een inbreuk op het ongestoorde genot van eigendom moet vervolgens gegrond zijn op het algemeen belang. Met de Wet verantwoorde groei melkveehouderij wordt een algemeen belang gediend (Nitraatrichtlijn).&lt;/p&gt;&lt;p&gt;Vervolgens is het CBb ingegaan op het principe van ‘fair balance’. Een inbreuk op het ongestoord genot van eigendom is te rechtvaardigen als er sprake is van een redelijke mate van evenredigheid tussen het te dienen doel en de gekozen middelen. Hieraan is niet voldaan als één of meerdere betrokkene(n) een individuele en buitensporige last (‘individual and excessive burden’) te dragen hebben als gevolg van de wettelijke maatregelen. Het CBb was destijds reeds van oordeel dat in algemene zin sprake is van proportionaliteit. Melkveehouders konden voorzien dat afschaffing van het melkquotum zou kunnen leiden tot nieuwe regulerende wetgeving ten aanzien van de productie van dierlijke meststoffen door melkvee. &lt;/p&gt;&lt;p&gt;Aan de orde was vervolgens de vraag of toepassing van de wet in gevallen van appellanten leidt tot een individuele en buitensporige last (‘individual and excessive burden’). Appellanten meenden dat daarvan sprake is en hebben ter onderbouwing daarvan zowel in bezwaar als beroep individuele omstandigheden naar voren gebracht. De toenmalige staatssecretaris was echter in zijn beslissingen op bezwaar niet ingegaan op deze individuele omstandigheden. De besluiten waren daardoor volgens het CBb niet zorgvuldig voorbereid en gemotiveerd. Er dient specifiek worden ingegaan op door appellanten, in hun individuele gevallen, aangevoerde argumenten.&lt;/p&gt;&lt;p&gt;De staatssecretaris heeft van het CBb destijds de opdracht gekregen te onderzoeken of de vastgestelde melkveefosfaatreferentie op grond van bijzondere, niet voor alle melkveehouders geldende feiten en omstandigheden, een individuele en buitensporige last oplevert als bedoeld in artikel 1 van het Eerste Protocol. &lt;/p&gt;&lt;p&gt;In de onderhavige zaak heeft de melkveehouder gesteld dat bij de vaststelling van de melkveefosfaatreferentie geen rekening is gehouden met de lopende bedrijfsuitbreiding. Vanaf 2011 is het vergunningentraject daarvoor gestart, zijn diverse onderzoeken verricht en in 2013 zijn ammoniakrechten verworven. Het uitbreidingstraject was nog niet gerealiseerd, maar er is wel sprake van hoge kosten. &lt;/p&gt;&lt;p&gt;Volgens de minister is geen sprake van een buitensporige individuele last vanwege het feit dat vóór 12 december 2013 (publicatie kamerbrief; zie hiervoor) geen financierings- of bouwovereenkomsten zijn aangegaan ten behoeve van de uitbreiding. De vergunningen zijn pas na deze datum verleend. De aankoop van ammoniakrechten levert geen buitensporige last op. Datzelfde geldt voor de gemaakte kosten voor bijvoorbeeld leges en advies. Er is dienaangaande volgens de minister sprake van ondernemersrisico. &lt;/p&gt;&lt;p&gt;Het College is het in deze zaak met de minister eens. De totale financiële positie van de melkveehouder is van belang, inclusief eventuele mogelijkheden om de overtollige bedrijfsmiddelen op een andere wijze aan te wenden. Niet elke last leidt tot strijd met artikel 1 EP. De melkveehouder heeft onvoldoende aangetoond en inzichtelijk gemaakt dat op 12 december 2013 sprake was van onomkeerbare uitbreidingsinvesteringen en dat deze een individuele buitensporige last vormen. Voor investeringen en uitbreidingen ná 12 december 2013 geldt volgens het College dat duidelijk was dat daarvoor extra investeringen in mestverwerking of grond nodig zouden zijn. Deze kosten komen daarom geheel voor eigen ondernemersrisico van de melkveehouder. Conclusie: beroep ongegrond. &lt;/p&gt;&lt;p&gt;In procedures omtrent het Fosfaatreductieplan 2017 en het stelsel van fosfaatrechten (Meststoffenwet) is sprake van een vergelijkbare discussie en ligt de bewijslast eveneens bij de melkveehouder. Uit deze uitspraak blijkt (wederom) dat men goed beslagen ten ijs moet komen.&lt;/p&gt;&lt;p&gt;H.A. Verbakel – van Bommel&lt;/p&gt;</content><legacyfootnotes/><footnotes><footnote/></footnotes><auteurs>H.A. Verbakel – van Bommel</auteurs><published>2018-12-19 14:42:54</published><modified>2020-10-22 08:37:49</modified><editiondate>2018-12-19</editiondate><htmlpath>https://denhollander.info/artikel/15291</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1999</searchword><id>5690</id><udhid>UDH:TvAR/5690</udhid><titel>Wet herstructurering varkenshouderij Europeesrechtelijk gezien.</titel><searchwords><searchword>TvAR 2/1999</searchword><searchword>UDH:TvAR/5690</searchword></searchwords><attachments><attachment><name>1999_nr 2_Artikel_Jager.pdf</name><extention>pdf</extention><url>https://denhollander.info/download/5622/ci</url></attachment></attachments><inleiding>1. Inleiding&#13;
De Wet herstructurering varkenshouderij heeft een enorme impact gehad in zowel&#13;
juridisch-agrarisch als economisch-agrarisch Nederland. Op basis van LEI-studies is&#13;
een economische basis aan deze wet gegeven. Gebleken is echter dat juridisch gezien&#13;
deze wet meerdere hiaten vertoont. Inmiddels zijn er al enige rechterlijke vonnissen&#13;
verschenen. In kort geding overwoog de president van de Rechtbank ’s-Gravenhage&#13;
dat de eis van schadeloosstelling die in kort geding gesteld werd, vooralsnog niet toegewezen&#13;
wordt. Van belang hierbij is dat in de bodemprocedure die tegen de Wet herstructurering&#13;
varkenshouderij (Whv) is aangespannen deze eis ook meegewogen&#13;
wordt, en dat de uitspraak van deze bodemprocedure, waarin half november zou&#13;
worden gepleit, eind december gewezen zou zijn. Dit is voordat de strafrechtelijke&#13;
handhaving van de Whv aanvangt en daarom op tijd, aldus de rechter.1 Gebleken is&#13;
echter dat de uitspraak langer op zich zal laten wachten, ook gezien het tussenvonnis&#13;
van de rechtbank eind december, waarin de rechtbank van het ministerie een herrekening&#13;
van de 14 miljoen kilo fosfaat verlangt.&#13;
Dit artikel is een bewerking van een afstudeerscriptie, waarbij opgemerkt wordt&#13;
dat niet alle aspecten uit deze scriptie in dit artikel aan de orde komen. Gekozen is&#13;
voor de belangrijkste argumenten. Centraal staan de gemeenschappelijke marktordening&#13;
voor varkensvlees2 en de EG-Nitraatrichtlijn.3 In par. 2 wordt het systeem van&#13;
de Whv besproken en direct gelieerd aan de gemeenschappelijke marktordening voor&#13;
varkensvlees. Van hieruit wordt in de paragraaf daarna de EG-Nitraatrichtlijn nader&#13;
bekeken en getoetst aan de wet. Tot slot worden nog in par. 4 enkele woorden gewijd&#13;
aan de discriminatie en de minder bekende – maar in casu relevantere – omgekeerde&#13;
discriminatie, in het jargon discrimination à rebours genoemd.</inleiding><content>2. Systeem Wet herstructurering varkenshouderij&#13;
Met de Whv heeft minister van Aartsen een systeem willen ontwikkelen waarin&#13;
varkensrechten centraal staan. In art. 1 sub e Whv wordt een varkensrecht gedefinieerd&#13;
als het “gemiddelde aantal varkens dat gedurende een jaar op grond van het bij&#13;
of krachtens deze wet bepaalde ten hoogste op een bedrijf mag worden gehouden”.&#13;
In deze wet wordt in principe 1996 als referentiejaar gehouden. Het wordt aan de varkenshouder gelaten te kiezen voor 1995 wanneer hem dat om bepaalde redenen&#13;
beter uitkomt. Het varkensrecht, ook wel basisrecht genoemd, bedraagt 90% van het&#13;
gemiddelde aantal varkens dat een varkenshouder in 1996 had opgegeven in het kader&#13;
van de Meststoffenwet aan het Bureau Heffingen. Over deze korting van 10% komt&#13;
op 1 januari 2000 een nieuwe korting van maximaal 15%.4 Voorloperbedrijven kunnen&#13;
op grond van art. 21 lid 2 Whv een vermeerdering van het percentage van 90%&#13;
krijgen, oftewel een lagere korting.5 De wet bepaalt in art. 6 lid 2 dat binnen het varkensrecht&#13;
er ook een fokzeugenrecht6 wordt gecreëerd.&#13;
Met het instellen van varkensrechten wordt een vermogensrecht gecreëerd, een&#13;
situatie die door de overheid niet wordt toegejuicht, maar wel wordt gezien. De regering&#13;
probeert door middel van het aanwijzen van de concentratiegebieden Oost en&#13;
Zuid en de categorie ‘rest van Nederland’ de overgang en overdracht van een bedrijf&#13;
te regelen.&#13;
Met betrekking tot het Europese recht speelt nu de vraag of de kortingen van 10 en&#13;
15% zoals ze worden genoemd in de art. 6 en 31 Whv legitieme maatregelen zijn binnen&#13;
de gemeenschappelijke marktordening voor varkensvlees en de EG-Nitraatrichtlijn.&#13;
2.1. De gemeenschappelijke marktordening voor varkensvlees&#13;
Europese gemeenschappelijke verordeningen regelen via een bepaald aantal specifieke&#13;
mechanismen de markt voor een product. In de gemeenschappelijke marktordening&#13;
voor varkensvlees zijn twee mechanismen ingevoerd: een prijsregeling en een handelsregeling&#13;
met derde landen. De verdragsrechtelijke basis voor een gemeenschappelijke&#13;
verordening ligt in de landbouwtitel, art. 38 t/m 47 EG-Verdrag.&#13;
2.1.1. De landbouwtitel&#13;
De art. 38 t/m 47 EG-Verdrag bevatten de landbouwtitel, die te verdelen is in twee&#13;
delen. De art. 38 t/m 44 EG-Verdrag omvatten de juridische grondslagen voor het&#13;
gemeenschappelijk agrarisch beleid. De art. 44 t/m 47 EG-Verdrag vormen het tweede&#13;
deel en geven de overgangsvoorzieningen weer. Dit laatste deel heeft voor het&#13;
grootste deel zijn betekenis verloren, omdat de overgangstijd van art. 7 EG-Verdrag&#13;
al enige tijd achter ons ligt.&#13;
Voor de landbouw is de landbouwtitel uiteraard van groot belang. Op grond van&#13;
art. 40 kunnen gemeenschappelijke verordeningen tot stand worden gebracht die de&#13;
doelen, genoemd in art. 39, moeten realiseren. Dat zijn:&#13;
a. het bevorderen van de productiviteit van de landbouw door technische vooruitgang&#13;
en het verzekeren van de landbouwproductie door rationele ontwikkeling en&#13;
een optimaal gebruik van de productiefactoren, met name de arbeidskrachten; b. het verzekeren van een redelijke levensstandaard door verhoging van het hoofdelijk&#13;
inkomen van hen die in de landbouw werkzaam zijn;&#13;
c. het stabiliseren van markten;&#13;
d. het veiligstellen van de voorziening;&#13;
e. het verzekeren van redelijke prijzen bij de levering aan verbruikers.&#13;
Met het instellen van de gemeenschappelijke verordening voor varkensvlees is er een&#13;
Europese marktorganisatie tot stand gebracht.7&#13;
Door middel van de landbouwtitel wordt de agrarische sector eigenlijk uit de normale&#13;
gang van zaken getild. Binnen Europa is er een streven naar volledige eenwording van&#13;
economieën. De landbouw is altijd een voortrekker geweest in dit proces, mede&#13;
dankzij deze landbouwtitel. Ten opzichte van het systeem van art. 30 t/m 37 EGVerdrag&#13;
neemt het dan ook de positie als van een lex specialis in. De idee die aan beide&#13;
systemen ten grondslag ligt is dezelfde, namelijk uniformering. In de landbouw echter&#13;
heeft dit proces zich sneller voltrokken.&#13;
In Europa is mede door het los van elkaar staan van de beide systemen verschillende&#13;
jurisprudentie ontstaan. Zo is er enorm veel jurisprudentie op het vlak van art. 30 t/m&#13;
34 EG-Verdrag gekomen en los daarvan ook jurisprudentie over het marktordeningsrecht.&#13;
Op een aantal punten is binnen het marktordeningsrecht weer meer ruimte&#13;
voor differentiatie en diversiteit gekomen.&#13;
2.2. Systeem marktordeningsrecht&#13;
Een belangrijk punt in dezen is de vraag wie krachtens de landbouwtitel wetgeving&#13;
mag uitvaardigen. Vast staat dat een gemeenschappelijke marktordening de verwezenlijking&#13;
is van het ideaal van vrij verkeer. De lidstaten hebben in principe in een&#13;
gemeenschappelijk verordening hun bevoegdheden verloren, daar het Europese verband&#13;
voor het nationale verband in de plaats is gekomen. Toch kan er nog sprake zijn&#13;
van ruimte, bijvoorbeeld wanneer de Europese Commissie in gebreke blijft, of wanneer&#13;
een marktordening slechts een deel van de markt van een product omvat, of in&#13;
geval van nood, zoals in considerans van de marktordening voor varkensvlees wordt&#13;
genoemd. Een andere mogelijkheid is de situatie waarin het Hof heeft aangegeven dat&#13;
ondanks het bestaan van een marktordening toch door de nationale overheid mag&#13;
worden ingegrepen.&#13;
Centraal in het marktordeningsdenken staat dat de maatregelen die op basis van&#13;
het verdrag door Commissie en/of lidstaten worden genomen, gemeenschappelijk&#13;
bedoeld zijn en niet unilateraal uitvallen. Zo moeten de maatregelen altijd binnen het&#13;
bereik van de doelen van art. 39 EG-Verdrag vallen. Het gevaar bestaat namelijk dat&#13;
er een soort renationalisering van de agrarische politiek ontstaat, waarbij veel verworvenheden verloren gaan.8 Er is niet helemaal te ontkomen aan enige differentiatie&#13;
naar producten, regio’s, personen en tijd, daar Europa nog steeds uitbreidt en de&#13;
verschillen ten gevolge daarvan ook groter worden. De eenheid van de markt moet&#13;
echter altijd voorop staan.9&#13;
2.2.1. Rechtspraak&#13;
Zoals hierboven al vermeld, heeft het Europese Hof enige nuanceringen aangebracht&#13;
in het strakke marktordeningsdenken van geen of weinig nationale inbreng. In een&#13;
aantal belangrijke zaken is toch ruimte gekomen voor die inbreng, waarbij wel geconstateerd&#13;
kan worden dat het een restbevoegdheid betreft, geen a-priori.&#13;
Er kunnen in de jurisprudentie van het Hof drie situaties onderkend worden:&#13;
a. De nationale regels streven andere doelstellingen na dan die van de gemeenschappelijke&#13;
marktordening.&#13;
b. De nationale regels streven dezelfde doelstellingen na als die van de gemeenschappelijke&#13;
marktordening, waarvan de instrumenten niet van een exclusief karakter zijn.&#13;
c. De regels streven dezelfde doelstellingen na als die van de gemeenschappelijke&#13;
marktordening, waarvan de instrumenten van een exclusief karakter zijn.&#13;
In het arrest-Holdijk is de regel onder sub a uitgesproken. De bevestiging van sub b&#13;
is gelegen in het arrest-Jongeneel Kaas. Sub c is in casu van belang, omdat de gemeenschappelijke&#13;
marktordening voor varkensvlees een exclusief karakter heeft, waarover&#13;
hieronder meer.&#13;
Wanneer eenmaal een gemeenschappelijke verordening tot stand is gekomen krachtens&#13;
art. 40 EG-Verdrag, dienen lidstaten zich te onthouden van elke maatregel met&#13;
de strekking daarvan af te wijken of er inbreuk op te maken, aldus het arrest-Jongeneel&#13;
Kaas.10 Dit laat nog altijd enige ruimte aan de nationale overheden, daar de&#13;
mechanismen niet exclusief van aard zijn, zoals het Hof redeneerde. Nemen deze&#13;
overheden toch maatregelen, dan moeten ze voldoen aan twee eisen. Allereerst mag er&#13;
geen inbreuk of afwijken van de gemeenschappelijke verordening ontstaan, en ten&#13;
tweede moeten deze maatregelen ook aan de regels van art. 30 en 34 en desnoods aan&#13;
die van art. 36 EG-Verdrag voldoen. De vrije marktregels vormen een vangnet en zo&#13;
een integrerend onderdeel van het marktordeningsrecht.&#13;
Zoals gezegd kan zich naast deze situatie een andere voordoen, namelijk wanneer&#13;
het gaat om andere doelstellingen dan die van de gemeenschappelijke marktordening;&#13;
een voorbeeld hiervan is het arrest-Holdijk. In de verdediging van het wetsvoorstel&#13;
sluit de regering dicht aan bij de redering van het Hof en van haarzelf in de zaak-Holdijk.&#13;
Het arrest Holdijk bepaalt dat het in art. 40 lid 3 EG-Verdrag (het discriminatieverbod)&#13;
gaat om de door de gemeenschappelijke marktordening nagestreefde doeleinden&#13;
en niet om de verschillende productievoorwaarden die voortvloeien uit nationale regelingen van algemene aard, waarmee andere doeleinden worden nagestreefd. Het&#13;
ging in casu om een besluit van de Nederlandse regering om minimumnormen van&#13;
kalverhokken in te voeren. In de prejudiciële beslissing op deze vraag is het Hof dus&#13;
tot de conclusie gekomen dat het belang dat de Nederlandse regering nastreefde niet&#13;
raakt aan de marktordening, zodat het besluit in stand kon blijven.&#13;
Sir Gordon Slynn heeft de conclusie bij dit arrest geschreven. Hij constateerde dat&#13;
het mechanisme van de onderhavige verordening [805/68], voor zover het betrekking heeft&#13;
op de handel binnen de Gemeenschap, een prijsregeling is; rechtstreekse controle op de&#13;
productie of de verkoop is er niet. Daarom meen ik dat er geen rechtstreeks conflict bestaat&#13;
tussen de uitdrukkelijke bepalingen van de verordening en die van het Nederlandse besluit.&#13;
Zij treffen verschillende zaken.11&#13;
Hij sloot in zijn redenering dicht aan bij het arrest-Irish Creamery, waarin het Hof&#13;
bepaalde dat, wanneer een gemeenschappelijke marktordening ten doel heeft in het&#13;
productie- en groothandelsstadium tot een prijspeil te komen dat rekening houdt met&#13;
zowel de belangen van de gehele communautaire productie in de betrokken sector als&#13;
die van de verbruikers, met deze doelstelling rekening gehouden moet worden. Zouden&#13;
deze doelstellingen in het gedrang worden gebracht door eenzijdig vastgestelde&#13;
nationale maatregelen die bewust of onbewust invloed hebben op het prijspeil op de&#13;
binnenlandse markt in het productie- of groothandelsstadium op de bevoorrading&#13;
van deze markt, dan zullen deze nationale maatregelen moeten wijken.12&#13;
Zo is te zien dat het Hof wel degelijk kijkt naar doelstellingen. In de beide arresten&#13;
wordt een toets toegepast op de waarde van doelstellingen. De doelstelling van de&#13;
gemeenschappelijke marktordening voor varkensvlees is in het arrest-Pigs and Bacon&#13;
Commission aan de orde gekomen. Daarin stelde het Hof dat “de gemeenschappelijke&#13;
ordening der vrije markten in de sector varkensvlees (...) gebaseerd is op het&#13;
beginsel van een open markt, waartoe elke producent vrije toegang heeft en waarvan&#13;
de werking uitsluitend wordt geregeld door de in deze ordening voorziene instrumenten.”&#13;
In de derde considerans die deze gemeenschappelijke ordening begeleidt,&#13;
wordt ook in algemene zin aangesloten bij de doelstellingen van art. 39 EG-Verdrag.&#13;
Dit neemt vrijwel iedere mogelijkheid weg om met nationale maatregelen de&#13;
gemeenschappelijke marktordening voor varkensvlees te beïnvloeden.&#13;
Het argument van de regering als antwoord daarop lijkt kant noch wal te raken.&#13;
Volgens de regering wordt het quotumstelsel niet genoemd in de marktordening voor&#13;
varkensvlees en omdat dat niet het geval is, is de invoering van een quotumstelsel&#13;
mogelijk. Er zal daarom geen sprake zijn van frustratie van het functioneren van de&#13;
marktordening.13&#13;
2.2.2. Tussenconclusie&#13;
De vraag is nu hoe het Hof aankijkt tegen de doelstellingen zoals die zijn meegegeven&#13;
door de regering aan de Whv. De regering geeft in de Memorie van Toelichting aan&#13;
dat er een duurzame oplossing voor de heersende problemen moet komen die met name het gevolg&#13;
zijn van de –ook in vergelijking met andere lidstaten en daarbinnen gelegen regio’s – uitzonderlijke&#13;
omvang van de varkenssector met name op het vlak van milieu, natuur, landschap en&#13;
welzijn.14&#13;
De regering schaart dit onder het kopje ‘herstructureren’.&#13;
Het Hof neigt er in het arrest-Irish Creamery, en ook in het arrest-Holdijk, toe om&#13;
niet te kijken naar dit soort doelstellingen maar juist de doelstellingen van een marktordening&#13;
voorop te stellen, en aan de hand daarvan te bekijken of de uitwerking van&#13;
nationale maatregelen neerkomt op een doorkruising van deze doelstellingen. Wanneer&#13;
dat het geval is, moeten nationale maatregelen wijken, aldus het arrest-Irish Creamery.&#13;
Alhoewel niet geheel duidelijk, kan mijns inziens gesteld worden dat de doelstellingen&#13;
van de Whv – al dan niet verborgen – dezelfde zijn als die van de marktordening&#13;
voor varkensvlees. Bovendien worden de maatregelen genomen binnen een&#13;
gemeenschappelijke marktordening die mechanismen kent die exclusief van aard zijn.&#13;
Stel nu dat het Hof de doelstellingen als ‘anders dan’ de doelstellingen van de marktordening&#13;
interpreteert, dan rest nog wel de vraag of de nationale maatregelen een ongeoorloofde&#13;
inmenging betekenen op de Europese markt. Met andere woorden: valt de generieke&#13;
korting van 25% onder de definitie van productiebeperking uit art. 34 EG-Verdrag?&#13;
2.3. Artikel 34 EG-Verdrag&#13;
Strikt genomen valt een integrale productiebeperking voor zowel de binnenlandse als&#13;
de buitenlandse markt niet onder art. 34 EG-Verdrag, waarbij tussen de binnenlandse&#13;
en de buitenlandse markt duidelijk een verschil in behandeling moet bestaan. Maar in&#13;
het Dassonville-arrest wordt deze definitie opgerekt: iedere handelsregeling van de&#13;
lidstaten die de intracommunautaire handel al dan niet rechtstreeks, daadwerkelijk of&#13;
potentieel kan belemmeren, is als een maatregel van gelijke werking, als kwantitatieve&#13;
beperking te beschouwen.15&#13;
Ook omtrent dit punt is er onduidelijkheid in de behandeling van de Whv. De&#13;
regering stelt dat art. 34 EG-Verdrag in het marktordeningsrecht beperkt geïnterpreteerd&#13;
moet worden. Dat wil zeggen dat een productiebeperking als die in de Whv niet&#13;
onder het verbod van art. 34 EG-Verdrag valt. De regering haalt hierbij een aantal&#13;
arresten aan.16 Deze meer recente arresten zouden de oude arresten op dit punt (Haaster, Van den&#13;
Hazel en Vriend) vervangen hebben.17&#13;
De regering stelt zich op een duidelijk ander standpunt dan de literatuur, die stelt&#13;
dat uit de jurisprudentie rond art. 34 EG-Verdrag juist blijkt dat de beperkte definitie&#13;
niet geldt voor producten die onder het regime van een gemeenschappelijke verordening&#13;
vallen. In die gevallen wordt juist de brede Dassonville-formule gehanteerd.18&#13;
In de gevallen Groenveld en Oebel is gekozen voor een beperkte definitie; hier&#13;
betrof het echter geen marktordeningen. In de gevallen Holdijk en Jongeneel is ook&#13;
gekozen voor een beperkte definitie en hier betrof het wél marktordeningen. Akyürek-&#13;
Kievits en Feenstra hebben naar aanleiding van het arrest-Jongeneel Kaas betoogd dat&#13;
het Hof in het arrest-Jongeneel Kaas art. 34 EG-Verdrag uitlegt alsof er geen sprake is&#13;
van een marktordening. Zij trekken hieruit de conclusie dat voor het geval waarin wél&#13;
een gemeenschappelijke marktordening aanwezig is maar deze niet een gemeenschappelijke&#13;
regeling bevat voor het betrokken onderwerp, art. 34 EG-Verdrag slechts een&#13;
verbod van discriminatie van de uitvoer inhoudt: de beperkte definitie. In de arresten-&#13;
Jongeneel Kaas (over kwaliteitsnormen voor kaas) en Holdijk (over minimumnormen&#13;
voor kalverhokken) was dat inderdaad het geval; het betrof andere doelen.&#13;
Is echter in de gemeenschappelijke marktordening wel een gemeenschappelijke regeling&#13;
op het vlak dat bescherming verdient opgenomen, dan verbiedt het Hof elke belemmering&#13;
van de uitvoer, ongeacht of de binnenlandse handel evenzeer wordt belemmerd.19&#13;
Zoals hierboven betoogd gaat het in de Whv om maatregelen die wél onder de&#13;
marktordening voor varkensvlees vallen. De open marktordening verbiedt, naar het&#13;
zich laat aanzien, quotastelsels die een deelmarkt creëren.&#13;
Zou nu door het Hof vastgesteld worden dat art. 34 EG-Verdrag daadwerkelijk van&#13;
toepassing is, dan komt ook een toets aan art. 36 EG-Verdrag aan de orde.&#13;
De regering bouwt een proportionaliteits- en noodzakelijkheidstoets in de verdediging&#13;
van het wetsvoorstel in. Hierbij sluit de regering dicht aan bij de toetsing aan&#13;
de art. 36 EG-Verdrag-exceptie.20 Dit is enigszins merkwaardig. De regering stelt&#13;
immers dat art. 34 EG-Verdrag geen probleem vormt voor de maatregelen van de&#13;
Whv. Wordt echter betoogd dat art. 34 EG-Verdrag wel opgaat, dan moet getoetst&#13;
worden aan art. 36 EG-Verdrag.&#13;
Een toets aan art. 36 EG-Verdrag is alleen mogelijk indien gemeenschapsmaatregelen&#13;
ontbreken: de Tedeschi-formule, aldus de literatuur.21 In gevallen van gemeenschappelijke&#13;
verordeningen komt een toets aan art. 36 EG-Verdrag niet of nauwelijks voor. In het arrest-Holdijk gebeurde dat wel om de zo-even aangehaalde reden, namelijk&#13;
dat het Hof de zaak-Holdijk interpreteerde alsof er geen gemeenschappelijke verordening&#13;
bestond. De regering bouwt een argumentatie op als in de zaak-Holdijk; vandaar&#13;
dat ook geprobeerd wordt dat in de verdediging van de Whv ook te doen.&#13;
Een andere voorwaarde is dat het moet gaan om een niet-economische maatregel.&#13;
Zoals hierboven ook al naar voren is gekomen, wordt in de jurisprudentie duidelijk&#13;
dat het Hof geneigd is maatregelen te bekijken naar hun uitkomst. Het gaat in de&#13;
Whv om een quotumstelsel, dat in economische zin duidelijk in de sector ingrijpt.&#13;
Het gaat met andere woorden om een economische maatregel. Een noodzakelijkheids-&#13;
en proportionaliteitstoets is dan niet meer mogelijk, zij het dat die toetsen nog&#13;
wel interessant zijn. De regering heeft keer op keer aangegeven dat het instrument&#13;
van de generieke korting niet verder gaat dan strikt noodzakelijk en dat ze proportioneel&#13;
ook te verantwoorden is. Zij heeft daarmee consequent andere geluiden met&#13;
andere oplossingen genegeerd. Oplossingen als het beter handhaven van welzijnsbesluiten&#13;
met het instellen van een boetesysteem zouden kunnen werken, maar deze&#13;
zijn nooit echt onderzocht of serieus genomen door de regering.&#13;
Art. 36 EG-Verdrag speelt ook op een andere manier nog mee, en wel in de toets&#13;
aan de EG-Nitraatrichtlijn. In het vervolg van dit artikel zal dat aan de orde komen.&#13;
3. EG-Nitraatrichtlijn&#13;
Allereerst wil ik in een korte inleiding de EG-Nitraatrichtlijn nader toelichten. Deze&#13;
EG-Nitraatrichtlijn 91/676/EEG is een vervolg op een eerdere richtlijn 80/778/EEG&#13;
die de maximale concentratie van nitraten in drinkwater al stelde op 50 mg per liter.&#13;
Deze richtlijn trof niet het gehele probleem en schoot tekort in de handhaving; daarom&#13;
is de EG-Nitraatrichtlijn gekomen, die ten doel heeft de waterverontreiniging die&#13;
wordt veroorzaakt door nitraten uit agrarische bronnen te verminderen en verdere&#13;
verontreiniging van dien aard te voorkomen. Vanuit deze EG-Nitraatrichtlijn komt&#13;
de verplichting zones aan te wijzen waar problemen zijn met het nitraatgehalte in het&#13;
water. Nederland heeft het gehele grondgebied daartoe aangewezen. Bij deze EGNitraatrichtlijn&#13;
is een aantal bijlagen uitgevaardigd. Zo moeten de EG-lidstaten middels&#13;
actieprogramma’s allereerst codes voor goede landbouwpraktijk incorporeren&#13;
(bijlage II).22 Verder moeten er maatregelen worden genomen op grond van bijlage III&#13;
om het maximum van 170 kg nitraten per hectare per jaar te kunnen halen. Voor het&#13;
eerste actieprogramma van vier jaar is dat nog 210 kg nitraten per hectare per jaar.23&#13;
Wanneer aanstonds al blijkt dat de maatregelen niet toereikend zijn om de doelstellingen&#13;
van art. 1 te bereiken, is er een mogelijkheid geschapen in art. 5 lid 5&#13;
Nitraatrichtlijn om verscherpte aanvullende maatregelen te treffen. Bij het selecteren van die maatregelen houden de lidstaten rekening met de doeltreffendheid en kosten&#13;
ervan ten opzichte van die van eventuele andere preventieve maatregelen. Met name&#13;
deze bepaling is in het licht van de Whv van groot belang.&#13;
In 1996 en 1997 zijn actieprogramma’s24 opgesteld. Het laatste is inmiddels het&#13;
enig geldende. In het actieprogramma is, anders dan in het eerste, wel een beroep&#13;
gedaan op art. 5 lid 5 Nitraatrichtlijn. De regering zit namelijk met het probleem van&#13;
het landelijk niet-plaatsbaar overschot aan dierlijke mest, dat in 2002 18 miljoen kilogram&#13;
zal bedragen. Daar de varkenssector in onderzoeken als schadelijkste sector&#13;
voor het milieu naar voren komt, dient hij ook het meest bij te dragen in het terugbrengen&#13;
van dit landelijk niet-plaatsbaar overschot. Met een generieke korting van&#13;
25% wordt dat doel grotendeels bereikt. De maatregelen die in het actieprogramma&#13;
van 1997 zijn opgenomen en aangeboden zijn aan de Europese Commissie, zijn:&#13;
– de instelling van de mestquotering, die al was gerealiseerd in de Meststoffenwet;&#13;
– de afroming van de mestproductierechten op basis van de Kortingsregeling Wet&#13;
verplaatsing mestproductie, art. 2;&#13;
– de varkensquotering op grond van art. 6 Whv;&#13;
– de inkrimping van de varkensstapel met 10% op 1 januari 2000 krachtens art. 31&#13;
Whv;&#13;
– de opkoop van mestproductierechten varkenshouderij op basis van de Opkoopregeling&#13;
varkenshouderij.25&#13;
Er is echter een aantal juridische problemen opgetreden in het van toepassing verklaren&#13;
van de EG-Nitraatrichtlijn op dit geval. Allereerst is er een probleem in de duidelijkheid&#13;
van de richtlijn; vervolgens zal een probleem in de grondslag aan de orde&#13;
komen. Tot slot wordt de aard van de harmonisatie besproken. Het gaat hier om&#13;
minimumharmonisatie en het is de vraag of die wel correct wordt opgepakt door de&#13;
Nederlandse regering.&#13;
3.1. Duidelijkheid&#13;
De doelstellingen van de Nitraatrichtlijn – zoals hierboven al aangegeven – zijn tamelijk&#13;
ruim gesteld en voor meerdere uitleg vatbaar. Wanneer een bepaling dermate ruim&#13;
gesteld wordt, wordt dat in het Europese recht een ‘programmabepaling’ genoemd.&#13;
Een programmabepaling bevat geen zelfstandige verplichting en staat los van de overige&#13;
bepalingen van de richtlijn. Een programmabepaling krijgt pas inhoud wanneer&#13;
het geconcretiseerd en geoperationaliseerd wordt, middels bepalingen die ook verplichtingen&#13;
inhouden.26 Hofhuis en Jans betogen dat de zaak voor de EG-Nitraatrichtlijn genuanceerd ligt.&#13;
Uit bijlage I van de richtlijn volgt dat de in art. 1 genoemde doelstellingen wel een&#13;
zelfstandige functie hebben, namelijk dat ze dienen als randvoorwaarde waarbinnen&#13;
de lidstaten gebruik kunnen maken van hun bevoegdheid om af te wijken van de 210&#13;
en 170 kg N-norm. Bijlage I dwingt de lidstaten zones aan te geven waar nog een&#13;
probleem bestaat met het nitraatgehalte. De concreetheid is in deze bijlage gelegen in&#13;
het feit dat het de norm van 50 mg per liter noemt.&#13;
In hun ogen is art. 1 van de richtlijn een stand-still-bepaling. Het komt lidstaten&#13;
niet toe af te wijken van deze richtlijnbepaling wanneer dit betekent dat het nitraatgehalte&#13;
van het water in bepaalde gebieden zou stijgen ten opzichte van de oude situatie,&#13;
doch onder het maximum van 50 mg per liter zou blijven.27&#13;
3.2. Grondslag&#13;
Een bijzonder technisch onderdeel betreft de rechtsgrondslag van de richtlijn. Gebleken&#13;
is dat na de Europese Akte in 1986 verschillende fouten zijn gemaakt in de keuze&#13;
van rechtsgrondslag van richtlijnen, waarop het Hof bepaalde richtlijnen nietig heeft&#13;
verklaard. Rechtsgrondslagartikelen zijn o.a. art. 100A EG-Verdrag (het algemene&#13;
harmonisatieartikel), art. 43 EG-Verdrag (de landbouwharmonisatie) en art. 130S EGVerdrag&#13;
(de milieuharmonisatie).&#13;
In het milieurecht doen zich problemen voor wanneer het gaat om het van kracht&#13;
worden van richtlijnen op basis van art. 100A en/of 130S EG-Verdrag. Beide artikelen&#13;
bevatten namelijk een milieubepaling. Gezien art. 100A lid 3 EG-Verdrag kan de&#13;
Raad of de Commissie op grond van art. 100A EG-Verdrag ook maatregelen nemen&#13;
op dit gebied. Art. 130S EG-Verdrag geeft aan de Raad de mogelijkheid de doelen uit&#13;
art. 130R EG-Verdrag te verwezenlijken. Dit zijn o.a. behoud en bescherming van de&#13;
kwaliteit van milieu en behoedzaam en rationeel gebruik van natuurlijke hulpbronnen.&#13;
In een aantal zaken heeft het Hof met dit probleem te maken gehad. Dit zijn het&#13;
arrest-Richtlijn inzake titaandioxideafval en het arrest-Kaderrichtlijn afvalstoffen.28&#13;
In het arrest-Titaandioxideafval draait het om het geval dat de richtlijn gebaseerd&#13;
was op art. 130S EG-Verdrag, terwijl het Hof van mening was dat deze gebaseerd&#13;
moest zijn op art. 100A EG-Verdrag. Over de reden waarom het Hof die mening is&#13;
toegedaan, is discussie gevoerd. Sommigen waren van mening dat het het Hof te doen&#13;
was zo veel mogelijk parlementaire invloed mogelijk te maken in het vaststellen van&#13;
richtlijnen.29 Art. 100A EG-Verdrag geeft namelijk een directere mogelijkheid aan het&#13;
Europees parlement dan het betreffende artikellid in art. 130S EG-Verdrag.30 Barents deelt die mening niet. De Richtlijn titaandioxide bevat doelstellingen die&#13;
zowel de bescherming van het milieu beogen als die bedoeld zijn om dispariteiten31 in&#13;
de concurrentieverhoudingen weg te nemen. Juist deze vermenging maakt het moeilijk&#13;
te bepalen welke grondslag de juiste is. Het Hof maakt hierin een afweging. Art.&#13;
130S EG-Verdrag zou tekortschieten omdat art. 130R lid 2 EG-Verdrag vereist dat&#13;
milieubescherming een integraal onderdeel vormt van de overige communautaire&#13;
politiek, en dit art. 130S EG-Verdrag dit niet biedt. Art. 100A EG-Verdrag zegt dit&#13;
zelf ook, en tot slot is het zo dat aangezien de interne markt ook betrekking heeft op&#13;
het wegnemen van concurrentiedistorsies, milieubepalingen die dit effect hebben op&#13;
grond van deze bepaling geharmoniseerd dienen te worden, waarbij art. 100A EGVerdrag&#13;
het aangewezen middel is. Een milieurichtlijn mag met andere woorden niet&#13;
ingrijpen in de interne markt; doet zij dat wel, dan moet de basis art. 100A EG-Verdrag&#13;
zijn, die voor dat doel ook is gecreëerd.&#13;
De realiteit is echter dat feitelijk elke milieurichtlijn ingrijpt in de communautaire&#13;
rechtsorden, en dus ook in de interne markt.32 Bepaalde landen zullen ingrijpendere&#13;
maatregelen moeten nemen dan andere landen, met alle gevolgen van dien. Om het&#13;
hoofd te bieden aan deze overweging heeft het Hof een toets ingevoerd, gebaseerd op&#13;
objectieve factoren: er moet gekeken worden naar de aard van de doelstellingen van&#13;
een bepaalde milieurichtlijn. Er kunnen zich met betrekking tot de doelstellingen&#13;
twee situaties voordoen:&#13;
a. De doelstelling kan zowel markt- als milieudoelstellingen bevatten, waarbij deze&#13;
niet te scheiden zijn; dit heet ‘gemengde onscheidbare doelstelling’.&#13;
b. De doelstelling kan een marktdoelstelling hebben die incidenteel te noemen is, terwijl&#13;
de milieudoelstellingen de overhand hebben.&#13;
In het Titaandioxide-arrest oordeelde het Hof dat er sprake was van een onscheidbare&#13;
doelstelling. Wanneer dit het geval is, zal gekozen moeten worden voor art. 100A&#13;
EG-Verdrag. In het arrest-Kaderrichtlijn afvalstoffen kwam het Hof tot de conclusie&#13;
dat aan deze richtlijn slechts incidentele marktdoelstellingen zijn verleend, zodat art.&#13;
130S wel als rechtsgrondslag kon dienen.33&#13;
Wanneer we de doelstellingen bekijken die bij de EG-Nitraatrichtlijn als uitgangspunt&#13;
hebben gediend, dan moeten we concluderen dat daarin met name de milieubescherming&#13;
de belangrijkste doelstelling is en dat er voor de marktinvloeden nauwelijks&#13;
aandacht is. Objectief gezien moet dan geconcludeerd worden dat de markt slechts incidenteel wordt benaderd en dat daarom art. 130S EG-Verdrag de juiste grondslag&#13;
is. Hierboven is de kritiek op deze benadering al kort aan de orde gekomen; het is aan&#13;
het Hof hier verder duidelijkheid in te geven.&#13;
Enkel het aangeven van art. 130S EG-Verdrag is echter niet genoeg; ook binnen dit&#13;
artikel kunnen problemen optreden. Het is namelijk zo dat er onduidelijkheid binnen&#13;
Europa is over de uitleg van de term ‘waterbeheer’ in art. 130S lid 2 EG-Verdrag. In&#13;
de Nederlandse tekst is hier het woord ‘kwantitatief’ toegevoegd. De uitgaven van&#13;
het verdrag in het Engels en Frans en Duits kennen deze uitbreiding niet. Art. 130S&#13;
lid 2 EG-Verdrag bepaalt dat in afwijking van de procedure in lid 1 onder andere&#13;
maatregelen betreffende ruimtelijke ordening, bodembestemming met uitzondering&#13;
van afvalstoffenbeheer en maatregelen van algemene aard, en kwantitatief waterbeheer&#13;
genomen kunnen worden. Met andere woorden: in de Nederlandse versie van&#13;
het verdrag zou kwalitatief waterbeheer onder lid 2 vallen en kwantitatief waterbeheer&#13;
onder lid 1. In de andere versies van het verdrag valt zowel kwalitatief als&#13;
kwantitatief waterbeheer onder de uitzondering van lid 2 en daarmee onder lid 1. Het&#13;
is aan het Hof om hier duidelijkheid in te scheppen.34&#13;
Dit heeft iets weg van haarkloverij. Het is echter interessant bij de grondslagkeuze.&#13;
Het Hof heeft onder andere in het Titaandioxide-arrest bepaald dat sommige procedures&#13;
tot besluitvorming verenigbaar zijn; andere daarentegen zijn onverenigbaar. Zo&#13;
bepaalde het Hof in voornoemd arrest dat de unanimiteit van art. 130S lid 2 EG-Verdrag&#13;
onverenigbaar is met de coöperatie van art. 130S lid 1 EG-Verdrag. De co-decisieprocedure&#13;
van art. 100A EG-Verdrag is des te meer onverenigbaar met art. 130S lid&#13;
2 EG-Verdrag. In het geval van de EG-Nitraatrichtlijn kan geconcludeerd worden&#13;
dat, wanneer het kwalitatieve waterbeheer onder lid 1 van art. 130S EG-Verdrag valt,&#13;
het mogelijk is de grondslag te zoeken in zowel art. 100A EG-Verdrag als in art. 130S&#13;
EG-Verdrag. Het Hof acht deze twee procedures namelijk verenigbaar. Wanneer echter&#13;
kwalitatief waterbeheer onder lid 2 valt, is er een probleem en zal gekozen moeten&#13;
worden. Het Hof acht deze twee procedures waarschijnlijk onverenigbaar. Is er sprake&#13;
van een gemengde onscheidbare doelstelling – en daarvoor zijn meen ik geen aanwijzingen,&#13;
met name op grond van het Kaderrichtlijn afvalstoffen-arrest –, dan zal&#13;
gekozen moeten worden voor art. 100A EG-Verdrag. Is er sprake van een incidentele&#13;
marktdoelstelling naast een primaire milieudoelstelling, dan dient er gekozen te worden&#13;
voor art. 130S lid 2 EG-Verdrag.&#13;
3.3. Minimumharmonisatie&#13;
Een laatste en belangrijk probleem met betrekking tot de EG-Nitraatrichtlijn betreft&#13;
de aard van de harmonisatie die de EG-Nitraatrichtlijn poogt te bereiken. Mijns&#13;
inziens gaat het hier om een geval van minimumharmonisatie. De gronden hiervoor&#13;
zal ik hieronder aandragen. Harmonisatie begint waar negatieve integratie ophoudt.35 Harmonisatie, de positieve&#13;
integratie van regelgeving, begint wanneer de werking van artikelen als 30 t/m 36 EGVerdrag&#13;
hun doel hebben bereikt. In Europa is er een aantal verschillende mogelijkheden&#13;
om tot harmonisatie van regelgeving te komen. Er is onder andere sprake van&#13;
volledige, partiële, optionele en alternatieve harmonisatie. Verder bestaat ook de&#13;
minimumharmonisatie. Feitelijk is dit de belangrijkste manier van harmonisatie binnen&#13;
Europa.36 Minimumharmonisatie houdt in dat minimumregels gesteld worden op&#13;
Gemeenschapsniveau. De communautaire norm is bedoeld als ondergrens. Op het&#13;
door de richtlijnen bestreken terrein hebben de lidstaten de keuze om, onder bepaalde&#13;
voorwaarden, strengere eisen op hun grondgebied verplicht te stellen. Vooral op&#13;
de gebieden van consumenten- en milieubescherming wordt veelvuldig gebruik&#13;
gemaakt van minimumharmonisatie, vooral omdat deze vorm het meest geschikt is in&#13;
iedere lidstaat een vast voorzieningsniveau te creëren, waarbij tegelijkertijd rekening&#13;
gehouden wordt met de diversiteit in lidstaten.&#13;
Er zijn verschillende vormen van minimumharmonisatie. Allereerst is er de harmonisatie&#13;
op grond van primair EG-recht. Voor het milieu geeft art. 130T EG-Verdrag&#13;
aan dat verdergaande maatregelen getroffen kunnen worden om doelen te bereiken.&#13;
Als algemene afwijkingsbevoegdheid voor alle sectoren binnen de EG-terreinen&#13;
geldt art. 100A lid 3 EG-Verdrag, dat, zoals hierboven reeds is aangegeven, ook het&#13;
milieu uitdrukkelijk noemt. Dit alles neemt niet weg dat vaak in de richtlijn zelf aangegeven&#13;
wordt of er ruimte is om verdergaande maatregelen te nemen; dit vooral om&#13;
de duidelijkheid te bevorderen.&#13;
Een andere vorm is de mogelijkheid van het herkennen op grond van de inhoud&#13;
van de richtlijn zelf.37 Dit komt veel voor in milieurichtlijnen, waar bepaalde grenswaarden&#13;
of kwaliteitsdoelstellingen worden voorgeschreven.&#13;
Waar is de EG-Nitraatrichtlijn in dit kader te plaatsen? Van Sevenster beschrijft de&#13;
minimumharmonisatie in de Europese Gemeenschap na de Europese Akte en komt&#13;
ook uit bij de expliciete en impliciete minimumharmonisatie. In haar ogen is de EGNitraatrichtlijn&#13;
te zien als een maatregel met impliciete minimumharmonisatie. De&#13;
richtlijn geeft namelijk grenswaarden aan waarboven niet uitgegaan mag worden.38&#13;
Aan de andere kant is er wel een duidelijke expliciete bepaling in art. 5 lid 5 EGNitraatrichtlijn,&#13;
waarin staat dat&#13;
lidstaten bovendien in het kader van de actieprogramma’s de aanvullende of verscherpte&#13;
maatregelen treffen die zijn noodzakelijk achten, indien al aanstonds of in het licht van de bij&#13;
de uitvoering van de actieprogramma’s opgedane ervaring duidelijk wordt dat de in lid 4&#13;
bedoelde maatregelen niet toereikend zijn om de doelstelling in lid 1 te verwezenlijken. Bij&#13;
het selecteren van die maatregelen houden de lidstaten rekening met de doeltreffendheid en&#13;
kosten ervan ten opzichte van die van eventuele andere preventieve maatregelen. De conclusie is aldus dat de EG-Nitraatrichtlijn een impliciet minimumkarakter heeft&#13;
met een duidelijke expliciete minimumbepaling voor verdergaande maatregelen.&#13;
Wanneer eenmaal vastgesteld is dat er sprake is van minimumharmonisatie, moet ook&#13;
bekeken worden of de invulling zoals de Nederlandse regering die eraan geeft de correcte&#13;
is. De lidstaten hebben de bevoegdheid op grond van art. 189 EG-Verdrag zelf&#13;
de vorm en middelen te kiezen ter uitvoering van de richtlijn.39 Alleen wanneer duidelijke&#13;
aanwijzingen worden gegeven, moeten die gevolgd worden.&#13;
Om vast te stellen of er sprake is van een correcte invulling van verdergaand beleid,&#13;
moet een aantal vragen beantwoord worden:&#13;
a. Wie stelt de inhoud van het verdergaande beleid vast?&#13;
b. Met welk instrumentarium wordt het beleid gevoerd (publiek, privaatrecht)?&#13;
c. Hoe ziet de concrete invulling van het verdergaande beleid eruit en is dat verenigbaar&#13;
met het primaire en secundaire EG-recht?&#13;
Hierbij zijn de eerste twee vragen louter formeel.&#13;
Ad a&#13;
Het antwoord op de eerste vraag kan heel ruim zijn. Internationale, communautaire,&#13;
nationale en regionale overheden kunnen de verdergaande maatregelen een invulling&#13;
geven. Dat kan in verdragen liggen, het kan ook in provinciale verordeningen worden&#13;
opgenomen.40&#13;
Ad b&#13;
Verdergaand beleid wordt normaal gesproken ingevoerd door middel van publiekrechtelijke&#13;
regels. Er bestaat echter ook een mogelijkheid de invoering te voltrekken&#13;
middels privaatrechtelijke regels. Een voorbeeld hiervan zijn de recent in zwang gekomen&#13;
milieuconvenanten en gedragscodes. In de Whv is geen sprake van zulke vormen.&#13;
Ad c&#13;
Deze vraag is in casu het belangrijkst en brengt ons terug naar de spil in de discussie&#13;
rond de Whv, namelijk de marktordening voor varkensvlees.&#13;
In art. 130T EG-Verdrag wordt bepaald dat verdergaande maatregelen verenigbaar&#13;
moeten zijn met het verdrag. Dit houdt een dubbele beperking in. Het gaat hier&#13;
namelijk om primair en secundair recht. Alhoewel de verwijzing naar art. 130T EGVerdrag&#13;
ontbreekt, betekent dit niet dat daarmee afgeweken kan worden van het primaire&#13;
en secundaire recht. Art. 130T EG-Verdrag ‘voedt’ als het ware art. 5 lid 5 EGNitraatrichtlijn.&#13;
Primair recht omvat het verdragsrechtelijke recht. Secundair recht betreft de harmonisatie&#13;
via richtlijnen en verordeningen, waaronder de marktordeningen. Het primaire&#13;
recht waaraan in casu getoetst moet worden, zijn onder andere art. 30 en 34&#13;
EG-Verdrag, en zoals hiervoor al is besproken geeft dat al genoeg juridische problemen. Vooral in combinatie met de marktordening (secundair recht) zal de Whv dermate&#13;
ingrijpend zijn dat ze Europeesrechtelijk gezien op basis van de EG-Nitraatrichtlijn&#13;
geen doorgang kan vinden. Invulling van de beleidsruimte die gepaard gaat&#13;
met minimumharmonisatie is als varen tussen Scylla en Charybdis. Dit erkennen&#13;
Kapteyn/Verloren van Themaat ook. Zij stellen dat strijd met het gemeenschappelijk&#13;
landbouwbeleid zeer wel denkbaar is. De algemene verdragsbepalingen hebben bij&#13;
strijd voorrang boven het uitgangspunt in art. 130T EG-Verdrag of, zoals het artikel&#13;
het zelf stelt, ze moeten verenigbaar zijn met het verdrag. Een ontsnappingsmogelijkheid&#13;
ligt in een mogelijke milieu-exceptie. Deze is echter alleen mogelijk rond strijdigheid&#13;
met art. 30 EG-Verdrag.41 Dit artikel is in casu niet van belang.&#13;
Zoals hiervoor ook reeds is gesteld, is het vanuit juridisch oogpunt eenvoudiger&#13;
een maatregel te nemen in een onvoltooide interne markt dan in een markt die reeds&#13;
geharmoniseerd is. Met andere woorden: in een markt zoals die voor varkensvlees is&#13;
het moeilijker ingrijpen dan in een markt zonder een marktordening. Dit komt in de&#13;
literatuur ook naar voren. In verschillende commentaren wordt wel een toets voorgesteld&#13;
aan art. 30 t/m 36 EG-Verdrag wanneer de beleidsruimte in de minimumharmonisatie&#13;
wordt benut, maar deze toets wordt uitgesloten wanneer er sprake is van&#13;
harmonisatie of een gemeenschappelijke regeling.42&#13;
Nu blijft echter de vraag of er via art. 36 EG-Verdrag nog een mogelijkheid is om&#13;
toch voor de Wet herstructurering varkenshouderij een exceptie te maken. De EGNitraatrichtlijn&#13;
is immers een milieurichtlijn en zou daarmee onder de rule of reason&#13;
van art. 36 EG-Verdrag kunnen vallen.&#13;
In het Tedeschi-arrest overwoog het Hof van Justitie dat, wanneer met toepassing&#13;
van art. 100 EG-Verdrag door communautaire richtlijnen wordt voorzien in de harmonisatie&#13;
van maatregelen die nodig zijn ter bescherming van de gezondheid van&#13;
mens en dier, het beroep op art. 36 EG-Verdrag niet meer gerechtvaardigd is. De&#13;
Harmonisatierichtlijn vormt dan het enige kader waarbinnen de beschermende maatregelen&#13;
moeten worden getroffen. In de zaak-Driancourt, ook een casus rond minimumharmonisatie,&#13;
komt het Hof uiteindelijk tot de conclusie dat een ongunstige&#13;
behandeling van binnenlandse producten ten opzichte van ingevoerde producten&#13;
door de lidstaat, toegepast in een sector waarvoor geen communautaire regeling of&#13;
harmonisatie van nationale wettelijke bepaling bestaat, niet binnen het toepassingsbereik&#13;
van het Gemeenschapsrecht valt. In een gemeenschappelijke regeling als de&#13;
marktordening voor varkensvlees gaat deze regel dus niet op en is het gemeenschapsrecht&#13;
wél van toepassing; daarmee is zo’n ongunstige handeling verboden.43&#13;
Deze situatie kan nu enigszins gewijzigd zijn, nu het Hof in het Kistkalverenarrest&#13;
een standpunt heeft ingenomen rond uitputtendheid van bepaalde richtlijnen.&#13;
In het geval dat de EG-Nitraatrichtlijn niet uitputtend was geweest, was het goed&#13;
mogelijk geweest dat een lidstaat verdergaande maatregelen had genomen; het toepassingsbereik&#13;
liet nog ruimte voor verdere nationale invulling voor het eigen grondgebied.44 Mijns inziens is de EG-Nitraatrichtlijn echter wel uitputtend bedoeld, zodat&#13;
ook op deze manier niet aan art. 36 EG-Verdrag getoetst kan worden.45&#13;
Ook in het geval de EG-Nitraatrichtlijn niet uitputtend is, komt de marktordening&#13;
toch in het vizier. Deze marktordening is namelijk wel uitputtend bedoeld, gezien het&#13;
arrest-Pigs and Bacon Commission. Op grond van deze jurisprudentie is een ingrijpen&#13;
in de marktordening niet mogelijk.46&#13;
4. Omgekeerde discriminatie/discriminations à rebours&#13;
Tot slot wil ik nog een paragraaf wijden aan een omstreden begrip binnen de Europese&#13;
rechtsorde, namelijk de omgekeerde discriminatie.&#13;
De omgekeerde discriminatie ziet op de inwoners van een lidstaat die ten opzichte&#13;
van inwoners van andere lidstaten benadeeld worden. Zo is er sprake van ongelijke&#13;
behandeling door een lidstaat van zich in gelijke omstandigheden bevindende personen&#13;
of goederen. Art. 40 lid 3 EG-Verdrag bepaalt dat elke discriminatie tussen producenten&#13;
of consumenten uitgesloten moet worden. De vrijheid van vestiging valt&#13;
ook onder dit verbod, hetgeen mijns inziens het grootste discriminatoire aspect is in&#13;
de maatregelen van de Whv.&#13;
Er is echter discussie in Europa of de ‘omgekeerde discriminatie’ wel een door het&#13;
Hof erkend begrip is. Mortelmans leidt uit de oudere uitspraken van het Hof af dat&#13;
het voor een algemeen omgekeerd discriminatieverbod opteert.47 In recentere uitspraken&#13;
als Peureux-I,48 Van Dam en ook Knoors wordt echter gesteld dat onder omstandigheden&#13;
het wel is toegestaan ‘omgekeerd’ te discrimineren. Commentaire Mégret&#13;
komt tot de conclusie dat discrimination à rebours niet onder art. 6 EG-Verdrag vallen,&#13;
omdat ze zuiver nationaal zijn en daarom geen discriminatie op grond van nationaliteit&#13;
vormen, en verder omdat ze simpelweg door strengere wetgeving wordt&#13;
gevormd. In geval van art. 52 EG-Verdrag moet wel erkend worden dat discrimination à rebours toegekend kan worden.49 Het spanningveld ligt dan tussen “het&#13;
gerechtvaardigd belang dat een lidstaat erbij kan hebben te verhinderen dat onderdanen&#13;
de krachtens het Verdrag geschapen mogelijkheden misbruiken om te trachten&#13;
zich te onttrekken aan de werkingssfeer van hun nationale wetgeving op het gebied&#13;
van de vereiste vakkennis”50 en het bewust onderhouden van een situatie waarin geen&#13;
sprake is van misbruik of mogelijk misbruik.&#13;
Ik wil hieronder drie situaties bespreken:&#13;
a. de omgekeerde discriminatie in het milieurecht;&#13;
b. de omgekeerde discriminatie in de vrije markt;&#13;
c. de omgekeerde discriminatie bij harmonisatieverordening en gemeenschappelijke&#13;
regeling.&#13;
Ad a&#13;
Zoals hierboven reeds is gesteld, is het binnen het milieurecht toegelaten ‘omgekeerd’&#13;
te discrimineren. Art. 130T EG-Verdrag bepaalt dat verdergaand beleid – zolang het&#13;
verenigbaar is met het verdrag – toegelaten is. Zolang binnen de grenzen gebleven&#13;
wordt, kan het milieurechtstelsel in de ene lidstaat verschillen van die in een andere&#13;
lidstaat.&#13;
Ad b&#13;
In de vrije markt (ook wel de onvoltooide interne markt) is omgekeerde discriminatie&#13;
een weinig onderkend begrip. Vaak betreft het hier wetgeving die per lidstaat verschillend&#13;
is, waardoor in behandeling van bepaalde gevallen verschillen of dispariteiten&#13;
ontstaan. Dit is te wijten aan het feit dat in de onvoltooide interne markt nog&#13;
bevoegdheden liggen voor de lidstaten. In de gevallen echter waarin dit tot grote distorsies&#13;
van de markt leidt, is het Hof geneigd in te grijpen, vooral wanneer het individuen&#13;
betreft. Over het grotere geheel laat het Hof dispariteiten bestaan, waarbij het&#13;
de weinig geharmoniseerde samenhang betreurt.&#13;
Ad c&#13;
De landbouw is het meest gemeenschappelijke onderdeel van de interne markt. Dit is&#13;
het gevolg van de inmiddels ver doorgevoerde harmonisatie. In het geval van een&#13;
gemeenschappelijke marktordening is het in principe niet toegestaan om omgekeerd&#13;
te discrimineren. De idee is dat uiteindelijk alle productmarkten zijn geharmoniseerd,&#13;
zodat er geen (te grote) verschillen meer zijn. In de Europese landbouw zijn reeds&#13;
voor bijna alle producten markten gecreëerd. Voor sommige producten gelden echter&#13;
nog enkele uitzonderingen, waardoor de bevoegdheden nog grotendeels liggen bij de&#13;
lidstaten. Een andere mogelijkheid kan liggen in het feit dat in de marktordening nog&#13;
onduidelijkheden bestaan juist over deze bevoegdheidsverdeling.&#13;
Een zaak die zo’n bevoegdheidsprobleem onder de loep nam en voor onderhavig&#13;
onderzoek van belang is, was de zaak-Van Dam.51 Het was in deze casus de vraag of de Nederlandse regering de bevoegdheid had om in de visserijsector maatregelen te&#13;
nemen. In de visserijsector doet zich een bevoegdheidsprobleem voor, voornamelijk&#13;
vanwege de onduidelijke tekst in de Toetredingsakte. Onderzocht moest worden hoe&#13;
exclusief de bevoegdheden van de Gemeenschap zijn. Duidelijk was dat Nederlandse&#13;
vissers ten opzichte van hun buitenlandse collega’s werden benadeeld, daar die collega’s&#13;
vrij hun gang konden gaan. In Europa waren aanbevelingen gedaan die door de&#13;
Nederlandse regering werden geïnterpreteerd als communautaire verplichtingen. De&#13;
Commissie achtte dit een dispariteit in plaats van discriminatie. Het Hof volgde uiteindelijk&#13;
die conclusie. De toepassing van een nationale wettelijke regeling, waarvan&#13;
de verenigbaarheid met het gemeenschapsrecht voor het overige niet wordt betwist,&#13;
kan zo niet in strijd met het non-discriminatiebeginsel worden geacht.&#13;
Deze zaak biedt enkele belangrijke aanknopingspunten met betrekking tot de&#13;
Whv. In beide zaken gaat het om contingenteringen en quota in een marktordening.&#13;
Deze marktordening is echter een geheel andere. Terwijl de visserij-verordening niet&#13;
uitblinkt in duidelijkheid, is de marktordening voor varkensvlees heel duidelijk: deze&#13;
is zeer open en liberaal, waar veel aan de markt wordt overgelaten en waar de&#13;
Gemeenschap de initiator is van de activiteiten die deze verordening geregeld wil&#13;
zien. Hiermee is mijns inziens duidelijk dat voor de lidstaat – in casu Nederland –&#13;
weinig tot geen ruimte overblijft voor de vaststelling van marktmaatregelen, zoals in&#13;
de Whv. In de Van Dam-zaak was het verder van doorslaggevend belang dat de nationale&#13;
regeling onbetwist is, en dat is in casu niet het geval.&#13;
Tot slot kon de Nederlandse regering zich in deze zaak beroepen op een communautaire&#13;
verplichting. Dat is op het gebied van de varkensquotering niet het geval. De&#13;
Nederlandse regering neemt deze maatregel in een marktordening die daar niet om&#13;
vraagt en die daar zeker nooit op deze manier aanleiding toe zal geven.&#13;
5. Conclusie&#13;
De rode draad in het bestuderen van de Whv vanuit het Europese recht ligt in de&#13;
marktordening voor varkensvlees. In par. 2 is de marktordening zelf aan de orde&#13;
gekomen. Gebleken is daar dat de marktordening voor varkensvlees een zeer open en&#13;
liberale marktordening is, hetgeen wil zeggen dat veel aan marktwerking overgelaten&#13;
wordt en er pas op een laat tijdstip sprake is van enig ingrijpen vanuit – allereerst – de&#13;
Europese Unie. Pas wanneer deze in gebreke blijft, is er ruimte voor een lidstaat. De&#13;
enige mogelijkheid om een productieplafond als in de Whv in te stellen, is mijns&#13;
inziens daartoe een voorstel in te dienen bij de Commissie of de Raad. Europeesrechtelijk&#13;
gezien is dit de correcte manier om een dergelijk ingrijpend besluit door te&#13;
voeren.&#13;
In de parlementaire behandeling van de Whv is heen en weer geschoven met doelstellingen.&#13;
De arresten-Holdijk en Irish Creamery brengen mij echter tot de conclusie&#13;
dat het Hof naar doelstellingen van een maatregel slechts zijdelings kijkt. Het gaat&#13;
veeleer om de uitwerking die de maatregelen hebben. Is die uitwerking in strijd met&#13;
de marktordening, dan is de onderliggende maatregel niet legitiem. Ik heb geconcludeerd&#13;
dat er wel sprake is van inmenging in de markt, in strijd met art. 34 EG-Verdrag&#13;
en daarmee in strijd met de marktordening.&#13;
Ik heb helaas ook moeten constateren dat het moeilijk is vanuit de jurisprudentie&#13;
van het Hof een helder licht over de Whv te laten schijnen. Het betreft sterk casuïstische jurisprudentie die niet pasklaar toe te passen is op een willekeurige casus. Er&#13;
wordt zo veel aan de interpretatie overgelaten.&#13;
Wat betreft de uitvoering van de EG-Nitraatrichtlijn wordt de situatie voor Nederland&#13;
nijpend. Nederland is namelijk door de Commissie officieel in gebreke gesteld&#13;
bij het uitvoeren van deze richtlijn. De EG-Nitraatrichtlijn is op aangeven van de&#13;
Commissie ter rechtvaardiging bij het wetgevingsproces betrokken, een enigszins&#13;
twijfelachtige aangelegenheid daar een orgaan binnen het Europese verband niet mag&#13;
aanzetten tot omzeilen van Gemeenschapsregels. Ik heb een aantal vraagtekens gezet&#13;
bij de inhoud en rechtsgrondslag van deze richtlijn. Hierbij doen zich waarschijnlijk&#13;
geen grote problemen voor. Het probleem ligt in de minimumharmonisatie. De EGNitraatrichtlijn&#13;
harmoniseert op een minimumniveau. Verdergaande maatregelen zijn&#13;
toegestaan, maar zijn gebonden aan het verdrag en aan secundair verdragsrecht,&#13;
namelijk gemeenschappelijke verordeningen en regelingen, en mogen daarmee niet in&#13;
strijd komen. Art. 5 lid 5 EG-Nitraatrichtlijn is een bepaling in de EG-Nitraatrichtlijn&#13;
die dat toestaat. Het secundaire recht dat in casu van toepassing is, is de marktordening&#13;
voor varkensvlees.&#13;
Zo moet allereerst geconstateerd worden dat in de mogelijke maatregelen die&#13;
genomen kunnen worden genoemd in de bijlagen bij de richtlijn, de mogelijkheid van&#13;
productieplafonds of -beperkingen niet wordt genoemd. Ten tweede geeft de marktordening&#13;
voor varkensvlees, zoals in par. 2 is gesteld, niet die ruimte die nodig is om&#13;
dergelijke verdergaande maatregelen te nemen. Er wordt in strijd met secundair verdragsrecht&#13;
gehandeld.&#13;
Discriminatie kan niet worden aangetoond, enkel omdat mede-Europeanen niet&#13;
anders behandeld worden dan de Nederlanders. De omgekeerde discriminatie echter&#13;
zet wel vraagtekens bij het stelsel dat nu ingesteld is, en ook hier komt de marktordening&#13;
aan de orde. Binnen het art. 52 EG-Verdrag (de vrijheid van vestiging) mag,&#13;
wanneer het gaat om een geharmoniseerd deel van de markt, niet ‘omgekeerd’ gediscrimineerd&#13;
worden. Zeker in een marktordening als die voor varkensvlees, die heel&#13;
duidelijk is, mag mijns inziens niet zomaar een dergelijk stelsel gecreëerd worden. In&#13;
de Van Dam-zaak ging het om een onduidelijke marktordening en was er min of&#13;
meer een verplichting tot het nemen van maatregelen. In casu is dat niet het geval.&#13;
Mijns inziens kan dan ook gesteld worden dat de Wet herstructurering varkenshouderij&#13;
niet om deze principes – en belangrijker: verdragsregels – heen kan en de Whv&#13;
zal daarom voor het Hof van Justitie in strijd worden geacht met deze regels. Wat de&#13;
gevolgen daarvan zijn, is niet duidelijk en zeker niet te overzien; des te meer daar een&#13;
uitspraak van dit Hof vaak jaren op zich laat wachten.</content><legacyfootnotes>1. Rb. ’s-Gravenhage, sector Civiel Recht, KG 98/988, ov. 3.8 en 3.9.&#13;
2. EEG 2759/75, Verordening van de Raad, PbEG L 282/1&#13;
3. 91/676/EEG, Richtlijn van de Raad van 12 december 1991, PbEG L 375/1.&#13;
4. Dit laatste percentage kan lager worden, afhankelijk van de opbrengst van de opkoopregeling van&#13;
varkensrechten, aldus art. 24 lid 2 Whv.&#13;
5. De maximale verhoging is 15%, waarmee er nog geen korting in de varkensstapel optreedt. Dit kan&#13;
alleen in geval een bedrijf geen niet-gebonden varkensrechten heeft en/of het bedrijf biologische&#13;
productiemethoden toepast.&#13;
6. Voor dit recht gelden dezelfde referentiejaren en daarmee dezelfde procedures als voor de vaststelling&#13;
van varkensrechten. Zie ook de definitie in art. 1 sub i.&#13;
7. Andere mogelijkheden zijn: gemeenschappelijke regels inzake mededinging en een verplichte coördinatie&#13;
van de verschillende nationale marktorganisaties.&#13;
8. In de literatuur is al enig commentaar gekomen op al te ruime mogelijkheden tot renationalisering zoals&#13;
de claw-back-regeling. Zie Kummer, in: H. von der Groeben, J. Thiesing, C.-D. Ehlerman, Kommentar&#13;
zum EWG-Vertrag, Baden-Baden 1990, p. 646.&#13;
9. R. Barents, ‘The Community and the Unity of the common Market’, in German Yearbook of International&#13;
Law 1990, p. 25.&#13;
10. Zaak 237/82, Jur. 1984, p. 483, r.o. 13 en 14.&#13;
11. Zaak 141-143/81 Holdijk, Jur. 1982, p. 1299.&#13;
12. Gev. zaken 36 en 71/80, Irish Creamery Milk Suppliers Association, Jur. 1981, p. 735, r.o. 15 en 20.&#13;
13. Kamerstukken I 1997/1998, 25 746, nr. 192c, p. 45.&#13;
14. Kamerstukken II 1997/1998, 25 746, nr. 3, p. 40. De manier waarop deze doelstellingen bij de Wet herstructurering&#13;
varkenshouderij zijn gekomen, is twijfelachtig. In de brief waarin de minister aangaf tot&#13;
een Wet te komen, was in het geheel geen sprake van een milieudoelstelling. Pas na ingrijpen van de&#13;
Europese Commissie bij monde van Fischler is de EG-Nitraatrichtlijn erbij gekomen, opdat de Whv&#13;
dan wel de goedkeuring vanuit Europa kreeg. Dit is ook Europeesrechtelijk gezien een twijfelachtige&#13;
gang van zaken. In de Ramel-doctrine komt duidelijk naar voren dat een Europees orgaan op geen&#13;
enkele manier mag aanzetten tot omzeiling van marktregels. In casu heeft de Europese Commissie m.i.&#13;
die grens overtreden. Zaak 80 en 81/77, Ramel [1978] 927.&#13;
15. Zaak 8/74, Dassonville, Jur. 1974, p. 837.&#13;
16. Dit zijn respectievelijk: zaak 15/79, Groenveld, Jur. 1979, p. 3409; zaak 237/82, Jongeneel Kaas, Jur.&#13;
1984, p. 483; gev. zaken 141-143/81, Holdijk, Jur. 1982, p. 1299; zaak C-47/90, Delhaize, Jur. 1992,&#13;
p. 3669; ook zaak 155/80, Oebel, Jur. 1981, p. 2021 kan genoemd worden.&#13;
17. Resp. zaak 190/73, Jur. 1974, p. 1123; zaak 111/76, Jur. 1977, p. 901; zaak 94/79, Jur. 1980, p. 327. Zie&#13;
voor andere mening Agr.r. 1998 nr. 7 + 8 (juli/augustus) 1998, p. 410-411.&#13;
18. Een mogelijke verklaring kan zijn dat door de brede definitie de eenheid op de markt gewaarborgd is.&#13;
Zie P.J.G. Kapteyn en P. Verloren van Themaat, Inleiding tot het recht van de Europese Gemeenschappen.&#13;
Na Maastricht, Deventer: Kluwer 1995, p. 384.&#13;
19. H.E. Akyürek-Kievits en J.J. Feenstra, ‘Annotatie Jongeneel’, in: K.J.M. Mortelmans en P.J. Stuyck,&#13;
Annotaties Hof van Justitie EG. Een selectie uit Nederlandse tijdschriften, Zwolle: Tjeenk Willink 1995,&#13;
p. 681-682.&#13;
20. Kamerstukken I 1997/1998, 25 746, nr. 192c, p. 44.&#13;
21. Kapteyn/Verloren van Themaat 1995, p. 386.&#13;
22. Een voorbeeld is het aangegeven van periodes die niet geschikt zijn voor het op of in de bodem brengen&#13;
van meststof, zoals het nu ook al gebruikelijk is dat er niet uitgereden wordt van oktober tot maart.&#13;
23. Lidstaten mogen ook andere hoeveelheden vaststellen, zolang geen afbreuk wordt gedaan aan het bereiken&#13;
van de doelstellingen in art. 1 Nitraatrichtlijn. Verder moeten ze gemotiveerd kunnen worden op&#13;
grond van de volgende objectieve criteria: lange groeiperiodes, gewassen met een hoge stikstofopname,&#13;
hoge netto neerslag in de kwetsbare zone, en bodems met een uitzonderlijk hoog denitrificatievermogen.&#13;
24. ‘Actieprogramma bescherming water tegen nitraatverontreiniging’, uitgave LNV, Stcrt. 21, 30 januari&#13;
1996, p. 10-14 en ‘Het Nederlandse actieprogramma Nitraatrichtlijn 1997’, niet gepubliceerd, kenmerk&#13;
LNV, J.97/12916.&#13;
25. ‘Het Nederlandse Actieprogramma Nitraatrichtlijn 1997’, p. 25.&#13;
26. Veltkamp constateert dat veel milieurichtlijnen voorzien zijn van plan- en programmabepalingen. Vaak&#13;
bepaalt het Hof welke rechtsgevolgen er aan een dergelijke bepaling worden toegekend. Probleem is&#13;
vaak dat het Hof daartoe geen specifieke aanwijzingen geeft. Vgl. B.M. Veltkamp, Implementatie van&#13;
EG-Milieurichtlijnen in Nederland, diss. UvA, Deventer: Kluwer 1998, p. 313.&#13;
27. Y. Hofhuis en J.H. Jans, ‘Afwijken van de Nitraatrichtlijn? M en R april 1996, nr. 4, p. 76-77. In het&#13;
oude actieprogramma is dit wel voorgekomen toen de regering een norm van 230 kg N-norm op grasland&#13;
plaatste. De vraag is of dit houdbaar zou zijn geweest.&#13;
28. Resp. zaak C-300/89, Commissie vs Raad, Jur. I 1991, p. 2867 en zaak C-155/91, Commissie vs Raad,&#13;
Jur. I 1993, p. 939.&#13;
29. Een daarvan: A. Sewandono, ‘Beginsel van democratie versus milieu’, NJB 1992, p. 64-65.&#13;
30. Art. 130S bevat in totaal vier verschillende besluitvormingsprocedures, met elk een andere invloed van&#13;
het Europees Parlement.&#13;
31. Er wordt in het Europese recht onderscheid gemaakt tussen dispariteiten die leiden tot distorsies en discriminatie&#13;
en omgekeerde discriminatie. Een distorsie is het gevolg van een dispariteit (ongelijksoortigheid)&#13;
tussen de wettelijke of bestuursrechtelijke bepalingen van twee of meer lidstaten, terwijl bij discriminatie&#13;
sprake is van ongelijke behandeling door één lidstaat van zich in gelijke omstandigheden bevindende&#13;
personen of goederen. Discriminatie is verboden, distorsies moeten opgelost worden, aldus art.&#13;
101 EG. Zie K.J. Mortelmans, ‘Omgekeerde discriminatie en het gemeenschapsrecht’, SEW 10/11&#13;
(1979) oktober/november, p. 657.&#13;
32. Barents is zelfs van mening dat voor art. 130S niet meer dan een marginale rol is weggelegd. Met dit artikel&#13;
zou slechts natuurbescherming in de enge zin van het woord gerealiseerd kunnen worden. Barents,&#13;
R., ‘Milieu en interne markt’, SEW 1993, p. 22-23. Jans is het met hem oneens.&#13;
33. Er is de nodige kritiek gekomen op deze toets. Op deze manier zet het Hof namelijk de deur open voor&#13;
de Raad en Commissie om zelf te bepalen wat de rechtsgrondslag wordt voor hun maatregel. Zolang&#13;
maar vaak genoeg beweerd wordt dat het gaat om bescherming van het milieu, zou uiteindelijk art. 130S&#13;
van toepassing zijn. Zie J.H. Jans, European Environmental Law, Deventer: Kluwer 1995, p. 52-53.&#13;
34. Jans opteert voor een restrictieve interpretatie van de term ‘waterbeheer’, zodat in het grootste deel van&#13;
de gevallen bij de relatief gemakkelijke besluitvormingsprocedure van art. 1 gebleven kan worden.&#13;
Waterkwaliteitsverbetering is altijd het hart van het Europese milieubeleid geweest en dat moet in zijn&#13;
ogen ook blijven. J.H. Jans, European Environmental Law, Deventer: Kluwer 1995, p. 38.&#13;
35. C.W.A. Timmermans, ‘EEG-harmonisatie en Nederlandse recht’, RM Themis 4/5 (1980), p. 408-409.&#13;
36. Dit is politiek ook erkend tijdens de Europese Raad in Edinburgh. Minimumharmonisatie heeft voorrang&#13;
op volledige harmonisatie; Conclusie top Edinburgh, Bull. EG 12-1992, p. 16.&#13;
37. Dit kan expliciet zijn, maar ook in de considerans opgenomen zijn. De considerans vormt een integraal&#13;
onderdeel van het besluit en bepaalt dus mede doel en draagwijdte ervan, alhoewel ze niet van doorslaggevende&#13;
betekenis is. H.A.G. Temmink, ‘Minimumnormen in EG-richtlijnen’, SEW 1995, p. 82.&#13;
38. H.G. van Sevenster, Milieubeleid en gemeenschapsrecht. Het interne juridische kader en de praktijk,&#13;
diss. Leiden, Deventer: Kluwer 1992, p. 187.&#13;
39. Een richtlijn is namelijk slechts verbindend voor het voorgeschreven resultaat.&#13;
40. In de Whv heeft de regering het in het actieprogramma 1997 mogelijk gemaakt om aanvullend beleid&#13;
voor droge zandgronden in te vullen middels provinciale verordeningen. Zie ‘Het Nederlands Actieprogramma&#13;
Nitraatrichtlijn 1997’, p. 25.&#13;
41. Kapteyn/Verloren van Themaat 1995, p. 646-647.&#13;
42. Krämer, in: Groeben/Thiesing/Ehlermann 1990, p. 4005 en K.J.M. Mortelmans, ‘EEG-Minimumharmonisatie&#13;
en consumentenrecht’, TvC 1987, p. 180-181 en 184.&#13;
43. Andere zaken die dit ook behandelden zijn: Campus Oil, zaak 72/83 Jur. 1984, p. 2727 en Rewe, zaak&#13;
4/75 Jur. 1975, p. 843.&#13;
44. In de literatuur wordt onderscheid gemaakt tussen volledigheid en uitputtendheid. Volledigheid van een&#13;
richtlijn duidt op de integratietechniek, terwijl uitputtendheid doelt op het toepassingsbereik van een&#13;
communautaire richtlijn. Bij een uitputtende richtlijn hebben lidstaten geen eigen (afwijkende) bevoegdheid&#13;
meer, behoudens bepalingen daartoe in de richtlijn zelf. Minimumharmonisatie staat uitputtendheid&#13;
niet in de weg. Zie H.G. van Seventer, Milieubeleid en gemeenschapsrecht. Het interne juridische&#13;
kader en de praktijk, diss. Leiden, Deventer: Kluwer 1992, p. 18-19.&#13;
45. Zaak C-1/96, Groot/Brittannië/CiWF (kistkalveren), AA 47 (1998) 7/8, p. 709-718, r.o. 60.&#13;
46. Mocht ondanks dit toch getoetst worden aan art. 36 EG, dan kan dit alleen op grond van de rule of&#13;
reason van het arrest-Cassis de Dijon. Milieu komt niet voor als exceptie in de catalogus van art. 36 EGVerdrag,&#13;
zij het wel in die van de rule of reason (Deense flessenzaak). Ik heb al gesteld dat in geval van&#13;
een kwantitatieve uitvoerbeperking er altijd sprake is van een ‘onderscheid’-maatregel en de rule of reason wordt niet toegepast in zo’n geval. Alleen de argumenten die te maken hebben met welzijn en&#13;
gezondheid van dieren zijn mogelijk aan te dragen bij een toets aan art. 36 EG-Verdrag, zij het dat bij&#13;
deze uitzonderingsgronden een beperkte interpretatie wordt toegepast. Jans stelt dat moet worden&#13;
betwijfeld of maatregelen waarbij niet een direct gezondheidsbelang kan worden aangewezen wel onder&#13;
art. 36 EG-Verdrag zullen vallen. Bij de Whv is het gezondheidsbelang ondergeschikt en rechtvaardigt&#13;
m.i. niet de wet zelf op grond van art. 36 EG-Verdrag.&#13;
47. Mortelmans, ‘Omgekeerde discriminatie en het gemeenschapsrecht’, SEW 10/11 (1979) oktober/&#13;
november, p. 659; vooral de Walt Wilhelm-zaak, 14/68, Jur. 1969, p. 1 staat centraal.&#13;
Zie ook Troberg in: Groeben/Thiesing/Ehlermann, Kommentar zum EWG-Vertrag, Baden-Baden&#13;
1990, volume 3, p. 954.&#13;
48. Zaak 86/78, Jur. 1979, p. 897.&#13;
49. Commentaire Mégret, Le droit de la CEE: Vol 1, Preambule, principes, libres circulation des marchandises,&#13;
Bruxelles 1992, p. 52-53.&#13;
50. Zaak 115/78, Knoors, Jur. 1979, p. 399 r.o. 25.&#13;
51. Gev. zaken 185-204/78, Van Dam, Jur. 1979, p. 2359.&#13;
</legacyfootnotes><footnotes><footnote/></footnotes><auteurs>mr. G.J.M. de Jager</auteurs><published>1999-02-01 00:00:00</published><modified>1998-09-11 00:00:00</modified><editiondate>1999-02-01</editiondate><htmlpath>https://denhollander.info/artikel/5690</htmlpath></article>
</articles></edition>
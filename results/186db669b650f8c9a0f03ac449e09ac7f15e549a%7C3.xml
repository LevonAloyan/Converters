<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6818</id><udhid>UDH:TvAR/6818</udhid><titel>'J.A. Bollen, H.A.R. Hamilton en J. Mulders / Burgemeester en Wethouders van Moergestel' (TvAR 1991/4462)</titel><searchwords><searchword>TvAR 3/1991</searchword><searchword>TvAR 1991/4462</searchword><searchword>UDH:TvAR/6818</searchword></searchwords><attachments><attachment><name>1991_nr 3_Rechtspraak_4462.pdf</name><extention>pdf</extention><url>https://denhollander.info/download/6537/ci</url></attachment></attachments><inleiding>Hinderwet, art. 6a, Wet op de&#13;
Raad van State, art. 107/116&#13;
Buiten toepassing laten van de ammoniakrichtlijn&#13;
voor een kleinschalig landschapselement&#13;
op 450 meter afstand van de nertsenfokkerij&#13;
niet terecht; schorsing/vernietiging&#13;
beschikking vergunningverlening. </inleiding><content>Vz. Afd. geschillen van bestuur, 5 oktober&#13;
1989&#13;
(Dr. Veringa)&#13;
Uitspraak van de Voorzitter van de Afdeling&#13;
voor de geschillen van bestuur van de Raad&#13;
van State met toepassing van art. 116 van de&#13;
Wet op de Raad van State, tevens beschikking&#13;
op het verzoek om toepassing van art.&#13;
107 van evengenoemde wet, in het geschil&#13;
tussen:&#13;
J.A. Bollen, H.A.R. Hamilton en J. Mulders,&#13;
allen te Moergestel, (appellanten/verzoekers)&#13;
en Burgemeester en Wethouders van Moergestel&#13;
(verweerders).&#13;
Verweerders hebben bij beschikking van&#13;
9 mei 1989, nummer 162, aan A.A.N. Heimer&#13;
te Moergestel een nieuwe, de gehele&#13;
inrichting omvattende, vergunning onder&#13;
voorschriften als bedoeld in art. 6a der Hinderwet&#13;
verleend vooreen edelpelsdierfokkerij&#13;
annex mestopslag op het perceel, kadastraal&#13;
bekend gemeente Moergestel sectie E,&#13;
nummers 523,610 en 611, plaatselijk bekend&#13;
Vossenhoorn 5. De beschikking van verweerders&#13;
is aan deze uitspraak gehecht.&#13;
Tegen deze beschikking hebben appellanten/&#13;
verzoekers bij schrijven van 15 juni&#13;
1989 beroep ingesteld.&#13;
Daarnaast hebben appellanten/verzoekers&#13;
bij hetzelfde schrijven verzocht de beschikking&#13;
van verweerders van 9 mei 1989 te&#13;
schorsen.&#13;
Appellanten/verzoekers voeren ter motivering&#13;
het volgende aan: Burgemeester en&#13;
wethouders van Moergestel maakten op&#13;
24 mei 1989 bekend, dat zij op 9 mei 1989&#13;
hebben besloten, aan A.A.N. Heimer,&#13;
Vossenhoorn 5 te Moergestel een nieuwe, de&#13;
gehele inrichting omvattende, hinderwetvergunning&#13;
te verlenen.&#13;
Deze vergunning houdt in, dat het aantal&#13;
moederdieren (nertsen) mag worden uitgebreid&#13;
van 1200 tot 2000 eenheden.&#13;
De door A.A.N. Heimer ingediende aanvraag&#13;
dateert van 24 oktober 1981, terwijl op&#13;
26 augustus 1987 het voornemen van burge&#13;
meester en wethouders om de gevraagde&#13;
vergunning te verlenen wordt gepubliceerd.&#13;
Hiertegen werd een groot aantal bezwaren&#13;
ingediend.&#13;
Ook appellanten/verzoekers hebben op&#13;
27 augustus 1987 hun bezwaren tegen het&#13;
voornemen van burgemeester en wethouders&#13;
in een bezwaarschrift uitvoerig kenbaar ge&#13;
maakt en toegelicht.&#13;
Normaliter behoort, althans volgens een&#13;
verklaring van de betrokken ambtenaar van&#13;
de gemeente Moergestel, een aanvraag voor&#13;
een hinderwetvergunning binnen 7 maanden&#13;
te worden afgehandeld. Een grove overschrijding&#13;
van genoemde periode, zoals in&#13;
deze zaak het geval is, met als argument: 'het&#13;
abusievelijk misleggen van de betreffende&#13;
aanvraag in het zogenaamde statisch archief'&#13;
is voor ons onaanvaardbaar. Wij zijn er steeds&#13;
van uitgegaan, dat na het verstrijken van de&#13;
termijn van 7 maanden, mede gezien ook&#13;
door de sterk gewijzigde opvattingen ten&#13;
aanzien van de milieubescherming, de gevraagde&#13;
vergunning was geweigerd.&#13;
In ons bezwaarschrift aan burgemeester en&#13;
wethouders van Moergestel van 27 augustus&#13;
1987 wijzen wij op het grote aantal burgers in&#13;
onze gemeente, dat bezwaren tegen de ontwerp-&#13;
beschikking heeft ingebracht. Dat deze&#13;
bezwaren allen met allerlei spitsvondigheden&#13;
ongegrond worden verklaard is voor ons&#13;
onaanvaardbaar. Zo worden zekere bezwaarschriften&#13;
laatdunkend 'pamfletten' genoemd.&#13;
Verzoeken, om iets niet te doen, zijn&#13;
op grond van deze karakterisering ongegrond&#13;
verklaard. Aan het essentiële, namelijk&#13;
dat deze burgers redenen hebben om bezwaren&#13;
in te dienen, wordt voorbij gegaan.&#13;
Burgemeester en Wethouders van Moergestel&#13;
halen, daar, waar zij hun beslissing&#13;
willen motiveren, bepalingen aan uit de brochure&#13;
'Veehouderij en Hinderwet', die, in het&#13;
licht van de huidige opvattingen ten aanzien&#13;
van een verantwoord milieubeleid, zijn&#13;
achterhaald. Maar een ecologische richtlijn&#13;
van minimaal 500 meter tot de naaste bebossing,&#13;
recentelijk vastgesteld, die de bescherming&#13;
van het milieu ten doel heeft,&#13;
wordt achteloos en met veel gemak terzijde&#13;
geschoven.&#13;
Sinds de door A.A.N. Heimer op 21 oktober&#13;
1986 ingediende aanvraag is in de onmiddellijke&#13;
nabijheid op plus minus&#13;
100 meter van zijn bedrijf een tweede&#13;
nertsenfokkerij ontstaan met een hinderwetvergunning&#13;
voor 2000 moederdieren. Reeds&#13;
thans is de overlast van beide bedrijven op&#13;
onaanvaardbare wijze overschreden.&#13;
De onderhavige aanvraag tot uitbreiding&#13;
doet voor omwonenden zowel als milieu een&#13;
onhoudbare situatie ontstaan.&#13;
De gestelde voorwaarden, dit is reeds vele&#13;
malen betoogd, zijn absoluut ontoereikend&#13;
voor wat betreft de doelmatigheid voor mestopslag&#13;
en mestafvoer. In de notitie 'Pelsdierenhouderij'&#13;
van de hand van Ph.A.M.&#13;
Meyer, Regionale Inspectie Milieuhygiëne&#13;
Noord-Brabant, van januari 1987 worden&#13;
goede richtlijnen gegeven om de algemeen&#13;
bekende overlast van pelsdierenfokkerijen&#13;
ten gevolge van de mestproblematiek te&#13;
voorkomen dan wel aanzienlijk te verminderen.&#13;
Maar de gemeente Moergestel weigert of is niet bij machte, om deze richtlijnen&#13;
in de opgelegde voorwaarden over te nemen.&#13;
En dit, omdat van de zijde van de aanvrager&#13;
wordt gesteld, dat de rentabiliteit van het&#13;
bedrijf zulks niet toelaat. Terwijl elke veehouder&#13;
verplicht wordt om kostbare voorzieningen&#13;
voor mestopslag en mestafvoer te&#13;
treffen.&#13;
Bij het verhoor, bedoeld in art. 109 van de&#13;
Wet op de Raad van State, op 3 oktober 1989,&#13;
hebben appellanten/verzoekers, bij monde&#13;
van J.A. Bollen, verweerders, bij monde van&#13;
A.J.A.M. Ploum en vergunninghouder, bij&#13;
monde van ing. W.P.A.M. Verhagen, hun&#13;
standpunten nader toegelicht.&#13;
In rechte:&#13;
Toepassing is gevraagd van art. 107 van de&#13;
Wet op de Raad van State, ingevolge welk&#13;
artikel, voor zover te dezen van belang, een&#13;
besluit dat onderwerp uitmaakt van een door&#13;
de Afdeling te beslissen geschil hangende het&#13;
onderzoek ten verzoeke van de belanghebbende&#13;
geheel of gedeeltelijk kan worden&#13;
geschorst.&#13;
Art. 116, eerste lid, der wet bepaalt dat&#13;
indien het verzoek, bedoeld in art. 107, wordt&#13;
gedaan hangende het onderzoek in een door&#13;
de Afdeling te beslissen geschil en de Voorzitter&#13;
van oordeel is dat de feiten en omstandigheden&#13;
geen nader onderzoek vergen, hij&#13;
met toestemming van belanghebbenden, of&#13;
indien hij oordeelt dat de beslissing in dit&#13;
geschil moet leiden tot de uitspraak, dat het&#13;
beroep kennelijk niet-ontvankelijk, kennelijk&#13;
ongegrond of kennelijk gegrond is, onmiddellijk&#13;
uitspraak in dit geschil kan doen.&#13;
Wij zijn van oordeel dat in dit geval de feiten&#13;
en omstandigheden geen nader onderzoek&#13;
vergen, zodat in zoverre geen beletsel bestaat&#13;
voor toepassing van vorenaangehaald&#13;
art. 116.&#13;
Bij hun bestreden beschikking hebben verweerders&#13;
aan A.A.N. Heimer een nieuwe, de&#13;
gehele inrichting omvattende, vergunning&#13;
onder voorschriften, als bedoeld in art. 6a&#13;
van de Hinderwet verleend ten behoeve van&#13;
de uitbreiding van het in zijn edelpelsdierenfokkerij&#13;
te houden aantal nertsenmoederdieren&#13;
van 1200 naar 2000 en de&#13;
plaatsing van een quarantaineshed.&#13;
Appellanten/verzoekers achten een&#13;
dergelijke uitbreiding onaanvaardbaar. Zij&#13;
verwijzen in dat verband onder andere&#13;
naar de richtlijn Ammoniak en Veehouderij.&#13;
Blijkens de stukken bevindt zich op ongeveer&#13;
450 meter van de inrichting een als&#13;
zodanig bestemd bosgebied met een oppervlakte&#13;
van 1,5 a 2 ha.&#13;
Verweerders hebben in hun beschikking&#13;
met betrekking tot dit bosgebied in enigszins&#13;
andere bewoordingen overwogen dat hierop,&#13;
vanwege de kleinschaligheid daarvan en de&#13;
afstand van circa 450 meter tot de inrichting,&#13;
de richtlijnen vervat in de brochure Ammoniak&#13;
en Veehouderij niet toegepast dienen te,&#13;
casu quo kunnen, worden.&#13;
Zij zijn onder meer in verband hiermee van&#13;
oordeel dat, bij naleving van de te stellen&#13;
voorschriften, de hinder van de inrichting&#13;
voor de omgeving van minimale aard en&#13;
aanvaardbaar zal zijn en de gevraagde vergunning&#13;
dan ook, onder het stellen van de&#13;
voor dergelijke inrichtingen gebruikelijke&#13;
voorschriften, verleend dient te worden.&#13;
Op grond van het met betrekking tot deze&#13;
aangelegenheid uitgebrachte ambtsbericht&#13;
van de Adviseur Beroepen Milieubeheer&#13;
moet worden aangenomen dat het desbetreffende&#13;
bosgebied, uit hoofde van zijn hoedanigheid,&#13;
wel degelijk is aan te merken als een&#13;
voor verzuring gevoelig gebied als bedoeld&#13;
in de richtlijn Ammoniak en Veehouderij,&#13;
een opvatting die blijkens het verhandelde&#13;
ter zitting thans door verweerders wordt gedeeld.&#13;
Bovendien komt, anders dan verweerders&#13;
in hun beschikking stellen, deze richtlijn&#13;
vanwege de afstand van de inrichting tot dit&#13;
bosgebied hier voor toepassing in aanmerking.&#13;
Moergestel kent blijkens het hiervoor aangehaalde&#13;
ambtsbericht een te hoge achtergronddepositiewaarde&#13;
voor ammoniak in&#13;
bosgebied.&#13;
Dit impliceert dat, indien binnen een afstand&#13;
van 500 meter van intensieve veehouderij&#13;
een voor verzuring gevoelig gebied is&#13;
gelegen, geen uitbreiding kan worden toegestaan,&#13;
waardoor de ammoniakemissie en&#13;
daarmee de ammoniakdepositie door die bedrijven&#13;
toeneemt.&#13;
In dit geval is van een aanzienlijke uitbreiding&#13;
van het aantal in de inrichting te houden&#13;
dieren en daarmee van een toeneming van de&#13;
ammoniakemissie en -depositie sprake, hetgeen,&#13;
gelet op de situering van de inrichting&#13;
nabij een voor verzuring gevoelig bosgebied, ingevolge de meergenoemde richtlijn leidt&#13;
tot onaanvaardbare verzuringsschade.&#13;
Deze schade kan niet door voorschriften&#13;
worden voorkomen of in voldoende mate&#13;
worden beperkt.&#13;
Wij zijn in verband met het vorenstaande&#13;
van oordeel dat verweerders, door de toepasselijkheid&#13;
van de richtlijn Ammoniak en&#13;
Veehouderij te miskennen en in verband&#13;
daarmee de gevraagde vergunning te verlenen,&#13;
hebben gehandeld in strijd met de art. 13&#13;
en 17 van de Hinderwet.&#13;
De beschikking dient mitsdien te worden&#13;
vernietigd op de grond, genoemd in art. 2,&#13;
eerste lid, onder a, van de Tijdelijke wet&#13;
Kroongeschillen.&#13;
Wij zijn, gelet op het vorenoverwogene,&#13;
van oordeel dat de beslissing in dit geschil&#13;
moet leiden tot de uitspraak dat het beroep&#13;
kennelijk gegrond is.&#13;
Wij doen mitsdien onmiddellijk uitspraak&#13;
in het geschil, in dier voege dat de bestreden&#13;
beschikking wordt vernietigd.</content><legacyfootnotes/><footnotes><footnote/></footnotes><auteurs>Dr. Veringa</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6818</htmlpath></article>
</articles></edition>
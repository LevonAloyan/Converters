<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1980</searchword><id>6565</id><udhid>UDH:TvAR/6565</udhid><titel>DE ONTWERP-LANDINRICHTINGSWET EN DE RUIMTELIJKE ORDENING</titel><searchwords><searchword>TvAR 9/1980</searchword><searchword>UDH:TvAR/6565</searchword></searchwords><attachments><attachment><name>1980_nr 9_Artikel_Noordanus.pdf</name><extention>pdf</extention><url>https://denhollander.info/download/6338/ci</url></attachment></attachments><inleiding>Inleiding&#13;
De wens te komen tot een betere afstemming tussen landinrichting en ruimtelijke ordening is één van de motieven geweest om te komen tot een vervanging van de Ruilverkavelingswet 1954 door de thans in ontwerp ge-presenteerde nieuwe Landinrichtingswet. In de Memorie van Toelichting bij het wetsontwerp wordt bij een opsomming van de tekortkomingen van de Ruilverkavelingswet 1954 opgemerkt dat ... ,,de door een gebied te ver-vullen functies via de afweging van de aanwezige belangen in het kader van de ruimtelijke ordening worden aangegeven en dat deze afweging dan ook een belangrijke rol dient te gaan spelen bij bijvoorbeeld de beslissing op welke wijze inrichting van het gebied plaats te vinden".1) Het ontbrak dus -ook naar de mening van de indieners van het wetsontwerp - in het verleden blijkbaar aan een tijdige planologische toetsing van landinrichtings-projecten en er moet daarom in de nieuwe wet voorzien worden in coördi-natieconstructies die een tijdige afstemming tussen het landinrichtingswerk en de ruimtelijke ordening verzekeren. Dit lijkt mij een juiste doelstelling. Landinrichting betekent in de regel een dusdanig ingrijpende verandering in de ruimtelijke structuur van een gebied, dat het noodzakelijk is de ruim-telijke effecten van voorgenomen landinrichtingsprojecten af te wegen te-gen andere ruimteclaims en op basis van die belangenafweging voor een be-paald gebied te komen tot een optimale integratie van functies. Ruimtelijke ordening is de tak van bestuurszorg die zich met deze ruimtelijke integratie van functies bezighoudt. Net zoals woningbouw, wegenaanleg of natuur- en landschapsbehoud dient het landinrichtingswerk daarom te passen in het ruimtelijk beleid, zoals dat op verschillende bestuursniveaus wordt ont-wikkeld. Dit houdt - het zij voor alle duidelijkheid nog eens gesteld - overi-gens geen onderschikking van het landinrichtingsbeleid aan de ruimtelijke ordening in. Het gaat om een wisselwerking, waarbij de inrichtingsmogelijkheden, mede bepalen welke ruimtelijke bestemmingen in een bepaald gebied kunnen worden gelegd, maar omgekeerd ruimtelijke bestemmingen de mogelijkheden voor daadwerkelijke inrichtings- en be-heersactiviteiten bepalen. Dat de indieners van het wetsontwerp de afstemming tussen land-inrichting en ruimtelijke ordening dus beter willen regelen is dus een goede zaak. Wel moet bedacht worden dat ook bij het tot stand brengen van de Ruilverkavelingswet 1954 de verbetering van de realtie tussen ruilverkave-ling en stedebouwkundige maatregelen al een belangrijk aandachtspunt was en dat ook de toenmalige bewindslieden blijkens de Memorie van Toe-lichting bij het wetsontwerp meenden dat met de nieuwe wet de basis zou worden gelegd voor de oplossing van de geconstateerde coördinatie-prblemen.2) Nu het coördinatievraagstuk ten tweede male bij de wetgever ter tafel ligt zouden - gelet op de ervaringen terzake met de Ruilverkave-lingswet - de coördinatiebepalingen uit het wetsvoorstel met extra aan-dacht moeten worden bezien. Dit is ook daarom van belang omdat ver-wacht mag worden dat met de zwaardere betekenis die het bestemmings-plan buitengebied de afgelopen jaren heeft gekregen en het toenemend be-lang dat de Afdeling Rechtspraak en de civiele rechter aan het bestem-mingsplan hechten3) de coördinatieproblemen zich de komende jaren ver-scherpt voor zullen doen.</inleiding><content>Tweesporigheid uitgangspunt&#13;
De doelstellingen van landinrichting welke in artikel 4 van het wets-ontwerp wordt gegeven spreekt van ... „inrichting van het landelijk ge-bied overeenkomstig de functies van dat gebied, zoals deze in het kader van de ruimtelijke ordening zijn aangegeven". Deze omschrijving zou ten on-rechte de gedachte kunnen doen postvatten dat het landinrichtingsbeleid strikt volgend zou moeten zijn ten aanzien van het ruimtelijk beleid. Zulks is niet bedoeld. Uitgangspunt voor de relatie tussen landinrichting en ruim-telijke ordening is de gedachte van de tweesporigheid waarbij er vanuit ge-gaan wordt dat de Wet op de Ruimtelijke Ordening als kaderwet voor de ruimtelijke facetplanning enerzijds en de Landinrichtingswet als multi-sectorwet voor de (her)inrichting van het landelijk gebied anderzijds naast elkaar staan. De besluitvorming op grond van beide wetten is verschillend van aard met een verschil in invalshoek, er zijn verschillen in beoordelende instanties en er is sprake van eigen beleidsprioriteiten. De afweging op grond van de ene wet kan die op basis van de andere wet niet vervangen. Nodig is de boven reeds bepleite wederzijdse beleidsafstemming. Tweesporigheid is voor de regering bij het ontwerpen van ruimtelijk relevante wetgeving het uitgangspunt voor het bepalen van de verhouding tussen inrichtings- en beheerswetten en de Wet op de Ruimtelijke Ordening.4) Voor de wetgeving betekent dat, dat voorzien moet worden in coördinatieconstructies, die de bij de tweesporigheid veronderstelde tijdige wederzijdse beleidsafstemming zeker stellen. In artikel 4 van het wetsontwerp wordt de eis van coördinatie in algemene zin vastgelegd. Het over-eenstemmingvereiste (overeenkomstig de functies enz....) laat de mogelijkheid onverlet om in geval van conflicten tussen landinrichting en ruim-telijke ordening via conflictoplossingsmechanismen, die hieronder nader aan de orde zullen komen, knopen door te hakken en zo nodig te komen tot een aanpassing van de planologische bestemming aan de voorgenomen landinrichtingsactiviteiten. In die zin lijkt mij de desbetreffende bepaling dan ook juist.&#13;
De omschrijving in artikel 4 spreekt van de functies van een gebied, zoals deze in het kader van de ruimtelijke ordening zijn aangegeven. De Memorie van Toelichting5) verwijst voor dit begrip naar de structuurschets voor de landelijke gebieden, waarin een aanzet voor de functie typering van gebieden gegeven wordt. Het gaat daarbij om de in de structuurschets opgenomen zonering, die echter nog sterk indicatief is. Een nadere uitwerking van de functies van het landelijk gebied zal - aldus de Memorie van Toelichting - plaats vinden in het kader van het provinciale ruimtelijke beleid. Dit is echter maar een deel van de waarheid. Het bepalen van de functie van een gebied is niets anders dan het leggen van een planologische bestemming en gebeurt niet alleen op rijksniveau en op het niveau van de provincie, maar ook - en zelfs als enige in normatieve zin - op gemeentelijk niveau in het gemeentelijk bestemmingsplan. Waar het in structuurschetsen en structuurschema's c.q. in streekplannen gaat om indicatieve - hooguit voor het bestuur zelf - bindende bestemmingen gaat het in het bestem-mingsplan om een normatieve bestemming, waaraan de burger maar ook andere overheden gebonden zijn.&#13;
Ik zou dus in artikel 4 liever van ,,de bestemming" willen spreken, maar dat is voor een deel nog maar een kwestie van terminologie.6) Belangrijker lijkt mij de constatering dat de coördinatieverplichting in artikel 4 impliceert dat het landinrichtingsbeleid - uiteraard voor zover het de ruimtelijke aspecten betreft - in overeenstemming dient te zijn met het ruimtelijk be-leid op de drie bestuursniveaus. Dat daarbij — zoals in het wetsontwerp is gebeurd - gezien de schaal van landinrichtingsprojecten, het streekplan als ruimtelijk integratiekader een belangrijke rol moet vervullen lijkt mij evident. Dit betekent echter niet dat het bestemmingsplan niet evenzeer in de coördinatie moet worden betrokken. Zowel voor de voortgang van de landinrichting, die immers in hoge mate afhangt van een tijdige aanpassing van bestemmingsplannen, als ook vanwege het belang van een tijdige toet-sing van landinrichtingsprojecten aan het gemeentelijke ruimtelijke beleid is een goede regeling van de coördinatie tussen landinrichtingsplanning en bestemmingsplanwerk noodzakelijk. Hier ligt duidelijk een zwak punt van het wetsontwerp, waarop elders in dit artikel nader zal worden ingegaan. Eerst wil ik echter de relatie tussen landinrichting en ruimtelijke ordening op het niveau van rijk en provincie bespreken.&#13;
De coördinatie op rijksniveau&#13;
In het systeem van het wetsontwerp zijn er twee besluitvormingsmomenten waarop het landinrichtingsbeleid en het nationale ruimtelijke beleid expliciet met elkaar geconfronteerd worden.7) Allereerst is dit het geval in de sfeer van de lange termijnplanning, waarvoor het wetsontwerp voorziet in een regeling van het structuurschema landinrichting. Daarnaast is bij de middellange termijnplanning via het voorbereidingsschema voorzien in een behandeling daarvan door de Rijksplanologische Commissie. Het lijkt mij dat op deze wijze de afstemming tussen landinrichtingsbeleid en ruimtelijk beleid op nationaal niveau in principe voldoende gewaarborgd is. Toch die-nen er bij de voorstellen met betrekking tot het structuurschema land-inrichting een aantal kanttekeningen te worden gemaakt.&#13;
De structuurschema's zijn in hun huidige vorm als plannings-instrument geïntroduceerd in de Oriënteringsnota ruimtelijke ordening (1973). Een structuurschema wordt daarin omschreven als „een nota met kaarten over het te voeren lange-termijn-beleid ten aanzien van bepaalde voorzieningen, die relevant voor het ruimtelijk beleid en waarvoor het rijk in belangrijke mate verantwoordelijkheid draagt".8) Het structuurschema staat op het kruispunt tussen ruimtelijke planning en de planning in de desbetreffende beleidssector. Een veertiental structuurschema's werd aangekondigd, waarvan er inmiddels zeven zijn verschenen. Van deze zeven heeft alleen het structuurschema drink- en industriewatervoorziening volledig de procedure voor planologische kernbeslissingen doorlopen. Van het structuurschema verkeer en vervoer is de parlementaire behandeling in een vergevorderd stadium. Van het structuurschema elektriciteitsvoorziening is onlangs de naar aanleiding van inspraak, advies en bestuurlijk overleg bijgestelde versie (regeringsbeslissing) uitgebracht.&#13;
Wanneer men de ervaringen van de afgelopen jaren met de structuurschema's overziet dan moet geconstateerd worden dat er zowel materieel als procedureel een aantal duidelijke problemen liggen. Het zou in het bestek van dit artikel te ver voeren deze hier uitgebreid te bespreken. Ik volsta daarom met een korte aanduiding:&#13;
- allereerst is er een evidente discrepantie tussen planinhoud en planprocedure. In de visie van de regering zijn de structuurschema’s primair beleidsverkennend en vindt de ruimtelijke afweging in streekplankader plaats. Het sterk verkennend en weinig beslissingsgericht karakter is moeilijk te rijmen met de zwaarte van de PKB-procedure die de schema's doorlopen.&#13;
- voorts is voor een aantal schema's onduidelijk wat de beleidsinhoud kan/moet zijn. Dit geldt met name voor die schema's waar de verantwoordelijkheid voor de uitvoering in belangrijke mate bij anderen dan de rijksoverheid ligt (zo is m.i. onduidelijk wat het structuurschema volkshuisvesting naast de Verstedelijkingsnota toevoegt aan het nationale ruimtelijke beleid).&#13;
- tenslotte liggen er belangrijke problemen op het stuk van het management van de structuurschemaplanning. Interdepartementale lange termijnplanning blijkt uitvoerige overlegprocessen op gang te brengen. Het uitbrengen van de structuurschema's loopt veel trager dan oorspronkelijk verwacht werd. De PKB-procedure duurt te lang. De hanteerbaarheid van de structuurschemaplanning komt daardoor in gevaar.&#13;
Toegespitst op het structuurschema landinrichting doet allereerst de vraag zich voor wat de concrete inhoud van dit structuurschema zou moeten zijn. De Memorie van Toelichting9) bij het wetsontwerp merkt hierover op dat in het structuurschema de hoofdlijnen en beginselen van het nationale landinrichtingsbeleid zullen worden aangegeven met het accent op het lange-termijnbeleid en op de ruimtelijke implicaties. Het structuurschema geeft indicaties waar de rijksoverheid in eerste instantie toepassing van het instrumentarium uit de Landinrichtingswet voorziet en criteria voor de keuze van de landinrichtingsvorm. In het systeem van het wetsontwerp ligt echter het initiatief bij het aandragen van projecten in belangrijke mate bij het provinciaal bestuur (artikel 18 e.v.) terwijl de uiteindelijke keuze van de landinrichtingsvorm blijkens artikel 44 respectievelijk artikel 48 van het wetsontwerp gemaakt wordt door Provinciale Staten. Wil er van de decentralisatie, die met deze provinciale bevoegdheden beoogd wordt iets overblijven, dan zullen de gebiedsaanduidingen en criteria in het structuurschema globaal van aard moeten zijn. Wanneer dit inderdaad de bedoeling is dan rijst echter de vraag wat op nationaal niveau nog kan c.q. moet worden toegevoegd aan de globale functietypering (zonering) uit de Nota Landelijke gebieden en de bijbehorende structuurschets.10) Een volgende vraag is ook, of het beleidsvoornemen van het structuurschema landinrichting zoveel nieuw beleid zal bevatten dat het zinnig is een dergelijk document de procedure voor planologische kernbeslissing te laten doorlopen.&#13;
Gelet op de bovengenoemde vraagpunten is het te betreuren dat het eerste structuurschema landinrichting niet tegelijk met het wetsontwerp is gepubliceerd. Voor een beoordeling van de plaats van dit structuurschema in het wetsontwerp is het spoedig verschijnen van dit structuurschema gewenst. Voorts is in dit verband van belang het resultaat van een in het jaarverslag 1977 van de Rijksplanologische Dienst aangekondigde studie, waarin de ervaringen met de structuurschema's zullen worden geëvalueerd.11) Naar verwachting zal het resultaat van deze studie op niet al te lange termijn beschikbaar komen. Over de structuurschema's in zijn algemeenheid zal het tenslotte ongetwijfeld ook in het kader van de verdere parlementaire behandeling van het wetsontwerp tot wijziging van de Wet op de Ruimtelijke Ordening tot nadere meningsvorming komen.12) Waartoe een en ander zal leiden is nog moeilijk te voorspellen. Zelf zou ik me -gelet op de ervaringen van de afgelopen jaren - voor kunnen stellen dat het komt tot een reductie van het aantal structuurschema's, waarbij voor minder expansieve sectoren of voor sectoren, waar de uiteindelijke beleidsbepaling en uitvoering op lagere bestuursniveaus berust, volstaan wordt met een toetsing van de op rijksniveau relevante ruimtelijke aspecten aan de structuurschets verstedelijking of de structuurschets voor de landelijke gebieden. Om een dergelijke ontwikkeling open te houden zou ik er de voorkeur aan geven in de landinrichtingswet het structuurschema zelf niet te regelen, maar in plaats daarvan in de artikelen 17 en 18 te voorzien in een toetsing aan planologische kernbeslissingen (mede) betrekking hebbend op het nationale ruimtelijke beleid inzake de landinrichting.13) Voor de goede orde dit betekent dus wel een expliciete relatie tussen landinrichting en geformaliseerd nationaal ruimtelijk beleid - dit acht ik in het huidige wetsontwerp bepaald een stap vooruit - waar het alleen om gaat is dat niet vooruit gelopen wordt op ontwikkelingen met betrekking tot het stelsel van structuurschetsen en structuurschema's die nog onvoldoende uitgekristalliseerd zijn.&#13;
Landinrichtingsprogramma en streekplan&#13;
In de opzet van het wetsontwerp vormt de afstemming tussen landinrichting en ruimtelijke ordening de toetsing van het landinrichtingsprogramma aan het streekplan een centraal element. De Memorie van Toelichting merkt hierover op dat als planologisch uitgangspunt voor landinrichtingsprojecten het planologisch beleid voornamelijk in aanmerking komt en dat met name het streekplan, dat doorgaans een vrij groot gebied beslaat een goed referentiekader voor de landinrichting zal kunnen bieden.14) Dit sluit aan bij de in vele regeringsnota's naar voren gebrachte opvatting dat voor grootschalige projecten het streekplan het belangrijkste ruimtelijke integratiekader is, gelet op het feit dat het bestemmingsplan voor een afweging ten principale qua schaal te beperkt is.15)&#13;
Voor wat betreft de relatie tussen landinrichtingsprogramma en streek-planwerk wordt in het wetsontwerp niet volstaan met een bestuurlijke koppeling, in die zin dat er op gerekend wordt dat Provinciale Staten - die immers zowel het programma als het streekplan vaststellen - er op toezien dat beide op elkaar afgestemd worden, maar wordt er een stap verder gegaan door in de wet zelf een expliciete relatie tussen streekplan en landinrichtingsprogramma te leggen. Dit lijkt mij juist. Uit de ervaringen met de Ruilverkavelingswet, die voor wat de coördinatie met de ruimtelijke ordening betreft primair van bestuurlijke coördinatie uitging is wel gebleken dat bestuurlijke coördinatieconstructies alléén een tijdige afstemming van landinrichtingswerk en ruimtelijke ordening onvoldoende kunnen verzekeren. Verwacht mag worden het vastleggen van de relatie tussen streekplan en landinrichtingsprogramma in de wet - waarmee overeenstemming tussen provinciaal ruimtelijk beleid en het programma een voorwaarde is voor verdere besluitvorming in de landinrichtingssector — een meer effectief waarborg is voor een goede beleidscoördinatie op provinciaal niveau.&#13;
Wat wel opvalt is de behoedzame manier, waarop een en ander in artikel 41 van het wetsontwerp is geformuleerd. Volgens het desbetreffende artikel stellen Provinciale Staten het landinrichtingsprogramma vast ... „na toetsing van het ontwerp aan de hoofdlijnen van het provinciaal ruimtelijk beleid zoals deze hun grondslag vinden in of redelijkerwijs voortvloeien uit een streekplan of een ander besluit van Provinciale Staten, de provinciale planologische commissie gehoord". Strikt genomen legt dit artikel in zijn huidige redactie alleen een verplichting tot toetsing vast en kunnen Provinciale Staten het landinrichtingsprogramma vaststellen ongeacht het resultaat van de toetsing. Blijkens de Memorie van Toelichting16) is het de be-doeling van artikel 41 dat uiteindelijk overeenstemming ontstaat tussen provinciale ruimtelijke ordening en landinrichting. Ik zou er voor willen pleiten dit overeenstemmingsvereiste dan ook expliciet in artikel 41 op te nemen; de huidige tekst is bepaald onduidelijk. Het wel gehoorde argument dat het karakter van het streekplan — beleidsprogramma en geen normatieve planning - zich tegen een directe koppeling tussen dit plan en sectorale besluitvorming zou verzetten acht ik niet overtuigend. Het streekplan wordt niet bindend in de zin dat er rechtsgevolgen voor de burger uit voort zouden vloeien, het plan wordt slechts voorwaarde voor het nemen van sectorale beleidsbeslissingen. Deze ontwikkeling is te vergelijken met de plaats die structuurschema's of het structuurplan in recente (ontwerp-)-wetgeving krijgen.17)&#13;
Voor gevallen waarin er geen (actueel) streekplan is voorziet artikel 41 in een terugkoppeling op een statenbesluit de PPC gehoord. Deze escape-mogelijkheid zal in de verdere gedachtenwisseling over het wetsontwerp ongetwijfeld een belangrijk discussiepunt worden.18) Hoewel in de Memorie van Toelichting opgemerkt wordt dat toetsing aan een statenbesluit in plaats van een streekplan uitzondering zal moeten zijn bestaat hier de kans dat het met het statenbesluit net zo gaat als met de „artikel 19"-toepassing op gemeentelijk niveau. Ik zie dit risico, maar meen dat het een overschatting van de mogelijkheden van planmatig bestuur zou zijn om in alle gevallen bij de vaststelling van het landinrichtingsprogramma terugkoppeling op een streekplan te vergen. Er zullen altijd situaties blijven, waarin een verouderd streekplan niet tijdig kan worden herzien. De tijdsduur van een integrale streekplanherziening is ook zodanig dat er tijdens de planvoorbereiding ad hoc beslissingen noodzakelijk kunnen zijn. De constructie van het statenbesluit lijkt mij dan ook nodig. Wel zouden in het wetsontwerp enige condities kunnen worden ingebouwd om te bewerkstelligen dat inderdaad slechts in uitzonderingsgevallen op een statenbesluit wordt teruggekoppeld en om - wanneer dit gebeurt - te zorgen dat aan het besluit een behoorlijke afweging van de ruimtelijke consequenties ten grondslag ligt. Met name zou eraan gedacht kunnen worden toepassing van een statenbesluit afhankelijk te stellen van een voorafgaande verklaring van geen bezwaar van de Minister van Volkshuisvesting en Ruimtelijke Ordening en in de wet vast te leggen dat in de toelichting bij het besluit moet worden aangegeven op welke overwegingen van ruimtelijke ordening het is gebaseerd (planologische motivering).&#13;
Complicatie bij de afstemming tussen landinrichtingsprogramma en streekplan ligt in het feit dat het landinrichtingsprogramma ook de instemming moet hebben van het rijk. Artikel 42 van het wetsontwerp bepaalt in dit verband dat, indien Provinciale Staten afwijken van het door de CCC in ontwerp vastgestelde programma, eerst een nader CCC-advies nodig is en daarna, wanneer van dit advies wordt afgeweken goedkeuring van het programma nodig is door de Ministers van Landbouw en Visserij en van CRM.19) Er blijft dus sprake van een sterke medeverantwoordelijkheid van het rijk bij de vaststelling van het programma en dat zal ook niet anders kunnen zolang het rijk het programma mede financiert. Wel kan hierdoor de afstemming tussen programma en streekplan worden doorkruist. Het verdient in dit verband aanbeveling om - dit als een zeker waarborg om te voorkomen dat in streekplankader gedane keuzes via de weigering tot goedkeuring van het landinrichtingsprogramma de facto overruled worden - de goedkeuring mede te binden aan het vereiste van overeenstemming met de Minister van Volkshuisvesting en Ruimtelijke Ordening.&#13;
Een soepele afstemming tussen landinrichtingswerk en streekplan kan in de bestuurspraktijk worden bevorderd door te werken met globale - nader uit te werken - streekplannen, waarbij dan synchroon met het land-inrichtingsprogramma een uitwerkingsplan wordt vastgesteld. Het streek-plan Midden- en Oost-Brabant (1978) is een goed voorbeeld van een dergelijke aanpak, maar ook in andere recente streekplannen zijn vergelijkbare elementen van procesplanning herkenbaar.20) Naarmate dergelijke streekplannen-nieuwe-stijl meer worden vastgesteld zal de behoefte aan afzon-derlijke statenbesluiten afnemen.&#13;
Landinrichting en gemeentelijke ruimtelijke ordening&#13;
Dat het streekplan voor de landinrichting als belangrijkste ruimtelijk integratiekader gezien wordt doet niet af aan het feit dat het landinrich-tingswerk ook afgestemd moet worden op de gemeentelijke ruimtelijke or-dening en in het bijzonder op het gemeentelijk bestemmingsplan. Eerst in het bestemmingsplan wordt immers het gewenste grondgebruik ook voor de burger bindend vastgelegd. Het bestemmingsplan is grondslag voor de verlening van bouw- en aanlegvergunningen.21) Daar komt bij dat de Hoge Raad en de Afdeling Rechtspraak aan de bestemming, zoals aangegeven op de bestemmingskaart c.q. uitbreidingskaart ook rechtstreeks juridische be-tekenis toekennen in de zin dat een feitelijke wijziging van de bestemming via het uitvoeren van werken ongeoorloofd geacht wordt buiten de proce-durele kaders van de Wet op de Ruimtelijke Ordening om.22) Het bestem-mingsplan blijft dus - oals Rothuizen het in zijn VAR-préadvies heeft uitgedrukt23) - juridisch integratiekader en gaat door bovenbedoelde ju-risprudentie zelfs sterker als zodanig functioneren, al hoewel voor de bestuurlijke integratie het accent meer op het streekplan komt te liggen.&#13;
Voor de voortgang van het landinrichtingswerk blijft een tijdige coördi-natie met het bestemmingsplan dus van wezenlijk belang. Worden bestem-mingsplannen eerst te laat in herziening genomen dan dreigen procedurele verwikkelingen in verband met de tijdsduur van het aan het bestemmings-plan verbonden Kroonberoep, waardoor de uitvoering van landinrichtings-plannen kan stagneren. Voor de rechtszoekende burger dreigt dan boven-dien een fait-accomplisituatie; hij kan pas beroep instellen op een moment dat in het bestemmingsplan opgenomen landinrichtingsproject in een dus-danig stadium van voorbereiding c.q. uitvoering is dat heroverweging bij-zonder moeilijk zal zijn. Tijdige coördinatie met het bestemmingsplan is tenslotte uiteraard van belang om er voor te zorgen dat voorgenomen land-inrichtingsactiviteiten sporen met het gemeentelijk ruimtelijk beleid.&#13;
Gelet op het bovenstaande zou men verwachten dat de relatie met het bestemmingsplan in het wetsontwerp bijzondere aandacht zou krijgen. Zulks is echter niet het geval. Een expliciete relatie tussen landinrichtings-plannen en bestemmingsplanwerk wordt niet gelegd. Regels met betrekking tot de bestuurlijke coördinatie zijn met name in de programmafase van de landinrichting zwak. Eerst over het ontwerp-landinrichtingsplan vindt overleg met de gemeenten plaats. Daarvoor loopt de coördinatie met de gemeentebesturen via hun eventuele vertegenwoordiging in de landinrichtingscommissie. Het wetsontwerp voorziet wel in een conflictregeling. Artikel 116 maakt het mogelijk om in geval van een aanwijzing ex artikel 37 van de Wet op de Ruimtelijke Ordening de afgifte van vergunningen -eventueel vooruitlopend op het op te stellen bestemmingsplan - af te dwingen.24) Dit is een paardemiddel bedoeld als ultimum remedium wanneer in de fase van de uitvoering van werken blijkt dat er door een conflict onaanvaardbare vertraging ontstaat. De uitnodigingsconstructie van artikel 116 zet bovendien met de gemeente ook de burger buiten spel doordat het bestemmingsplan en daarmee de met dat plan verbonden rechts-beschermingsmogelijkneden op zij gezet worden. Het zou dan ook verre de voorkeur verdienen indien het bestemmingsplan van begin af aan expliciet in de coördinatie betrokken zou worden. De ervaringen met de Ruilver-kavelingswet hadden er m.i. juist toe moeten leiden dat op dit punt in het thans voorliggende wetsontwerp extra voorzieningen zouden zijn getroffen, zeker wanneer men naar het bestemmingsplan toe de bij de tweesporig-heid veronderstelde wederzijdse beleidsafstemming serieus inhoud had willen geven.&#13;
De coördinatie tussen landinrichtingsplanning en bestemmingsplan vormt dus bepaald een zwak onderdeel van het wetsontwerp. Aanvullende coördinatieregels zijn nodig zowel omwille van de positie van de burger en de gemeentebesturen alsook om vertraging bij de uitvoering van land-inrichtingsprojecten te voorkomen. Hierbij valt allereerst te denken aan nadere regels met betrekking tot de bestuurlijke coördinatie. Zo zou m.i. in de wet een overlegverplichting met de gemeenten moeten worden opgenomen in het kader van de totstandkoming van het landinrichtingsprogramma en is te overwegen de samenstelling van de landinrichtingscommissie in de wet zelf nader te regelen, waarbij dan zou kunnen worden vastgelegd dat in ieder geval ook een vertegenwoordiger van de betrokken gemeentebesturen van de commissie deel uit zou moeten maken.&#13;
Naast dit soort bepalingen, die er toe strekken de gemeente als bestem-mingsplanautoriteit van begin af aan bij het landinrichtingswerk te betrekken, zouden in de wet ook expliciete regels met betrekking tot de plancoördinatie tussen landinrichtingsplanning en bestemmingsplanwerk moeten worden opgenomen. Daarbij zou aangesloten kunnen worden bij de in de praktijk gegroeide ontwikkeling om bij de vaststelling van het rapport ex artikel 34 Ruilverkavelingswet, indien voor de uitvoering van de ruilverkaveling aanpassing van bestemmingsplannen noodzakelijk is, een schriftelijke bereidverklaring van het gemeentebestuur te vragen inhoudende dat na een gunstige stemmingsuitslag deze aanpassing plaats zal vinden.25)&#13;
Deze regeling zou kunnen worden uitgebouwd en in de wet kunnen worden vastgelegd, in die zin dat in het kader van de vaststelling van het land-inrichtingsprogramma van de betrokken gemeenteraden een principe-uitspraak gevraagd wordt over de planologische aanvaardbaarheid van de in het programma voorziene landinrichtingsmaatregelen. Gaan de betrokken gemeenten akkoord, dan verplichten zij zich om gelijktijdig met de uitwerking van het landinrichtingsprogramma in een of meer landinrichtings-plannen de benodigde bestemmingsplanwijzigingen door te voeren. Weigert een gemeente mee te werken, dan zou in de wet nader overleg met het provinciaal bestuur moeten worden voorgeschreven. Leidt dit nader overleg niet tot overeenstemming dan zouden Provinciale Staten in het kader van de vaststelling van het landinrichtingsprogramma zich over de punten van geschil uit moeten spreken. De beslissing van de Staten treedt dan in de plaats van het raadsbesluit en is richtsnoer voor het gemeentelijk bestemmingsplanwerk. Gemeenten die overruled worden dienen tegen de beslissing van Provinciale Staten in beroep te kunnen gaan bij de Kroon.&#13;
Wanneer men op een dergelijke wijze de coördinatie met het bestem-mingsplan in de Landinrichtingswet zou regelen, dan komt de regeling van de besluitvorming rond het landinrichtingsprogramma aardig in de richting van de voorstellen die gedaan zijn in het RARO-advies over de operationele gebiedsaanwijzing als planologische rechtsfiguur.26) Eerder in dit tijdschrift heb ik de voorstellen met betrekking tot de operationele gebiedsaanwijzing en mogelijke betekenis ervan voor bestemming, inrichting en beheer van het landelijk gebied ten principale besproken.27) Het gaat bij de operationele gebiedsaanwijzing om een complementaire overlegprocedure strekkende tot gecoördineerde besluitvorming over bestemming, inrichting en/of beheer inclusief de financiële aspecten daarvan. In het wetsontwerp, zoals het thans voorligt zijn reeds belangrijke elementen van de operationele gebiedsaanwijzing te herkennen met name voor wat betreft de relatie met de planologische besluitvorming op rijksniveau en de afstemming op het streekplan werk. Door uitbouw van de coördinatieregeling bij de totstandkoming van het landinrichtingsprogramma naar het bestemmingsplan toe ontstaat er een dicht bij de voorstellen met betrekking tot de operationele gebiedsaanwijzing liggende besluitvormingsprocedure, die ook op andere beleidsvelden als voorbeeld kan dienen voor een koppeling tussen sectorwetgeving en de Wet op de Ruimtelijke Ordening en die te zijner tijd in algemene zin in laatstgenoemde wet kan worden neergelegd.&#13;
Een aspect van de hierboven voorgestelde coördinatieregeling tussen landinrichtingsplanning en bestemmingsplan dat nog een afzonderlijke bespreking vergt is de positie van de burger en met name de kwestie van de rechtsbescherming. Wanneer, zoals door mij hierboven is bepleit, in het kader van de vaststelling van het landinrichtingsprogramma ook over de consequenties voor de lokale ruimtelijke ordening een beslissing wordt ge-nomen, komt ook in formele zin het accent, voor wat betreft de afweging van de ruimtelijke aspecten te liggen bij de in het kader van de vaststelling van het programma te nemen beslissing. Later op te stellen bestemmingsplannen vormen van deze beslissing een uitwerking. Het naar voren halen van de afweging-in-hoofdzaak dient ook censequenties te hebben voor de rechtsbescherming die de burger in de verschillende fasen van de besluitvorming geboden wordt. Omdat over de ruimtelijke consequenties van de landinrichting in de programmafase ten principale beslist wordt zou ook voor wat de rechtsbescherming betreft het accent bij de vaststelling van het landinrichtingsprogramma gelegd moeten worden. Concreet betekent dat een herverdeling van de bestaande rechtsbeschermingsmogelijkneden over het geheel van de besluitvorming, waarbij er in ieder geval in de fase van het landinrichtingsprogramma een Kroonberoep is.&#13;
Bovenstaand probleem van rechtsbescherming en tweesporige gefaseerde besluitvorming wordt uitvoerig besproken in het eerdergenoemde RARO-advies over de operationele gebiedsaanwijzing.28) Het advies schetst uit-eindelijk een tweetal modellen voor een „gelede" rechtsbescherming: a) allereerst de constructie zoals die nu opgenomen is in de Luchtvaartwet,29) waarbij er bij de gebiedsaanwijzing (aanwijzing luchtvaartterreinen) een vol Kroonberoep is, er bij de uitwerking van de aanwijzing in het bestemmingsplan een mogelijkheid is voor een partieel Kroonberoep, waarbij geen bezwaren meer kunnen worden aangevoerd tegen de aanwijzing zelf en tenslotte (uiteraard) in de fase van de uitvoering een AROB-beroep is in het kader van de vergunningverlening, b) een tweede mogelijkheid is een Kroonberoep in de fase van de gebiedsaanwijzing (programmafase), een bezwarenmogelijkheid bij Gedeputeerde Staten bij de uitwerking van de aanwijzing in het bestemmingsplan en uiteraard weer een AROB-beroep bij de vergunningverlening. Het RARO-advies kiest - het belang van snelheid en rechtszekerheid wegend - voor het tweede model en ik ben geneigd me bij deze opvatting aan te sluiten. In het geheel van de planologische besluitvorming over een bepaald project dient er éénmaal de mogelijkheid te zijn om de Kroon een uitspraak te vragen. De afweging van de ruimtelijke consequenties in het kader van de vaststelling van het landinrichtingsprogramma lijkt mij daar het juiste moment voor. Een tweede (partieel) Kroonberoep in de fase van de planuitwerking zou de voortgang van de besluitvorming te zeer belasten.&#13;
Coördinatie in de uitvoeringsfase&#13;
Met de vaststelling van het landinrichtingsprogramma wordt in hoofdlijnen vastgelegd, welke inrichtings- en beheersmaatregelen zullen worden getroffen. Nadere uitwerking vindt eerst plaats in de op basis van het programma op te stellen landinrichtingsplannen. De regeling van het landinrichtingsplan kent enkele flexibiliteitsbepalingen,30) die tot aan de uitvoering mogelijkheden tot wijziging c.q. nadere uitwerking van dit plan bieden. De coördinatie tussen landinrichting en ruimtelijke ordening eindigt dan ook niet bij de vaststelling van het landinrichtingsprogramma, maar is evenzeer noodzakelijk in de fase van de opstelling van de landinrichtingsplannen en dient zich zelfs uit te strekken tot aan de feitelijke uitvoering van werken en de herverkaveling. Ook in de laatstgenoemde fasen van de besluitvorming kunnen beslissingen genomen worden, die uitwerking dan wel wijziging van bestemmingsplannen vergen. Er dient dus sprake te zijn van een voortdurende wisselwerking tussen de besluitvorming op het terrein van de landinrichting en die op het gebied van de ruimtelijke ordening (zie schema).&#13;
Deze wisselwerking kan het best tot stand komen, wanneer de besluit-vorming in de beide sporen zoveel mogelijk wordt gesynchroniseerd.31) In de boven ontvouwde gedachtengang geeft de wet een belangrijke impuls voor een dergelijke synchronisatie, doordat de gemeenteraden zich bij de vaststelling van het landinrichtingsprogramma verplichten om gelijktijdig met de opstelling van het programma in één of meer landinrichtings-plannen de aanpassing van bestemmingsplannen ter hand te nemen. Het wetsontwerp voorziet in artikel 71 bovendien reeds in overleg over het voorontwerp landinrichtingsplan met de betrokken gemeentebesturen.&#13;
In de synchroon met het landinrichtingsplan op te stellen bestemmingsplannen dient voldoende flexibiliteit te worden ingebouwd om op de verdere besluitvorming in de landinrichtingssector adequaat in te kunnen spelen. Dit betekent dat voor die planonderdelen waarvan in de fase van het land-inrichtingsplan de plaats nog onvoldoende kan worden bepaald c.q. de handhaving of realisering op een bepaalde plaats nog onzeker is, nog geen gedetailleerde bestemmingen moeten worden gelegd, maar moet worden volstaan met het opnemen van een uitwerkingsbevoegdheid c.q. aanleg-vergunningenstelsel. Zo hangt bijvoorbeeld de vraag of landschapselementen op een bepaalde plaats wel of niet kunnen worden gehandhaafd mede af van de concrete herverkavelingsmogelijkheden zoals deze bij het opstellen van het plan van toedeling blijken, terwijl voor een bepaald gewenst landschapsbeeld soms een zekere uitwisselbaarheid van landschapselementen mogelijk is. Het bestemmingsplan moet dan geen „zekerheid" bieden op een moment dat dit nog niet mogelijk is, maar de gemeente zou zich in het plan moeten beperken tot het opnemen van een aanlegvergunningenstelsel of uitwerkingsbevoegdheid waarin criteria met betrekking tot het wenselijke landschapsbeeld zijn opgenomen, terwijl eerst in een volgende fase van de besluitvorming via het opstellen van een uitwerkingsplan c.q. de verlening van een aanlegvergunning een nadere planologische begeleiding plaatsvindt. Ik verwijs in dit verband naar de m.i. overtuigende beschouwingen van Bos32) en Perdijk33). Conflictoplossing&#13;
Tweesporige besluitvorming brengt de noodzaak met zich mee om in de wetgeving te voorzien in constructies om in geval van conflicten knopen door te hakken. Het wetsontwerp gaat er vanuit dat conflicten kunnen worden opgelost via de bestaande aanwijzingsbevoegdheid ex artikel 37 van de Wet op de Ruimtelijke Ordening en voegt daaraan toe - dit als voorschot op de (aanhangige) wijziging van de Wet op de Ruimtelijke Or-dening - dat ingeval van een aanwijzing - zonodig vooruitlopend op het op te stellen bestemmingsplan - de afgifte van vergunningen doot het pro-vinciaal bestuur kan worden afgedwongen.34) Een aanwijzing wordt ook mogelijk gemaakt op basis van een statenbesluit.&#13;
Door de gemeente en het gemeentelijk bestemmingsplan in de zin zoals boven is bepleit nadrukkelijker in de coördinatie te betrekken kunnen aller-eerst in het wetsontwerp extra condities worden geschapen om conflicten te voorkomen. Toch blijft het altijd mogelijk dat gemeente en provinciaal bestuur over de te treffen landinrichtingsactiviteiten (politiek) van mening blijven verschillen. De aanwijzingsbevoegdheid uit de Wet op de Ruimtelijke Ordening lijkt mij dan een te omslachtige weg om over conflicten te beslissen. Bovendien komt in het geval van een aanwijzing de burger de facto buiten spel te staan,35) iets wat a fortiori geldt wanneer op basis van het voorgestelde artikel 116 tot vergunningverlening wordt overgegaan vooruitlopend op het bestemmingsplan. Zelf zou ik dan ook - in de lijn van de voorstellen met betrekking tot de operationele gebiedsaanwijzing -de mogelijkheid tot conflictoplossing willen integreren in de gecoördineerde besluitvorming. Met name op drie momenten dient een regeling gegeven te worden voor het oplossen van conflicten:&#13;
a) in de programmafase, waarbij - zoals boven reeds is uiteengezet - in geval van conflicten na nader overleg met het betrokken gemeentebestuur er de mogelijkheid moet zijn dat Provinciale Staten bij de vaststelling van het landinrichtingsprogramma een uitspraak doet welke in de plaats treedt van het voorgestelde raadsbesluit en die richtsnoer voor de nader op te stellen bestemmingsplannen, een en ander met een mogelijkheid voor de betrokken gemeenten om in beroep te gaan bij de Kroon. b) in de fase van het landinrichtingsplan waarbij in geval van conflicten tussen bestemmingsplan en landinrichtingsplan er m.i. de mogelijkheid zou moeten zijn dat er een bindende uitspraak van Provinciale Staten over het geschil gegeven wordt.&#13;
c) in de fase van de uitvoering bij eventueel resterende conflicten in het ka der van de vergunningverlening c.q. het opstellen van een uitwerkings-plan. Hier zou Gedeputeerde Staten de knoop moeten kunnen doorhak ken na raadpleging van de betrokken Staten-commissies.&#13;
In plaats van het voorgestelde artikel 116 pleit ik dus voor een versterking van de coördinatieregels in het wetsontwerp, waarbij het uitgangspunt is dat er met de gemeenten als bestemmingsplanautoriteit over de te treffen landinrichtingsactiviteiten overeenstemming moet worden bereikt met -voor gevallen waarin dit niet mogelijk blijkt - een systeem van gefaseerde conflictoplossing onder inschakeling van de provinciale volksvertegenwoordiging.36)&#13;
Slotbeschouwing&#13;
Wanneer ik tenslotte tot een eindconclusie kom met betrekking tot de vraag in hoeverre de opstellers van het wetsontwerp er in geslaagd zijn een betere relatie tussen de besluitvorming ten aanzien van de landinrichting en die op het gebied van de ruimtelijke ordening te leggen dan moet allereerst geconstateerd worden dat ten opzichte van de Ruilverkavelingswet het huidige wetsontwerp belangrijke verbeteringen bevat. In bijzonder de regels met betrekking tot afstemming op de nationale en provinciale ruimtelijke ordening betekenen een belangrijke stap vooruit. De coördinatie met het gemeentelijk bestemmingsplan is echter bepaald nog onvoldoende geregeld. Te hopen is - zowel met het oog op de voortgang van het landinrichtingswerk als in verband met de positie van het gemeentelijk ruimtelijk beleid - dat tijdens de parlementaire behandeling op dit punt nog verbeteringen worden aangebracht.</content><legacyfootnotes>') Memorie van Toelichting, blz. 6.&#13;
2) Zie TK 1950-1951, 2063, nr. 3 blz. 3 e.v. De regering sloot zich aan bij de conclusies van een rapport van het NIROV, waarin intnsiever overleg tussen ruilverkavelingsinstanties en planologische organen werd bepleit. Het wetsontwerp bevatte dan ook enkele bepalingen om dit overleg te bevorderen (vgl. art. 32 Ruilverkavelingswet).&#13;
3) Zie de bekende artikelen van G.H. Hamaker over de juridische betekenis van de uitbrei- dings- en bestemmingsplankaart in de Gemeentestem 6582 t/m 6584.&#13;
4) Zie voor het begrip tweesporigheid de beschouwingen in de regeringsbeslissing Nota Landelijke Gebieden TK 1978-1979, 14392 nr. 13, blz. 68 e.v. en voor tweesporigheid en wetgeving de (concept-)spelregels voor ruimtelijk relevante wetgeving, zoals die bij brief van 7 februari 1980 aan RARO, IPO-RO en VNG om advies zijn voorgelegd. 5) Memorie van Toelichting, blz. 34.&#13;
6) Zie over dit ruime bestemmingsbegrip het rapport van de Werkgroep coördinatie wetgeving onroerend goed, Deventer/Alphen aan de Rijn 1976.&#13;
7) Zie artikel 6 juncto artikel 17 en 18. 8) TK 1973-1974, 12757, nrs. 1/2 blz. 71.&#13;
9) Memorie van Toelichting blz. 22 respectievelijk blz. 34 en 35.&#13;
10) TK 1978-1979, 14392 nrs. 10 en 11 (regeringsbeslissing). 11) Jaarverslag Rijksplanologische Dienst 1977, blz. 122.&#13;
12) TK 1978-1979, 14889. Dit wetsontwerp bevat zoals bekend onder meer een regeling van de procedure voor planologische kernbeslissingen.&#13;
13) Vgl. in dit verband artikel 18 Luchtvaartwet.&#13;
14) Memorie van Toelichting blz. 16.&#13;
15) Vgl. in dit verband bijvoorbeeld de beschouwingen over het streekplan in het - door de regering overgenomen — Interim-advies van de werkcommissie verticale coördinatie ruim-telijk beleid (TK 1976-1977, 14507, nrs 1-2).&#13;
16) Memorie van Toelichting blz. 16.&#13;
17) Vgl. bijvoorbeeld artikel 18 Luchtvaartwet of artikel 6 van het (oorspronkelijk) wets ontwerp stadsvernieuwing.&#13;
18) Het statenbesluit is als constructie ontleend aan het voorstel tot wijziging van de Wet op de Ruimtelijke Ordening waarin een provinciale aanwijzing op basis van een statenbesluit mogelijk wordt gemaakt.&#13;
19) Zie ook artikel 44 en 48.&#13;
20) Zie voor enkele planningstheoretische en bestuurlijk juridische beschouwingen over het Brabantse streekplanmodel: prof. dr. A. Faludi en mr. ing. J. P. Bos, Op zoek naar het planningssubject in de regionale ruimtelijke ordening, Paper voor de planologische discussiedagen 1980.&#13;
21) Ook landinrichtingswerken kunnen aanlegvergunningplichtig zijn. Zie KB 4 december 1974 Bouwrecht 1975 blz. 147 (Vlagtwedde).&#13;
22) Jurisprudentie begonnen met HR 21-5-1976, NJ 1977 nr 17 (Eindhoven/Aussems) en Af deling Rechtspraak 29-7-1977 nr A 3168 en A 319 (Haastrecht). Voor een overzicht zie de in noot 2 genoemde artikelen van G. H. Hamaker.&#13;
23) J. Rothuizen. Nieuwe juridisch bestuurlijke ontwikkelingen in de ruimtelijke ordening VAR-geschriften LXXVI11, blz. 138.&#13;
24) Deze „uitnodigingsfiguur" is een voorschot op de wijziging van de Wet op de Ruimtelijke Ordening, waar een dergelijke constructie in algemene zin geregeld is.&#13;
25) Zie hierover Jaarverslag CCC/CTD 1977, blz. 11.&#13;
26) Advies van 10 december 1979, verkrijgbaar bij de Staatsuitgeverij. In het advies over het wetsontwerp landinrichtingswet (aangeboden 16 juni 1980) is deze gedachte in zijn conse quenties voor het wetsontwerp nader uitgewerkt.&#13;
27) De Pacht 1980, nr 3 blz. 123 e.v.&#13;
28) Zie bedoeld advies par. 26 en 52.&#13;
29) Luchtvaartwet artikel 20.&#13;
30) Zie artikel 79 lid 3 en artikel 80.&#13;
31) Vgl. voor een pleidooi voor synchronisatie van de besluitvorming op het gebied van ruil verkaveling en bestemmingsplan het artikel van mr. ing. J. P. Bos in Stedebouw en Volks huisvesting 1977 blz. 200 e.v.&#13;
32) Voor het artikel van Bos, zie noot 31.&#13;
33) Ir. E. Perdijk, Regeling van ruilverkavelingswerken in bestemmingsplannen „buiten gebied", Stedebouw en Volkshuisvesting november 1979, blz. 505 e.v.&#13;
34) Wetsontwerp artikel 116.&#13;
35) Weliswaar is er een mogelijkheid van een Kroonberoep tegen het op grond van de aanwij zing opgestelde bestemmingsplan, maar dit beroep zal wanneer de Kroon zich eerder op grond van art. 39 van de W.R.O. eerder al over het bestuursgeschil heeft uitgesproken ma terieel nauwelijks meer van betekenis kunnen zijn.&#13;
36) Een constructie zoals opgenomen in artikel 46 lid 2 Reconstructiewet Midden-Delfland gaat mij dus ook te ver, wanneer deze niet is ingebed in en sluitstuk vormt van een adequate coördinatieregeling tussen landinrichtingsplanning en gemeentelijk bestemmingsplanwerk en voorzien is in inschakeling van de betrokken statencommissies.</legacyfootnotes><footnotes><footnote/></footnotes><auteurs>mr. P. G. A. Noordanus</auteurs><published>1980-09-01 00:00:00</published><modified>1980-09-01 00:00:00</modified><editiondate>1980-09-01</editiondate><htmlpath>https://denhollander.info/artikel/6565</htmlpath></article>
</articles></edition>
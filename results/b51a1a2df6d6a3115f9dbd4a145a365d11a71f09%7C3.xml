<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2017</searchword><id>14486</id><udhid>UDH:TvAR/14486</udhid><titel>Hoge Raad, 14 april 2017, ECLI:NL:HR:2017:691  (X c.s./Staat) (TvAR 2017/5893)</titel><searchwords><searchword>TvAR 9/2017</searchword><searchword>TvAR 2017/5893</searchword><searchword>UDH:TvAR/14486</searchword></searchwords><attachments><attachment><name>19356.pdf</name><extention>pdf</extention><url>https://denhollander.info/download/19356/ci</url></attachment></attachments><inleiding/><content>&lt;p&gt;(mrs. C.A. Streefkerk, A.H.T. Heisterkamp, G. de Groot, T.H. Tanja-van den Broek en C.E. du Perron)&lt;/p&gt;&#13;
&lt;h3 class="jurisprudentieinzake"&gt;Onteigening. Schadeloosstelling. Eliminatieregel. Verwachtingswaarde. Opvolgende plannen.&lt;/h3&gt;&#13;
&lt;p&gt;[Onteigeningswet, art. 40c]&lt;/p&gt;&#13;
&lt;p&gt;Bij de bepaling van de werkelijke waarde, waaronder begrepen de verwachtingswaarde, mogen niet zonder meer alle planologische stukken waarin rekening wordt gehouden met het werk buiten beschouwing worden gelaten. Ten aanzien van elk van die planologische stukken moet worden beoordeeld of reeds sprake is van of wordt voortgebouwd op concrete plannen voor het werk waarvoor is onteigend.&lt;/p&gt;&#13;
&lt;p&gt;Met noot W.J.E. van der Werf&lt;/p&gt;&#13;
&lt;p&gt;Arrest&lt;/p&gt;&#13;
&lt;p&gt;in de zaak van:&lt;/p&gt;&#13;
&lt;p&gt;[verzoeker] , wonende te [woonplaats] ,&lt;/p&gt;&#13;
&lt;p&gt;VERZOEKER tot cassatie, verweerder in het incidenteel cassatieberoep,&lt;/p&gt;&#13;
&lt;p&gt;advocaat: aanvankelijk mr. P.J.L.J. Duijsens, thans mr. D.Th.J. van der Klei,&lt;/p&gt;&#13;
&lt;p&gt;t e g e n&lt;/p&gt;&#13;
&lt;p&gt;de STAAT DER NEDERLANDEN (Ministerie van Infrastructuur en Milieu, Rijkswaterstaat), zetelende te Den Haag,&lt;/p&gt;&#13;
&lt;p&gt;VERWEERDER in cassatie, eiser in het incidenteel cassatieberoep,&lt;/p&gt;&#13;
&lt;p&gt;advocaten: mr. M.W. Scheltema en mr. R.T. Wiegerink.&lt;/p&gt;&#13;
&lt;p&gt;Partijen zullen hierna ook worden aangeduid als [verzoeker] en de Staat.&lt;/p&gt;&#13;
&lt;h2&gt;1 Het geding in feitelijke instantie&lt;/h2&gt;&#13;
&lt;p&gt;Voor het verloop van het geding in feitelijke instantie verwijst de Hoge Raad naar de vonnissen in de zaak C/02/249532/HA ZA 12-360 van de rechtbank Zeeland-West-Brabant van 20 juni 2012 en 24 juni 2015.&lt;/p&gt;&#13;
&lt;p&gt;De vonnissen van de rechtbank zijn aan dit arrest gehecht.&lt;/p&gt;&#13;
&lt;h2&gt;2 Het geding in cassatie&lt;/h2&gt;&#13;
&lt;p&gt;Tegen het vonnis van de rechtbank van 24 juni 2015 heeft [verzoeker] beroep in cassatie ingesteld. De Staat heeft incidenteel cassatieberoep ingesteld. De cassatiedagvaarding en de conclusie van antwoord tevens houdende incidenteel cassatieberoep zijn aan dit arrest gehecht en maken daarvan deel uit.&lt;/p&gt;&#13;
&lt;p&gt;Partijen hebben over en weer geconcludeerd tot verwerping van het beroep.&lt;/p&gt;&#13;
&lt;p&gt;De zaak is voor partijen toegelicht door hun advocaten.&lt;/p&gt;&#13;
&lt;p&gt;De conclusie van de waarnemend Advocaat-Generaal J.C. van Oven strekt in het principaal cassatieberoep tot vernietiging en verwijzing en in het incidenteel cassatieberoep tot verwerping.&lt;/p&gt;&#13;
&lt;p&gt;De advocaat van [verzoeker] heeft bij brief van 24 november 2016 op die conclusie gereageerd; de advocaat van de Staat heeft dat gedaan bij brief van 25 november 2016.&lt;/p&gt;&#13;
&lt;h2&gt;3 Uitgangspunten in cassatie&lt;/h2&gt;&#13;
&lt;p&gt;3.1 In cassatie kan van het volgende worden uitgegaan.&lt;/p&gt;&#13;
&lt;p&gt;(i) Op vordering van de Staat is bij vonnis van 20 juni 2012 vervroegd de onteigening uitgesproken ten name van de Staat van een aan [verzoeker] toebehorend gedeelte van een perceel in de gemeente Steenbergen.&lt;/p&gt;&#13;
&lt;p&gt;(ii) De onteigening is geschied ter uitvoering van het Koninklijk Besluit van 7 december 2011, nr. 11.002971 (Stcrt. 2012, 1874), waarin (onder meer) ter onteigening is aangewezen het hiervoor in (i) genoemde perceelsgedeelte ten behoeve van de aanleg van de Rijksweg A4 om Steenbergen met bijkomende werken, in de gemeenten Bergen op Zoom en Steenbergen.&lt;/p&gt;&#13;
&lt;p&gt;(iii) Het onteigeningsvonnis is op 31 juli 2012 ingeschreven in de openbare registers.&lt;/p&gt;&#13;
&lt;p&gt;3.2 De rechtbank heeft overeenkomstig het advies van de deskundigen de aan [verzoeker] toekomende schadeloosstelling vastgesteld op &amp;euro; 168.000,-- en de Staat veroordeeld in de kosten van de door de rechtbank benoemde deskundigen, vastgesteld op een totaalbedrag van &amp;euro; 44.551,68 inclusief btw. Daartoe heeft de rechtbank, voor zover in cassatie van belang, als volgt overwogen:&lt;/p&gt;&#13;
&lt;p&gt;&amp;ldquo;Verwachtingswaarde?&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;2.23 (&amp;hellip;) [verzoeker] baseert zijn stelling dat er sprake is van verwachtingswaarde op het provinciale Uitbreidingsplan van 2004, de Gebiedsvisie van 14 november 2007, de Structuurvisie van 1 oktober 2010, de Verordening Ruimte 2012 van de provincie Noord-Brabant, de Structuurvisie 2012 van de gemeente Steenbergen van januari 2012 en de Structuurvisie 2010 Partiele Herziening vastgesteld op 2 juli 2014. Deze plannen zijn echter, gelet op het in artikel 40c Ow genoemde uitgangspunt, niet geschikt voor de beoordeling of er aanleiding is voor het aannemen van een verwachtingswaarde.&lt;/p&gt;&#13;
&lt;p&gt;Bij de bepaling van een mogelijke verwachtingswaarde dienen (de plannen voor) het werk waarvoor onteigend wordt, in casu de aanleg van de A4, te worden ge&amp;euml;limineerd. Op grond van de inhoud van de overgelegde stukken moet worden aangenomen dat vanaf 2002 tot ca. 2006 rekening werd gehouden met een aanleg van de weg aan de westzijde van Steenbergen en dat vanaf maart 2007 duidelijk was dat het trac&amp;eacute; aan de westzijde van Steenbergen zou worden aangelegd.&lt;/p&gt;&#13;
&lt;p&gt;Uit de planvorming van v&amp;oacute;&amp;oacute;r het moment dat de plannen voor de aanleg van de Rijksweg A4 westelijk langs Steenbergen vorm kregen, waarbij dus moet worden teruggegaan tot 2001/2002, volgt dat (de onteigening weggedacht) de uitbreiding van het bedrijventerrein Reinierpolder richting het westen en zuidwesten zou hebben plaatsgevonden en niet in de richting van het perceel van [verzoeker] . De rechtbank onderschrijft dan ook de opvatting van de deskundigen dat er op de peildatum geen verwachtingswaarde was.&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;Waardevermindering/waardevermeerdering overblijvende&lt;/p&gt;&#13;
&lt;p&gt;(&amp;hellip;)&lt;/p&gt;&#13;
&lt;p&gt;2.33 (&amp;hellip;) Uit de door de deskundigen opgenomen beschrijving van de planvorming voor de A4 en haar omgeving volgt dat te verwachten valt dat het gebied waarin het overblijvende deel ten zuiden van de A4 is gelegen ten gevolge van de onteigening in aanmerking komt voor uitbreiding van het bestaande bedrijventerrein Reinierpolder I, waardoor de waarde van de grond zal stijgen.&lt;/p&gt;&#13;
&lt;p&gt;De rechtbank neemt het oordeel en de motivering van de deskundigen ten aanzien van de door hen geschatte waardevermeerdering van dit overblijvende deel over en maakt deze tot de hare. (&amp;hellip;) Na verrekening van de waardevermeerdering van het zuidelijk perceelsgedeelte met de waardevermindering van het noordelijk perceelsgedeelte resteert een voordeel van per saldo &amp;euro; 163.690,--.&amp;rdquo;&lt;/p&gt;&#13;
&lt;h2&gt;4 Beoordeling van de middelen in het principale beroep&lt;/h2&gt;&#13;
&lt;p&gt;4.1.1 Middel 1 is gericht tegen het oordeel van de rechtbank dat er op de peildatum geen verwachtingswaarde was (rov. 2.23). Onderdeel 6 van het middel klaagt dat de door deskundigen ge&amp;euml;limineerde plannen niet voldoende concreet waren om te mogen worden ge&amp;euml;limineerd.&lt;/p&gt;&#13;
&lt;p&gt;4.1.2 Naar de kern genomen klaagt het middel dat het oordeel van de rechtbank dat het onteigende op de peildatum geen verwachtingswaarde boven de agrarische waarde had, berust op een verkeerde toepassing van de eliminatieregel van art. 40c Ow.&lt;/p&gt;&#13;
&lt;p&gt;4.1.3 De rechtbank heeft geoordeeld dat bij het bepalen van de waarde van het onteigende geen rekening mag worden gehouden met de planologische stukken uit de jaren 2004-2014 waaruit volgens [verzoeker] blijkt van op de peildatum bestaande verwachtingen over een uitbreiding van het bedrijventerrein Reinierpolder in de richting van het onteigende (rov. 2.23; hiervoor in 3.2 geciteerd). De rechtbank heeft echter niet ten aanzien van (elk van) die planologische stukken beoordeeld of reeds sprake was van of werd voortgebouwd op concrete plannen voor het werk waarvoor is onteigend. Daarom slagen de klachten van onderdeel 6. De overige klachten van het middel behoeven geen behandeling.&lt;/p&gt;&#13;
&lt;p&gt;4.2.1 Middel 2 is gericht tegen het oordeel van de rechtbank (rov. 2.33) dat er per saldo geen voor vergoeding in aanmerking komende waardevermindering van het overblijvende is.&lt;/p&gt;&#13;
&lt;p&gt;4.2.2 Het oordeel van de rechtbank hangt samen met haar blijkens 4.1.3 hiervoor met succes bestreden oordeel dat aan het onteigende geen verwachtingswaarde moet worden toegekend. Het middel bevat hierop gerichte klachten en slaagt in zoverre. Voor het overige behoeft het geen behandeling.&lt;/p&gt;&#13;
&lt;p&gt;4.3 De klachten van de overige middelen kunnen niet tot cassatie leiden. Dit behoeft, gezien art. 81 lid 1 RO, geen nadere motivering nu die klachten niet nopen tot beantwoording van rechtsvragen in het belang van de rechtseenheid of de rechtsontwikkeling.&lt;/p&gt;&#13;
&lt;h2&gt;5 Beoordeling van het middel in het incidentele beroep&lt;/h2&gt;&#13;
&lt;p&gt;De klachten van het middel kunnen niet tot cassatie leiden. Dit behoeft, gezien art. 81 lid 1 RO, geen nadere motivering nu die klachten niet nopen tot beantwoording van rechtsvragen in het belang van de rechtseenheid of de rechtsontwikkeling.&lt;/p&gt;&#13;
&lt;h2&gt;6 Beslissing&lt;/h2&gt;&#13;
&lt;p&gt;De Hoge Raad:&lt;/p&gt;&#13;
&lt;p&gt;in het principale beroep:&lt;/p&gt;&#13;
&lt;p&gt;vernietigt het vonnis van de rechtbank Zeeland-West-Brabant van 24 juni 2015;&lt;/p&gt;&#13;
&lt;p&gt;verwijst het geding naar het gerechtshof &amp;rsquo;s-Hertogenbosch ter verdere behandeling en beslissing;&lt;/p&gt;&#13;
&lt;p&gt;veroordeelt de Staat in de kosten van het geding in cassatie, tot op deze uitspraak aan de zijde van [verzoeker] begroot op &amp;euro; 497,37 aan verschotten en &amp;euro; 2.600,-- voor salaris;&lt;/p&gt;&#13;
&lt;p&gt;in het incidentele beroep:&lt;/p&gt;&#13;
&lt;p&gt;verwerpt het beroep;&lt;/p&gt;&#13;
&lt;p&gt;veroordeelt de Staat in de kosten van het geding in cassatie, tot op deze uitspraak aan de zijde van [verzoeker] begroot op &amp;euro; 68,07 aan verschotten en &amp;euro; 2.200,-- voor salaris.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;Evenals het hiervoor besproken arrest van 31 maart 2017 borduurt deze uitspraak voort op de arresten van 15 januari 2016 en &amp;ndash; met name &amp;ndash; het arrest van 8 juli 2016 (ECLI:NL:HR:2016:1506, &lt;span class="italic"&gt;TvAR&lt;/span&gt; 2017/5863, m.nt. J.J. Hoekstra). Uit laatstgenoemd arrest volgt dat plannen met algemene ruimtelijke beleidsvisies, die nog niet het plan voor het werk waarvoor wordt onteigend bevatten, niet als een &amp;ldquo;concreet plan&amp;rdquo; in de zin van artikel 40c Onteigeningswet voor eliminatie in aanmerking komen.&lt;/p&gt;&#13;
&lt;p&gt;In deze zaak was sprake van een - ook onder vigeur van de oudere rechtspraak van de Hoge Raad &amp;ndash; onbetwist geval van eliminatie van (het Trac&amp;eacute;besluit ter realisatie van) de aanleg van een deel van de Rijksweg A4 ten westen van Steenbergen. De vraag was hoe &amp;ndash; bovenop de agrarische waarde - de mogelijke verwachtingswaarde moest worden bepaald.&lt;/p&gt;&#13;
&lt;p&gt;Volgens de rechtbank moesten naast het werk ook alle plannen voor het werk waarvoor werd onteigend, worden ge&amp;euml;limineerd. Uit de planologische stukken bleek dat vanaf 2002 tot ca. 2006 rekening werd gehouden met een aanleg van de Rijksweg aan de westzijde van Steenbergen en dat vanaf maart 2007 duidelijk was dat het trac&amp;eacute; aan de westzijde van Steenbergen zou worden aangelegd. Volgens de rechtbank moest daarom worden teruggegaan naar de plannen die dateren van voor 2002, toen van een westelijk trac&amp;eacute; nog geen sprake was.&lt;/p&gt;&#13;
&lt;p&gt;In die oude plannen was echter geen enkele aanwijzing te vinden dat een uitbreiding van een bedrijventerrein in de richting van het perceel van de onteigende zou gaan plaatsvinden. Dergelijke aanwijzingen waren wel weer te vinden in de planologische stukken uit de jaren 2004-2014. Hieruit zou volgens de onteigenden blijken van op de peildatum bestaande verwachtingen over een uitbreiding van het bedrijventerrein Reinierpolder in de richting van het onteigende. Daarmee had de rechtbank echter geen rekening gehouden, omdat in die stukken ook de aanleg van het westelijke trac&amp;eacute; van de A4 werd benoemd.&lt;/p&gt;&#13;
&lt;p&gt;Volgens de Hoge Raad is de rechtbank daarmee te kort door de bocht gegaan. De rechtbank had ten aanzien van (elk van) de betreffende planologische stukken moeten beoordelen of &amp;ldquo;reeds sprake was van&amp;rdquo; of &amp;ldquo;werd voortgebouwd op&amp;rdquo; concrete plannen voor het werk waarvoor is onteigend. Of dit volgens de Hoge Raad tevens betekent dat elk planologisch document ook zelf kan worden opgeknipt in onderdelen, waarbij een deel (van de plannen voor) het werk waarvoor wordt onteigend, wordt weggedacht en een deel niet, volgt mijns inziens niet zonneklaar uit het arrest.&lt;/p&gt;&#13;
&lt;p&gt;A-G Van Oven &amp;ndash; die in zijn conclusie de nodige scherpte aanbrengt - lijkt laatstgenoemde mogelijkheid wel uitdrukkelijk open te houden: &amp;ldquo;(O)ok als in het onderhavige geval het door sommige beleidsdocumenten geboden uitzicht op de aanleg van de A4 ter plaatse van onder meer het onteigende zou moeten worden ge&amp;euml;limineerd, brengt dat volgens mij nog niet mee dat de betreffende beleidsdocumenten bij de beantwoording van de vraag of aan het onteigende verwachtingswaarde toekomt ook voor het overige geheel buiten beschouwing moeten blijven.&amp;rdquo; Na verwijzing zal het hof in elk geval moeten beoordelen of de in de planologische beleidsdocumenten neergelegde visie met betrekking tot een potenti&amp;euml;le uitbreiding van het bedrijventerrein in de richting van het onteigende moet worden aangemerkt als plannen voor overheidswerken die in verband staan (in de in art. 40c onder 2&amp;deg; Onteigeningswet bedoelde zin) met de aanleg van de A4. Als dat niet het geval is, dan komt (de waardevermeerderende invloed van) die uitbreiding niet voor eliminatie in aanmerking en moet daar dus wel rekening mee worden gehouden.&lt;/p&gt;&#13;
&lt;p&gt;W.J.E. van der Werf&lt;/p&gt;</content><legacyfootnotes/><footnotes><footnote>1 Besluitenlijst GS vergadering d.d. 14 augustus 2007, kenmerk: 2007/0484357.</footnote></footnotes><auteurs>W.J.E. van der Werf</auteurs><published>2017-10-02 09:05:20</published><modified>2017-10-23 11:31:05</modified><editiondate>2017-10-02</editiondate><htmlpath>https://denhollander.info/artikel/14486</htmlpath></article>
</articles></edition>
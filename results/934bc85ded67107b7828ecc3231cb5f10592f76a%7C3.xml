<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2007</searchword><id>3875</id><udhid>UDH:TvAR/3875</udhid><titel>Pachtrechtspraak in het kort: Westdorp / Staats bos beheer</titel><searchwords><searchword>TvAR 3/2007</searchword><searchword>UDH:TvAR/3875</searchword></searchwords><attachments><attachment><name>TvAR_2007_3-4.pdf</name><extention>pdf</extention><url>https://denhollander.info/download/3864/ci</url></attachment></attachments><inleiding>[Pw, art. 55; BW, art. 6:52, 6:59 en 6:265]&#13;
&#13;
Art. 55 lid 2 Pw beperkt de vrijheid van de pachtrechter om&#13;
een vordering tot ontbinding af te wijzen op de grond dat&#13;
de tekortkoming de ontbinding niet rechtvaardigt, in die&#13;
zin dat het de pachtrechter verplicht om de pachtovereenkomst&#13;
te ontbinden indien de pachter op het moment van&#13;
de uitspraak in gebreke is de pachtprijs te voldoen, behoudens&#13;
de bevoegdheid van de rechter om de pachter op diens&#13;
verzoek een betrekkelijk korte termijn te gunnen om alsnog&#13;
aan zijn verplichtingen te voldoen.&#13;
Terecht betoogt pachter – die de berekening door de&#13;
verpachter van onbetaalde pacht niet gemotiveerd heeft betwist&#13;
– dan ook niet dat de tekortkoming de ontbinding niet&#13;
rechtvaardigt. Ook heeft hij niet gevraagd om een betrekkelijk&#13;
korte termijn in de zojuist bedoelde zin. Wel heeft pachter&#13;
zich erop beroepen dat verpachter in schuldeisersverzuim&#13;
zou zijn komen te verkeren, in verband met een aan pachter&#13;
toekomend opschortingsrecht. De gronden die pachter voor&#13;
opschorting bezigt zijn er drie (zie arrest). Voor twee van die&#13;
gronden geldt onder meer dat onvoldoende samenhang bestaat&#13;
met de verbintenis tot betaling van de pachtpenningen&#13;
om opschorting te kunnen rechtvaardigen.&#13;
De derde grond die pachter aan de opschorting ten&#13;
grondslag legt is dat verpachter jegens hem in strijd met de&#13;
redelijkheid en billijkheid heeft gehandeld door te weigeren&#13;
verder te onderhandelen over een ‘totaaloplossing’, waarbij&#13;
ook de algemene beginselen van behoorlijk bestuur zich&#13;
doen gelden omdat verpachter een publiekrechtelijke&#13;
rechtspersoon is.&#13;
Bedoelde totaaloplossing had mede betrekking op de&#13;
hoeve die het voorwerp is van de onderhavige pachtovereenkomst&#13;
en in dat verband was ook sprake van een betalingsregeling&#13;
met betrekking tot de destijds bestaande betalingsachterstand.&#13;
Gelet daarop kan niet worden gezegd dat&#13;
ook met betrekking tot de kwestie van de totaaloplossing&#13;
onvoldoende samenhang bestaat met de verbintenis tot betaling&#13;
van de pachtpenningen.&#13;
Naar het hof begrijpt staat pachter niet op het standpunt&#13;
dat de onderhandelingen in 1999 en 2000 tot overeenstemming&#13;
hebben geleid, maar verwijt hij verpachter dat&#13;
deze geweigerd heeft met hem te contracteren. Het komt er&#13;
derhalve op neer dat pachter verpachter verwijt dat deze de&#13;
onderhandelingen heeft afgebroken.&#13;
In dit verband is van belang dat volgens HR 12 augustus&#13;
2005, NJ2005, 467 (CBB/JPO), als – strenge en tot terughoudendheid&#13;
nopende – maatstaf voor de beoordeling&#13;
van de schadevergoedingsplicht bij afgebroken onderhandelingen&#13;
heeft te gelden dat ieder van de onderhandelende&#13;
partijen – die verplicht zijn hun gedrag mede door elkaars&#13;
gerechtvaardigde belangen te laten bepalen – vrij is de onderhandelingen&#13;
af te breken, tenzij dit op grond van het gerechtvaardigd&#13;
vertrouwen van de wederpartij in het totstandkomen&#13;
van de overeenkomst of in verband met de&#13;
andere omstandigheden van het geval onaanvaardbaar zou&#13;
zijn. Daarbij dient rekening te worden gehouden met de&#13;
mate waarin en de wijze waarop de partij die de onderhandelingen&#13;
afbreekt tot het ontstaan van dat vertrouwen heeft&#13;
bijgedragen en met de gerechtvaardigde belangen van deze&#13;
partij. Hierbij kan ook van belang zijn of zich in de loop&#13;
van de onderhandelingen onvoorziene omstandigheden&#13;
hebben voorgedaan, terwijl, in het geval onderhandelingen&#13;
ondanks gewijzigde omstandigheden over een lange tijd&#13;
worden voortgezet, wat betreft dit vertrouwen doorslaggevend&#13;
is hoe daaromtrent ten slotte op het moment van afbreken&#13;
van de onderhandelingen moet worden geoordeeld&#13;
tegen de achtergrond van het gehele verloop van de onderhandelingen.&#13;
De enkele omstandigheid dat verpachter een&#13;
publiekrechtelijke rechtspersoon is, zodat verpachter ook in&#13;
zijn privaatrechtelijk handelen de algemene beginselen van&#13;
behoorlijk bestuur in acht heeft te nemen, brengt niet mee&#13;
dat in het onderhavige geval een wezenlijk andere maatstaf&#13;
zou gelden. In de gegeven omstandigheden (zie arrest) kan&#13;
niet worden gezegd dat het aan verpachter niet vrijstond&#13;
om de onderhandelingen met pachter af te breken. Het verweer&#13;
is dan ook ondeugdelijk.</inleiding><content/><legacyfootnotes/><footnotes><footnote/></footnotes><auteurs/><published>2007-03-01 00:00:00</published><modified>2017-06-08 16:16:44</modified><editiondate>2007-03-01</editiondate><htmlpath>https://denhollander.info/artikel/3875</htmlpath></article>
</articles></edition>
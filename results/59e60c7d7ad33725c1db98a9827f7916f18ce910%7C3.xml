<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7840</id><udhid>UDH:TvAR/7840</udhid><titel>'B.H.G. Schepers / de Minister van Landbouw en Visserij' (TvAR 1989/4256)</titel><searchwords><searchword>TvAR 6/1989</searchword><searchword>TvAR 1989/4256</searchword><searchword>UDH:TvAR/7840</searchword></searchwords><attachments><attachment><name>1989_nr 6_Rechtspraak_4256.doc</name><extention>doc</extention><url>https://denhollander.info/download/16400/ci</url></attachment></attachments><inleiding>4256 Meststoffenwet; art. 6,&#13;
19 en 20; Registratiebesluit dierlijke&#13;
meststoffen, art. 9&#13;
Bevoegdheid om kennis te nemen van het beroep c.q. verzoek om voorlopige voor­ziening.&#13;
De Voorzitter houdt het er voor dat het Re­gistratiebesluit, voor wat betreft zijn arti­kel 9, niettegenstaande de vermelding van uitsluitend art. 6 van de Meststoffenwet in zijn considerans, (tevens) is gebaseerd op art. 19 van de Wet. Nu art. 19, anders dan art. 6, wel wordt genoemd in art. 20 (het beroepsartikel) van de Wet, moet voors­hands worden geoordeeld dat tegen de be­streden beschikking beroep openstaat bij het College en dat daarmee ook de Voorzit­ter verzoeker in zijn verzoek om een voor­lopige voorziening kan ontvangen.&#13;
Voorzitter College van Beroep voor het Be­drijfsleven, 3 november 1988&#13;
Uitspraak op de voet van het bepaalde bij artikel 65 van de Wet administratieve recht­spraak bedrijfsorganisatie in de zaak van: B.H.G. Schepers, te Overdinkel, gemeente Losser, verzoeker&#13;
tegen&#13;
de Minister van Landbouw en Visserij, ze­telend te 's-Gravenhage, verweerder.&#13;
</inleiding><content>1. het verloop van de procedure Bij brief van 13 juli 1988, met het kenmerk DUR/3556, heeft verweerder verzoeker mededeling gedaan van zijn beschikking waarbij met toepassing van artikel 9 van het Registratiebesluit dierlijke meststoffen (Stb. 1986, 625, hierna: het Registratiebe­sluit) de referentiehoeveelheid varkens en kippen op verzoekers bedrijf is verminderd met 644 kilogram fosfaat en de totale refe­rentiehoeveelheid is vastgesteld op 1066 ki­logram fosfaat per jaar.&#13;
Bij brief, ingekomen ter griffie op 9 au­gustus 1988, heeft verzoeker tegen die be­schikking beroep ingesteld bij het College. Vervolgens heeft hij bij een op 5 oktober 1988 ter griffie ontvangen brief aan de Voorzitter van het College verzocht een voorlopige voorziening te treffen, in dier voege dat, totdat door het College uit­spraak zal zijn gedaan, dan wel de proce-&#13;
dure op andere wijze zal zijn geëindigd, wordt bepaald dat de referentiehoeveelheid varkens en kippen op verzoekers bedrijf niet wordt verminderd.&#13;
Het verzoek om een voorlopige voorzie­ning is behandeld ter openbare terechtzit­ting van 27 oktober 1988, waar partijen hun standpunt nader hebben uiteengezet, verzoeker in persoon, bijgestaan door zijn gemachtigde mr. H.J.W. Leenen, mede­werker van de A.B.T.B. te Arnhem en ver­weerder bij monde van zijn gemachtigde mr. P. van Harten.&#13;
2. de vaststaande feiten&#13;
-	Verzoeker exploiteert een mestvar-&#13;
kenshouderij, gelegen binnen het ingevolge&#13;
artikel 2, tweede lid, van de Interimwet be­-&#13;
perking varkens- en pluimveehouderijen&#13;
(Stb. 1985,1; hierna te noemen: de Interim-&#13;
wet) aangewezen gebied.&#13;
In mei 1984 heeft verzoeker dit bedrijf&#13;
van zijn zuster A.H.M. Schepers gekocht&#13;
en in eigendom verworven. Ten tijde van&#13;
de bedrijfsovername waren de bedrijfsge­-&#13;
bouwen in hoofdzaak ingericht ten behoe­-&#13;
ve van de fokzeugenhouderij.&#13;
Ten tijde van de meitelling in 1984&#13;
werden op het bedrijf 9 mest varkens ge­&#13;
houden.&#13;
Verzoeker heeft het bedrijf overgeno­-&#13;
men met de bedoeling de bestaande be­-&#13;
drijfsgebouwen door interne verbouwingen&#13;
geschikt te maken voor het houden van&#13;
mestvarkens.&#13;
Omtrent de aankoop en de aanpas-&#13;
singsplannen heeft verzoeker in januari en&#13;
februari 1984 besprekingen gevoerd met&#13;
een crediet-adviseur van de Rabobank te&#13;
Losser.&#13;
-	Op 14 februari 1984 heeft overleg&#13;
plaatsgevonden met burgemeester en wet­&#13;
houders van de gemeente Losser in verband&#13;
met de mogelijkheden tot het verlenen van&#13;
de voor de verbouwingen benodigde ver­&#13;
gunningen. Tijdens dit vooroverleg is van&#13;
gemeentewege aangegeven dat ingebruik­-&#13;
neming van het bestaande agrarische be­-&#13;
drijf, na interne aanpassing, ten behoeve&#13;
van mestvarkens, in het kader van de Hin­-&#13;
derwet probleemloos kon plaatsvinden.&#13;
-	In de periode mei-augustus 1984 is een&#13;
eerste stal verbouwd. Op 10 augustus 1984&#13;
zijn in deze stal 112 mestvarkens opgelegd. -	In  de  periode  augustus-november&#13;
1984 is een tweede stal verbouwd, waarin&#13;
op 19 november 1984 42 mestvarkens zijn&#13;
opgelegd. Vervolgens is een derde stal ver­&#13;
bouwd, waarin op 4 november 1985 35&#13;
mestvarkens zijn opgelegd.&#13;
Verzoeker heeft op 2 december 1986&#13;
een    hinderwetvergunning    aangevraagd&#13;
voor het in werking hebben van een var-&#13;
kensmesterij met 210 mestvarkens. De ge­&#13;
vraagde vergunning is op 7 april 1987 ver­&#13;
leend.&#13;
Op een door hem ondertekend en op&#13;
12 januari 1987 gedateerd formulier, als&#13;
bedoeld in artikel 2, eerste lid, van het Re-&#13;
gistratiebesluit, heeft verzoeker, als door&#13;
hem in 1986 gebruikelijk aantal gehouden&#13;
dieren, ondermeer 210 mestvarkens opge­-&#13;
geven.&#13;
3. de besteden beschikking en het stand­punt van verweerder&#13;
Bij de beschikking van 13 juli 1988 is aan verzoeker medegedeeld dat uit een door de Algemene Inspectiedienst van het Ministe­rie van Landbouw en Visserij ingesteld on­derzoek is gebleken dat verzoeker bij de re­gistratie krachtens artikel 6 van de Mest­stoffenwet (Stb. 1986, 598) van de door hem in 1986 gebruikelijke aantallen gehou­den dieren, meer vleesvarkens heeft opge­geven (210) dan hij ingevolge de Interimwet mocht houden (123).&#13;
Een en ander heeft tot gevolg dat ver­weerder, gebruik makend van zijn bevoegd­heid ingevolge artikel 9 van het Registratie-besluit, de door verzoeker gedane opgave zal aanpassen in dier voege dat de referen­tiehoeveelheid varkens en kippen wordt verminderd met 644 kilogram fosfaat, zo­dat de totale referentiehoeveelheid wordt vastgesteld op 1066 kilogram fosfaat per jaar.&#13;
Ter zitting heeft verweerder nader toe­gelicht dat verzoeker niet ingevolge arti­kel 3, eerste lid, van de Interimwet is uit­gezonderd van het ingevolge artikel 2, tweede lid, van die wet geldende verbod tot uitbreiding van een varkenshouderij be­drij f, reeds omdat verzoeker vóór 3 novem­ber 1984 geen aanvraag heeft ingediend ter verkrijging van een hinderwetvergunning voor de uitbreiding van het aantal vlees­varkens.&#13;
4. Het standpunt van verzoeker Verweerder heeft ten onrechte geoordeeld dat hij niet ingevolge artikel 3, eerste lid, aanhef en onder b, van de Interimwet is uitgezonderd van het ingevolge artikel 2, tweede lid, van die wet geldende verbod tot uitbreiding van een varkenshouderij. Hij voldoet immers aan alle vereisten voor toe­passing van eerstgenoemde uitzonderings­bepaling. Hij is vóór 3 november 1984 - de in artikel 3 van de Interimwet bedoel­de dag - investeringsverplichtingen aange­gaan ten behoeve van de verbouwing van de bestaande bedrijfsgebouwen. Omdat het een interne verbouwing betrof was daar­voor geen bouwvergunning vereist. Voorts dient de bespreking met het gemeentebe­stuur op 14 februari 1984, waarbij hem is toegestaan met de interne verbouwing te beginnen, te worden gelijkgesteld aan de ingevolge artikel 3, eerste lid, van de Inte­rimwet vereiste aanvrage van een hinder­wetvergunning vóór 3 november 1984.&#13;
Verweerder heeft met de bestreden be­schikking het gelijkheidsbeginsel miskend nu in het geval van G. J. Nijland te Ambt-Delden - een vergelijkbaar geval, waarin met het op formele wijze aanvragen van een hinderwetvergunning is gewacht tot het jaar 1986, omdat in een vooroverleg in mei 1984 van gemeentezijde werd meegedeeld dat de vergunning bij aanvraag zonder meer zou worden verleend - wel toepas­sing is gegeven aan eerdergenoemde uitzon­deringsbepaling van artikel 3 van de Inte­rimwet.&#13;
Tenslotte merkt verzoeker op dat strikte toepassing van artikel 3, eerste lid, aanhef en onder b, van de Interimwet, waarbij dus wordt vastgehouden aan de eis dat vóór 3 november 1984 een formele aanvraag voor een hinderwetvergunning is ingediend, zich in zijn geval niet verdraagt met de achter­liggende gedachte van deze bepaling. Een verlaging van zijn referentiehoeveelheid varkens en kippen zal zijn bedrijfsvoering immers schaden en de continuïteit van het bedrijf in gevaar brengen, terwijl met arti­kel 3 van de Interimwet juist is beoogd te voorkomen dat bedrijven die ten tijde van het inwerkingtreden van deze wet bezig wa­ren met uitbreiden, door de in die wet voor­ziene beperkingen worden benadeeld.&#13;
Een spoedeisend belang bij de gevraagde voorlopige voorziening is gelegen in de om­standigheid dat hij door een verlaging van zijn referentiehoeveelheid in ernstige finan­ciële problemen zal geraken.&#13;
5. de beoordeling van het verzoek &#13;
5.1. De bestreden beschikking betreft een besluit, genomen ter uitvoering van artikel 9 van het Registratiebesluit. Dit Koninklijk Besluit is volgens zijn considerans vastge­steld krachtens artikel 6 van de Meststof­fenwet.&#13;
Artikel 6 wordt echter niet genoemd in artikel 20 van de Meststoffenwet, waarin de beroepsmogelijkheden inzake krachtens deze wet genomen beschikkingen zijn gere­geld. Daarom is de vraag gerezen of het College bevoegd is kennis te nemen van het beroep tegen de bestreden beschikking en dus ook of de Voorzitter verzoeker in zijn verzoek kan ontvangen.&#13;
Zijdens verweerder is ter zitting uiteenge­zet dat het blijkens de wetsgeschiedenis van de Meststoffenwet de uitdrukkelijke be­doeling van de wetgever is geweest uitslui­tend het College als bevoegde rechterlijke instantie aan te wijzen, doch dat abusieve­lijk is nagelaten in artikel 20 van die Wet een verwijzing naar artikel 6 op te nemen. Derhalve staat, aldus verweerder, tegen be­schikkingen genomen op grond van een re­geling die gebaseerd is op artikel 6 van de Meststoffenwet, beroep open bij het Colle­ge.&#13;
De Voorzitter overweegt hieromtrent als volgt.&#13;
Artikel 9 van het Registratiebesluit be­helst een bevoegdheid van verweerder om, indien blijkt dat de in het formulier als be­doeld in artikel 2, eerste lid, gedane opgave in strijd met de voorschriften van het Re­gistratiebesluit of artikel 14, vijfde lid, van de Meststoffenwet is gedaan, de opgave dienovereenkomstig aan te passen. Voors­hands is twijfelachtig of artikel 9 een vol­doende wettelijke grondslag vindt in artikel 6 van de Meststoffenwet. Artikel 6 van de­ze wet bepaalt immers slechts - samenge­vat - dat bij of krachtens amvb regelen kunnen worden gesteld omtrent het opma­ken ,- bewaren, overleggen en afdragen van gegevens door producenten, handelaren en bedrijfsmatige gebruikers met betrekking tot meststoffen en, wat producenten van&#13;
dierlijke meststoffen betreft, met betrek­king tot door hen gehouden soorten en aantallen dieren. Lid 2 van artikel 6 van de Meststoffenwet verbiedt onjuiste gegevens op te maken, over te leggen en af te dragen. In artikel 6 is echter geen wettelijke basis gelegd voor administratieve maatregelen die ambtshalve kunnen worden genomen om onjuist bevonden gegevens te corrige­ren en in overeenstemming te brengen met de voorschriften van het Registratiebesluit en/of artikel 14, lid 5 van de Meststoffen­wet.&#13;
Het vorenoverwogene betekent naar het voorlopig oordeel van de Voorzitter even­wel niet dat artikel 9 van het Registratie­besluit een wettelijke grondslag zou ontbe­ren. Deze kan - voorzover nodig - wor­den gevonden in artikel 19 van de Meststof­fenwet, luidende dat, indien in deze wet ge­regelde onderwerpen in het belang van een goede uitvoering van de wet nadere rege­ling behoeven, deze kan geschieden bij al­gemene maatregel van bestuur. De be­voegdheid tot aanpassing van onjuiste ge­gevens kan worden beschouwd als een na­dere regeling van een in de wet geregeld on­derwerp, te weten het opmaken, bewaren, overleggen en afdragen van administratieve gegevens door producenten, handelaren en bedrijfsmatige gebruikers van meststoffen. Deze nadere regeling is nodig in het belang van een goede uitvoering van de Wet.&#13;
Het voorstaande in aanmerking geno­men, zal de Voorzitter het er voor houden dat het Registratiebesluit, voor wat betreft zijn artikel 9, niettegenstaande de vermel­ding van uitsluitend artikel 6 van de Mest­stoffenwet in zijn considerans, (tevens) is gebaseerd op artikel 19 van de Wet.&#13;
Art. 19 wordt, anders dan artikel 6, wel genoemd in artikel 20 van de Meststoffen­wet, zodat voorshands moet worden geoor­deeld dat tegen de bestreden beschikking beroep open staat bij het College en dat daarmee ook de Voorzitter verzoeker in zijn verzoek om een voorlopige voorzie­ning kan ontvangen.&#13;
5.2. Ingevolge artikel 14, eerste lid, van de Meststoffenwet is het verboden de pro-duktie van dierlijke meststoffen op een be­drijf uit te breiden indien de produktie gro­ter is of daarmee groter wordt dan 125 kilo­gram fosfaat per hectare per jaar van de tot het bedrijf behorende oppervlakte land­bouwgrond.&#13;
Ingevolge artikel 14, vijfde lid, van de Meststoffenwet wordt onder een uitbrei­ding van de produktie van dierlijke mest­stoffen als bedoeld in het eerste lid, indien het bedrijf een varkens- of pluim veebedrijf als bedoeld in artikel 1, eerste lid, van de Interimwet betreft, verstaan een grotere produktie dan die welke ten tijde van de werking van de Interimwet was toegestaan.&#13;
In geschil is de vraag of verweerder te­recht heeft geoordeeld dat verzoeker niet ingevolge artikel 3, eerste lid, van de Inte­rimwet is uitgezonderd van het ingevolge artikel 2, tweede lid, van de Interimwet gel­dende verbod tot uitbreiding van onder meer varkenshouderijen.&#13;
Die bepalingen luiden — voorzover te dezen van belang - als volgt:&#13;
'Artikel 2&#13;
1. (	)&#13;
2. Het is tevens verboden in het gebied, zoals aangewezen op de bij deze wet beho­rende bijlage, een varkens- of pluimvee-houderijbedrijf in werking te hebben dat is uitgebreid na de in het eerste lid bedoelde dag.' (se. de dag waarop het onderhavige voorstel van wet bij de Tweede Kamer der Staten-Generaal is ingediend).&#13;
'Artikel 3&#13;
1.	De in artikel 2, eerste en tweede lid,&#13;
bedoelde verboden zijn niet van toepassing&#13;
indien:&#13;
a.	voor de vestiging of uitbreiding de ver­&#13;
gunning als bedoeld in artikel 2 van de Hin­derwet (Stb. 1981, 410), alsmede de ver­&#13;
gunning als bedoeld in artikel 47 van de&#13;
Woningwet (stb. 1962, 287), uiterlijk op de&#13;
in artikel 2, eerste lid, bedoelde dag zijn&#13;
verleend;&#13;
b.	de verzoeken voor de onder a bedoel­&#13;
de vergunningen uiterlijk op de in artikel 2,&#13;
eerste lid, bedoelde dag bij het daartoe be­-&#13;
voegde gezag zijn ingediend en er tevens&#13;
uiterlijk die dag investeringsverplichtingen&#13;
ten behoeve van de vestiging of uitbreiding&#13;
zijn aangegaan.&#13;
(	)&#13;
(	).'&#13;
Tussen partijen is ingeschil of uiterlijk op de in artikel 3 bedoelde dag, te weten 2 november 1984, door verzoeker een aan­vraag was ingediend voor een hinderwet-&#13;
vergunning ten behoeve van de voorgeno­men uitbreiding.&#13;
Verzoeker stelt dienaangaande - op de in paragraaf 4 van deze uitspraak genoem­de gronden - dat op die dag door hem een verzoek om vergunning was ingediend, al­thans een daarmee op één lijn te stellen aanvraag was gedaan.&#13;
Deze stelling van verzoeker kan naar aanvankelijk oordeel niet worden aanvaard. Door verzoeker is immers niet gesteld en de Voorzitter is ook anderszins niet gebleken dat verzoeker op die datum een schriftelij­ke aanvraag als bedoeld in artikel 7 van de Wet algemene bepalingen milieuhygiëne heeft ingediend. Dat verzoeker vóór die da­tum wel een gesprek terzake met vertegen­woordigers van het gemeentebestuur heeft gehad, die hem bij die gelegenheid hebben verzekerd dat tegen de verlening van de door hem aan te vragen hinderwetvergun­ning geen bezwaren zouden bestaan, doet aan die conclusie niet af.&#13;
Naar aanvankelijk oordeel heeft ver­weerder zich derhalve reeds hierom terecht op het standpunt gesteld, dat verzoeker niet ingevolge artikel 3, eerste lid, van de Interimwet is uitgezonderd van het ingevol­ge artikel 2, tweede lid, geldende uitbrei­dingsverbod.&#13;
Verweerder heeft zich voorts terecht op het standpunt gesteld dat niet van de in ar­tikel 3, eerste lid, van de Interimwet ver­melde voorwaarden voor het niet van toe­passing zijn van het ingevolge artikel 2, tweede lid, geldende uitbreidingsverbod kan worden afgeweken, omdat de wettelij­ke regeling niet toelaat verzoeker tegemoet te komen in andere dan bij de Interimwet voorziene gevallen. De door verzoeker aan de strekking van de Interimwet ontleende stellingen moeten, gelet op het vorenover-wogene, dan ook van de hand worden ge­wezen.&#13;
5.3. Ter zitting is door verzoeker aange­voerd dat een collega-veehouder - G.J. Nijland, te Ambt-Delden, ten aanzien van het ontbreken van een tijdige aanvraag voor een hinderwetvergunning in gelijke omstandigheden verkeert als hij, terwijl die veehouder wél op basis van artikel 3, eerste lid, van de Interimwet is uitgezonderd van het ingevolge artikel 2, tweede lid, geldende uitbreidingsverbod, zodat het bestreden besluit in strijd is met het gelijkheidsbeginsel.&#13;
Voorshands moet dit betoog van verzoe­ker worden verworpen, waartoe het vol­gende wordt overwogen.&#13;
Verweerder heeft ten aanzien van dit punt gesteld - hetgeen door de Voorzitter wordt onderschreven - dat de beslissing ten aanzien van de collega-veehouder mo­gelijkerwijs niet juist is geweest. Al aange­nomen dat het hier, gemeten naar rechtens relevante feiten en omstandigheden, gelijke gevallen betreft, strekt het gelijkheidsbe­ginsel niet zover dat het beroep op één en­kele beslissing, waarvan verweerder thans de juistheid terecht in twijfel trekt, gehono­reerd dient te worden in die zin dat daaraan uit een oogpunt van behoorlijk bestuur het rechtsgevolg zou moeten worden verbon­den dat verweerder nogmaals, in afwijking van een reeks van - naar vaste jurispru­dentie van het College - juiste beslissingen op grond van artikel 3, een mogelijk min­der juiste beslissing zou moeten nemen.&#13;
5.4.	Nu de uitzonderingsmogelijkheid in­&#13;
gevolge artikel 3, eerste lid, van de Interim-&#13;
wet zich niet voordoet en - naar uit de&#13;
stukken genoegzaam is gebleken - het re­ferentieaantal varkenseenheden ingevolge&#13;
de Interim wet voor verzoeker 123 bedraagt&#13;
(hoogste bezetting in 1984 vóór 3 november&#13;
112+ 10% wegens aanpassing binnen de&#13;
bestaande ruimten ingevolge artikel 1, lid&#13;
2, van de Interimwet), was verzoekers op­&#13;
gave van 210 varkens in strijd met artikel&#13;
14, lid 5, van de Meststoffenwet, zodat de­&#13;
ze opgave door verweerder bij de bestreden&#13;
beschikking dienovereenkomstig kon wor­-&#13;
den aangepast.&#13;
5.5.	Gelet op het vorenstaande is het&#13;
naar aanvankelijk oordeel niet aannemelijk&#13;
te achten dat het College de bestreden be­-&#13;
schikking zal vernietigen op een der gron­-&#13;
den, genoemd in artikel 5 van de Wet admi­-&#13;
nistratieve rechtspraak bedrijfsorganisatie;&#13;
bijgevolg komt het verzoek om een voorlo­-&#13;
pige voorziening niet voor toewijzing in&#13;
aanmerking. De vraag of verzoeker een&#13;
spoedeisend belang heeft bij de door hem&#13;
gevraagde   voorlopige   voorziening   kan&#13;
daarom blijven rusten.&#13;
6. de beslissing&#13;
De Voorzitter: weigert de gevraagde voor­lopige voorziening.&#13;
</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7840</htmlpath></article>
</articles></edition>
<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2018</searchword><id>15108</id><udhid>UDH:TvAR/15108</udhid><titel>Pacht - Hof Arnhem-Leeuwarden, 2 mei 2017,  ECLI:NL:GHARL:2017:3703  (Landgoed De Princepeel/Selten) (TvAR 2018/5936)</titel><searchwords><searchword>TvAR 7/8/2018</searchword><searchword>TvAR 2018/5936</searchword><searchword>UDH:TvAR/15108</searchword></searchwords><attachments><attachment><name>19935.pdf</name><extention>pdf</extention><url>https://denhollander.info/download/19935/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, L.M. Kroes en H.L. Wattel en de deskundige leden mr. ing. H.J. Vinke en ir. H.K.C. Roelofsen)&lt;/p&gt;&lt;p class="annotator"&gt;Met noot G.M.F. Snijders&lt;/p&gt;&lt;h2&gt;Pachtbeëindiging, dringend eigen gebruik; belangenafweging, proefprocedure.&lt;/h2&gt;&lt;p&gt;[Burgerlijk Wetboek, art. 7:370 lid 1 onder b en c]&lt;/p&gt;&lt;p&gt;Appellante exploiteert een landbouwbedrijf met 440 ha akkerbouwgrond waarvan ongeveer 65 ha in reguliere pacht. Zij stuurt buiten rechte aan op beëindiging van de pacht van het verpachte areaal. In onderhavige (proef)procedure wenst zij 1,7 ha verpachte grond zelf in gebruik te nemen om haar bedrijfsresultaten en de toekomst van het bedrijf te dienen. &lt;/p&gt;&lt;p&gt;Hof wijst de vordering af. Dat en waarom onderhavig perceel van 1,7 ha dringend nodig is om bedrijfsresultaten te verbeteren is niet toegelicht. Bovendien blijkt uit de door appellante overgelegde boekhoudstukken dat zij vanaf 2012 meer dan aanzienlijke winsten na belastingen maakt. Ook in dat licht is niet begrijpelijk toegelicht dat zij onderhavig perceel dringend nodig heeft. Ten aanzien van de belangenafweging overweegt het hof dat het een feit is van algemene bekendheid in de agrarische praktijk dat melkveehouders vanwege de eis van grondgebondenheid thans groot belang hebben bij behoud van de grond die zij gebruiken; afname van het areaal heeft directe gevolgen voor de omvang van de veestapel en daarmee verband houdende rechten. De beëindiging van de pachtovereenkomst zal voor pachtster een inkrimping van de veestapel meebrengen, minder mestplaatsingsruimte en minder eigen ruwvoer alsmede (nog) minder zicht op uitbreiding van het bedrijf. In dit licht is het belang van appellante ondergeschikt.&lt;/p&gt;&lt;p&gt;arrest in de zaak van&lt;/p&gt;&lt;p&gt;de besloten vennootschap met beperkte aansprakelijkheid&lt;/p&gt;&lt;p&gt;B.V. Landgoed De Princepeel,&lt;/p&gt;&lt;p&gt;gevestigd te Mill, gemeente Mill en Sint Hubert,&lt;/p&gt;&lt;p&gt;appellante,&lt;/p&gt;&lt;p&gt;in eerste aanleg: eiseres,&lt;/p&gt;&lt;p&gt;hierna: De Princepeel,&lt;/p&gt;&lt;p&gt;advocaat: mr. M.M.C. van de Ven,&lt;/p&gt;&lt;p&gt;tegen:&lt;/p&gt;&lt;p&gt;Catharina Maria Josephina Selten,&lt;/p&gt;&lt;p&gt;wonende te Volkel, gemeente Uden,&lt;/p&gt;&lt;p&gt;geïntimeerde,&lt;/p&gt;&lt;p&gt;in eerste aanleg: gedaagde,&lt;/p&gt;&lt;p&gt;hierna: Selten,&lt;/p&gt;&lt;p&gt;advocaat: mr. J.M.M. Menu.&lt;/p&gt;&lt;h3&gt;1 Het verdere verloop van het geding in hoger beroep&lt;/h3&gt;&lt;p&gt;1.1 Het hof neemt de inhoud van het tussenarrest van 27 september 2016 hier over. Bij dat arrest is een comparitie van partijen bepaald, die heeft plaatsgevonden op 4 april 2017. Hierbij is akte verleend van de stukken die bij berichten van 20 maart 2017 namens De Princepeel en op 22 maart 2017 namens Selten zijn ingebracht. Aan het slot van de comparitie heeft het hof arrest bepaald.&lt;/p&gt;&lt;p&gt;1.2 De Princepeel vordert in het hoger beroep - kort samengevat - het vonnis van 17 september 2015 te vernietigen, de pachtovereenkomst te beëindigen en Selten te veroordelen om het perceel te ontruimen met haar veroordeling in de kosten.&lt;/p&gt;&lt;h3&gt;2 De vaststaande feiten&lt;/h3&gt;&lt;p&gt;Het hof gaat in hoger beroep uit van de volgende feiten:&lt;/p&gt;&lt;p&gt;2.1 De Princepeel exploiteert een landbouwbedrijf. Naast een vleesvarkensbedrijf met ongeveer 5000 zeugen en 25.000 mestvarkens, exploiteert zij 440 ha akkerbouwgrond, al dan&lt;/p&gt;&lt;p&gt;niet in samenwerking met anderen. Daarnaast verpacht zij ongeveer 65 ha in reguliere pacht. Ook exploiteert zij een biomassacentrale.&lt;/p&gt;&lt;p&gt;2.2 Selten heeft met haar echtgenoot een melkveehouderij in Volkel met ongeveer 150 stuks vee. Zij heeft ruim 13 ha grond en bedrijfsgebouwen in eigendom en ongeveer 12 ha in gebruik op basis van andere gebruikstitels. Zij heeft met ingang van 15 april 1980 een perceel van De Princepeel kadastraal bekend gemeente Mill, sectie E, nummer 1168 gedeeltelijk ter grootte van 1,7 ha gepacht. De pachtovereenkomst is op 16 mei 1980 door de Grondkamer goedgekeurd.&lt;/p&gt;&lt;p&gt;2.3 Bij brief van 31 december 2013 heeft De Princepeel aangekondigd de pachtovereenkomst te willen beëindigen. Selten heeft daartegen geprotesteerd bij brief van 17 januari 2014. Vervolgens heeft De Princepeel de pachtovereenkomst bij exploot van 27 mei 2014 tegen 15 april 2016 opgezegd op de gronden dat zij het gepachte duurzaam in gebruik wil nemen en het daartoe dringend nodig heeft en dat een redelijke afweging van haar belangen bij beëindiging van de pachtovereenkomst tegen die van Selten bij verlenging van de pachtovereenkomst in haar voordeel uitvalt. Selten heeft zich bij brief van 25 juni 2014 tegen de opzegging verzet.&lt;/p&gt;&lt;h3&gt;3 Het geschil en de beslissing in eerste aanleg&lt;/h3&gt;&lt;p&gt;3.1 De Princepeel heeft in eerste aanleg gevorderd de pachtovereenkomst te beëindigen en Selten te veroordelen om het gepachte te ontruimen met haar veroordeling in de proceskosten.&lt;/p&gt;&lt;p&gt;3.2 De pachtkamer heeft bij vonnis van 17 september 2015 de vorderingen afgewezen.&lt;/p&gt;&lt;h3&gt;4 De beoordeling van de grieven en de vordering&lt;/h3&gt;&lt;p&gt;4.1 Bij de beoordeling van de grieven 1 en 2 heeft De Princepeel geen belang. Voor zover al geoordeeld moet worden dat de pachtkamer in eerste aanleg ten onrechte haar akte uitlating producties heeft geweigerd omdat de pachtkamer deze heeft aangemerkt als een verkapte repliek, heeft De Princepeel die akte in hoger beroep als productie overgelegd waardoor deze deel uitmaakt van het procesdossier. Ook de late toezending van het proces-verbaal door de griffie van de rechtbank raakt geen (processueel) belang van de Princepeel. Niet alleen is het proces-verbaal in hoger beroep overgelegd, maar ook geldt dat de rechter bij zijn oordeel mede acht mag slaan op hetgeen ter zitting is besproken en waargenomen, ongeacht of dat in een proces-verbaal is geverbaliseerd en aan partijen is verstrekt voorafgaand aan het wijzen van het vonnis.&lt;/p&gt;&lt;p&gt;4.2 De Princepeel beroept zich voor haar beëindigingsvordering op de gronden als bedoeld in artikel 7:370 lid 1 onder b en c BW. De Princepeel heeft ten aanzien van haar stelling dat zij het verpachte perceel duurzaam in gebruik wil nemen en dit perceel daartoe dringend nodig heeft het volgende aangevoerd. Met het oog op de toekomst van het bedrijf, waarin de kinderen van de huidige directeur-grootaandeelhouder werkzaam zijn, wil De Princepeel de verpachte gronden ontpachten. In het verleden heeft De Princepeel verlies geleden en indien De Princepeel alle gronden zelf in gebruik kan nemen kunnen die verliezen worden weggewerkt. Bedrijfseconomische belangen maken dat het dienstig is dat De Princepeel over de verpachte gronden beschikt. Alle pachtovereenkomsten met de pachters zijn opgezegd; het gaat thans nog om ongeveer 63 ha die verpacht zijn. De meeste pachters verzetten zich. Onderhavige procedure dient als proefprocedure.&lt;/p&gt;&lt;p&gt;4.3 Het hof oordeelt deze aangevoerde stellingen niet genoegzaam voor het oordeel dat De Princepeel het verpachte dringend nodig heeft voor eigen gebruik. Dat en waarom onderhavig perceel van 1,7 ha dringend nodig is om bedrijfsresultaten te verbeteren is niet toegelicht. Bovendien blijkt uit de door De Princepeel overgelegde boekhoudstukken dat zij vanaf 2012 meer dan aanzienlijke winsten na belastingen maakt. Ook in dat licht is niet begrijpelijk toegelicht dat De Princepeel onderhavig perceel dringend nodig heeft. De omstandigheid dat De Princepeel voorstaat dat het hof onderhavige procedure ziet als onderdeel van de wens van De Princepeel alle verpachte gronden te ontpachten, maakt voorgaand oordeel niet anders.&lt;/p&gt;&lt;p&gt;4.4 Ten aanzien van de belangenafweging (de c-grond) heeft De Princepeel dezelfde feiten en omstandigheden aan haar betoog ten gronde gelegd alsmede de omstandigheden dat in haar bedrijf 30 werknemers werkzaam zijn en dat het perceel te midden van haar andere percelen ligt. Verder voert zij aan dat Selten een marginaal melkveehouderijbedrijf heeft en de inkomsten uit het bedrijf niet nodig heeft, althans ter beschikking stelt aan haar kinderen die een eigen werkkring hebben en inkomsten. Ook de toekomstige kansen van het bedrijf van Selten schat De Princepeel somber in.&lt;/p&gt;&lt;p&gt;4.5 Selten heeft met haar echtgenoot een relatief klein, maar gelet op de boekhoudstukken voldoende renderend melkveehouderijbedrijf. Haar beide kinderen willen graag opvolgen en hebben daartoe hogere en wetenschappelijke opleidingen gevolgd. Sedert 2013 maken de kinderen deel uit van de maatschap. Inmiddels hebben zij verzocht om medepachters te worden. Ter zitting heeft de echtgenoot van Selten verklaard dat onlangs het huisperceel is uitgebreid met een hectare eigendomsgrond waardoor weidegang plaats kan gaan vinden. Selten beschikt voorts sedert 27 februari 2014 over een vergunning voor de bouw van een stal met ruimte voor 198 koeien waarvoor zij de financiering rond heeft. In verband met de wetgeving rondom fosfaatrechten en in afwachting van de goedkeuring door de provincie, is zij nog niet overgegaan tot de bouw van die stal.&lt;/p&gt;&lt;p&gt;4.6 Het is een feit van algemene bekendheid in de agrarische praktijk dat melkveehouders vanwege de eis van grondgebondenheid thans groot belang hebben bij behoud van de grond die zij gebruiken; afname van het areaal heeft directe gevolgen voor de omvang van de veestapel en daarmee verband houdende rechten. De beëindiging van de pachtovereenkomst zal voor Selten een inkrimping van de veestapel meebrengen, minder mestplaatsingsruimte en minder eigen ruwvoer alsmede (nog) minder zicht op uitbreiding van het bedrijf. In dit licht is het belang van De Princepeel ondergeschikt, nog daargelaten dat De Princepeel onvoldoende concreet heeft toegelicht dat haar bedrijfsresultaten dan wel de werkgelegenheid in haar bedrijf onder druk (zijn komen te) staan vanwege de verpachting aan Selten (en de andere pachters). Daarmee strandt ook de tweede grondslag van de beëindigingsvordering.&lt;/p&gt;&lt;h3&gt;Slotsom&lt;/h3&gt;&lt;p&gt;4.7 Het hoger beroep faalt, zodat het bestreden vonnis moet worden bekrachtigd. Als de in het ongelijk te stellen partij zal het hof De Princepeel in de kosten van het hoger beroep veroordelen. De kosten aan de zijde van Selten zullen worden vastgesteld op € 311 voor griffierecht en op € 1.788 voor salaris advocaat (2 punten x tarief II). Als niet weersproken zal het hof ook de gevorderde wettelijke rente over de proceskosten toewijzen zoals hierna vermeld.&lt;/p&gt;&lt;h3&gt;5 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;bekrachtigt het vonnis van de pachtkamer te ‘s-Hertogenbosch (rechtbank Oost-Brabant) van 17 september 2015;&lt;/p&gt;&lt;p&gt;veroordeelt De Princepeel in de kosten van het hoger beroep, tot aan deze uitspraak aan de zijde van Selten vastgesteld op € 311 voor griffierecht en op € 1.788 voor salaris overeenkomstig het liquidatietarief, te voldoen binnen veertien dagen na dagtekening van dit arrest, en -voor het geval voldoening binnen bedoelde termijn niet plaatsvindt- te vermeerderen met de wettelijke rente te rekenen vanaf bedoelde termijn voor voldoening;&lt;/p&gt;&lt;p&gt;verklaart dit arrest voor zover het de hierin vermelde proceskostenveroordeling betreft uitvoerbaar bij voorraad;&lt;/p&gt;&lt;p&gt;wijst het meer of anders gevorderde af.&lt;/p&gt;&lt;h3&gt;Noot&lt;/h3&gt;&lt;p&gt;Landgoed De Princepeel verpacht ongeveer 65 hectaren in reguliere pacht aan meerdere pachters. Het wenst de desbetreffende overeenkomsten te beëindigen teneinde in het verleden ontstane verliezen weg te werken en ook overigens haar bedrijfseconomische positie te verbeteren. In verband hiermee is de pacht aan alle pachters opgezegd. De meesten zijn in verzet gekomen (art. 7:369 BW). Vervolgens was het aan De Princepeel om te beslissen of in één of meer gevallen tot dagvaarding zou worden overgegaan. Besloten werd om vooralsnog slechts in het dossier Selten te gaan procederen om te bezien of het doorzetten van de opzeggingen kans van slagen had. &lt;/p&gt;&lt;p&gt;De proef blijkt verkeerd te hebben uitgepakt. Het landgoed heeft het Pachthof er om te beginnen niet van kunnen overtuigen dat het de aan Selten verpachte 1,7 ha dringend nodig heeft voor eigen gebruik. De voor een ander oordeel noodzakelijke uitleg zou volgens het hof hebben ontbroken. Een afweging van belangen mocht evenmin baten, in welk verband het  hof nog eens heeft opgemerkt dat het landgoed zijn standpunten onvoldoende heeft toegelicht.&lt;/p&gt;&lt;p&gt;Op zichzelf genomen is de door het landgoed gekozen aanpak een verstandige. In het geval dat je als verpachter een aantal pachtovereenkomsten wilt opzeggen, is het alleen al uit kostenoogpunt goed om wel alle overeenkomsten tijdig op te zeggen, maar vervolgens met een procedure tegen slechts één van de pachters te beginnen en af te wachten hoe deze afloopt. Voorwaarde is dan wel dat de feiten en de omstandigheden van die ene pachter voldoende representatief zijn voor in elk geval een behoorlijk gedeelte van de groep.&lt;/p&gt;&lt;p&gt;Minstens zo belangrijk is uiteraard dat stellingen niet slechts worden geponeerd, maar ook grondig worden gemotiveerd. Bij het opwerpen van opzeggingsgronden kun je niet over één nacht ijs gaan. Een slecht voorbereide procedure is gedoemd te mislukken, ook (of zelfs: zeker)  als het een proefprocedure is.&lt;/p&gt;&lt;p&gt;G.M.F. Snijders&lt;/p&gt;</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>2018-08-16 15:18:45</published><modified>2018-08-17 11:23:54</modified><editiondate>2018-08-16</editiondate><htmlpath>https://denhollander.info/artikel/15108</htmlpath></article>
</articles></edition>
<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2014</searchword><id>11691</id><udhid>UDH:TvAR/11691</udhid><titel>Wetgeving en literatuur</titel><searchwords><searchword>TvAR 11/2014</searchword><searchword>UDH:TvAR/11691</searchword></searchwords><attachments><attachment><name>17091.pdf</name><extention>pdf</extention><url>https://denhollander.info/download/17091/ci</url></attachment></attachments><inleiding/><content>&lt;p class="Kaderkop"&gt;﻿Algemeen﻿&lt;/p&gt;&lt;h3&gt;Wet opheffing bedrijfslichamen&lt;/h3&gt;&lt;p&gt;In de Eerste Kamer heerst de nodige bezorgdheid over de opheffing van de schappen, zelfs bij de VVD. Het CDA heeft ‘nooit het idee gehad dat met het verdwijnen van de PBO ook maar een probleem dichter bij een oplossing zou kunnen worden gebracht.’ De Eerste Kamer constateert dat de voorstellen al vergaand zijn uitgevoerd, zonder dat daarvoor een wettelijke basis is (&lt;span class="Cursief"&gt;Kamerstukken I&lt;/span&gt; 2014/15, 33 910 C).&lt;/p&gt;&lt;p class="Kaderkop"&gt;﻿Pacht﻿&lt;/p&gt;&lt;h3&gt;Pachtbeleid&lt;/h3&gt;&lt;p&gt;De staatssecretaris heeft een brief naar de Tweede Kamer gezonden over de evaluatie van de pachtregelgeving en het akkoord van Spelderholt. Men is van plan om een wetgevingstraject te volgen op basis van dat akkoord. Een termijn wordt daarbij niet genoemd. Bovendien zijn er nog wel enkele geschilpunten op te lossen: het overgangsrecht en de voorgestelde prijstoetsing bij flexibele pacht (&lt;span class="Cursief"&gt;Kamerstukken II&lt;/span&gt; 2014/15, 27 924, nr. 61). Intussen zijn de tarieven van de grondkamers gewijzigd: &lt;span class="Cursief"&gt;Stb&lt;/span&gt;. 2014, nr. 415; zie daarover ook&lt;span class="Cursief"&gt; Kamerstukken II&lt;/span&gt; 2014/15, 27 924, nr. 62.&lt;/p&gt;&lt;p class="Kaderkop"&gt;﻿Ruimtelijke Ordening﻿&lt;/p&gt;&lt;h3&gt;Omgevingswet&lt;/h3&gt;&lt;p&gt;Het oktobernummer van het Tijdschrift voor Bouwrecht is vrijwel geheel gewijd aan het wetsvoorstel voor een Omgevingswet, met bijdragen van Nijenhuis, Nijmeijer, Kneepkens, Korsse, Brans, Lam en Michiels, op basis van de inleidingen die zijn gehouden op het grote Omgevingswetcongres in september jl.&lt;/p&gt;&lt;p class="Kaderkop"&gt;﻿Beheer landelijk gebied﻿&lt;/p&gt;&lt;h3&gt;Wet natuurbescherming&lt;/h3&gt;&lt;p&gt;Over het wetsvoorstel 33348 is een verslag uitgebracht door de Tweede kamer (nr. 7). Er lijken geen grote problemen op te doemen.&lt;/p&gt;&lt;h3&gt;Flora- en faunawet&lt;/h3&gt;&lt;p&gt;Omdat vossen weidevogels lastig vallen zijn zij in 2006 op de landelijke vrijstellingslijst geplaatst. Dat betekent dat zij mogen worden bestreden. De provincie kan daarvoor een vrijstelling verlenen. De staatssecretaris wil dat niet veranderen (&lt;span class="Cursief"&gt;Kamerstukken II&lt;/span&gt; 2014/15, 29 446, nr. 90).&lt;/p&gt;&lt;p class="Kaderkop"&gt;﻿Structuurbeleid﻿&lt;/p&gt;&lt;h3&gt;Glastuinbouw&lt;/h3&gt;&lt;p&gt;De regering is niet van plan zelf iets te doen aan de herstructurering van de glastuinbouw. Wel wil men ‘slimme ideeën’ uit het veld vernemen, maar regionale partijen zijn zelf verantwoordelijk voor daadwerkelijke herstructureringsprojecten en er is ook geen rijksgeld. Wel worden inspanningen verricht voor het openen van nieuwe markten en is er ondersteuning voor keteninnovaties (&lt;span class="Cursief"&gt;Kamerstukken II&lt;/span&gt; 2014/15, 32 627, nr. 18).&lt;/p&gt;&lt;p class="Kaderkop"&gt;﻿Dieren﻿&lt;/p&gt;&lt;h3&gt;Nertsen&lt;/h3&gt;&lt;p&gt;De regeling voor de huisvesting van nertsen van het PPE zijn overgenomen in een ministeriële regeling. Daar zijn nog wel enkele vragen over: &lt;span class="Cursief"&gt;Kamerstukken II&lt;/span&gt; 2014/15, 28 286, nr. 768), ook over de relatie tot het nertsenverbod.&lt;/p&gt;&lt;h3&gt;Heffingen&lt;/h3&gt;&lt;p&gt;De heffingen voor de preventie van dierziekten zijn verhoogd:&lt;span class="Cursief"&gt; Stb&lt;/span&gt;. 2014, 389. Dat geldt ook voor de heffingen voor de bestrijding van dierziekten (&lt;span class="Cursief"&gt;Stb&lt;/span&gt;. 2014, 390).&lt;/p&gt;&lt;p class="Kaderkop"&gt;﻿Producten﻿&lt;/p&gt;&lt;h3&gt;Levensmiddelenrecht&lt;/h3&gt;&lt;p&gt;Tien jaar na de publicatie van een introductie in het Europese levensmiddelenrecht is een nieuw handboek verschenen, onder redactie van prof. Bernd van der Meulen, getiteld ‘EU Food Law’ en aangeduid als handboek. Het boek bestaat uit drie delen. Het eerste deel bevat inleidende hoofdstukken over onder meer het systeem van het recht, internationaal recht, de grondslagen van de Europese Unie en de instituties. Deze teksten zullen van pas komen bij gebruik van het boek door niet-juristen, zoals aan de Wageningse universiteit. Deel II gaat dan over het eigenlijke levensmiddelenrecht, dat systematisch wordt behandeld. Daarbij passeren de volgende onderwerpen de revue: general food law, de vereisten voor toelating op de markt van voeding, ongewenste bestanddelen in voedsel, biologische risico’s, de voedselketen (hygiëne, registratie) en etikettering. Ook de handhaving komt aan de orde en tenslotte de consument. In deel III worden enkele capita besproken zoals speciale voedselproducten, de import van voedsel in de EU, contracten, voedingsbeleid in de EU, diervoeding en privaatrechtelijk levensmiddelenrecht. Interessant is het hoofdstuk over intellectuele eigendomsrechten in de voedselketen, waarbij auteursrecht en kwekersrecht worden behandeld. Aan het boek hebben schrijvers uit vele landen meegewerkt.&lt;/p&gt;&lt;p&gt;(Wageningen Academic Publishers, 692 blz., € 75).&lt;/p&gt;&lt;p class="Kaderkop"&gt;﻿Milieurecht﻿&lt;/p&gt;&lt;h3&gt;Wet verantwoorde groei melkveehouderij&lt;/h3&gt;&lt;p&gt;Wetsvoorstel 33379 is behandeld door de Tweede Kamer. Er is een verslag (nr. 7), een uitvoerige nota naar aanleiding van het verslag (nr. 10). In een brief wordt geconstateerd dat het grondgebonden karakter van de melkveehouderij zou moeten worden behouden en versterkt. Onderzocht wordt nog hoe dat gestalte kan krijgen (nr. 11). Het is, in verband met de derogatie – van groot belang dat de wet op 1 januari 2015 in werking treedt (nr. 15). In een brief (nr. 32) wordt nader ingegaan op een mogelijke regeling van de grondgebondenheid in een amvb. Aangrijpingspunt is de verplichting om 100% van het melkveefosfaatoverschot te verwerken. Om grondgebondenheid te stimuleren zal die 100%-verwerkingsmogelijkheid moeten worden beperkt.&lt;/p&gt;&lt;h3&gt;Huisvestingsbesluit&lt;/h3&gt;&lt;p&gt;Een ontwerp-besluit emissiearme huisvesting landbouwhuisdieren is naar de Tweede Kamer gezonden (&lt;span class="Cursief"&gt;Kamerstukken II&lt;/span&gt; 2014/15, 33 037, nr. 132). Het besluit bevat naast – aangescherpte – maximale emissiewaarden voor ammoniak eek maxima voor de emissie van fijnstof.&lt;/p&gt;&lt;h3&gt;PAS&lt;/h3&gt;&lt;p&gt;De wijziging van de Natuurbeschermingswet 1998 die de programmatische aanpak stikstof regelt is in het Staatsblad geplaatst (&lt;span class="Cursief"&gt;Stb&lt;/span&gt;. 2014, 419).&lt;/p&gt;&lt;p class="Kaderkop"&gt;﻿Buitenlands agrarisch recht﻿&lt;/p&gt;&lt;h3&gt;Duitsland&lt;/h3&gt;&lt;p&gt;In het Duitse Agrar- und Umweltrecht (oktober 2014) staat een interessant artikel over duurzaamheid in de landbouw vanuit economisch perspectief, van de hand van Ulrich Hampicke. Voor verschillende plannen worden kostenberekeningen gemaakt.&lt;/p&gt;&lt;h3&gt;België&lt;/h3&gt;&lt;p&gt;Het derde nummer (2014) van het Belgische tijdschrift voor Agrarisch Recht is gewijd aan de jacht. In de eerste plaats een beschrijving van het jachtrecht in Vlaanderen (Gotzen) en vervolgens veel aandacht voor wildschade door everzwijnen (Vandendriessche) en ganzen (Becue) en voor preventie van schade (Vandengehuchte / Van Hoydonk). Rudi Gotzen kan ook gedichten schrijven en twee daarvan staan in dit nummer: Le Renard en Le Sanglier. Er wordt niet geschoten.&lt;/p&gt;</content><legacyfootnotes/><footnotes><footnote/></footnotes><auteurs/><published>2014-11-25 13:32:17</published><modified>2014-11-25 13:32:17</modified><editiondate>2014-11-25</editiondate><htmlpath>https://denhollander.info/artikel/11691</htmlpath></article>
</articles></edition>
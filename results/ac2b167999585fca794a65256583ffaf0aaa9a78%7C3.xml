<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2003</searchword><id>4469</id><udhid>UDH:TvAR/4469</udhid><titel>Kymmell c.s. / Dam (TvAR 2003/5159)</titel><searchwords><searchword>TvAR 4/2003</searchword><searchword>TvAR 2003/5159</searchword><searchword>UDH:TvAR/4469</searchword></searchwords><attachments><attachment><name>2003_nr 4_Rechtspraak_5159.pdf</name><extention>pdf</extention><url>https://denhollander.info/download/4414/ci</url></attachment></attachments><inleiding>[Pachtwet art. 30]&#13;
&#13;
Verhuur van melkquotum en overgang naar&#13;
extensieve veehouderij kan in het kader van&#13;
de onderhavige pachtovereenkomst niet&#13;
worden aangemerkt als een verandering&#13;
van bestemming, inrichting of gedaante als&#13;
bedoeld in artikel 30 Pachtwet. Wel dient de&#13;
bedrijfsvoering zodanig te zijn dat de&#13;
quotumrechten niet verloren gaan. In casu&#13;
niet aannemelijk gemaakt dat dat niet zo&#13;
zou zijn. Geen ontbinding van de pachtovereenkomst.</inleiding><content>ARREST IN DE ZAAK VAN:&#13;
1. Reina Caroline Charlotte Timmermans-&#13;
Kymmell, wonende te Roden,&#13;
2. Albertina Johanna Henriëtte van Riemsdijk-&#13;
Kymmell, wonende te Aerdenhout,&#13;
appellanten,&#13;
procureur: mr. J.M.J. Huver,&#13;
tegen&#13;
Jan Dam, wonende te Roden,&#13;
geïntimeerde,&#13;
procureur: mr. J.H. van Vliet.&#13;
1 Het geding in eerste aanleg&#13;
De pachtkamer van het kantongerecht te&#13;
Assen heeft op 15 december 1998 een vonnis&#13;
tussen partijen gewezen. Dit vonnis is in fotokopie&#13;
aan dit arrest gehecht. Naar de inhoud&#13;
daarvan wordt verwezen voor het procesverloop&#13;
in de eerste aanleg, de beslissing en de&#13;
gronden daarvoor.&#13;
2 Het geding in hoger beroep&#13;
2.1 Bij exploot van 14 januari 1999 zijn appellanten,&#13;
verder gezamenlijk aan te duiden als&#13;
Kymmell, tegen bovengenoemd vonnis in&#13;
hoger beroep gekomen met dagvaarding van&#13;
geïntimeerde, Dam, voor dit hof.&#13;
2.2 Bij memorie van grieven heeft Kymmell&#13;
drie grieven aangevoerd, bewijs aangeboden&#13;
en geconcludeerd dat het hof het vonnis waarvan&#13;
beroep zal vernietigen en opnieuw rechtdoende&#13;
zal beslissen als in het petitum vermeld.&#13;
2.3 Bij memorie van antwoord heeft Dam verweer&#13;
gevoerd en geconcludeerd als in die&#13;
memorie vermeld.&#13;
2.4 Partijen hebben hun zaak doen bepleiten,&#13;
Kymmell door mr. D. Boon, advocaat te&#13;
Zuidhorn en Dam door mr. J.H. van Vliet,&#13;
advocaat te Wageningen. Beide advocaten&#13;
hebben een pleitnota overgelegd. Daarna zijn&#13;
de stukken aan het hof overgelegd voor het&#13;
wijzen van arrest.&#13;
3 De grieven&#13;
Kymmell heeft een aantal grieven aangevoerd,&#13;
zoals in de memorie van grieven vermeld. Het&#13;
hof verwijst daarnaar.&#13;
4 De feiten&#13;
De pachtkamer van het kantongerecht te Assen&#13;
heeft in het vonnis van 15 december 1998&#13;
onder 1 een opsomming gegeven van een aantal&#13;
vaststaande feiten. Tegen deze opsomming&#13;
als zodanig zijn geen grieven of bezwaren&#13;
aangevoerd. Ook het hof zal daarom van die&#13;
feiten uitgaan.&#13;
5 De beoordeling van het geschil in&#13;
hoger beroep&#13;
5.1 In de memorie van grieven wordt uitdrukkelijk&#13;
gesteld dat het hoger beroep is gericht&#13;
tegen het vonnis voor zover in conventie&#13;
gewezen. Kymmell is derhalve niet in beroep&#13;
gekomen tegen het vonnis voor zover in reconventie&#13;
gewezen. Ook Dam is niet in beroep&#13;
gekomen tegen het vonnis voor zover in reconventie&#13;
gewezen. Derhalve is in dit hoger&#13;
beroep alleen aan de orde de beoordeling van&#13;
het geschil tussen partijen in conventie&#13;
5.2 Kymmell stelt in de memorie van grieven&#13;
in de toelichting op de eerste algemene grief&#13;
het navolgende:&#13;
“De hoofdstelling van Kymmell in deze procedure&#13;
is in bovenstaand licht dat er ten aanzien&#13;
van het gepachte in geen enkel opzicht&#13;
– noch krachtens de Wet op de Ruimtelijke&#13;
Ordening, noch krachtens de Wet Milieubeheer&#13;
en ook niet krachtens de Superheffingsregelgeving&#13;
– sprake is van zodanige activiteiten&#13;
dat nog gesproken kan worden van een agrarische&#13;
bestemming, respectievelijk een inrichting&#13;
en van agrarische bedrijfsactiviteiten, terwijl&#13;
de bedoelde wettelijke regelingen er alle&#13;
aan in de weg staan dat het agrarische,&#13;
bedrijfsmatig gebruik kan worden hervat.&#13;
Hierdoor heeft Dam gehandeld in strijd met&#13;
artikel 30 van de Pachtwet en met de pachtovereenkomst&#13;
die geldig is tussen partijen, nu&#13;
immers in deze overeenkomst in onderdeel 3&#13;
is bepaald dat de pachter het gepachte van&#13;
voldoende eigen rundvee, boerenbeslag en&#13;
inboedel moet hebben voorzien”.&#13;
Het hof zal eerst deze hoofdstelling van&#13;
Kymmell bespreken.&#13;
5.3 De pachtkamer van het kantongerecht&#13;
heeft overwogen dat allerminst vaststaat dat&#13;
een hervatting van de melkrundveehouderij&#13;
op het gepachte uitgesloten is. De pachtkamer&#13;
heeft dat oordeel gemotiveerd op grond van&#13;
de ten processe overgelegde brieven van de&#13;
gemeente Roden, thans Noordenveld. In de&#13;
memorie van grieven wordt door Kymmell&#13;
niet bestreden dat de pachtkamer op grond&#13;
van de uitlatingen van de gemeente tot dit&#13;
oordeel kon komen. De kennelijke strekking&#13;
van het door Kymmell gestelde is dat niettemin&#13;
het hof zelfstandig een oordeel zal dienen&#13;
te geven onafhankelijk van de mening van de&#13;
gemeente.&#13;
Het hof overweegt daaromtrent het navolgende.&#13;
Het is op zichzelf juist, dat de pachtrechter in&#13;
het kader van de beoordeling van de vraag of&#13;
door de pachter wanprestatie is gepleegd&#13;
gerechtigd is zich een – niet voor de bestuursrechter&#13;
bindend – oordeel te vormen omtrent&#13;
de vraag of de wijze waarop de pachter het&#13;
pachtobject gebruikt kan leiden tot het teloorgaan&#13;
van de mogelijkheid om het object voor&#13;
agrarische doeleinden te blijven gebruiken.&#13;
Van een dergelijke wijze van gebruik zal sprake&#13;
zijn indien voldoende aannemelijk is dat het&#13;
in dit opzicht bevoegd gezag het agrarisch&#13;
gebruik rechtmatig zal beletten. De taak van&#13;
de burgerlijke rechter is dus niet om zijn oordeel&#13;
in de plaats te stellen van het oordeel van&#13;
het bevoegd gezag. Dit brengt mede, dat de&#13;
benadering van de pachtkamer van het kantongerecht&#13;
de juiste is geweest. De pachtkamer&#13;
heeft onderzocht of aannemelijk was,&#13;
dat het bevoegd gezag het agrarisch gebruik&#13;
zal blokkeren. Terecht – en in hoger beroep&#13;
niet aangetast – heeft de pachtkamer overwogen&#13;
dat allerminst vaststaat dat dat het&#13;
geval zal zijn. Het hof onderschrijft het oordeel&#13;
van de pachtkamer van het kantongerecht&#13;
dat uit de schriftelijke uitlatingen van de&#13;
gemeente allerminst blijkt dat (melk)rundveehouderij&#13;
onmogelijk zal worden gemaakt.&#13;
Daarmee staat tevens vast dat vanuit dit&#13;
gezichtspunt gezien niet is komen vast te staan&#13;
dat Dam toerekenbaar tekortgeschoten is ten&#13;
opzichte van Kymmell.&#13;
5.4 Kymmell heeft tevens aan haar vordering&#13;
ten grondslag gelegd dat Dam zijn bedrijf op&#13;
een zodanige wijze heeft gevoerd dat het&#13;
heffingvrije melkquotum van rechtswege zal&#13;
vervallen. De derde grief richt zich tegen de&#13;
door pachtkamer van het kantongerecht&#13;
genomen afwijzende beslissing op dit punt.&#13;
5.5 Het hof onderschrijft hetgeen de pachtkamer&#13;
van het kantongerecht daaromtrent heeft&#13;
overwogen. Er bestaat geen aanleiding om aan&#13;
te nemen dat het Centraal Orgaan Superheffing&#13;
tot het oordeel zal komen dat Dam&#13;
niet meer voldoet aan de voorwaarden om tot&#13;
verhuur van quotum, dan wel het zelf melken&#13;
over te gaan. Nu niet is komen vast te staan&#13;
dat de bedrijfsgebouwen niet meer mogen&#13;
worden gebruikt voor de (melk)rundveehouderij&#13;
staat evenmin vast dat Dam zijn bedrijf&#13;
zodanig voert dat het melkquotum zal vervallen.&#13;
Tegenover het gemotiveerde verweer van&#13;
Dam stelt Kymmell weliswaar dat het C.O.S.&#13;
ongetwijfeld anders zal oordelen, maar nu&#13;
niet is gesteld of gebleken, dat Dam het&#13;
C.O.S. onjuist heeft voorgelicht en nu het&#13;
C.O.S. op grond van de door Dam verstrekte&#13;
gegevens kennelijk geen aanleiding ziet tot het&#13;
nemen van maatregelen, dan wel tot meer&#13;
intensieve controle, terwijl voorts nog Kym-&#13;
mell zelf stelt, dat zij de zaak niet aanhangig&#13;
wil maken om geen slapende honden wakker&#13;
te maken, ligt het niet op de weg van het hof&#13;
een nader onderzoek hieromtrent te doen&#13;
instellen. Ook met betrekking tot dit onderdeel&#13;
van het geschil moet dus worden geconstateerd&#13;
dat niet is komen vast te staan dat&#13;
Dam toerekenbaar tekortgeschoten is ten&#13;
opzichte van Kymmell. Derhalve kan in het&#13;
midden blijven of gezien het zeer geringe deel&#13;
van het melkquotum, dat samenhangt met het&#13;
pachtobject dat thans in het geding is, de&#13;
mogelijke tekortkoming van Dam zo ernstig&#13;
zou zijn dat deze ontbinding van de pachtovereenkomst&#13;
zou rechtvaardigen. Teneinde&#13;
mogelijke misverstanden in de relatie tussen&#13;
Kymmell en Dam te vermijden overweegt het&#13;
hof dat uit zijn overwegingen niet mag worden&#13;
gelezen, dat een pachter niet gehouden zou&#13;
zijn ten opzichte van een verpachter om&#13;
ervoor zorg te dragen dat het melkquotum&#13;
toegekend blijft. Bij pleidooi is vanwege Dam&#13;
erkend dat ten tijde van de aanvang van de&#13;
pacht, 1953, er melkvee werd gehouden op&#13;
het bedrijf, terwijl bij invoering van de Superheffing&#13;
de melkproductie zodanig was, dat&#13;
een quotum is toegekend, dat na wijzigingen&#13;
thans 160.000 kg beloopt. Ten gevolge van&#13;
invoering van de Superheffing is een vermogensrecht&#13;
ontstaan dat in beginsel, voor zover&#13;
samenhangend met gepachte grond, een vermogensrecht&#13;
voor zowel de verpachter als&#13;
voor de pachter heeft doen ontstaan. De pachter&#13;
is gehouden zijn bedrijf zodanig te voeren&#13;
dat dit vermogensrecht voor de verpachter&#13;
niet teloor gaat. Uit hetgeen eerder is overwogen&#13;
volgt echter, dat in het onderhavige&#13;
geval dit niet leidt tot de conclusie dat Dam&#13;
ten opzichte van Kymmell toerekenbaar&#13;
tekortgeschoten is.&#13;
5.6 Voor zover Kymmell in hoger beroep&#13;
beoogt te betogen dat ook los van de vraag&#13;
welke gevolgen de bedrijfsvoering van Dam&#13;
publiekrechtelijk heeft moet worden geoordeeld&#13;
dat hij tekort schiet in het nakomen van&#13;
zijn verplichtingen omdat hij geen agrarisch&#13;
bedrijf meer uitoefent op het gepachte, overweegt&#13;
het hof het navolgende.&#13;
Het hof heeft in zijn beschikking van&#13;
12 december 1995 op grond van de toen verstrekte&#13;
gegevens als zijn oordeel gegeven dat&#13;
Dam voldoende aannemelijk heeft gemaakt&#13;
dat hij een veehouderijbedrijf exploiteert en&#13;
dat hieraan niet kan afdoen dat sprake is van&#13;
een extensieve bedrijfsvoering (geen melkvee,&#13;
geen vee in de winter, verhuur van het gehele&#13;
melkquotum). Niet is gesteld of gebleken dat&#13;
de wijze van bedrijfsvoering sindsdien is&#13;
gewijzigd. Het hof ziet geen aanleiding terug&#13;
te komen op het oordeel dat in de beschikking&#13;
van 12 december 1995 is gegeven. Het hof&#13;
neemt daarbij in aanmerking, dat weliswaar&#13;
bepaalde facetten van de verhouding tussen&#13;
partijen alleen spelen in het kader van de verpachting&#13;
van het object waarover de onderhavige&#13;
procedure gaat, maar dat bij beoordeling&#13;
van de vraag of Dam nog een agrarisch&#13;
bedrijf uitoefent het geheel van zijn activiteiten&#13;
behoort te worden betrokken. In dat verband&#13;
gezien dient het gebruik van de gepachte&#13;
gebouwen en de huiskavel als agrarisch gebruik&#13;
te worden aangemerkt.&#13;
5.7 Na hetgeen hiervoor is overwogen behoeven&#13;
de grieven van Kymmell niet meer afzonderlijk&#13;
besproken. De grieven kunnen niet&#13;
leiden tot vernietiging van het vonnis van de&#13;
pachtkamer van het kantongerecht.&#13;
5.8 Kymmell heeft nog een algemeen bewijsaanbod&#13;
gedaan. Het hof passeert dit bewijsaanbod.&#13;
Kymmell heeft niet feiten of omstandigheden&#13;
te bewijzen aangeboden, die het hof&#13;
tot een ander oordeel zouden kunnen brengen.&#13;
5.9 Conclusie dient te zijn dat het vonnis&#13;
waarvan beroep moet worden bekrachtigd&#13;
met veroordeling van Kymmell in de kosten&#13;
van het geding in hoger beroep.&#13;
Beslissing&#13;
Het hof, rechtdoende in hoger beroep,&#13;
bekrachtigt het op 15 december 1998 door de&#13;
pachtkamer van het kantongerecht te Assen&#13;
tussen partijen in conventie gewezen vonnis;&#13;
veroordeelt appellanten tot betaling van de&#13;
proceskosten in hoger beroep, tot deze uitspraak&#13;
aan de zijde van Dam begroot op&#13;
ƒ 475,– voor vast recht en ƒ 5.100,– voor&#13;
salaris procureur.</content><legacyfootnotes/><footnotes><footnote/></footnotes><auteurs/><published>2003-04-01 00:00:00</published><modified>2003-04-01 00:00:00</modified><editiondate>2003-04-01</editiondate><htmlpath>https://denhollander.info/artikel/4469</htmlpath></article>
</articles></edition>
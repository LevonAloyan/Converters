<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>12</uitgave><aflevering>11</aflevering><searchword>TvAR 12/2017</searchword><id>14718</id><udhid>UDH:TvAR/14718</udhid><titel>Pacht - Pachtkamer Hof Arnhem-Leeuwarden, 21 maart 2017,  ECLI:NL:GHARL:2017:2326  (Aan den Boom/Aan den Boom-Nielissen c.s.)  (TvAR 2017/5907)</titel><searchwords><searchword>TvAR 12/2017</searchword><searchword>TvAR 2017/5907</searchword><searchword>UDH:TvAR/14718</searchword></searchwords><attachments><attachment><name>19558.pdf</name><extention>pdf</extention><url>https://denhollander.info/download/19558/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, J.H. Lieber en H.L. Wattel en de deskundige leden mr. E. Oostra en ir. H.K.C. Roelofsen)&lt;/p&gt;&lt;p class="annotator"&gt;Met noot van B. Nijman&lt;/p&gt;&lt;h2&gt;Gebruiksregeling. Pachtovereenkomst&lt;/h2&gt;&lt;p&gt;[Burgerlijk Wetboek, art. 3:168, art. 3:169] &lt;/p&gt;&lt;p&gt;&lt;span class="italic"&gt;Pachtovereenkomst voortgezet of totstandgekomen na overlijden verpachtster tevens moeder en erflaatster van de echtgenote van vermeend pachter?&lt;/span&gt;&lt;/p&gt;&lt;p&gt;&lt;span class="italic"&gt;De echtgenote van de vermeend pachter, heeft als deelgenoot in de gemeenschap die de nalatenschap van haar moeder vormt, goederenrechtelijk aanspraak op (mede)gebruik uit hoofde van die gemeenschap. Daarom is de vraag aan de orde of het (voortgezet) gebruik moet worden aangemerkt als een beheers- of gebruiksregeling tussen de deelgenoten of als een (nieuwe) mondeling gesloten pachtovereenkomst. Daarbij zijn de (kenbare) bedoelingen van partijen bepalend (vgl. Gerechtshof Arnhem 16 juni 2009, ECLI: NL: GHARN: 2009: BI8652). De kenbare bedoelingen van partijen zijn niet gericht geweest op het sluiten of voortzetten van een pachtovereenkomst met vermeend pachter, wat ook niet voor de hand ligt. Indien (de echtgenoot van) een van de deelgenoten immers tevens pachter wordt, wordt de betreffende deelgenoot sterk bevoordeeld en worden de andere deelgenoten navenant benadeeld. Bij de toedeling aan de (vermeende) pachter, althans diens echtgenote, zal immers de verpachte waarde uitgangspunt zijn. Meer voor de hand ligt daarom dat de deelgenoten het exclusieve gebruik tegen een vergoeding aan de echtgenote hebben gegund voor de periode tot aan de verdeling &lt;/span&gt;en daarmee bij wijze van gebruiksregeling. Vermeend pachter heeft tegenover het vorenstaande onvoldoende concrete feiten en omstandigheden aangedragen die meebrengen dat anders over de rechtsverhouding met betrekking tot het gebruik van de cultuurgrond moet worden gedacht.&lt;/p&gt;&lt;p&gt;Met noot B. Nijman&lt;/p&gt;&lt;p&gt;arrest van de pachtkamer &lt;/p&gt;&lt;p&gt;in de zaak van&lt;/p&gt;&lt;p&gt;Pierre Cornelia Antonius Maria aan den Boom, &lt;/p&gt;&lt;p&gt;wonende te Neer, gemeente Leudal, &lt;/p&gt;&lt;p&gt;appellant in het principaal hoger beroep, &lt;/p&gt;&lt;p&gt;geïntimeerde in het incidenteel hoger beroep, in eerste aanleg: eiser, &lt;/p&gt;&lt;p&gt;hierna: Aan den Boom, &lt;/p&gt;&lt;p&gt;advocaat: mr. P.J.W.M. Theunissen, &lt;/p&gt;&lt;p&gt;tegen: &lt;/p&gt;&lt;p&gt;1. Gertruda Aldegonda aan den Boom-Nielissen, &lt;/p&gt;&lt;p&gt;wonende te Neer, gemeente Leudal, &lt;/p&gt;&lt;p&gt;niet verschenen, &lt;/p&gt;&lt;p&gt;2. Aldegonda Wilhelmina Francisca Lutgens-Nielissen, &lt;/p&gt;&lt;p&gt;wonende te Roggel, gemeente Leudal, &lt;/p&gt;&lt;p&gt;advocaat: mr. R. Brouwer, &lt;/p&gt;&lt;p&gt;3. Wilhelmina Philopina Johanna Hermans-Nielissen, &lt;/p&gt;&lt;p&gt;wonende te Vortum-Mullem, gemeente Boxmeer, &lt;/p&gt;&lt;p&gt;niet verschenen, &lt;/p&gt;&lt;p&gt;4. Franciscus Antonius Marie Nielissen, &lt;/p&gt;&lt;p&gt;wonende te Roggel, gemeente Leudal, &lt;/p&gt;&lt;p&gt;advocaat: mr. S.H. van Os, &lt;/p&gt;&lt;p&gt;5. Angélique Josepha Martina Nielissen, &lt;/p&gt;&lt;p&gt;wonende te Neer, gemeente Leudal, &lt;/p&gt;&lt;p&gt;appellante in het incidenteel hoger beroep, &lt;/p&gt;&lt;p&gt;advocaat: mr. Th.J.H.M. Linssen. &lt;/p&gt;&lt;p&gt;in eerste aanleg: gedaagden, &lt;/p&gt;&lt;p&gt;hierna gezamenlijk de erven Nielissen en afzonderlijk Gertruda, Aldegonda, Franciscus en Angélique. &lt;/p&gt;&lt;h3&gt;1. Het verdere verloop van het geding in hoger beroep &lt;/h3&gt;&lt;p&gt;1.1. Het hof neemt de inhoud van het tussenarrest van 20 september 2016 hier over. Bij dat arrest is een comparitie van partijen bepaald, die heeft plaatsgevonden op 10 januari 2017. Aan het slot van de comparitie hebben partijen verzocht de zaak aan te houden voor schikkingsonderhandelingen. Op 24 januari 2017 hebben zij arrest gevraagd en heeft het hof arrest bepaald. &lt;/p&gt;&lt;p&gt;1.2. Aan den Boom vordert in hoger beroep - kort samengevat - de vernietiging van het vonnis van 3 juni 2015 en schriftelijke vastlegging van de pachtovereenkomst tussen Aan den Boom en de erven Nielissen ter zake van landbouwgrond voor de wettelijke duur van zes jaren, ingaande 7 mei 2003 tegen een actuele pachtprijs van € 3.382,88 per jaar, met veroordeling van de erven Nielissen in de kosten van beide instanties. &lt;/p&gt;&lt;p&gt;1.3. In het incidenteel hoger beroep vordert Angélique gedeeltelijke vernietiging van het vonnis van 3 juni 2015. &lt;/p&gt;&lt;h3&gt;2. De vaststaande feiten &lt;/h3&gt;&lt;p&gt;Het hof gaat in hoger beroep uit van de volgende feiten: &lt;/p&gt;&lt;p&gt;2.1. De erven Nielissen zijn de erfgenamen van hun moeder, mevrouw Nielissen-Heijmans, overleden op 17 november 2002. Aan den Boom is getrouwd met erfgename Gertruda, geïntimeerde onder 1. &lt;/p&gt;&lt;p&gt;2.2. Aan den Boom exploiteert in een maatschap met Gertruda een tuinbouwbedrijf en pachtte sinds 1 april 1996 van erflaatster een aantal percelen cultuurgrond, telkens voor de duur van één jaar op basis van een overeenkomst van eenmalige pacht (artikel 70f lid 5 Pw). De laatste pachtovereenkomst van eenmalige pacht voor de periode van 5 mei 2002 tot 6 mei 2003 is gesloten op 26 oktober 2001 en ondertekend door Gertruda. Deze overeenkomst is op 7 december 2001 goedgekeurd door de Grondkamer Zuid. &lt;/p&gt;&lt;p&gt;2.3. Na afloop van voormelde pachtovereenkomst is de cultuurgrond voor één seizoen (grotendeels) verpacht aan een zekere Derks. Nadien heeft Aan den Boom, althans de maatschap, de percelen cultuurgrond wisselend in gebruik genomen en daarvoor een vergoeding betaald. Thans gaat het om de percelen kadastraal bekend gemeente Roggel sectie H nummers 1485 ged., 594, 499 ged. en 95, tezamen groot 8.96.95 ha. &lt;/p&gt;&lt;p&gt;2.4. In de verdelingsprocedure die tussen de erven Nielissen aanhangig is, heeft Gertruda zich op het standpunt gesteld dat tussen Aan den Boom en de erven Nielissen een mondelinge pachtovereenkomst is gesloten. De rechtbank heeft de verdelingsprocedure aangehouden totdat uitspraak is gedaan over de vraag of sprake is van een pachtovereenkomst. &lt;/p&gt;&lt;h3&gt;3. Het geschil en de beslissing in eerste aanleg &lt;/h3&gt;&lt;p&gt;3.1. Aan den Boom heeft in eerste aanleg de vastlegging van een reguliere pachtovereenkomst gevorderd. &lt;/p&gt;&lt;p&gt;3.2. De pachtkamer heeft bij vonnis van 3 juni 2015 de vordering afgewezen en de kosten gecompenseerd. &lt;/p&gt;&lt;h3&gt;4. De beoordeling van de grieven en de vordering &lt;/h3&gt;&lt;p&gt;4.1. In het incidenteel hoger heeft Angélique zich gekeerd tegen de feitenvaststelling door de rechtbank. Als voldoende onderbouwd en onvoldoende gemotiveerd betwist heeft het hof die feiten als voormeld overgenomen. In zoverre slaagt het incidenteel hoger beroep. &lt;/p&gt;&lt;p&gt;4.2. Aan den Boom stelt in het (principaal) hoger beroep dat de erven Nielissen de pachtverhouding met hem na mei 2003 hebben voortgezet, althans niet hebben geprotesteerd tegen het voortgezet gebruik, en de pachtpenningen hebben behouden. Daardoor is volgens hem een reguliere pachtovereenkomst van kracht geworden tussen hem en de erven Nielissen. &lt;/p&gt;&lt;p&gt;4.3. De pachtovereenkomst die Aan den Boom met zijn schoonmoeder had gesloten, liep af op 6 mei 2003. Mevrouw Nielissen-Heijmans is voordien op 17 november 2002 overleden zodat de resterende pachttermijn is voortgezet door de erven Nielissen. Omdat het eenmalige pacht betrof, eindigde deze na de overeengekomen duur. De grond is voorts na afloop van de eenmalige pachtovereenkomst (grotendeels) aan Derks verpacht. Aan den Boom heeft het gebruik van de grond dus feitelijk niet ‘voortgezet’. Van voortzetting van een pachtverhouding is op grond van een en ander in zoverre geen sprake. &lt;/p&gt;&lt;p&gt;4.4. Voor zover hier anders over gedacht kan worden – bijvoorbeeld dat Derks slechts in het kader van vruchtwisseling de percelen gebruikte die daarvoor en daarna door Aan den Boom werden beteeld - dan wel dat Aan den Boom zich er (subsidiair) op beroept dat (nadien) een reguliere pachtverhouding tussen hem en de erven Nielissen tot stand is gekomen, overweegt het hof het volgende. Gertruda, de echtgenote van Aan den Boom, heeft als deelgenoot in de gemeenschap die de nalatenschap van haar moeder vormt, goederenrechtelijk aanspraak op (mede)gebruik uit hoofde van die gemeenschap. Daarom is de vraag aan de orde of het (voortgezet) gebruik moet worden aangemerkt als een beheers- of gebruiksregeling (artikel 3:168 en 3:169 BW) tussen de deelgenoten of als een (nieuwe) mondeling gesloten pachtovereenkomst. Daarbij zijn de (kenbare) bedoelingen van partijen bepalend (vgl. Gerechtshof Arnhem 16 juni 2009, ECLI:NL:GHARN:2009:BI8652). Het hof overweegt daartoe als volgt. &lt;/p&gt;&lt;p&gt;4.5. Gertruda en Aan den Boom oefenen in maatschapsverband het tuinbouwbedrijf uit. Gertruda heeft de laatste pachtovereenkomst met haar moeder ondertekend. Mevrouw Nielissen-Heijmans heeft voor haar overlijden de grond steeds in gebruik verstrekt op basis van eenmalige pachtovereenkomsten met het oog op de (vrije) waarde die na haar overlijden gelijkelijk aan haar kinderen zou toekomen. Onvoldoende gemotiveerd weersproken is verder dat de erven Nielissen na het overlijden van hun moeder - in elk geval in praktische zin - de regeling van het gebruik van het perceel hebben overgelaten aan Gertruda. Gertruda heeft ook de overeenkomst met Derks geregeld na het overlijden van moeder. Nadien zijn de gronden ten behoeve van het tuinbouwbedrijf van (ook) Gertruda benut, telkens voor een wisselend oppervlak waarvoor een overeenkomstig wisselende vergoeding werd betaald. Deze gang van zaken toont meer kenmerken van een gebruiksregeling dan van een pachtverhouding met Aan den Boom. &lt;/p&gt;&lt;p&gt;4.6. Dat de erven in 2003 of 2004 (desondanks) kenbaar de bedoeling hebben gehad om met Aan den Boom een pachtovereenkomst te (laten) sluiten of voort te zetten, heeft Aan den Boom in dat licht onvoldoende toegelicht. Daarbij komt dat tot november 2013 Gertruda nimmer gewag heeft gemaakt van een lopende pachtverhouding tussen de erven Nielissen en Aan den Boom. Bij de taxatie van de gronden, de aangifte voor het successierecht en het deskundigenbericht in de verdelingsprocedure zijn de gronden (door Gertruda) steeds vrij van pacht opgegeven en gewaardeerd. De woning van moeder wordt voorts bewoond door Franciscus die daarvoor een vergoeding betaalt. De erven Nielissen beschouwen deze bewoning niet als huur; de woning is ook telkens vrij van huur gewaardeerd. In zoverre zijn de kenbare bedoelingen van partijen niet gericht geweest op het sluiten of voortzetten van een pachtovereenkomst met Aan den Boom, wat ook niet voor de hand ligt. Indien (de echtgenoot van) een van de deelgenoten immers tevens pachter wordt, wordt de betreffende deelgenoot sterk bevoordeeld en worden de andere deelgenoten navenant benadeeld. Bij de toedeling aan de (vermeende) pachter, althans diens echtgenote, zal immers de verpachte waarde uitgangspunt zijn. Meer voor de hand ligt daarom dat de deelgenoten het exclusieve gebruik tegen een vergoeding aan Gertruda hebben gegund voor de periode tot aan de verdeling en daarmee bij wijze van gebruiksregeling. &lt;/p&gt;&lt;p&gt;4.7. Nu Aan den Boom tegenover het vorenstaande onvoldoende concrete feiten en omstandigheden heeft aangedragen die meebrengen dat anders over de rechtsverhouding met betrekking tot het gebruik van de cultuurgrond moet worden gedacht, is er onvoldoende grond om een pachtverhouding aan te nemen. De omschrijving ‘pacht’ bij de jaarlijkse betalingen door Aan den Boom op de ervenrekening doet niet zonder meer pacht ontstaan. De omstandigheid dat de advocaten van Franciscus en Aldegonda in de verdelingsprocedure in hun aktes voor de zitting van 11 december 2013 schrijven - volgens Franciscus op verzoek van Gertruda - dat Aan den Boom pachter is om te voorkomen dat de grond aan een derde wordt verkocht, is onvoldoende om aan te nemen dat partijen destijds, in 2003/2004, die pachtverhouding voorstonden. Die omstandigheid is ook onvoldoende om aan te nemen dat Franciscus en Aldegonda jegens Aan den Boom - geen partij in de verdelingsprocedure - een reguliere pachtovereenkomst hebben erkend, nog daargelaten dat die erkenning niet voor alle erven zou kunnen gelden. Aan bewijslevering wordt bij deze stand van zaken niet toegekomen. &lt;/p&gt;&lt;p&gt;4.8. De overige stellingen en weren kunnen onbesproken blijven omdat deze, indien besproken, niet tot een ander oordeel leiden. &lt;/p&gt;&lt;h3&gt;Slotsom &lt;/h3&gt;&lt;p&gt;4.9. Het hoger beroep faalt zodat het bestreden vonnis moet worden bekrachtigd. Als de in het ongelijk te stellen partij zal het hof Aan den Boom in de kosten van het hoger beroep veroordelen. Het hof ziet onvoldoende aanleiding de beslissing over de proceskosten in eerste aanleg aan te tasten. De kosten in hoger beroep zullen worden vastgesteld op € 311 voor griffierecht en op € 1.788 voor salaris advocaat (2 punten x tarief II) voor elk van de geïntimeerden onder 2, 4 en 5. In het incidenteel hoger beroep zal het salaris advocaat voor geïntimeerde onder 5 worden vastgesteld op € 447. zaaknummer 200.172.993 blad 5 datum: &lt;/p&gt;&lt;p&gt;4.10. Als niet weersproken zal het hof ook de door Angélique gevorderde wettelijke rente over de proceskosten toewijzen zoals hierna vermeld. &lt;/p&gt;&lt;p&gt;5. De beslissing &lt;/p&gt;&lt;p&gt;Het hof, recht doende in hoger beroep: &lt;/p&gt;&lt;p&gt;bekrachtigt het vonnis van de pachtkamer te Roermond (rechtbank Limburg) van 3 juni 2015; &lt;/p&gt;&lt;p&gt;veroordeelt Aan den Boom in de kosten van het hoger beroep, tot aan deze uitspraak&lt;/p&gt;&lt;p&gt; - aan de zijde van Aldegonda vastgesteld op € 311 voor griffierecht en op € 1.788 voor salaris overeenkomstig het liquidatietarief;&lt;/p&gt;&lt;p&gt; - aan de zijde van Franciscus vastgesteld op € 311 voor griffierecht en op € 1.788 voor salaris overeenkomstig het liquidatietarief;&lt;/p&gt;&lt;p&gt; - aan de zijde van Angélique voor het principaal en het incidenteel hoger beroep vastgesteld op € 311 voor griffierecht en op € 2.235 voor salaris overeenkomstig het liquidatietarief en te voldoen binnen veertien dagen na dagtekening van dit arrest, en -voor het geval voldoening binnen bedoelde termijn niet plaatsvindt- te vermeerderen met de wettelijke rente te rekenen vanaf bedoelde termijn voor voldoening. &lt;/p&gt;&lt;h3&gt;Noot&lt;/h3&gt;&lt;p&gt;Casus&lt;/p&gt;&lt;p&gt;Het geschil waarin het pachthof in deze zaak een beslissing heeft gegeven is een onderdeel van de verdelingskwestie waarin de erven Nielissen, vier dochters en een zoon, met elkaar zijn verwikkeld. Zij erfden van hun moeder een perceel landbouwgrond van bijna negen hectare. Dit perceel wordt gebruikt door Aan den Boom, de echtgenoot van de oudste dochter, Gertruda. Tussen de erven werd een verdelingsprocedure gevoerd. Daar stelde dochter Gertruda dat haar man pachter is van de gronden. Dit onderdeel van de verdelingsprocedure werd aan de pachtkamer voorgelegd, waarin naast de erven de echtgenoot van Gertruda als partij optrad en schriftelijke vastlegging van een pachtovereenkomst met de erven vorderde. &lt;/p&gt;&lt;p&gt;Rechtsvraag&lt;/p&gt;&lt;p&gt;In r.o. 4.4 stelt het hof vast dat de vraag aan de orde is of het gebruik van de gronden door Aan den Boom plaatsvindt op basis van een gebruiksregeling of op basis van een mondelinge pachtovereenkomst. Uit het arrest blijkt niet in hoeverre partijen zelf over een gebruiksregeling gesproken hebben. In de onderdelen 4.1 tot en met 4.4 wordt vastgesteld dat er geen sprake is van een voortzetting van een pachtverhouding, maar het verweer dat er sprake is van een gebruiksregeling komt daar niet aan de orde. Aan den Boom stelde dat hij het land voor zijn bedrijf heeft gebruikt en dat hij voor dat gebruik aan de erven heeft betaald. De erven hebben die betaling behouden. Dat de erven geen pachtovereenkomst met Aan den Boom wilden aangaan is duidelijk, maar de jurisprudentie leert dat de wil van partijen en de wijze waarop zij de overeenkomst betitelen niet doorslaggevend is. Het gaat om de inhoud van de overeengekomen rechten en verplichtingen (zie o.a. Van Santen/Merbis Agr. R. 2015/5799). Waarschijnlijk vanwege de verhoudingen waarin dit geschil zich voordeed, benadert het hof de zaak met de overweging dat de echtgenote van Aan den Boom tot de deelgenoten behoort en een goederenrechtelijke aanspraak heeft. In die context is op grond van de jurisprudentie, die het hof ook noemt, de vraag aan de orde of het gebruik door Aan den Boom als gebruik op grond van een gebruiksregeling of op grond van een (nieuwe) mondeling gesloten pachtovereenkomst moet worden gezien. Daarmee kijkt het hof als het ware door de aanspraak van Aan den Boom heen naar wat ik hierna als de vereenzelviging van Aan den Boom en zijn echtgenote zal aanduiden. Eerst zal ik ingaan op de gebruiksregeling zoals die hier aan de orde werd gesteld.&lt;/p&gt;&lt;p&gt;Gebruiksregeling&lt;/p&gt;&lt;p&gt;Indien een onroerende zaak tot een gemeenschap behoort, zoals in dit geval de gemeenschap waarin de erven met elkaar verkeren, heeft ieder van de erven een goederenrechtelijke aanspraak om de gemeenschappelijke zaak te gebruiken. In de bepalingen over gemeenschap in Titel 7 van Boek 3 BW is bepaald dat de deelgenoten een gebruiksregeling kunnen overeenkomen. Op grond van die regeling wordt een van de deelgenoten, met uitsluiting van de andere deelgenoten, bevoegd het gemeenschappelijk goed te gebruiken (art. 3:168 BW). Een dergelijke regeling kan op vordering van een deelgenoot ook door de rechter worden getroffen. Een gebruiksregeling die inhoudt dat een van de deelgenoten het alleenrecht heeft om, meestal tegen een aan de deelgenoten te betalen vergoeding, de onroerende zaak voor de uitoefening van de landbouw te gebruiken, lijkt sterk op een pachtovereenkomst. In dat geval kan de vraag opkomen of er nu sprake is van pacht of van een gebruiksregeling. In het arrest Heldens/Heldens van 16 juni 2009, Agr. R. 2009/5532, heeft het pachthof uitgemaakt dat uit de afspraken die deelgenoten met elkaar maken in het ene geval een gebruiksregeling en in het andere geval een pachtovereenkomst kan voortvloeien. De (kenbare) bedoelingen van partijen zijn bepalend zijn om het karakter van de afspraak te bepalen. &lt;/p&gt;&lt;p&gt;Een gebruiksregeling is niet aan de orde indien de grond al voor het ontstaan van de gemeenschap, dat wil zeggen: voor het overlijden van de erflater, aan een van de latere deelgenoten was verpacht. Degene die de onroerende zaak pacht en vervolgens als deelgenoot medegerechtigd wordt, blijft pachter. De dood van de verpachter leidt immers niet tot het einde van de pacht (art. 7:366 BW). In dat geval wordt de pachter ook mede-eigenaar. Hoewel hij geen deelgenoot is, gaat het hof in de onderdelen 4.3 en 4.4 in op de pachtverhouding tussen Aan den Boom en diens schoonmoeder. De conclusie luidt dat Aan den Boom zijn gebruik van de gronden niet kon baseren op een voor het ontstaan van de gemeenschap aangegane pachtovereenkomst.&lt;/p&gt;&lt;p&gt;Vereenzelviging pachter en deelgenoot&lt;/p&gt;&lt;p&gt;Een bijzonder aspect van deze zaak is dat Aan den Boom, die stelt dat hij pachter is, niet tot de deelgenoten behoort. Hij zelf heeft geen goederenrechtelijke aanspraak om de gemeenschappelijke zaak te gebruiken, zoals de erven die hebben. Een gebruiksregeling waaraan hij rechten ontleent kan dan ook niet aan de orde zijn. Zijn vrouw Gertruda behoort wel tot de deelgenoten en heeft daarmee een goederenrechtelijke aanspraak. Gertruda maakte echter geen aanspraak op een gebruiksrecht. Dat deed Aan den Boom. Hij en zijn echtgenote Gertruda worden echter door het hof, wat de aanspraak op het gebruik betreft, vereenzelvigd. Het hof ziet daarvoor reden omdat zij echtgenoten zijn en hun tuinbouwbedrijf in maatschapsverband voeren. Zij hebben dezelfde belangen. Daarbij noemt het hof de omstandigheid dat Gertruda –kennelijk namens haar man- de laatste pachtovereenkomst ondertekende die tussen Aan den Boom en haar moeder werd aangegaan, waarbij niet wordt geduid om welke reden daaraan in dit verband belang wordt gehecht. Dat de ene echtgenoot voor de ander ondertekent is immers niet uitzonderlijk. &lt;/p&gt;&lt;p&gt;Het hof gaat er van uit dat het -in naam- Aan den Boom was die aanspraak maakte op het gebruik van het tot de onverdeeldheid behorende land, maar dat het in werkelijkheid (ook) een aanspraak van Gertruda was. Zij was in de positie het land in gebruik te nemen, omdat de erven -stilzwijgend- een regeling voor het gebruik van het land tot stand hebben gebracht. Dat gebeurde volgens het hof doordat de deelgenoten de regeling van het gebruik van het perceel in de praktijk aan Gertruda hebben overgelaten. Zij heeft na het overlijden van moeder (in naam van de erven) de pachtovereenkomst met een derde geregeld en later de gronden voor het bedrijf van haar en haar echtgenoot gebruikt. Kennelijk hadden de erven dit goedgevonden en daarmee een regeling tot stand gebracht.&lt;/p&gt;&lt;p&gt;Pachtovereenkomst of gebruiksregeling&lt;/p&gt;&lt;p&gt;Dan blijft over de vraag of het gebruik kwalificeert als een pachtovereenkomst of als een gebruiksregeling. Het hof kiest voor de laatste optie. Op grond van het arrest Heldens/Heldens -zie hiervoor- zijn de kenbare bedoelingen van partijen bepalend. De gronden waar het in deze zaak om ging zijn wel voor het tuinbouwbedrijf van Gertruda en haar man gebruikt, maar daarbij ging het steeds om een wisselende oppervlakte en een navenant wisselende vergoeding. Die gang van zaken lijkt volgens het pachthof eerder op een gebruiksregeling dan op een pachtovereenkomst. &lt;/p&gt;&lt;p&gt;Van belang is ook dat de moeder van de erven voor haar overlijden alleen eenmalige pachtovereenkomsten aanging voor het land in kwestie. Het pachthof leidt daaruit af dat zij wilde dat de vrije waarde van de gronden door de kinderen verdeeld zou worden. Dat maakt het onwaarschijnlijk dat de erven toch een pachtovereenkomst met Aan den Boom wilden aangaan. In het geval van verkoop of toedeling zou dan niet meer de vrije waarde gerealiseerd worden. Meer in zijn algemeenheid ligt volgens het pachthof in een situatie als hier aan de orde was een gebruiksregeling ook meer voor de hand, omdat door een pachtovereenkomst met een echtgenoot van een van de deelgenoten, die deelgenoot sterk wordt bevoordeeld (r.o. 4.6 onderaan). De motivering die het hof hierbij geeft sluit nauw aan bij de beschouwing van Valk in Asser/Snijders &amp; Valk 7-III 2016/63. &lt;/p&gt;&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2018-01-10 17:49:13</published><modified>2018-01-11 14:25:25</modified><editiondate>2018-01-10</editiondate><htmlpath>https://denhollander.info/artikel/14718</htmlpath></article>
</articles></edition>
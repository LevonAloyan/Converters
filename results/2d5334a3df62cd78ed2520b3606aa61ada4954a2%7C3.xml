<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2006</searchword><id>4041</id><udhid>UDH:TvAR/4041</udhid><titel>Van den Hoek / Overwater (TvAR 2006/5340)</titel><searchwords><searchword>TvAR 5/2006</searchword><searchword>TvAR 2006/5340</searchword><searchword>UDH:TvAR/4041</searchword></searchwords><attachments><attachment><name>2006_nr 5_Rechtspraak_5340.pdf</name><extention>pdf</extention><url>https://denhollander.info/download/4000/ci</url></attachment></attachments><inleiding>[Pachtwet art. 36 lid 1, 57]&#13;
&#13;
Uit de bewoordingen van de pachtovereenkomst&#13;
moet worden afgeleid dat partijen&#13;
hebben beoogd de pachtovereenkomst ná&#13;
31 december 1992 met vijf jaar te verlengen,&#13;
behoudens opzegging door de pachter.&#13;
Partijen hebben geen concrete feiten en&#13;
omstandigheden aangevoerd waaruit volgt&#13;
dat zij de pachtovereenkomst redelijkerwijs&#13;
in een andere zin hebben mogen begrijpen.&#13;
De verlengingsperiode van vijf jaar wijkt ten&#13;
nadele van de pachter af van de in artikel 36&#13;
lid 1 van de Pachtwet opgenomen wettelijke&#13;
verlengingstermijn van zes jaar. Dit deel van&#13;
het “verlengingsbeding” is nietig, aangezien&#13;
niet bij overeenkomst van de wettelijke&#13;
verlengingstermijn mag worden afgeweken.&#13;
Uit de bewoordingen van de pachtovereenkomst&#13;
volgt evenmin dat een beëindigingsovereenkomst&#13;
is gesloten en ook op dit&#13;
punt zijn geen concrete feiten en omstandigheden&#13;
aangevoerd waaruit volgt dat&#13;
pachter de bepalingen van de pachtovereenkomst&#13;
redelijkerwijs in de door hem&#13;
verdedigde zin heeft mogen begrijpen.</inleiding><content>BESCHIKKING IN DE ZAAK VAN:&#13;
Arie Cornelis van den Hoek, wonende te&#13;
Werkendam,&#13;
appellant,&#13;
procureur: mr. A.A. Voets,&#13;
tegen&#13;
Teunis Jacob Overwater, wonende te&#13;
Bloemendaal,&#13;
geïntimeerde,&#13;
procureur: mr. D.M.H.M. van Dijk.&#13;
1 Het geding in eerste aanleg&#13;
De pachtkamer van de rechtbank te Breda,&#13;
sector kanton, locatie Breda heeft op 28 juli&#13;
2004 beschikking gegeven tussen appellant&#13;
(verder te noemen: Van den Hoek) als verzoeker&#13;
en geïntimeerde (verder te noemen: Overwater)&#13;
als verweerder. Van deze beschikking is&#13;
een kopie aangehecht.&#13;
2 Het geding in hoger beroep&#13;
2.1 Van den Hoek is bij op 20 augustus 2004&#13;
ter griffie van het hof ingekomen beroepschrift&#13;
in hoger beroep gekomen van voornoemde&#13;
beschikking van 28 juli 2004. Hij&#13;
heeft daarbij zeven grieven tegen de beschikking&#13;
aangevoerd, producties overgelegd en het&#13;
hof verzocht de bestreden beschikking te vernietigen&#13;
en opnieuw beschikkende Van den&#13;
Hoek niet-ontvankelijk te verklaren, primair&#13;
om de reden, dat de pachtovereenkomst thans&#13;
doorloopt tot en met 31 december 2009 en&#13;
geen rechtsgeldige opzegging heeft plaatsgevonden,&#13;
subsidiair om de verder in het&#13;
beroepschrift vermelde redenen, met veroordeling&#13;
van Overwater in de kosten van de&#13;
procedure in eerste aanleg en in hoger beroep.&#13;
2.2 Bij op 13 september 2004 ter griffie van&#13;
het hof ingekomen verweerschrift heeft Overwater&#13;
verweer gevoerd tegen het door Van&#13;
den Hoek in het beroepschrift aangevoerde,&#13;
producties in het geding gebracht en heeft hij&#13;
het hof verzocht om Van den Hoek niet-ontvankelijk&#13;
te verklaren in het door hem ingestelde&#13;
hoger beroep, althans de door de pachtkamer&#13;
van de rechtbank Breda op 28 juli 2004&#13;
(het hof leest:) gegeven beschikking, zonodig&#13;
met wijziging van gronden, te bevestigen, met&#13;
veroordeling van Van den Hoek in de kosten&#13;
van het hoger beroep.&#13;
2.3 Op 20 september 2004 heeft de mondelinge&#13;
behandeling plaatsgevonden. Van den Hoek&#13;
is verschenen in persoon, bijgestaan door zijn&#13;
gemachtigde, de heer A.G.Th. Geene, deurwaarder&#13;
te Uden. Namens Overwater is verschenen&#13;
zijn procureur. Bij die gelegenheid&#13;
hebben partijen aan het hof inlichtingen verstrekt&#13;
en hebben de advocaten de wederzijdse&#13;
standpunten toegelicht, beiden mede aan de&#13;
hand van pleitnotities.&#13;
3 De vaststaande feiten&#13;
3.1 Tussen partijen staat op grond van hetgeen&#13;
enerzijds is gesteld en anderzijds niet is&#13;
betwist alsmede op grond van de niet betwiste&#13;
inhoud van de overgelegde stukken het navolgende&#13;
vast.&#13;
3.2 Rechtsvoorgangers van partijen hebben bij&#13;
akte van 1 juli 1963 een pachtovereenkomst&#13;
gesloten, ingaande 1 juni 1963 voor een periode&#13;
van 29 jaar en 7 maanden (einddatum&#13;
31 december 1992), met betrekking de percelen&#13;
bouwland, weiland, griend, rietland, riet,&#13;
rietgors, hooiland en water, thans kadastraal&#13;
bekend, gemeente Werkendam, sectie AB, nrs.&#13;
68, 69, 181 en 205 (gedeeltelijk), ter grootte&#13;
van in totaal 55.23.77 ha.&#13;
3.3 De pachtovereenkomst bevat de volgende&#13;
(in deze procedure relevante) passage:&#13;
“(...) Deze pacht is aangegaan voor de tijd van&#13;
negen en twintig jaren en zeven maanden,&#13;
ingaande op 1 juni 1963 en derhalve eindigende&#13;
op 31 december 1992; met dien verstande,&#13;
dat de pachter het recht heeft na die datum&#13;
het vermelde onroerend goed weer te pachten&#13;
voor een tijdvak van vijf jaren, derhalve tot&#13;
31 december 1997 onder dezelfde voorwaarden&#13;
en bepalingen waaronder deze overeenkomst&#13;
is aangegaan, behoudens het in de Wet&#13;
bepaalde ten aanzien van de pachtprijs.&#13;
De pachter zal, indien hij verlenging ná&#13;
31 december 1992 niet wenst, hiervan uiterlijk&#13;
één jaar vóór het einde van de overeengekomen&#13;
pachttermijn aan de verpachter bij deurwaardersexploit&#13;
of bij aangetekende brief kennisgeven,&#13;
dat hij verlenging niet wenst. (...)”&#13;
3.4 Deze pachtovereenkomst is bij de grondkamer&#13;
voor Noord-Brabant ter toetsing aangeboden&#13;
en op 16 augustus 1963 door deze&#13;
grondkamer goedgekeurd.&#13;
3.5 Bij overeenkomst van 13 november 1998&#13;
(ingekomen bij de grondkamer Zuid op&#13;
26 november 1998 en goedgekeurd door deze&#13;
grondkamer op 12 februari 1999) is Van den&#13;
Hoek per 1 november 1998 in de plaats getreden&#13;
van zijn vader als pachter. Bij die overeenkomst&#13;
werd de gepachte oppervlakte vergroot&#13;
van 55.23.77 ha tot 58.77.07 ha, doordat het&#13;
resterende deel van het kadastrale perceel&#13;
Werkendam, sectie AB, nummer 205 bij de&#13;
pacht werd betrokken.&#13;
3.6 Overwater heeft bij exploot van 4 december&#13;
2003 de pachtovereenkomst opgezegd per&#13;
31 december 2004.&#13;
3.7 Van den Hoek is geboren op 16 mei 1937.&#13;
4 De beoordeling van het geschil in&#13;
hoger beroep&#13;
4.1 De grieven lenen zich voor gezamenlijke&#13;
bespreking. Met zijn grieven komt Van den&#13;
Hoek allereerst op tegen het oordeel van de&#13;
pachtkamer in eerste aanleg dat de pachtopzegging&#13;
door Overwater tijdig is geschied.&#13;
Volgens het oordeel van de pachtkamer gaat&#13;
Van den Hoek er ten onrechte van uit dat de&#13;
in de pachtovereenkomst vermelde “verlengingsoptie”&#13;
van vijf jaar rechtsgeldig is. Waar&#13;
Overwater niet heeft opgezegd tegen 31 december&#13;
1992 en Van den Hoek de onderhavige&#13;
gronden ook na 31 december 1992 is blijven&#13;
gebruiken, is – naar het oordeel van de&#13;
pachtkamer in eerste aanleg – de pachtovereenkomst&#13;
per 1 januari 1993 verlengd voor de&#13;
wettelijke duur van zes jaren en aansluitend,&#13;
per 1 januari 1999, andermaal voor zes jaren&#13;
tot en met 31 december 2004. Volgens Van&#13;
den Hoek moeten de in de onder 3.3 genoemde&#13;
passage opgenomen vijf jaren worden&#13;
gekwalificeerd als optiejaren en zijn deze wel&#13;
rechtsgeldig overeengekomen. Hierbij heeft&#13;
Van den Hoek verwezen naar een beschikking&#13;
van de pachtkamer van het hof van 31 januari&#13;
1959. De genoemde passage in de pachtovereenkomst&#13;
brengt volgens Van den Hoek mee&#13;
dat, nu hij een jaar voor het einde van de&#13;
overeengekomen pachttermijn niet schriftelijk&#13;
heeft aangegeven dat hij geen verlenging wenste,&#13;
hij gebruik heeft gemaakt van de overeengekomen&#13;
vijf optiejaren en dat de einddatum&#13;
van de pachtovereenkomst is te stellen op&#13;
31 december 1997. Nu geen pachtopzegging&#13;
tegen deze datum heeft plaatsgevonden, is de&#13;
pachtovereenkomst voor de wettelijke termijn&#13;
verlengd tot 31 december 2003. De pachtopzegging&#13;
bij exploot van 4 december 2003 is&#13;
daarom – volgens Van den Hoek – buiten de&#13;
in artikel 36 lid 2 Pachtwet genoemde periode&#13;
geschied.&#13;
4.2 Overwater heeft hiertegen aangevoerd dat&#13;
er in het onderhavige geval geen sprake is van&#13;
een optierecht (als bedoeld in het arrest van de&#13;
pachtkamer van het hof van 31 januari 1959),&#13;
maar van een aan de pachter toekomend recht&#13;
om een nieuwe pachtovereenkomst te sluiten.&#13;
Dit recht om weer te pachten verenigt zich,&#13;
volgens Overwater, niet met de dwingendrechtelijke&#13;
bepalingen van de Pachtwet (artikel&#13;
36 jo 57). De pachtovereenkomst is dan&#13;
ook per 31 december 1992 met (de wettelijke&#13;
termijn van) zes jaren verlengd en vervolgens&#13;
wederom met zes jaren. Hieruit volgt dat op&#13;
4 december 2003 tijdig is opgezegd, aangezien&#13;
de pachtovereenkomst loopt tot 31 december&#13;
2004. Het verlengingsverzoek van Van den&#13;
Hoek moet volgens Overwater worden afgewezen,&#13;
omdat Van den Hoek reeds de 65-jarige&#13;
leeftijd heeft bereikt.&#13;
4.3 Het hof overweegt als volgt. Gelet op de&#13;
bewoordingen van de in geschil zijnde passage&#13;
uit de pachtovereenkomst gaat het hof ervan&#13;
uit dat de pachtovereenkomst is aangegaan tot&#13;
31 december 1992. Voorts leidt het hof uit&#13;
deze bewoordingen af dat partijen hebben&#13;
beoogd de pachtovereenkomst ná 31 december&#13;
1992 met vijf jaar te verlengen, behoudens&#13;
opzegging door de pachter. Weliswaar staat in&#13;
de eerste alinea van de passage vermeld dat de&#13;
pachter het recht heeft het onroerend goed&#13;
weer te pachten, hetwelk volgens Overwater&#13;
duidt op een aanbod tot het sluiten van een&#13;
nieuwe pachtovereenkomst, maar het hof acht&#13;
doorslaggevend dat in de tweede alinea staat&#13;
vermeld dat de pachter alleen behoeft te&#13;
reageren indien hij verlenging niet wenst. In&#13;
deze passage is het woord verlenging expliciet&#13;
opgenomen, terwijl in de eerste alinea – waarnaar&#13;
de passage verwijst – in voor meerdere&#13;
uitleg vatbare bewoordingen slechts staat vermeld&#13;
dat de pachter het recht heeft opnieuw&#13;
te pachten. Het hof gaat er dan ook van uit&#13;
dat is beoogd een verlengingsmogelijkheid op&#13;
te nemen. Partijen hebben geen concrete feiten&#13;
en omstandigheden aangevoerd waaruit&#13;
volgt dat zij de pachtovereenkomst redelijkerwijs&#13;
in een andere dan de hierboven vermelde&#13;
zin hebben mogen begrijpen.&#13;
4.4 Het verlengingsbeding in de onderhavige&#13;
pachtovereenkomst bevat twee elementen.&#13;
Ten eerste bracht de bepaling mee dat de verpachter&#13;
de overeenkomst in verband met het&#13;
verstrijken van de termijn van 29 jaar en&#13;
7 maanden niet mocht opzeggen. Slechts de&#13;
pachter kon immers de overeenkomst tijdig&#13;
opzeggen. Dit element van het verlengingsbeding&#13;
strekt ten gunste van de pachter. Daarnaast&#13;
bevat het verlengingsbeding het element&#13;
dat de overeenkomst na 31 december 1992&#13;
zou worden verlengd voor een periode van&#13;
vijf jaar. Dit deel van het verlengingsbeding&#13;
wijkt ten nadele van de pachter af van de in&#13;
artikel 36 lid 1 van de Pachtwet opgenomen&#13;
wettelijke verlengingstermijn van zes jaar. Dit&#13;
deel van het beding is nietig, aangezien niet bij&#13;
overeenkomst van de wettelijke verlengingstermijn&#13;
van mag worden afgeweken (artikel&#13;
57 Pachtwet, juncto artikel 36 lid 1 Pachtwet).&#13;
4.5 Van den Hoek heeft zich subsidiair op het&#13;
standpunt gesteld dat partijen gelijktijdig met&#13;
het sluiten van de onderhavige pachtovereenkomst&#13;
een beëindigingovereenkomst hebben&#13;
gesloten. Nu de pachtovereenkomst volgens&#13;
hem op 31 december 1992 is geëindigd en hij&#13;
de gronden is blijven bewerken ten behoeve&#13;
van de landbouw, is – naar zijn zeggen – een&#13;
mondelinge pachtovereenkomst ontstaan.&#13;
Overwater heeft betwist dat met de pachtovereenkomst&#13;
tevens een beëindigingovereenkomst&#13;
is gesloten.&#13;
4.6 Het hof kan Van den Hoek niet volgen in&#13;
zijn betoog. Uit de bewoordingen van de&#13;
pachtovereenkomst volgt niet dat een beëindigingovereenkomst&#13;
is gesloten. De overeenkomst&#13;
zou volgens de bewoordingen van de&#13;
overeenkomst na 31 december 1992 worden&#13;
verlengd, behoudens opzegging door de pachter,&#13;
en niet worden beëindigd. Concrete feiten&#13;
of omstandigheden waaruit volgt dat Van den&#13;
Hoek – niettegenstaande de formulering van&#13;
de pachtovereenkomst – de bepalingen van de&#13;
pachtovereenkomst redelijkerwijs in de door&#13;
hem verdedigde zin heeft mogen begrijpen,&#13;
heeft hij niet aangevoerd.&#13;
4.7 Het hiervoor overwogene brengt met zich&#13;
dat de pachtovereenkomst na 31 december&#13;
1992 van rechtswege met zes jaren is verlengd&#13;
(tot 31 en met december 1998), waarna de&#13;
pachtovereenkomst wederom van rechtswege&#13;
met zes jaren is verlengd (tot en met 31 december&#13;
2004). Overwater heeft met zijn exploot&#13;
van 4 december 2003 de pachtovereenkomst&#13;
tijdig opgezegd. Hieruit volgt dat Van den&#13;
Hoek ontvankelijk is in zijn verlengingsverzoek.&#13;
Alle grieven falen derhalve.&#13;
4.8 Nu Van den Hoek geen grief heeft gericht&#13;
tegen de afwijzing door de pachtkamer in eerste&#13;
aanleg van zijn verlengingsverzoek op&#13;
grond van artikel 38a van de Pachtwet, staat&#13;
dit oordeel van de pachtkamer niet ter beoordeling&#13;
aan het hof.&#13;
4.9 Uit het voorgaande volgt dat de grieven&#13;
falen en dat de beschikking waarvan beroep&#13;
dient te worden bevestigd. Van den Hoek zal&#13;
als de in het ongelijk gestelde partij worden&#13;
veroordeeld in de kosten van het hoger beroep.&#13;
6 De beslissing&#13;
Het hof, beschikkende in hoger beroep:&#13;
bevestigt de tussen partijen gegeven beschikking&#13;
van de pachtkamer van de rechtbank te&#13;
Breda van 28 juli 2004;&#13;
veroordeelt Van den Hoek in de kosten van&#13;
het hoger beroep, tot aan deze uitspraak aan&#13;
de zijde van Overwater begroot op € 780,–&#13;
voor salaris van de procureur en op € 241,–&#13;
voor griffierecht.</content><legacyfootnotes/><footnotes><footnote/></footnotes><auteurs/><published>2006-05-01 00:00:00</published><modified>2006-05-01 00:00:00</modified><editiondate>2006-05-01</editiondate><htmlpath>https://denhollander.info/artikel/4041</htmlpath></article>
</articles></edition>
<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2003</searchword><id>4532</id><udhid>UDH:TvAR/4532</udhid><titel>Wetgeving en literatuur</titel><searchwords><searchword>TvAR 9/2003</searchword><searchword>UDH:TvAR/4532</searchword></searchwords><attachments><attachment><name>2003_nr 9_Wetgeving_Bezemer.pdf</name><extention>pdf</extention><url>https://denhollander.info/download/4477/ci</url></attachment></attachments><inleiding>Landinrichting&#13;
&#13;
Wijziging Landinrichtingswet i.v.m. positie CLC&#13;
Op 11 februari 2003 heeft de rechtbank Groningen&#13;
uitspraak gedaan in het kader van een&#13;
bezwaarprocedure op grond van de Landinrichtingswet&#13;
inzake het plan van toedeling van&#13;
de ruilverkaveling Sauwerd (zaaknr. 61120,&#13;
Agrarisch recht april 2003, nr. 5161 (m.nt. J.A.&#13;
Zevenbergen)). Deze uitspraak stelt de wijze&#13;
van besluitvorming in mandaat in landinrichtingsprocedures&#13;
aan de orde. Het oordeel van&#13;
de rechtbank heeft betrekking op de vaststelling&#13;
in mandaat namens de Centrale Landinrichtingscommissie&#13;
(CLC) van de richtlijnen&#13;
bij het plan van toedeling van de ruilverkaveling&#13;
Sauwerd, alsmede op de namens de CLC&#13;
verleende instemming met de tervisielegging&#13;
van het plan van toedeling door de landinrichtingscommissie&#13;
van de ruilverkaveling Sauwerd.&#13;
De uitspraak van de rechtbank Groningen&#13;
heeft gevolgen voor alle lopende herverkavelingsprocedures&#13;
op grond van de Landinrichtingswet,&#13;
de Herinrichtingswet Oost-Groningen&#13;
en Gronings-Drentse Veenkoloniën en de&#13;
Reconstructiewet Midden-Delfland. Immers&#13;
in al die procedures wordt toepassing gegeven&#13;
aan het meerbedoelde mandaatbesluit van de&#13;
CLC dat op 28 juni 1996 in werking trad. Om&#13;
de voortgang in de landinrichting te behouden,&#13;
is op 17 juni 2003 bij de Tweede Kamer&#13;
een wetsvoorstel ingediend, dat voorziet in&#13;
generieke reparatie van het geconstateerde&#13;
bevoegdheidsgebrek van de secretaris van de&#13;
CLC voor genoemde besluitvorming. De wet&#13;
zal daartoe aan de praktijk worden aangepast,&#13;
daar de CLC, vooruitlopend op haar voorgenomen&#13;
opheffing, in feite reeds lange tijd&#13;
niet meer functioneert. (Wijziging Landinrichtingswet&#13;
en enige andere inrichtingswetten&#13;
(positie van de Centrale Landinrichtingscommissie),&#13;
TK 2002-2003, 28 967, nrs. 1-3, A,&#13;
wetsvoorstel, memorie van toelichting, advies&#13;
en nader rapport, 17 juni 2003).&#13;
&#13;
Parlementaria&#13;
– Begroting LNV 2003, TK 2002-2003,&#13;
28 600 XIV, nr. 151 (brief minister met zijn&#13;
reactie op het RLG-advies “Platteland in de&#13;
steigers” over de reconstructie van de zandgebieden&#13;
in Zuid- en Oost-Nederland, 17 juni&#13;
2003)&#13;
– Wijziging van de Reconstructiewet concentratiegebieden&#13;
(opdragen rechtsbescherming&#13;
bij lijst geldelijke regelingen), EK 2002-&#13;
2003, 28 688, nr. 138c (verslag schriftelijk&#13;
overleg, 9 juli 2003)&#13;
&#13;
Wet- en regelgeving&#13;
– Verhoging subsidieplafond 2003 Regeling&#13;
subsidiëring gebiedsgericht beleid en reconstructie&#13;
concentratiegebieden, Stcrt. 11 juli&#13;
2003, nr. 131 (verhoging subsidieplafond voor&#13;
het jaar 2003 van € 20,5 mln. tot € 49,7 mln.)&#13;
&#13;
Literatuur&#13;
– J.A.M.A. Sluysmans en W.J.E. van der&#13;
Werf, ‘De Reconstructiewet concentratiegebieden&#13;
kritisch beschouwd’, Bouwrecht juli&#13;
2003/nr. 7, p. 571-583</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2003-09-01 00:00:00</published><modified>2003-09-01 00:00:00</modified><editiondate>2003-09-01</editiondate><htmlpath>https://denhollander.info/artikel/4532</htmlpath></article>
</articles></edition>
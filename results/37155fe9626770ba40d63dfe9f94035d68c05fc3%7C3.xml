<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2006</searchword><id>4057</id><udhid>UDH:TvAR/4057</udhid><titel>Huigens / gemeente Rijnwaarden (TvAR 2006/5347)</titel><searchwords><searchword>TvAR 6/2006</searchword><searchword>TvAR 2006/5347</searchword><searchword>UDH:TvAR/4057</searchword></searchwords><attachments><attachment><name>2006_nr 6_Rechtspraak_5347.pdf</name><extention>pdf</extention><url>https://denhollander.info/download/4016/ci</url></attachment></attachments><inleiding>[Pachtwet art. 51; Rv art. 223, 337]&#13;
&#13;
In eerste aanleg vordering tot ontruiming&#13;
toegewezen in afwachting van beslissing&#13;
over ontbinding ex art. 51 Pw en schadeloosstelling.&#13;
Uitspraak dient te worden&#13;
beschouwd als een voorlopige voorziening&#13;
voor de duur van de procedure, waartegen&#13;
hoger beroep openstaat. Hoewel niet uitdrukkelijk&#13;
aangegeven dat mede een voorlopige&#13;
voorziening werd gevorderd, moet&#13;
e.e.a. voor de pachter voldoende duidelijk&#13;
zijn geweest. Dergelijke vordering ook in&#13;
pachtzaken mogelijk. Beoordelingskader: of&#13;
een dusdanig spoedeisend belang bij&#13;
ontruiming bestaat dat de afloop van de&#13;
procedure niet kan worden afgewacht. Voor&#13;
de beslissing is verder van belang welke&#13;
belangen aan weerskanten een rol spelen,&#13;
zulks bezien in samenhang met de te&#13;
verwachten duur van de procedure voor&#13;
zover deze de ontbinding van de pachtovereenkomst&#13;
betreft en de proceskansen&#13;
daarin. Spoedeisend belang bij ontruiming&#13;
door hof aangenomen, belang bij voortgezet&#13;
gebruik echter onvoldoende onderbouwd&#13;
om gewicht te kunnen bepalen.&#13;
Proceskansen inmiddels duidelijk i.v.m. in&#13;
kracht van gewijsde gegaan vonnis, waarin&#13;
pachtovereenkomst is ontbonden. Volgt&#13;
bekrachtiging.</inleiding><content>ARREST IN DE ZAAK VAN:&#13;
Marcellinus Fredericus Gerardus Maria Huigens,&#13;
wonende te Baak, gemeente Steenderen,&#13;
appellant,&#13;
procureur: mr. P.C. Plochg,&#13;
tegen&#13;
de publiekrechtelijke rechtspersoon de gemeente&#13;
Rijnwaarden, zetelend te Lobith, gemeente&#13;
Rijnwaarden,&#13;
geïntimeerde,&#13;
procureur: mr. J.R.O. Dantuma.&#13;
1 De procedure in eerste aanleg&#13;
De pachtkamer van de rechtbank te Arnhem,&#13;
sectie kanton, locatie Arnhem, heeft op&#13;
10 december 2003 een vonnis gewezen tussen&#13;
appellant (verder te noemen: Huigens) als&#13;
gedaagde en geïntimeerde (verder te noemen:&#13;
de gemeente) als eiseres. Naar dit vonnis,&#13;
waarvan een afschrift aan dit arrest is gehecht,&#13;
wordt verwezen voor de procesgang in eerste&#13;
aanleg, de in die instantie genomen beslissing&#13;
en de gronden daarvoor.&#13;
2 De procedure in hoger beroep&#13;
2.1 Bij exploot van 19 december 2003 is Huigens&#13;
in hoger beroep gekomen van genoemd&#13;
vonnis met dagvaarding van de gemeente voor&#13;
dit hof.&#13;
2.2 Bij memorie van grieven heeft Huigens&#13;
tegen dat vonnis tien grieven aangevoerd en&#13;
toegelicht en heeft hij geconcludeerd dat het&#13;
hof dat vonnis zal vernietigen voor zover&#13;
daarbij de ontruiming van een aantal percelen&#13;
landbouwgrond op grond van de in dat vonnis&#13;
geformuleerde rechtsoverwegingen is uitgesproken&#13;
met veroordeling van de gemeente&#13;
in de kosten van het hoger beroep.&#13;
2.3 De gemeente heeft bij processtuk getiteld&#13;
“incident houdende niet-ontvankelijkheid&#13;
hoger beroep, dit voor alle weren en tevens&#13;
memorie van antwoord” verweer gevoerd met&#13;
conclusie dat het hof Huigens in zijn hoger&#13;
beroep niet-ontvankelijk zal verklaren dan&#13;
wel het bestreden vonnis zal bekrachtigen, zo&#13;
nodig met verbetering van de gronden en met&#13;
veroordeling van Huigens in de kosten van&#13;
het hoger beroep, zowel incident als hoofdzaak.&#13;
2.4 Huigens heeft bij akte een productie in het&#13;
geding gebracht.&#13;
2.5 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte heeft de pachtkamer in zijn&#13;
beslissing in alinea 2.4 genoemd dat de pachtkamer&#13;
de “thans door de gemeente gevorderde&#13;
ontruiming” toewijst.&#13;
II Ten onrechte heeft de pachtkamer Huigens&#13;
veroordeeld de in het beroepen vonnis genoemde&#13;
percelen te ontruimen.&#13;
III Ten onrechte heeft de pachtkamer overwogen:&#13;
“dat het meer dan evident is dat Huigens&#13;
in strijd met de redelijkheid en billijkheid&#13;
een beroep doet op het gebruiksrecht dat&#13;
hij kan ontlenen aan de met de gemeente&#13;
gesloten overeenkomst, zoals deze recentelijk&#13;
door de pachtkamer schriftelijk is vastgelegd”.&#13;
IV Ten onrechte heeft de pachtkamer overwogen:&#13;
“Met andere woorden: Huigens komt&#13;
geen ontruimingsbescherming toe in deze&#13;
zaak met een bijzonder karakter.”&#13;
V Ten onrechte heeft de pachtkamer in de&#13;
voorlaatste rechtsoverweging op pagina 7 van&#13;
het vonnis als basis voor de door de pachtkamer&#13;
geconstateerde strijd met de redelijkheid&#13;
en billijkheid doen gelden dat partijen&#13;
voor zover hier van belang hadden afgesproken&#13;
dat Huigens de door hem gepachte grond&#13;
slechts zou mogen gebruiken gedurende de&#13;
tijd dat de gemeente Rijnwaarden nog niet&#13;
direct de beschikking behoeft te hebben over&#13;
de aangekochte percelen.&#13;
VI Ten onrechte heeft de pachtkamer overwogen&#13;
dat de gemeente Rijnwaarden voldoende&#13;
aannemelijk heeft gemaakt dat zij er groot&#13;
belang bij heeft dat de ten processe bedoelde&#13;
percelen nog voor het einde van het jaar 2003&#13;
door haar in gebruik zouden kunnen worden&#13;
genomen.&#13;
VII Ten onrechte heeft de pachtkamer overwogen&#13;
dat onder omstandigheden een beroep&#13;
op het gebruiksrecht dat ontleend kan worden&#13;
aan der pachtovereenkomst in strijd met de&#13;
redelijkheid en billijkheid kan zijn.&#13;
VIII Ten onrechte heeft de pachtkamer zijn&#13;
oordeel dat Huigens heeft gehandeld in strijd&#13;
met de redelijkheid en billijkheid gebaseerd&#13;
op de subjectieve wil van Huigens, terwijl de&#13;
eisen van redelijkheid en billijkheid verwijzen&#13;
naar ongeschreven objectief recht.&#13;
IX Ten onrechte heeft de pachtkamer overwogen&#13;
dat zijn oordeel wordt onderschreven&#13;
door het feit dat de oorzaak van het conflict&#13;
tussen partijen is gelegen in het feit dat de gemeente&#13;
Rijnwaarden heeft geprobeerd om aan&#13;
Huigens verpachte grond of een deel daarvan&#13;
aan een derde in gebruik te geven zonder zijn&#13;
toestemming en dat daar de oorzaak van het&#13;
conflict tussen hen ligt.&#13;
X Ten onrechte heeft de pachtkamer zijn beslissing&#13;
als te lezen in het aangevallen vonnis&#13;
niet getoetst aan de vereisten van artikel 51&#13;
van de Pachtwet.&#13;
4 De vaststaande feiten&#13;
Het hof zal uitgaan van de feiten die de pachtkamer&#13;
in eerste aanleg heeft vastgesteld in het&#13;
aangevallen vonnis onder 2.1, nu tegen deze&#13;
vaststelling geen grieven zijn gericht of bezwaren&#13;
zijn geuit.&#13;
5 Beoordeling van het geschil in hoger beroep&#13;
5.1 Beknopt weergegeven betreft het onderhavige&#13;
hoger beroep de volgende kwestie.&#13;
Huigens heeft in 1998 land verkocht aan de&#13;
gemeente ter voorkoming van onteigening in&#13;
verband met plannen van de gemeente om ter&#13;
plaatse na bestemmingswijziging tot woningbouw&#13;
over te gaan. De gemeente heeft een&#13;
gedeelte van dat land tegen vergoeding aan&#13;
Huigens ter beschikking gesteld voor tijdelijk&#13;
voortgezet gebruik. Bij vonnis van 12 november&#13;
2003 heeft de pachtkamer van de rechtagrarisch&#13;
bank te Arnhem, sector kanton, locatie Arnhem,&#13;
ter zake van dat gedeelte een pachtovereenkomst&#13;
vastgelegd. Rond diezelfde tijd&#13;
heeft de gemeente gevorderd dat de pachtovereenkomst&#13;
zal worden ontbonden, Huigens&#13;
zal worden veroordeeld tot ontruiming&#13;
en de aan Huigens toekomende schadeloosstelling&#13;
ex art. 52 van de Pachtwet op nihil zal&#13;
worden bepaald. In het aangevallen vonnis&#13;
heeft de eerdergenoemde pachtkamer – onder&#13;
meer – Huigens tot ontruiming veroordeeld&#13;
en de beslissing over de ontbinding en schadeloosstelling&#13;
aangehouden. Het onderhavige&#13;
hoger beroep stelt de veroordeling tot ontruiming&#13;
ter discussie.&#13;
5.2 Het beroep van de gemeente op niet-ontvankelijkheid&#13;
(dat overigens als een verweer&#13;
ten principale dient te worden beschouwd)&#13;
wordt verworpen. Naar het oordeel van het&#13;
hof dient – ervan uitgaande dat ontruiming&#13;
voorafgaand aan de ontbinding is gevorderd,&#13;
waarop hierna zal worden ingegaan – de beslissing&#13;
waarvan beroep te worden beschouwd als&#13;
een voorlopige voorziening voor de duur van&#13;
de procedure als bedoeld in art. 223 Wetboek&#13;
van Burgerlijke Rechtsvordering. Hier is sprake&#13;
van een beslissing in het dictum van het&#13;
vonnis waarbij een afzonderlijke provisionele&#13;
vordering definitief – zij het op basis van een&#13;
voorlopig oordeel – wordt afgedaan. Uit de&#13;
bepaling van art. 337 Wetboek van Burgerlijke&#13;
Rechtsvordering volgt dat tegen de beslissing&#13;
op een provisionele vordering, hoewel in een&#13;
tussenvonnis gegeven, steeds aanstonds hoger&#13;
beroep kan worden ingesteld.&#13;
5.3 In de inleidende dagvaarding heeft de&#13;
gemeente gevorderd, dat de pachtovereenkomst&#13;
“(...) wordt ontbonden en zonodig de&#13;
ontruiming te bepalen van voornoemde percelen,&#13;
dit direct na betekening van het te&#13;
dezen te wijzen vonnis, dit zo nodig met hulp&#13;
van politie en justitie en dit zo mogelijk in een&#13;
separaat tussenvonnis te bepalen (...).” Hoewel&#13;
niet uitdrukkelijk is aangegeven dat mede&#13;
een voorlopige voorziening wordt gevorderd,&#13;
kán naar het oordeel van het hof een dergelijke&#13;
vordering in de eis worden gelezen. De&#13;
formulering is echter dermate onduidelijk, dat&#13;
deze alleen dan als mede inhoudende een provisionele&#13;
eis kan worden beschouwd indien&#13;
die strekking geacht moet worden ook voor&#13;
Huigens voldoende duidelijk te zijn geweest.&#13;
Daartoe wordt het volgende overwogen. Uit&#13;
de toelichting op de dagvaarding (nr. 16) en de&#13;
overgelegde stukken volgt dat de gemeente in&#13;
een afzonderlijke procedure een voorlopige&#13;
voorziening had gevraagd in verband met een&#13;
door haar gesteld spoedeisend belang bij een&#13;
spoedige ontruiming van de gronden voor&#13;
zover deze in het bestemmingsplan waren&#13;
betrokken. Uit de stellingen van partijen in&#13;
hoger beroep (memorie van grieven nrs. 6 e.v.;&#13;
memorie van antwoord nr. 12) volgt dat de&#13;
ontruimingsprocedure is aangehouden op initiatief&#13;
van de pachtkamer met de mededeling&#13;
dat in de onderhavige procedure over de ontruiming&#13;
zou worden beslist. Uit het procesverbaal&#13;
van mondelinge behandeling van&#13;
12 november 2003 in de kort geding-zaak&#13;
blijkt dat – kennelijk in dit verband – is afgesproken&#13;
dat Huigens in de onderhavige zaak&#13;
snel van antwoord zou dienen, waarna direct&#13;
vonnis zou worden gewezen. Het hof is van&#13;
oordeel dat het onder deze omstandigheden&#13;
ook voor Huigens duidelijk had moeten zijn&#13;
dat de pachtkamer de vordering tot ontruiming&#13;
in de onderhavige zaak (mede) opvatte&#13;
als een vordering tot het treffen van een voorlopige&#13;
voorziening voor de duur van het&#13;
geding. In de dagvaarding werd ook aangedrongen&#13;
op een “separaat tussenvonnis”. Dat&#13;
Huigens met een voorlopige voorziening rekening&#13;
moest houden volgt ook uit hetgeen hij&#13;
zelf aangeeft in de memorie van grieven onder&#13;
nr. 7.&#13;
5.4 De vordering tot het treffen van een voorlopige&#13;
voorziening als bedoeld in art. 223&#13;
Wetboek van Burgerlijke Rechtsvordering is&#13;
mogelijk in iedere dagvaardingsprocedure en&#13;
dus ook in een procedure als de onderhavige.&#13;
Het hof verwerpt dan ook de stelling van&#13;
Huigens dat het pachtrecht “de mogelijkheid&#13;
van ontruiming als voorschot op een ontbinding”&#13;
niet zou kennen.&#13;
5.5 Hetgeen hierboven onder 5.2 en 5.3 is&#13;
overwogen brengt mee, dat grief I faalt.&#13;
5.6 Wat betreft het kader waarbinnen de vordering&#13;
moet worden beoordeeld overweegt&#13;
het hof als volgt. Voor toewijzing van die vordering&#13;
is noodzakelijk dat de gemeente een&#13;
dusdanig spoedeisend belang bij ontruiming&#13;
heeft, dat de afloop van de procedure niet kan&#13;
worden afgewacht. Voor de beslissing is verder&#13;
van belang welke belangen aan weerskanten&#13;
een rol spelen, zulks bezien in samenhang met&#13;
de te verwachten duur van de procedure voor&#13;
zover deze de ontbinding van de pacht-overeenkomst&#13;
betreft en de proceskansen daarin.&#13;
5.7 Het hof begrijpt hetgeen de gemeente bij&#13;
inleidende dagvaarding aanvoert aldus, dat zij&#13;
met spoed tot bouwrijp maken van de desbetreffende&#13;
grond wilde overgaan. Vertraging&#13;
hierin zou, aldus de gemeente, een kostenpost&#13;
betekenen welke de exploitatie onder druk zet&#13;
(nr. 16). Het hof acht hiermee een spoedeisend&#13;
belang voldoende aannemelijk gemaakt. Of&#13;
dit belang dusdanig spoedeisend was dat de&#13;
afloop van de procedure niet kon worden&#13;
afgewacht, is tegen de achtergrond van het feit&#13;
dat in mei 2004 eindvonnis is gewezen een&#13;
vraagpunt. Het hof ziet echter aanleiding ook&#13;
deze vraag bevestigend te beantwoorden, nu&#13;
in december 2003 nog niet kon worden voorzien&#13;
hoeveel tijd het vervolg van de procedure&#13;
(na conclusies van re- en dupliek en eventuele&#13;
verdere proceshandelingen) in beslag zou&#13;
nemen. Daar komt bij, dat de pachtkamer in&#13;
eerste aanleg haar beslissing mede heeft gemotiveerd&#13;
aan de hand van de mondelinge&#13;
behandeling bij het kort geding, bij welke&#13;
gelegenheid kennelijk door de gemeente is&#13;
gesteld dat zij de gronden nog voor het einde&#13;
van het jaar 2003 in gebruik wilde nemen ter&#13;
vermijding van het mislopen van grote subsidiebedragen.&#13;
Ook dit levert een spoedeisend&#13;
belang op. Het hof leest in de memorie van&#13;
grieven geen betwisting van deze overweging&#13;
uit het vonnis waarvan beroep. Met grief VI&#13;
betoogt Huigens dat hier niet sprake is van&#13;
het belang waarop artikel 51 van de Pachtwet&#13;
doelt, maar hij miskent dat bij de vraag of&#13;
sprake is van een spoedeisend belang alle&#13;
omstandigheden een rol kunnen spelen.&#13;
5.8 Uit de vorige rechtsoverweging volgt&#13;
tevens het belang van de gemeente bij de&#13;
gevraagde voorziening. Huigens heeft in de&#13;
conclusie van antwoord (nr. 30) aangegeven&#13;
een belang bij voortgezet gebruik te hebben&#13;
zolang dit mogelijk is, maar hij heeft onvoldoende&#13;
toelichting gegeven om het gewicht&#13;
van dit belang te kunnen bepalen. Enige&#13;
onderbouwing kon van hem worden gevergd&#13;
tegen de achtergrond van enerzijds het feit dat&#13;
hij voor de grond een vergoeding betaalde en&#13;
anderzijds de omstandigheid dat hij de grond&#13;
had verkocht aan de gemeente ter voorkoming&#13;
van onteigening, waarbij hij een vergoeding&#13;
op basis van verplaatsing van zijn bedrijf&#13;
had ontvangen. Ook in hoger beroep heeft&#13;
Huigens nagelaten zijn belang nader toe te&#13;
lichten. Blijkens de overgelegde stukken van&#13;
de kort geding-procedure heeft Huigens zich&#13;
ook in die procedure beperkt tot het louter&#13;
stellen – en niet onderbouwen – van zijn&#13;
belang bij voortzetting van het gebruik binnen&#13;
zijn bedrijf (pleitnota, blz. 8 onder).&#13;
Onder deze omstandigheden dient zijn belang&#13;
bij behoud van de grond gedurende de procedure&#13;
ten achter te worden gesteld bij het&#13;
belang van de gemeente bij het vroegtijdig&#13;
verkrijgen daarvan.&#13;
5.9 Wat betreft de proceskansen in de ontbindingsprocedure&#13;
kan worden volstaan met een&#13;
verwijzing naar het door Huigens overgelegde&#13;
eindvonnis in deze zaak van 26 mei 2004. In&#13;
dat vonnis is de pachtovereenkomst tussen&#13;
partijen op grond van art. 51 van de Pachtwet&#13;
ontbonden. Huigens geeft in de akte, waarbij&#13;
het vonnis is overgelegd, aan dat het vonnis in&#13;
kracht van gewijsde is gegaan. Hiermee is&#13;
zekerheid verkregen over de afloop van de&#13;
procedure en is een beschouwing omtrent de&#13;
proceskansen voor de beoordeling in de&#13;
onderhavige kwestie niet meer nodig. Als uitgangspunt&#13;
moet gelden dat de proceskansen&#13;
voor de gemeente gunstig waren.&#13;
5.10 Op grond van een en ander faalt grief II&#13;
en kunnen de grieven III – X, wat er verder&#13;
zij van de door die grieven aangevallen overwegingen&#13;
van de pachtkamer in eerste aanleg&#13;
– niet leiden tot honorering van Huigens’&#13;
standpunt. Zij zijn dus tevergeefs voorgesteld.&#13;
5.11 De slotsom luidt dat het aangevallen vonnis,&#13;
voor zover in dit hoger beroep betrokken,&#13;
zal worden bekrachtigd.&#13;
5.12 Huigens zal worden veroordeeld in de&#13;
kosten van het hoger beroep.&#13;
6 De beslissing&#13;
Het hof, recht doende in hoger beroep,&#13;
bekrachtigt het tussen partijen gewezen vonnis&#13;
van de pachtkamer van de rechtbank te&#13;
Arnhem, sectie kanton, locatie Arnhem, van&#13;
10 december 2003, waarvan beroep;&#13;
veroordeelt Huigens in de kosten van het&#13;
hoger beroep, aan de zijde van de gemeente&#13;
tot op heden begroot op € 241,– wegens griffierecht&#13;
en € 894,– wegens salaris.</content><legacyfootnotes/><footnotes><footnote/></footnotes><auteurs/><published>2006-06-01 00:00:00</published><modified>2006-06-01 00:00:00</modified><editiondate>2006-06-01</editiondate><htmlpath>https://denhollander.info/artikel/4057</htmlpath></article>
</articles></edition>
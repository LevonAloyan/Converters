<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1991</searchword><id>6664</id><udhid>UDH:TvAR/6664</udhid><titel>'Gerrit Albertus Hemeltjen / Hendrika Willemina Blom-Roeterd' (TvAR 1991/4438)</titel><searchwords><searchword>TvAR 2/1991</searchword><searchword>TvAR 1991/4438</searchword><searchword>UDH:TvAR/6664</searchword></searchwords><attachments><attachment><name>1991_nr 2_Rechtspraak_4438.pdf</name><extention>pdf</extention><url>https://denhollander.info/download/6405/ci</url></attachment></attachments><inleiding>Pachtwet, art. 39&#13;
Aangezien de pachter de gepachte boerderij&#13;
heeft verwaarloosd, is zijn bedrijfsvoering&#13;
niet geweest zoals het een goed pachter betaamt.&#13;
Gelet op zijn leeftijd van 64 jaar zal hij&#13;
verdere achteruitgang van de slechte toestand&#13;
van het gepachte niet kunnen voorkomen.&#13;
Hij heeft zijn bedrijfsvoering ook al&#13;
drastisch beperkt. Verlengingsverzoek afgewezen </inleiding><content>Het gerechtshof te Arnhem, pachtkamer;&#13;
Gezien:&#13;
het op 12 april 1990 ter griffie van het hof&#13;
ingekomen beroepschrift van Gerrit Albertus&#13;
Hemeltjen, -hierna te noemen: de pachter-,&#13;
wonende te Diepenveen, procureur: mr.&#13;
J.M.J. Huver, tegen een beschikking van de&#13;
pachtkamer van het kantongerecht te Deventer&#13;
van 15 maart 1990, waarbij is afgewezen&#13;
het verzoek tot verlenging van de pachtovereenkomst&#13;
met Hendrika Willemina&#13;
Blom-Roeterd, wonende te Geldrop, als verpachtster,&#13;
behoudens verlenging eindigend&#13;
op 31 oktober 1990 betreffende de hoeve&#13;
't Eikendal, gelegen aan de Schuurmansweg&#13;
in de gemeente Diepenveen en kadastraal&#13;
bekend in die gemeente sectie A, nr. 4538,&#13;
groot ± 8.25 ha;&#13;
Mede gezien:&#13;
de overige stukken, waaronder een fotocopie&#13;
van voormelde beschikking;&#13;
Gelet op:&#13;
de behandeling van het hoger beroep in&#13;
raadkamer van het hof op 6 augustus 1990&#13;
waarbij aanwezig waren appellant, bijgestaan&#13;
door mevrouw mr. LH. Grandjean,&#13;
advocaat te Zwolle, en geïntimeerde, vergezeld&#13;
van haar dochter en bijgestaan door&#13;
mr. J. In 't Veld, advocaat te Zwolle;&#13;
Overweegt:&#13;
De stukken:&#13;
De voormelde beschikking is gegeven uit de&#13;
volgende overwegingen:&#13;
'Uit al hetgeen in deze procedure naar voren&#13;
is gekomen, bezien in hun onderling verband&#13;
en samenhang, kan niet anders dan de conclusie&#13;
worden getrokken, dat de bedrijfsvoering&#13;
door Hemeltjen (al dan niet met hulp van&#13;
zijn meewerkende zoon) niet is geweest,&#13;
zoals een goed pachter betaamt. Hierbij heeft&#13;
de pachtkamer ook met name overwogen, dat&#13;
deze bedrijfsvoering zodanig door toedoen&#13;
c.q. nalaten van Hemeltjen in de loop der&#13;
jaren achteruit is gegaan, dat niet verwacht&#13;
kan worden -mede gelet op de leeftijd van&#13;
Hemeltjen- dat hij verdere achteruitgang van&#13;
de thans reeds onacceptabele toestand zal&#13;
weten te voorkomen. Bovenstaande brengt&#13;
met zich dat het verzoek tot verlenging van&#13;
de pachtovereenkomst op grond van artikel&#13;
39 van de Pachtwet moet worden afgewezen'.&#13;
Appellant heeft de volgende grieven aangevoerd:&#13;
Grief I&#13;
Ten onrechte heeft de pachtkamer het verlengingsverzoek&#13;
van pachter afgewezen en&#13;
ten onrechte overwogen dat 'uit al hetgeen in&#13;
deze procedure naar voren is gekomen, bezien&#13;
in hun onderling verband en samenhang&#13;
niet anders dan de conclusie kan worden&#13;
getrokken, dat de bedrijfsvoering door&#13;
Hemeltjen (al dan niet met behulp van die&#13;
meewerkende zoon) niet is geweest, zoals&#13;
een goed pachter betaamt'.&#13;
Grief II&#13;
Ten onrechte heeft de pachtkamer verder&#13;
overwogen dat, mede gelet op de leeftijd van&#13;
pachter, niet verwacht kan worden dat (deze)&#13;
verdere achteruitgang van de thans reeds&#13;
onacceptabele toestand zal weten te voorkomen.&#13;
Pachter ontkent dat er sprake zou zijn&#13;
van een onacceptabele toestand. Uit het&#13;
proces-verbaal van bevindingen blijkt zulks&#13;
ook niet.&#13;
Grief III&#13;
Ten onrechte heeft de pachtkamer geen rekening&#13;
gehouden met de belangen van&#13;
pachter.&#13;
Pachter is afhankelijk van zijn inkomsten uit&#13;
melkveehouderij, die door middel van het&#13;
pachtobject wordt uitgeoefend,&#13;
met verzoek de beschikking van de pachtkamer&#13;
van het kantongerecht te Deventer van 15 maart 1990 te vernietigen en opnieuw&#13;
rechtdoende de pachtovereenkomst te verlengen&#13;
met de wettelijke duur van zes jaren,&#13;
althans met zodanige duur als uw pachtkamer&#13;
in goede justitie juist acht.&#13;
De mondelinge behandeling Niet of&#13;
onvoldoende weersproken is verklaard&#13;
door de pachter:&#13;
dat zijn geboortedatum is 21 september&#13;
1926, dat hij weduwnaar is en uit dien hoofde&#13;
een uitkering van rond ƒ 1 000,- per maand&#13;
netto ontvangt; dat zijn zoon, 33 jaar oud, die&#13;
de LAS en twee jaar MAS heeft gevolgd, tot&#13;
voor kort heeft meegewerkt in zijn bedrijf,&#13;
dat behalve uit de hoeve in geschil nog uit&#13;
0.90 ha pachtland bestaat; dat hij 8 melkkoeien&#13;
en 3 stuks jongvee had, maar zes&#13;
weken geleden 6 melkkoeien heeft verkocht,&#13;
teneinde aan zijn dochter op haar vordering&#13;
het erfdeel te kunnen uitkeren; dat zijn&#13;
melkquotum 54 244 kg bedraagt;&#13;
en door de verpachtster:&#13;
dat zij de boerderij eerst wil laten opknappen&#13;
en daarna verkopen.&#13;
De raadslieden hebben de standpunten van&#13;
partijen toegelicht.&#13;
Het oordeel van het hof&#13;
Het is het hof ambtshalve bekend dat bij&#13;
vonnis van 15 maart 1990 van de pachtkamer&#13;
te Deventer de vordering van de pachter tot&#13;
indeplaatsstelling van zijn zoon Johannes&#13;
Hendrik is afgewezen en dat tegen dat vonnis&#13;
geen hoger beroep is ingesteld.&#13;
Grief I betreft 's pachters bedrijfsvoering.&#13;
Het vonnis steunt op het daarbij aangehaalde&#13;
proces-verbaal van bevindingen van leden&#13;
van de pachtkamer, luidend: 'de grasmat is&#13;
verwaarloosd, er staan veel&#13;
onkruidgewassen; de afrastering verkeert in&#13;
slechte staat; er is door de pachter onvoldoende&#13;
onderhoud aan en rond de hoeve&#13;
gepleegd'.&#13;
Hiermee is de beslissing dat de bedrijfsvoering&#13;
niet is geweest zoals het een goed&#13;
pachter betaamt, voldoende gemotiveerd.&#13;
Bij het beroepschrift is hiertegen slechts&#13;
aangevoerd, dat de pachter het pachtobject&#13;
sedert 1972 als goed pachter in gebruik heeft.&#13;
Deze betwisting is niet voldoende met redenen&#13;
omkleed en wordt dus gepasseerd.&#13;
Grief I faalt.&#13;
Hetzelfde geldt voor grief II. Met de pachtkamer&#13;
te Deventer is het hof van oordeel, dat&#13;
de pachter gezien zijn leeftijd -bijna 64 jaarniet&#13;
geacht kan worden verdere achteruitgang&#13;
van de reeds onacceptabele toestand&#13;
van de gepachte boerderij te kunnen voorkomen.&#13;
Dit klemt temeer, daar hem de vordering&#13;
tot indeplaatsstelling van zijn zoon bij gewijsde&#13;
is ontzegd en deze zoon sinds kort niet&#13;
meer in het bedrijf meewerkt. Bovendien kan&#13;
bij de tot twee melkkoeien gereduceerde&#13;
veestapel enige verbetering in de bedrijfsvoering&#13;
niet worden verwacht. De pachter&#13;
heeft niet aannemelijk gemaakt, dat hij die&#13;
weer zal uitbreiden.&#13;
Grief III, waarbij wordt gewezen op de belangen&#13;
van de pachter, is evenmin gegrond.&#13;
Aangezien bij de bestreden beschikking terecht&#13;
is beslist, dat de bedrijfsvoering van&#13;
Hemeltjen niet is geweest zoals het een goed&#13;
pachter betaamt, moest het verlengingsverzoek&#13;
worden afgewezen. Daarbij kan geen&#13;
rekening worden gehouden met het belang&#13;
van de pachter bij verlenging. Ook deze grief&#13;
is tevergeefs voorgedragen.&#13;
De slotsom&#13;
De grieven falen. De beschikking waarvan&#13;
beroep is terecht gegeven. Zij zal worden&#13;
bevestigd.&#13;
Beschikkende in hoger beroep:&#13;
Bevestigt de beschikking waarvan beroep. </content><legacyfootnotes/><footnotes><footnote/></footnotes><auteurs>Mr. Maris, mr. Beschoor Plug, mr.&#13;
Knottnerus, baron De Weichs de Wenne en&#13;
De Wolf</auteurs><published>1991-02-01 00:00:00</published><modified>1991-02-01 00:00:00</modified><editiondate>1991-02-01</editiondate><htmlpath>https://denhollander.info/artikel/6664</htmlpath></article>
</articles></edition>
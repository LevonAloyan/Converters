<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2005</searchword><id>4283</id><udhid>UDH:TvAR/4283</udhid><titel>Christiaens / de gezamenlijke belanghebbenden in de ruilverkaveling Melderslo (TvAR 2005/5286)</titel><searchwords><searchword>TvAR 6/2005</searchword><searchword>TvAR 2005/5286</searchword><searchword>UDH:TvAR/4283</searchword></searchwords><attachments><attachment><name>2005_nr 6_Rechtspraak_5286.pdf</name><extention>pdf</extention><url>https://denhollander.info/download/4241/ci</url></attachment></attachments><inleiding>[Landinrichtingswet art. 210, 212]&#13;
&#13;
De rechtbank is met de landinrichtingscommissie&#13;
van oordeel dat aan de schuur&#13;
een waarde toegekend dient te worden die&#13;
deze schuur in het vrije economische&#13;
verkeer heeft.&#13;
</inleiding><content>reclamant:&#13;
de Maatschap W.G.P. en E.M.L. Christiaens,&#13;
gevestigd te Melderslo,&#13;
adviseur: mr. J.J. Janssen van de Stichting&#13;
Rechtsbijstand,&#13;
tegen&#13;
de gezamenlijke belanghebbenden in de ruilverkaveling&#13;
“Melderslo”.&#13;
Het verloop van de procedure&#13;
(...; red.)&#13;
De bezwaren van reclamant&#13;
Reclamant wenst een hogere vergoeding voor&#13;
de schuur, die zich bevond op een ingebracht,&#13;
maar niet toebedeeld, perceel. Ter onderbouwing&#13;
van dat standpunt is een taxatierapport&#13;
overgelegd, waarin de herbouwwaarde van de&#13;
schuur is vastgesteld op € 8.500,–. Reclamant&#13;
is voorts van mening dat de ondergrond en de&#13;
zich om de schuur bevindende grond een&#13;
meerwaarde heeft en dat hij schade lijdt omdat&#13;
de eigendom van het perceel, waarop de&#13;
schuur staat, is overgegaan op een derde.&#13;
Het standpunt van de belanghebbende&#13;
W.H.G. Heidens&#13;
Belanghebbende stelt zich primair op het&#13;
standpunt dat de kwestie over de hoogte van&#13;
de vergoeding van de schuur een zaak is tussen&#13;
de landinrichtingscommissie en reclamant.&#13;
In ieder geval kunnen eventuele herbouwkosten&#13;
nooit voor rekening van belanghebbende&#13;
komen, nu de schuur voor belanghebbende&#13;
geen waarde heeft. Voorts stelt belanghebbende&#13;
zich op het standpunt dat ook niet bedoeling&#13;
van de landinrichtingscommissie is&#13;
geweest om enige waarde met belanghebbende&#13;
te verrekenen, aangezien men het schuurtje&#13;
heeft willen afbreken.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
De Landinrichtingscommissie heeft zich aangesloten&#13;
bij het standpunt van de Centrale&#13;
Landinrichtingscommissie.&#13;
Van het door de vertegenwoordiger van de&#13;
Centrale Landinrichtingscommissie gevoerde&#13;
betoog zijn pleitnotities overgelegd. De inhoud&#13;
daarvan dient als hier herhaald en ingelast te&#13;
worden beschouwd.&#13;
De centrale landinrichtingscommissie is van&#13;
mening dat reclamant slechts aanspraak kan&#13;
maken op vergoeding van de schuur op basis&#13;
van de waarde die de schuur in het vrije economische&#13;
verkeer heeft. Die waarde is conform&#13;
het op 8 november 1999 uitgebrachte taxatierapport&#13;
vastgesteld op een bedrag van&#13;
€ 4.200,–. Dit bedrag is ook reeds eind 2000&#13;
aan reclamant uitgekeerd. In de voor het eerst&#13;
voor de rechtbank geuite bezwaren dient reclamant&#13;
niet-ontvankelijk verklaard te worden.&#13;
Het oordeel van de rechtbank&#13;
Aan de orde is thans de vraag of aan reclamant&#13;
een vergoeding toekomt op basis van&#13;
herbouwwaarde dan wel op basis van de&#13;
waarde die de schuur in het vrije economische&#13;
verkeer heeft, de zogenaamde onderhandse&#13;
verkoopwaarde.&#13;
De rechtbank is met de landinrichtingscommissie&#13;
van oordeel dat aan de schuur een&#13;
waarde toegekend dient te worden die deze&#13;
schuur in het vrije economische verkeer heeft.&#13;
Voldoende aannemelijk is geworden dat reclamant&#13;
de schuur in het kader van de bedrijfsuitoefening&#13;
niet nodig had en dat de schuur&#13;
gebruikt werd – en overigens nog steeds daarvoor&#13;
met instemming van belanghebbende&#13;
Heidens gebruikt wordt – voor de opslag van&#13;
stro en hooi voor het paard van de dochter&#13;
van reclamant. Belanghebbende heeft verklaard&#13;
dat de schuur voor hem geen enkele&#13;
waarde heeft en dat de schuur niet is blijven&#13;
staan omdat de schuur voor hem enige waarde&#13;
heeft. De landinrichtingscommissie heeft voorts&#13;
onvoldoende gemotiveerd weersproken gesteld&#13;
dat door reclamant is erkend dat de bedrijfsgebouwen&#13;
op de huiskavel voldoende capaciteit&#13;
hebben om het stro en hooi te herbergen,&#13;
terwijl de noodzaak van het bouwen van een&#13;
nieuwe schuur niet is aangetoond. Dit&#13;
bezwaar van reclamant dient dan ook te worden&#13;
afgewezen.&#13;
Voor zover reclamant van mening is dat de&#13;
ondergrond en de zich om de schuur bevindende&#13;
grond een meerwaarde heeft, dient&#13;
reclamant in dat bezwaar niet-ontvankelijk te&#13;
worden verklaard, nu dit bezwaar eerst ter zitting&#13;
bij de rechtbank naar voren is gebracht.&#13;
Om die reden, zal reclamant eveneens nietontvankelijk&#13;
worden verklaard in het bezwaar&#13;
dat reclamant schade lijdt omdat de eigendom&#13;
van het perceel, waarop de schuur staat, is&#13;
overgegaan op een derde.&#13;
De kosten van het geding&#13;
(...; red.)&#13;
Beslissing&#13;
De rechtbank:&#13;
wijst het bezwaar van reclamant betreffende&#13;
de vergoeding van de schuur af;&#13;
verklaart reclamant in zijn overige bezwaren&#13;
niet-ontvankelijk;&#13;
(...; red.)&#13;
</content><legacyfootnotes/><footnotes><footnote/></footnotes><auteurs/><published>2005-06-01 00:00:00</published><modified>2002-09-24 00:00:00</modified><editiondate>2005-06-01</editiondate><htmlpath>https://denhollander.info/artikel/4283</htmlpath></article>
</articles></edition>
<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>4871</id><udhid>UDH:TvAR/4871</udhid><titel>Aannemingsmaatschappij B. / Uitkomsten van de eerste schatting in de ruilverkaveling 'Twijzel-Buitenpost' (TvAR 1998/4928)</titel><searchwords><searchword>TvAR 7/8/1998</searchword><searchword>TvAR 1998/4928</searchword><searchword>UDH:TvAR/4871</searchword></searchwords><attachments><attachment><name>1998_nr 78_Rechtspraak_4928.pdf</name><extention>pdf</extention><url>https://denhollander.info/download/4813/ci</url></attachment></attachments><inleiding>Landinrichtingswet art. 162, 166&#13;
&#13;
Uit het stelsel van classificatie volgt niet zonder meer dat ieder grasland als cultuurgrond moet worden beschouwd. Uitleg begrip cul-tuurgrond. Perceel is gebruikt als gronddepot. Dat op het perceel vee kan grazen, omdat er kennelijk in de loop van de tijd weer gras is gaan groeien en de gesteldheid van het terrein beweiding - geheel of gedeeltelijk - toelaat, rechtvaardigt nog niet de conclusie dat het om cultuurgrond gaat. Gelet op de omstandigheden van het geval waren bodemproeven niet noodzakelijk, voortbrengend vermogen van de grond behoefde niet te worden onderzocht. Een eventuele andere dan agrarische waarde van het zandpakket komt eerst bij de tweede schatting en het opmaken van de lijst der geldelijke regelingen aan de orde aan de orde.</inleiding><content>Aannemingsmaatschappij B., reclamante,&#13;
tegen&#13;
de uitkomsten van de eerste schatting in de ruilverkaveling 'Twijzel-Buitenpost'&#13;
(...)&#13;
Rechtsoverwegingen&#13;
Het bezwaar&#13;
1. Het bezwaar van reclamante luidt dat de uitkomst van de eerste schatting van het per-ceel Drogeham G 1329 te laag is. Dit perceel is door de schatters op 8 punten geschat, welke schatting later door de Landinrichtingscom-missie, overigens zonder enige motivering, is verhoogd tot 11 punten. Met name betoogt reclamante dat het betrokken perceel ten onrechte in de categorie "niet-cultuurgrond" is ingedeeld, zodat een te laag puntenaantal is toegekend. Weliswaar is juist dat het perceel in de zestiger jaren deels is benut voor de opslag van zand, afkomstig uit het Prinses Margrietkanaal, maar thans kan het als gras-land worden beschouwd; er graast vee op, zoals blijkt uit de namens reclamante overlegde foto's. Dit betekent dat het perceel voldoet aan de definitie die in het stelsel van classificatie van cultuurgrond wordt gegeven. Hierbij komt dat door de schatters ten aanzien van dit terrein in het geheel geen bodemproeven zijn genomen; men ging er kennelijk zonder meer van uit dat het om een gronddepot ging en heeft niet de moeite genomen ter plaatse te gaan kijken. Aan de definitie die de vertegen-woordiger van de Landinrichtingscommissie, de heer Andriessen, tijdens de zitting voor de rechter-commissaris gaf, te weten dat een perceel als cultuurgrond moet worden be-schouwd, wanneer het morgen reeds als zoda-nig kan worden gebruikt, moet worden voor-bij gegaan, nu het stelsel van classificatie dui-delijk maakt dat grasland en bouwland als cultuurgrond moeten worden beschouwd. Daarmee staat vast dat het perceel van recla-mante cultuurgrond is en wezenlijk hoger&#13;
moet worden geschat. Hiervoor zal de bodem ter plaatse moeten worden onderzocht. Recla-mante wenst niet op voorhand uit te sluiten dat het betrokken perceel zal worden uitge-ruild. Ten slotte is reclamante van mening dat het zandpakket in haar perceel een niet-agra-rische meerwaarde vertegenwoordigt en zij verzoekt daarom de rechtbank de Landinrich-tingscommissie niet alleen op te dragen om haar perceel te schatten overeenkomstig het-geen zij heeft aangevoerd, maar ook om aan-tekening te maken van die meerwaarde, die later zal worden geschat.&#13;
Het standpunt van de Landinrichtingscom-missie&#13;
2. Het perceel van reclamante is een voorma-lig zanddepot waarin ten behoeve van de eer-ste schatting geen grondboringen zijn ver-richt. Dit was ook niet noodzakelijk, omdat feitelijk en eenvoudig kan worden vastgesteld dat het gaat om een gronddepot en niet om cultuurgrond. Dat daarop vee graast, doet daaraan niet af. De Landinrichtingscommissie is van oordeel dat het stelsel van classificatie in dit geval is toegepast. De voornaamste bedoeling van de eerste schatting is dat een ruilwaarde wordt verkregen voor alle gronden op basis van een eenduidige maatstaf. In dit geval zal het betrokken perceel vrijwel zeker niet worden uitgeruild, zodat de thans ge-voerde discussie in feite overbodig is; recla-mante heeft hierbij geen belang. Naar het oor-deel van de Landinrichtingscommissie zal het betrokken perceel bij ruiling voor een opko-mend eigenaar in deze toestand niet aanvaard-baar zijn als cultuurgrond. Voorzover het aan-wezige zandpakket een afzonderlijke, niet-agrarische waarde heeft, zal die later worden verrekend, indien toch zou worden uitgeruild.&#13;
Het standpunt van de Centrale Landinrichtings-&#13;
commissie&#13;
3. Op de in de pleitnota weergegeven gronden concludeert de Centrale Landinrichtingscom- missie tot afwijzing van het bezwaar.&#13;
Beoordeling van het bezwaar&#13;
4. Reclamante heeft zich er in het bijzonder op beroepen dat volgens het stelsel van classi- ficatie grasland als cultuurgrond moet worden&#13;
beschouwd. Op bladzijde 1 van dit stelsel wordt onder 1 sub a het volgende bepaald: "a. cultuurgronden in gebruik als grasland en bouwland; (...) c. bosgronden, houtsingels, houtwallen, gronddepots, woeste gronden en onland." Naar het oordeel van de rechtbank volgt uit deze classificatie in de eerste plaats niet zonder meer dat ieder grasland als cul-tuurgrond moet worden beschouwd. Onder de eerste categorie vallen immers slechts cul-tuurgronden die als grasland (of bouwland) in gebruik zijn. Dat laat de vraag wat onder cul-tuurgrond moet worden verstaan nog onbe-antwoord. Nu daarvan geen nadere definitie wordt gegeven, zal de rechtbank voor de uit-leg van dat begrip aansluiting zoeken bij het gangbare taalgebruik. Het begrip "cultuur-grond" is ontleend aan het in cultuur brengen van gronden, zodanig dat deze geschikt wor-den voor een bepaald gebruik. Dit veronder-stelt een zekere mate van bewerking door de mens, die erop is gericht om de betrokken grond dienstbaar te maken aan het beoogde gebruik. 5. Uitgaande van deze omschrijving is de rechtbank van oordeel dat het perceel van reclamante niet kan worden beschouwd als cultuurgrond; het staat vast dat het perceel is gebruikt als gronddepot, hetgeen ook thans op de overlegde foto's nog zichtbaar is door het geaccidenteerde karakter van het terrein. Dit betekent dat het terrein niet door mensen-hand geschikt is gemaakt voor beweiding, maar dat, ondanks het feit dat het in het verle-den voor een geheel andere bestemming is gebruikt, het toch nog mogelijk is dat op het perceel vee kan grazen, omdat er kennelijk in de loop van de tijd weer gras is gaan groeien en de gesteldheid van het terrein beweiding - geheel of gedeeltelijk - toelaat. Dit recht-vaardigt evenwel nog niet de conclusie dat het om cultuurgrond gaat. Door reclamante is ook niet gesteld dat het terrein na het in gebruik nemen als gronddepot nog een be-werking met het oog op gebruik als grasland voor beweiding van vee heeft ondergaan. De vaststelling van de schatters dat het betrokken perceel is gebruikt als gronddepot en nader-hand geen bewerking meer heeft ondergaan met het oog op gebruik als grasland kan in dit geval, mede gelet op de categorie-indeling van het stelsel van classificatie onder lc voor-&#13;
noemd, als voldoende worden aangemerkt en bodemproeven waren om die reden ook niet noodzakelijk. In dit geval behoeft immers het voortbrengend vermogen van de grond niet te worden onderzocht.&#13;
6. Op grond van het voorgaande komt de rechtbank tot de conclusie dat de Landinrich- tingscommissie het stelsel van classificatie op juiste wijze heeft toegepast en dat de schatting van 11 punten moet worden aangehouden. De rechtbank gaat eraan voorbij dat de opwaar- dering door de Landinrichtingscommissie naar 11 punten zonder nadere motivering is ge- schied, nu deze beslissing in het voordeel van reclamante is geweest.&#13;
7. Het bezwaar zal dan ook worden afgewe- zen, hetgeen impliceert dat het verzoek van reclamante om de Landinrichtingscommissie op te dragen tot een nieuwe schatting over te gaan wordt afgewezen. Ook het verzoek om de Landinrichtingscommissie op te dragen om aantekening te maken van de andere dan agra- rische waarde van het zandpakket in het betrokken perceel moet worden afgewezen. Of in casu een dergelijke andere waarde moet worden aangenomen is een vraag die eerst bij de tweede schatting en het opmaken van de Lijst der Geldelijke Regelingen aan de orde komt.&#13;
Beslissing&#13;
De rechtbank wijst het bezwaar af; (enz.)</content><legacyfootnotes/><footnotes><footnote/></footnotes><auteurs/><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/4871</htmlpath></article>
</articles></edition>
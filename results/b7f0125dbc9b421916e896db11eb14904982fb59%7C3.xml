<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2004</searchword><id>3614</id><udhid>UDH:TvAR/3614</udhid><titel>Veldhuijzen van Zanten / Landinrichtingscommissie ruilverkaveling Mergelland (TvAR 2004/5195)</titel><searchwords><searchword>TvAR 2/2004</searchword><searchword>TvAR 2004/5195</searchword><searchword>UDH:TvAR/3614</searchword></searchwords><attachments><attachment><name>2004_nr 2_Rechtspraak_5195.pdf</name><extention>pdf</extention><url>https://denhollander.info/download/3611/ci</url></attachment></attachments><inleiding>[Ruilverkavelingswet 1954 art. 36, 45;&#13;
Landinrichtingswet art. 137, 196; EVRM art. 6]&#13;
&#13;
Reclamant is van mening dat de toewijzing&#13;
van een strookje grond aan het Staatsbosbeheer&#13;
neerkomt op onteigening; de toewijzing&#13;
acht hij onder meer in strijd met&#13;
artikel 6 van het Europees verdrag tot&#13;
bescherming van de rechten van de mens&#13;
en de fundamentele vrijheden (EVRM). Met&#13;
het beroep op het bepaalde in dat artikel&#13;
heeft reclamant gesteld dat de rechtmatigheid&#13;
van de toewijzing in dit geding nog aan&#13;
de orde kan worden gesteld nu reclamant&#13;
niet eerder de mogelijkheid heeft gehad die&#13;
toewijzing aan een onafhankelijke rechter&#13;
voor te leggen. In casu kan de rechtbank&#13;
reclamant in deze opvatting niet volgen.&#13;
Mede uit de systematiek van de Ruilverkavelingswet&#13;
en de Landinrichtingswet volgt&#13;
dat nu reclamant toentertijd geen bezwaar&#13;
en beroep heeft ingesteld als bedoeld in de&#13;
artikelen 36 en 45 van de Ruilverkavelingswet&#13;
tegen het voornemen tot bedoelde toewijzing,&#13;
de rechtbank ervan uit dient te gaan&#13;
dat die toewijzing jegens reclamant rechtmatig&#13;
is. Op grond van het bepaalde in artikel&#13;
196, tweede lid, aanhef en sub b, van de&#13;
Landinrichtingswet maken de rechten met&#13;
betrekking tot de gronden die in eigendom&#13;
zijn toegewezen geen deel uit van het plan&#13;
van toedeling. Bezwaar niet-ontvankelijk.</inleiding><content>BEZWAARSCHRIFT INGEDIEND DOOR:&#13;
G.O. Veldhuijzen van Zanten, wonende te&#13;
Gulpen,&#13;
reclamant,&#13;
verschenen in persoon, bijgestaan door zijn&#13;
raadsman mr. R.M. Sluijter,&#13;
bij welk bezwaar betrokken is:&#13;
Staatsbosbeheer, gevestigd te Roermond,&#13;
belanghebbende,&#13;
vertegenwoordigd door haar gemachtigde ing.&#13;
G. Jonkman.&#13;
I Het verloop van het geding&#13;
(...)&#13;
II Het bezwaar van reclamant&#13;
Reclamant heeft zijn bezwaar tegen het plan&#13;
van toedeling gehandhaafd voor zover hem&#13;
daarbij een strook van perceel 085.017 ter&#13;
breedte van 5 meter evenwijdig aan het riviertje&#13;
de Gulp niet meer in eigendom is toegedeeld&#13;
doch in een eerder stadium bij besluit&#13;
van Gedeputeerde Staten werd toegewezen&#13;
aan belanghebbenden.&#13;
Reclamant legt het volgende aan zijn bezwaar&#13;
ten grondslag.&#13;
Hij stelt dat de omstreden toewijzing in strijd&#13;
met de wet heeft plaatsgevonden. De omstreden&#13;
strook is volgens reclamant op de voet&#13;
van het bepaalde in artikel 13 van de Ruilverkavelingswet&#13;
1954 aan belanghebbende toegewezen,&#13;
hetgeen volgens reclamant neerkomt&#13;
op een onteigening. Naar analogie van&#13;
de beslissingen van de Hoge Raad van 25 mei&#13;
1998, BR ‘88, nrs. 757, 760 en 761, en 29 juni&#13;
1988, BR ‘88, nr. 770, stelt reclamant, dat de&#13;
onderhavige toewijzing in strijd is met artikel 6&#13;
van het Europese verdrag tot bescherming van&#13;
de rechten van de mens en de fundamentele&#13;
vrijheden – verder te noemen: EVRM – nu hij&#13;
met betrekking tot die toewijzing geen kans&#13;
heeft gehad zijn beklag te doen bij een onafhankelijke&#13;
rechter.&#13;
Reclamant stelt zich verder op het standpunt&#13;
dat van hem niet verlangd kan worden dat hij&#13;
een afzonderlijke procedure uit onrechtmatige&#13;
daad aanspant. De rechtbank is volgens reclamant&#13;
derhalve bevoegd de omstreden toewijzing&#13;
alsnog aan een rechtmatigheidstoetsing te&#13;
onderwerpen.&#13;
Bij een dergelijke toetsing moet volgens reclamant&#13;
worden geconcludeerd dat de ten processe&#13;
bedoelde toewijzing slechts mocht plaatsvinden&#13;
voor doeleinden ten algemene nutte,&#13;
voor zover deze in overeenstemming zijn met&#13;
het door de ruilverkaveling beoogde doel,&#13;
hetgeen inhoudt de behartiging van belangen&#13;
van land-, tuin-, bosbouw of veehouderij.&#13;
De jurisprudentie met betrekking tot artikel 13&#13;
van de Ruilverkavelingswet 1954 houdt volgens&#13;
reclamant echter in dat in feite slechts&#13;
toewijzing van gronden toelaatbaar is, indien&#13;
in voldoende mate waarschijnlijk is dat – zonder&#13;
toewijzing – na de ruilverkaveling maatregelen&#13;
(zoals bijvoorbeeld onteigening) zouden&#13;
worden genomen, die de ruilverkaveling&#13;
(deels) weer teniet zouden doen. Reclamant&#13;
stelt echter dat het in het onderhavige geval&#13;
gaat om een stuk tuin, dat hij dat stuk grond&#13;
in ieder geval niet nodig heeft voor land-,&#13;
tuin-, bosbouw of veehouderij en aan vervangende&#13;
grond nauwelijks iets heeft.&#13;
Toewijzing was volgens reclamant niet nodig&#13;
en volgens hem had de grond op een andere&#13;
manier moeten worden verworven. Nu de&#13;
toewijzing volgens reclamant in strijd is met&#13;
de wet, mag hem niet worden tegengeworpen&#13;
dat hij destijds geen beroep heeft ingesteld bij&#13;
Gedeputeerde Staten en de Kroon. Dat hij&#13;
geen administratief beroep heeft ingesteld,&#13;
heeft slechts tot gevolg dat de rechter in het&#13;
kader van de ruilverkavelingsprocedure geen&#13;
belangen mag afwegen zoals de Kroon dat&#13;
had mogen doen, doch slechts mag beoordelen&#13;
of de toewijzingsbeslissing al dan niet in&#13;
strijd met de wet heeft plaatsgevonden.&#13;
Subsidiair voert reclamant aan dat ten behoeve&#13;
van het hem toebehorende erf een recht&#13;
van erfdienstbaarheid dient te worden gevestigd&#13;
op de omstreden, toegewezen grond, waartoe&#13;
wettelijk ook de mogelijkheid bestaat.&#13;
III Het standpunt van belanghebbende&#13;
Belanghebbende verzet zich tegen toedeling&#13;
van de litigieuze strook grond aan reclamant.&#13;
Volgens belanghebbende maakt de toegewezen&#13;
strook deel uit van een ecologische verbindingszone&#13;
en wordt die moeilijk beheerbaar&#13;
zonder de omstreden strook. Alhoewel&#13;
het vestigen van een recht van erfdienstbaarheid&#13;
volgens haar overbodig is, omdat het&#13;
bestaande bestemmingsplan en de wettelijke&#13;
bepalingen omtrent de onrechtmatige daad&#13;
reclamant voldoende rechtsbescherming bieden,&#13;
blijft belanghebbende bereid, indien de&#13;
rechtbank reclamant niet-ontvankelijk zou&#13;
verklaren, na de akte van toedeling een recht&#13;
van erfdienstbaarheid op die strook grond te&#13;
vestigen ten behoeve van reclamant met de&#13;
inhoud als weergegeven in haar schrijven van&#13;
12 januari 1998 aan reclamant.&#13;
IV Het standpunt van de Landinrichtingscommissie&#13;
en de&#13;
Centrale Landinrichtingscommissie&#13;
De Landinrichtingscommissie heeft zich aangesloten&#13;
bij het standpunt van de Centrale&#13;
Landinrichtingscommissie. Van het door de&#13;
vertegenwoordiger van de Centrale Landinrichtingscommissie&#13;
(CLC) gevoerde betoog&#13;
is een pleitnotitie overgelegd.&#13;
De CLC verzoekt de rechtbank reclamant&#13;
niet-ontvankelijk te verklaren. Zij heeft het&#13;
volgende aan haar standpunt ten grondslag&#13;
gelegd. Volgens de CLC zijn de stroken aan&#13;
de noord- en noord-westzijde van kavel&#13;
085.017 stroken die door Gedeputeerde Staten&#13;
van Limburg reeds aan belanghebbende zijn&#13;
toegewezen, zodat deze op grond van het&#13;
bepaalde in artikel 196, lid 2, aanhef en sub b,&#13;
van de Landinrichtingswet geen deel meer uitmaken&#13;
van het plan van toedeling.&#13;
Tegen de in het vastgestelde landinrichtingsplan&#13;
opgenomen voornemens tot toewijzing&#13;
van de eigendom van deze stroken heeft reclamant&#13;
indertijd geen bezwaar gemaakt dan wel&#13;
beroep ingesteld. Nu reclamant dat niet heeft&#13;
gedaan, kan hij thans geen beroep meer doen&#13;
op artikel 6 van het EVRM. Het bezwaar is&#13;
volgens de CLC inhoudelijk ook reeds opgelost,&#13;
omdat belanghebbende toezeggingen&#13;
heeft gedaan inzake het gebruik en beheer&#13;
langs de Gulp.&#13;
Nu de omstreden toewijzing heeft plaatsgevonden&#13;
voordat het zogenaamde “Benthem”-&#13;
arrest is gewezen, is dat arrest volgens de&#13;
CLC niet van toepassing en kan men niet op&#13;
basis van dat arrest terug redeneren. Reclamant&#13;
had destijds beroep kunnen instellen bij&#13;
de Kroon. Doordat reclamant echter geen&#13;
bezwaar heeft ingediend tegen de omstreden&#13;
toewijzing, staat deze toewijzing volgens de&#13;
CLC vast.&#13;
Toepassing van artikel 13 van de Ruilverkavelingswet&#13;
1954 leidt in beginsel niet tot een&#13;
compensatie in geld, maar tot compensatie in&#13;
grond elders. Derhalve is er geen sprake van&#13;
een onteigening, in welk geval immers een&#13;
aanspraak op vergoeding in geld en niet in&#13;
grond ontstaat. De CLC stelt zich op het&#13;
standpunt dat de systematiek van de Landinrichtingswet&#13;
er zich tegen verzet dat als een&#13;
fase van de ruilverkaveling is afgerond, daarop&#13;
later zou kunnen worden teruggekomen. Nu&#13;
de korting in de zin van artikel 142 van de&#13;
Landinrichtingswet samenhangt met de hoeveelheid&#13;
toegewezen grond, zou, indien de&#13;
onderhavige toewijzing in strijd met de wet&#13;
wordt verklaard, de conclusie zijn dat de korting&#13;
op grond van voormeld artikel voor&#13;
iedereen onjuist is geweest.&#13;
Met betrekking tot het standpunt van reclamant&#13;
dat toewijzing van de bedoelde strook&#13;
in strijd is met het doel van de ruilverkaveling&#13;
heeft de CLC het volgende aangevoerd.&#13;
Artikel 2 van de Ruilverkavelingswet 1954 gaf&#13;
het doel van een ruilverkaveling aan. Die wet&#13;
sprak van ruilverkaveling ter behartiging (en&#13;
niet van bevordering) van de belangen – van&#13;
land-, tuin-, bosbouw of veehouderij. Met het&#13;
woord behartiging wilde de wetgever volgens&#13;
de CLC tot uitdrukking brengen dat het om&#13;
meer dan uitsluitend landbouwbelangen gaat&#13;
bij de ruilverkaveling. Vandaar dat toewijzing&#13;
van de onderhavige stroken niet in strijd is&#13;
met het doel van de ruilverkaveling.&#13;
Het vestigen van een recht van erfdienstbaarheid&#13;
op toegewezen grond – zoals subsidiair&#13;
verzocht door reclamant – kan volgens de&#13;
CLC slechts als dat in het belang van de ruilverkaveling&#13;
is, bijvoorbeeld ter ontsluiting&#13;
van percelen.&#13;
V Het oordeel van de rechtbank&#13;
De rechtbank ziet zich allereerst voor de&#13;
vraag gesteld of reclamant in zijn bezwaar kan&#13;
worden ontvangen. Deze vraag wordt door de&#13;
rechtbank ontkennend beantwoord, waartoe&#13;
zij overweegt als volgt.&#13;
De onderhavige ruilverkaveling heeft een aanvang&#13;
genomen onder de bepalingen van de&#13;
Ruilverkavelingswet 1954. Nadien is deze wet&#13;
vervangen door de Landinrichtingswet. Artikel&#13;
240 van die Landinrichtingswet bevat het&#13;
overgangsrecht.&#13;
Voor de onderhavige ruilverkaveling is niet,&#13;
gelet op het bepaalde in artikel 240, eerste lid,&#13;
van de Landinrichtingswet, bepaald dat de&#13;
bepalingen van de Ruilverkavelingswet van&#13;
toepassing bleven, zodat in casu de bepalingen&#13;
van de Landinrichtingswet van toepassing zijn.&#13;
Vervolgens is van belang dat op grond van het&#13;
bepaalde in artikel 240, dertiende lid, door de&#13;
staatssecretaris van Landbouw en visserij bij&#13;
besluit van 8 oktober 1985 is bepaald dat het&#13;
vastgestelde rapport ingevolge artikel 34 van&#13;
de Ruilverkavelingswet 1954 en het vastgestelde&#13;
landinrichtingsplan ingevolge artikel 88,&#13;
aanhef en onder b, van de Landinrichtingswet&#13;
worden gelijkgesteld.&#13;
Het bedoelde rapport – voortaan landinrichtingsplan&#13;
– is door Gedeputeerde Staten bij&#13;
besluit van 27 september 1979 vastgesteld en&#13;
nadien bij besluit van 26 januari 1993 gewijzigd.&#13;
Onbestreden is dat (het voornemen tot)&#13;
toewijzing van de in het geding zijnde gronden&#13;
geen deel heeft uitgemaakt van deze planwijziging.&#13;
Tegen onder meer (het voornemen&#13;
tot) toewijzing van gronden aan openbare&#13;
lichamen kon ingevolge artikel 36 van de&#13;
Ruilverkavelingswet toentertijd bezwaar worden&#13;
ingediend bij Gedeputeerde Staten en kon&#13;
– na vaststelling van het besluit tot ruilverkaveling&#13;
– ingevolge artikel 45 van de Ruilverkavelingswet&#13;
beroep worden ingesteld bij de Kroon.&#13;
Ingevolge artikel 131 stelt de LC voor een&#13;
gebied waarvoor een landinrichtingsplan is vastgesteld&#13;
een ontwerp van een begrenzingenplan&#13;
op. Gedeputeerde Staten stellen ingevolge&#13;
artikel 131, derde lid, van de Landinrichtingswet&#13;
vervolgens het begrenzingenplan&#13;
vast. Artikel 137 bepaalt dat Gedeputeerde&#13;
Staten – voor zover in dit geding relevant – de&#13;
eigendom van gebieden van belang uit een&#13;
oogpunt van natuur- en landschapsbehoud,&#13;
elementen van landschappelijke, recreatieve,&#13;
cultuurhistorische of natuurwetenschappelijke&#13;
waarde en de overige gronden bestemd&#13;
voor doeleinden van openbaar nut toewijzen&#13;
aan het Rijk danwel een ander openbaar&#13;
lichaam of een andere rechtspersoon dan het&#13;
Rijk. Toewijzing van de in het geding zijnde&#13;
strook aan belanghebbende op grond van het&#13;
bepaalde in artikel 137 heeft plaatsgevonden&#13;
bij besluit van Gedeputeerde Staten van&#13;
26 september 1995.&#13;
Tegen zowel het besluit van Gedeputeerde&#13;
Staten tot vaststelling van het begrenzingenplan&#13;
als het toewijzingsbesluit staat op grond&#13;
van artikel 8:5 van de Algemene wet bestuursrecht&#13;
en de daar genoemde bijlage geen beroep&#13;
open op de bestuursrechter.&#13;
Indien de hiervoor bedoelde toewijzing door&#13;
Gedeputeerde Staten heeft plaatsgevonden,&#13;
maken op grond van het bepaalde in artikel&#13;
196, tweede lid, aanhef en sub b, van de Landinrichtingswet&#13;
de rechten met betrekking tot&#13;
de gronden die aldus in eigendom zijn toegewezen&#13;
geen deel uit van het plan van toedeling.&#13;
Met een beroep op het bepaalde in artikel 6&#13;
van het EVRM heeft reclamant gesteld dat de&#13;
rechtmatigheid van die toewijzing in dit&#13;
geding nog aan de orde kan worden gesteld&#13;
nu reclamant eerder niet de mogelijkheid&#13;
heeft gehad die toewijzing aan belanghebbende&#13;
aan een onafhankelijke rechter voor te leggen.&#13;
De rechtbank kan reclamant in deze&#13;
opvatting echter niet volgen.&#13;
Vooropgesteld moet worden dat wanneer&#13;
tegen een besluit een met voldoende waarborgen&#13;
omklede rechtsgang heeft opengestaan en&#13;
deze beroepsgang niet is gebruikt, in beginsel&#13;
ervan dient te worden uitgegaan dat het&#13;
besluit zowel wat betreft wijze van totstandkoming&#13;
als wat betreft inhoud in overeenstemming&#13;
is met de wettelijke voorschriften&#13;
en met algemene rechtsbeginselen.&#13;
Deze regel berust op de gedachte van een&#13;
doelmatige taakverdeling, waarbij als uitgangspunt&#13;
heeft te gelden, dat ten aanzien van overheidsbesluiten&#13;
de beslissing omtrent de vraag&#13;
of het besluit jegens een belanghebbende als&#13;
onrechtmatig moet worden aangemerkt, in&#13;
een administratiefrechtelijke procedure wordt&#13;
genomen. Hieruit vloeit voort dat degene die&#13;
de administratiefrechtelijke procedure niet&#13;
heeft gebruikt, zich niet op de onrechtmatigheid&#13;
van een besluit kan beroepen.&#13;
Aan het vorenstaande doet niet af dat het&#13;
tegen het besluit van Gedeputeerde Staten&#13;
openstaande beroep op de Kroon in verband&#13;
met de op artikel 6 EVRM berustende rechtspraak&#13;
van het Europese Hof voor de rechten&#13;
van de mens – voor zover sprake is van burgerlijke&#13;
rechten en verplichtingen in de zin&#13;
van het voormelde artikel – niet kan worden&#13;
aangemerkt als een met voldoende waarborgen&#13;
omklede rechtsgang.&#13;
Het past immers in het Nederlandse stelsel&#13;
van rechtspleging om in die situatie aan te&#13;
nemen dat belanghebbende, nadat hij beroep&#13;
bij de Kroon heeft ingesteld, maar een voor&#13;
hem ongunstige beslissing heeft verkregen,&#13;
vervolgens zijn geschil aan de burgerlijke&#13;
rechter kan voorleggen zonder dat de beslissing&#13;
van de Kroon hem kan worden tegengeworpen.&#13;
Het recht van de belanghebbende&#13;
om zijn geschil te doen berechten door een&#13;
rechter die voldoet aan de maatstaven van&#13;
artikel 6, eerste lid, van het EVRM, noopt er&#13;
in beginsel niet toe in een geval als het onderhavige&#13;
het toentertijd voorgeschreven beroep&#13;
op de Kroon buiten toepassing te laten, nu de&#13;
voormelde bevoegdheid om zich na een ongunstige&#13;
beslissing alsnog tot de burgerlijke&#13;
rechter te wenden hierin in beginsel voldoende&#13;
voorziet. Dit resultaat wordt door de&#13;
rechtbank ook niet onredelijk geacht nu de&#13;
hier toentertijd toepasselijke wetgeving op het&#13;
terrein van de ruilverkaveling voor een geval&#13;
als het onderhavige duidelijk verwees naar een&#13;
op deze materie toegesneden administratieve&#13;
rechtsgang en de aan de orde zijnde besluitvorming&#13;
bovendien dateert van een tijdstip&#13;
vóór de rechtspraak van het Europese hof&#13;
voor de rechten van de mens over de vraag of&#13;
die rechtsgang wel is bekleed met voldoende&#13;
waarborgen. Een andere opvatting zou zich&#13;
naar het oordeel van de rechtbank bovendien&#13;
niet verdragen met de rechtszekerheid die met&#13;
het stelsel van de toentertijd geldende administratieve&#13;
rechtsgang is beoogd en welke toentertijd&#13;
ook als een met voldoende waarborgen&#13;
omklede rechtsgang werd gezien (zie HR&#13;
12 december 1986 in NJ 1987, 381, HR&#13;
23 januari 1998 en 19 juni 1998 in RvdW&#13;
1998, 27 en RvdW 1998, 128).&#13;
Uit het vorenstaande volgt, mede gelet op de&#13;
systematiek van de Ruilverkavelingswet en de&#13;
Landinrichtingswet, dat nu reclamant toentertijd&#13;
geen bezwaar en beroep heeft ingesteld als&#13;
bedoeld in de artikelen 36 en 45 van de Ruilverkavelingswet&#13;
tegen het (voornemen) tot&#13;
toewijzing van de in het geding zijnde grond&#13;
aan belanghebbende, de rechtbank ervan uit&#13;
dient te gaan dat die toewijzing jegens reclamant&#13;
rechtmatig is op grond van het bepaalde&#13;
in artikel 196, tweede lid, aanhef en sub b, van&#13;
de Landinrichtingswet maken de rechten met&#13;
betrekking tot de gronden die in eigendom&#13;
zijn toegewezen geen deel uit van het plan van&#13;
toedeling. Mitsdien is reclamant in zijn bezwaar,&#13;
welke blijkens de strekking daarvan in feite&#13;
tegen die toewijzing aan belanghebbende is&#13;
gericht, bezwaar niet-ontvankelijk.&#13;
Aangezien reclamant in zijn bezwaar niet kan&#13;
worden ontvangen komt de rechtbank niet&#13;
toe aan de door reclamant subsidiair gevraagde&#13;
erfdienstbaarheid ter zake waarvan de&#13;
rechtbank – ten overvloede – overweegt dat&#13;
deze door haar, indien reclamant in zijn&#13;
bezwaar zou zijn ontvangen, ook niet in het&#13;
belang van de ruilverkaveling zou zijn geacht.&#13;
VI De kosten&#13;
(...)&#13;
VII De beslissing&#13;
De rechtbank:&#13;
- verklaart reclamant niet-ontvankelijk in zijn&#13;
bezwaar;&#13;
(...)</content><legacyfootnotes/><footnotes><footnote/></footnotes><auteurs/><published>2004-02-01 00:00:00</published><modified>2004-02-01 00:00:00</modified><editiondate>2004-02-01</editiondate><htmlpath>https://denhollander.info/artikel/3614</htmlpath></article>
</articles></edition>
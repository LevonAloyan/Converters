<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2012</searchword><id>10233</id><udhid>UDH:TvAR/10233</udhid><titel> Planschade: voorzienbaarheid bij bedrijfsovername</titel><searchwords><searchword>TvAR 11/2012</searchword><searchword>UDH:TvAR/10233</searchword></searchwords><attachments><attachment><name>TvAR2012_11_01_Planschade.pdf</name><extention>pdf</extention><url>https://denhollander.info/download/8813/ci</url></attachment></attachments><inleiding>Art. 6.1 Wro geeft een aanspraak op een tegemoetkoming in de schade als gevolg van het wijzigen van een bestemmingsplan. In art. 6.3 Wro is neergelegd dat bij de beslissing op de aanvraag burgemeester en wethouders de voorzienbaarheid van de schadeoorzaak dienen te betrekken. Als bij de aankoop van de onroerende zaak het voorzienbaar was dat het bestem­mingsplan zou wijzigen, dan is er geen aanspraak op een tegemoetkoming. Recent heeft de Afdeling bestuursrechtspraak van de Raad van State (hierna: Afdeling) een uitspraak gedaan omtrent de situatie bij een agrarische bedrijfsovername.&#13;
</inleiding><content>De casus was als volgt. In december 1995 zijn vader en zoon een maatschap aangegaan. Vader heeft het economisch belang van het bedrijf ingebracht. Vader en moeder zijn in ge­meenschap van goederen gehuwd. In de maatschapsakte is een verblijvensbeding opgenomen dat de zoon aanspraak geeft op de overdracht van het bedrijf tegen vergoeding van de waarde in geval van overlijden van vader. Na het overlijden van vader heeft moeder in 1997 het be­drijf aan de zoon geleverd. In 1998 wijzigt het bestemmingsplan, waardoor de aanleg van een snelweg mogelijk is gemaakt. Vaststaat dat hierdoor een planologische nadeel is ontstaan. De vraag is nu of de bedrjfsopvolger kan worden tegengeworpen dat er sprake was van voorzien­baarheid ten tijde van de verwerving.&#13;
De rechtbank in eerste aanleg was van oordeel dat er sprake was van voorzienbaarheid, nu de opvolger het bedrijf onder bijzondere titel had verkregen en ten tijde van de eigendomsover­dracht al geruime tijd op de hoogte was van de aanleg van de snelweg.&#13;
Gelukkig komt de Afdeling tot een andere conclusie. Het betreft een overdracht op basis van een verblijvensbeding in de maatschapsakte uit 1995. Na het overlijden van vader heeft moe­der op basis van het verblijvensbeding het bedrijf in het kader van een bedrijfsovername ge­leverd aan de zoon. Alhoewel er sprake is van een verkrijging onder bijzondere titel is de Af­deling van oordeel dat bij de beantwoording van de vraag of sprake is van risicoaanvaarding de rechtsopvolging op grond van een in een maatschapsakte opgenomen verblijvensbeding gelijk te stellen is met een rechtsopvolging onder algemene titel. Van doorslaggevend belang wordt geacht dat een dergelijke verblijvensbeding een substituut volgt voor erfopvolging, het heeft als doel het bedrijf integraal op de bedrijfsopvolger over te doen.&#13;
Hiermee wordt recht gedaan aan de bestaande praktijk bij een agrarische bedrijfsovername. Er wordt niet slechts gekeken naar de wijze van verwerving , de wijze waarop dit is vorm­gegeven. Er wordt terecht gekeken naar de totale context – de volledige bedrijfsovername - waarin deze verwerving heeft plaatsgevonden.&#13;
</content><legacyfootnotes/><footnotes><footnote/></footnotes><auteurs>E.H.M. Harbers&#13;
</auteurs><published>2012-11-01 00:00:00</published><modified>2012-11-01 00:00:00</modified><editiondate>2012-11-01</editiondate><htmlpath>https://denhollander.info/artikel/10233</htmlpath></article>
</articles></edition>
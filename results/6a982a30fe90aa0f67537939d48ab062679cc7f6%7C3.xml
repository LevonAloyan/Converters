<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3749</id><udhid>UDH:TvAR/3749</udhid><titel>Wetgeving en Literatuur</titel><searchwords><searchword>TvAR 7/8/2004</searchword><searchword>UDH:TvAR/3749</searchword></searchwords><attachments><attachment><name>2004_nr 78_Wetgeving_Bezemer.pdf</name><extention>pdf</extention><url>https://denhollander.info/download/3745/ci</url></attachment></attachments><inleiding>Agrarisch milieubeleid&#13;
&#13;
Beleidsbrief mest&#13;
In een brief aan de Tweede Kamer van 19 mei&#13;
2004 wordt het herziene mestbeleid door de&#13;
betrokken bewindslieden uiteengezet (TK&#13;
2003-2004, 28 385, nr. 26). De aanleiding voor&#13;
de herziening is gelegen in de uitspraak van&#13;
het Europese Hof van Justitie inzake de&#13;
implementatie van de Nitraatrichtlijn. Voorts&#13;
zijn onder meer de resultaten van de Evaluatie&#13;
Meststoffenwet 2004 en aanvullende onderzoeken&#13;
die op 28 april 2004 aan de Tweede&#13;
Kamer zijn aangeboden (26 729, nr. 61) meegenomen&#13;
in de herziening. In de beleidsbrief&#13;
zijn de normen en instrumenten van het&#13;
beleid vanaf 2006 uitgewerkt. Er komt een&#13;
systeem van gebruiksnormen voor stikstof en&#13;
fosfaat dat Minas zal vervangen. De normen&#13;
zullen er onder meer toe leiden dat veel melkveehouderijbedrijven&#13;
mest van hun bedrijf&#13;
moeten gaan afvoeren. Dat leidt tot extra kosten,&#13;
temeer omdat ook akkerbouwbedrijven&#13;
scherper moeten letten op hoeveel mest zij&#13;
aanvoeren. De financiële gevolgen zullen voor&#13;
een vrij groot aantal bedrijven aanzienlijk&#13;
zijn, aldus de bewindslieden. Met het nieuwe&#13;
beleid zal Nederland in 2006 moeten voldoen&#13;
aan de eisen van de Europese nitraatrichtlijn.&#13;
In 2015 zal voor fosfaat evenwichtsbemesting&#13;
moeten zijn bereikt. Het is de bedoeling dat&#13;
de administratieve lasten voor de bedrijven en&#13;
de uitvoeringskosten voor de overheid met&#13;
40 procent zullen afnemen. Het kabinet overlegt&#13;
nog met de Europese Commissie over de&#13;
voorgestelde invulling van het mestbeleid. Dat&#13;
moet deze zomer tot een akkoord leiden.&#13;
Aansluitend zal Nederland een nieuw derogatieverzoek&#13;
indienen bij de Europese Commissie.&#13;
Verder verschenen: TK 2003-2004, 28 385,&#13;
nr. 27 (brief minister met verzoek aan de&#13;
Kamer om de beleidsbrief mest vóór 14 juni&#13;
2004 te behandelen, 3 juni 2004); nrs. 28-33&#13;
(moties, 9 juni 2004); nr. 34 [lijst van vragen&#13;
en antwoorden over het kabinetsstandpunt&#13;
mestbeleid vanaf 2006 (28 385, nr. 26), 8 juni&#13;
2004]; Hand. TK 9 juni 2004, nr. 82, p. 5315-&#13;
5318 (debat n.a.v. een algemeen overleg over&#13;
het mestbeleid).&#13;
&#13;
Intrekking stelsel mestafzetovereenkomsten&#13;
Bij brief van 19 mei 2004 (TK 2003-2004,&#13;
29 613, nr. 1) ontving de Tweede Kamer van&#13;
de minister van LNV het ontwerp-besluit&#13;
houdende intrekking van het stelsel van mestafzetovereenkomsten,&#13;
geregeld in hoofdstuk&#13;
V, titel 3, van de Meststoffenwet en van het&#13;
Besluit erkenning tussenpersonen, mestverwerkers&#13;
en exporteurs Meststoffenwet dat&#13;
daaraan uitvoering geeft (art. 1 en 2). Dit naar&#13;
aanleiding van de Evaluatie Meststoffenwet&#13;
2004 op het punt van het toekomstige volume-&#13;
instrumentarium en in vervolg op het&#13;
kabinetsbesluit waarover de Tweede Kamer is&#13;
geïnformeerd bij brief van 19 maart 2004&#13;
(26 729 en 28 385, nr. 63). Van de gelegenheid&#13;
is gebruik gemaakt tevens een aantal uitgewerkte&#13;
besluiten in te trekken.&#13;
&#13;
Wet stankemissie veehouderijen in landbouwontwikkelingsgebieden&#13;
Naar aanleiding van een toezegging in een&#13;
AO van 7 april 2004 geeft de staatssecretaris&#13;
in een brief aan de Tweede Kamer van 18 mei&#13;
2004 (TK 2003-2004, 27835, nr. 25) aan op&#13;
welke wijze de voordelen van een Handreiking,&#13;
zoals geschetst in de kamerbrief van&#13;
2 april 2004 (27 835, nr. 21), en een landelijke&#13;
stankwet kunnen worden gecombineerd. Opties&#13;
voor stankregelgeving dienen zijns inziens&#13;
ten minste getoetst te worden aan de aspecten&#13;
rechtszekerheid, flexibiliteit, robuustheid,&#13;
doelmatigheid en effectiviteit; daarnaast dient&#13;
rekening te worden gehouden met de lasten&#13;
voor het bedrijfsleven en het bevoegd gezag,&#13;
en met de proceduretijd die is gemoeid met&#13;
het opstellen van nieuwe stankregelgeving. De&#13;
bewindsman heeft zowel het ontwerp voor&#13;
een landelijke stankwet als de Handreiking&#13;
aan deze zeven aspecten getoetst. In de&#13;
kamerbrief wordt een alternatief gepresenteerd&#13;
waarin de inhoud van de Handreiking&#13;
zoveel mogelijk is vastgelegd in een wet. In de&#13;
wet zal worden voorgeschreven op welke&#13;
wijze de geurbelasting op een voor stank&#13;
gevoelig object moet worden berekend en&#13;
stelt enkele generieke normen. De gemeente&#13;
wordt bevoegd om bij beleidsregel de normen&#13;
te versoepelen. De wet zal de criteria stellen&#13;
die bij afwijking in acht moeten worden genomen.&#13;
Desgewenst kan een document worden&#13;
uitgebracht, als hulpmiddel voor gemeenten&#13;
bij het opstellen van die gemeentelijke beleidsregel,&#13;
ter bevordering van de uniformiteit&#13;
en duidelijkheid. De wet zou moeten gelden&#13;
voor veehouderijen buiten reconstructiegebieden.&#13;
Verder verschenen: TK 2003-2004, 27835,&#13;
nr. 24 (brief minister over de eventuele ‘medeverantwoordelijkheid’&#13;
van de Staat, in de&#13;
situatie dat het herleven van de omrekeningsfactoren&#13;
uit de Richtlijn veehouderij en stankhinder&#13;
1996 leidt tot minder uitbreidingsmogelijkheden&#13;
voor bedrijven dan verwacht&#13;
en tot schade voor de veehouderij, 18 mei&#13;
2004).&#13;
&#13;
Wet ammoniak en veehouderij&#13;
In een brief van 2 juni 2004 (TK 2003-2004,&#13;
24 445, nr. 69) beschrijft de staatssecretaris&#13;
van VROM, mede namens de minister van&#13;
LNV, het voornemen tot wijziging van de Wet&#13;
ammoniak en veehouderij (Wav), waarbij de&#13;
provincies de bevoegdheid krijgen om de zeer&#13;
kwetsbare gebieden aan te wijzen. In de wet&#13;
zullen criteria worden opgenomen die de provincies&#13;
bij die aanwijzing moeten hanteren.&#13;
De selectiecriteria zullen worden gebaseerd&#13;
op het voorstel van het IPO, zoals neergelegd&#13;
in de brief van het IPO van 5 maart 2004&#13;
(LNV-04-110). In het voorstel van het IPO&#13;
neemt het areaal te beschermen natuur in de&#13;
Wav af met 18% tot circa 313 000 hectare.&#13;
Het aantal bedrijven dat onder het zoneringsregime&#13;
van de Wav valt vermindert, uitgaande&#13;
van een zone van 250 m, met ruim 50% ten opzichte&#13;
van de situatie die onder de Interimwet&#13;
ammoniak en veehouderij gold, en uitgaande&#13;
van 500 m, met 33%. In de Kamerbrief wordt&#13;
tot slot nog ingegaan op de mogelijkheden om&#13;
voor grondgebonden veehouderijen nabij&#13;
Vogel- of Habitatrichtlijngebieden een uitzonderingsregeling&#13;
te treffen.&#13;
&#13;
Implementatiewet EG-kaderrichtlijn water&#13;
Ten behoeve van de behandeling van het wetsvoorstel&#13;
betreffende de implementatie van de&#13;
EG-Kaderrichtlijn Water heeft de Kamer&#13;
gevraagd om een notitie over het ambitieniveau&#13;
bij de uitvoering van de EG-Kaderrichtlijn&#13;
water. Op 23 april 2004 heeft de&#13;
staatssecretaris van V&amp;W de gevraagde notitie,&#13;
getiteld ‘Pragmatische implementatie&#13;
Europese Kaderrichtlijn Water in Nederland’,&#13;
naar de Tweede Kamer gezonden (TK 2003-&#13;
2004, 28 808, nr. 12). Per probleemveld omschrijft&#13;
de notitie hoe Nederland zal omgaan&#13;
met de extra opgave van de KRW voor het&#13;
betreffende beleidsthema. De grootte van&#13;
deze extra opgave wordt bepaald door het&#13;
verschil tussen de doelen van de KRW en het&#13;
huidige nationale beleid. Het verschil bepaalt&#13;
het maatregelenpakket dat nodig is voor&#13;
Nederland.&#13;
In een brief van 25 mei 2004 informeert de&#13;
staatssecretaris van V&amp;W de Tweede Kamer&#13;
over de uitkomsten van het ambtelijk overleg&#13;
tussen de Europese Commissie en Nederland&#13;
inzake de ingebrekestelling voor de wettelijke&#13;
implementatie van de Kaderrichtlijn Water&#13;
(TK 2003-2004, 28 808, nr. 13). De Commissie&#13;
is niet van plan coulant te zijn met lidstaten&#13;
die niet de elementaire bepalingen met betrekking&#13;
tot de richtlijn naleven. De opstelling van&#13;
de Commissie is als volgt: Nederland blijft&#13;
volledig in gebreke bij de wettelijke implementatie&#13;
van de Kaderrichtlijn Water. De&#13;
Commissie zal dan ook voortgaan met de&#13;
procedure, waarbij de volgende stap een ‘Met&#13;
redenen omkleed advies’ is. De Commissie&#13;
geeft aan dat als Nederland dit advies niet&#13;
naar tevredenheid beantwoordt, besloten kan&#13;
worden de zaak voor het Hof van Justitie te&#13;
brengen met het verzoek Nederland formeel&#13;
te veroordelen. Gezien deze houding van de&#13;
Commissie en de mogelijke negatieve consequenties&#13;
daarvan, dringt de bewindsvrouwe er&#13;
bij de Kamer op aan de behandeling van de&#13;
Kaderrichtlijn Water met voorrang voor het&#13;
zomerreces te doen plaatsvinden.&#13;
&#13;
Nota Duurzame Gewasbescherming&#13;
Bij brief van 25 mei 2004 heeft de minister van&#13;
LNV een nieuwe nota Duurzame Gewasbescherming&#13;
naar de Tweede Kamer gestuurd&#13;
(TK 2003-2004, 27 858, nr. 47). De nota vervangt&#13;
de nota Zicht op gezonde teelt uit 2001,&#13;
waarvoor zowel bij de Tweede Kamer als bij&#13;
het landbouwbedrijfsleven weinig draagvlak&#13;
bestond. De nieuwe nota beschrijft het integrale,&#13;
herziene beleid tot 2010, gericht op&#13;
duurzame bestrijding van ziekten, plagen en&#13;
onkruiden binnen en buiten de landbouw.&#13;
Centrale elementen hierin zijn het beleid voor&#13;
de toelating en gebruik van gewasbeschermingsmiddelen&#13;
en het milieubeleid. En in&#13;
aanvulling daarop de gezamenlijke uitvoering&#13;
van het convenant gewasbescherming dat het&#13;
kabinet met een aantal belangen- en brancheorganisaties&#13;
heeft gesloten. De inzet van&#13;
instrumenten en de aanpak verschillen met die&#13;
in de nota Zicht op gezonde teelt. Voorts is&#13;
meer samenhang gebracht tussen doelen en&#13;
instrumenten. Verder verschenen: TK 2003-&#13;
2004, 27 858, nr. 46 (verslag algemeen overleg,&#13;
10 mei 2004).&#13;
&#13;
Kabinetsreactie Milieubalans 2004&#13;
De Milieubalans 2004 – ontwikkeld door het&#13;
RIVM en aangeboden aan de Tweede Kamer&#13;
op 7 mei 2004 – geeft een beschrijving van de&#13;
milieukwaliteit in relatie tot het gevoerde&#13;
beleid en de relevante maatschappelijke ontwikkelingen.&#13;
Het Kabinet geeft in een brief&#13;
van 28 mei 2004 aan de Tweede Kamer aan&#13;
hoe het met de belangrijkste zorgpunten&#13;
omgaat en in de toekomst zal omgaan (TK&#13;
2003-2004, 28 663, nr. 17).&#13;
&#13;
Parlementaria&#13;
– Begroting LNV 2004, TK 2003-2004, 29 200&#13;
XIV, nr. 87 (brief staatssecretaris VROM ter&#13;
aanbieding van het rapport ‘Contra-expertise&#13;
omrekeningsfactoren geurhinder veehouderijen’&#13;
van het advies- en ingenieursbureau Tauw&#13;
b.v., 29 april 2004)&#13;
– Begroting VROM 2004, TK 2003-2004,&#13;
29 200 XI, nr. 110 (lijst van vragen en antwoorden&#13;
n.a.v. het dossier varkenshouderij&#13;
De Knorhof, 14 mei 2004); Hand. EK 24 mei&#13;
2004, nr. 29, p. 1555-1588 (beleidsdebat over&#13;
het onderdeel Milieubeheer)&#13;
– Meerjarenprogramma herijking van de&#13;
VROM-regelgeving, TK 2003-2004, 29 383,&#13;
nr. 2 herdruk (motie, 2 februari 2004); nr. 11&#13;
(brief minister over stand van zaken herijking&#13;
VROM-regelgeving, 7 mei 2004); nr. 12 (brief&#13;
minister over de VROM-vergunning: een&#13;
notitie over de vormgeving van de VROMvergunning&#13;
is in voorbereiding en zal naar&#13;
verwachting na het zomerreces naar de Tweede&#13;
Kamer worden gezonden, 7 juni 2004)&#13;
– Implementatiewet EG-richtlijn handel in&#13;
broeikasgasemissierechten, TK 2003-2004,&#13;
29 565, nrs. 1-4 (wetsvoorstel, memorie van&#13;
toelichting, advies en nader rapport, 14 mei&#13;
2004 (Het wetsvoorstel dient ter implementatie&#13;
van EG-richtlijn nr. 2003/87/EG. Met het&#13;
wetsvoorstel wordt voorzien in de invoering&#13;
van het nieuwe instrument handel in broeikasgasemissierechten&#13;
d.m.v. toevoeging van&#13;
een nieuw hoofdstuk in de Wet milieubeheer.&#13;
Daarnaast bevat het wetsvoorstel o.m. wijzigingen&#13;
in de hoofdstukken 18 en 2 Wm, waarin&#13;
respectievelijk het benodigde handhavingsinstrumentarium&#13;
wordt geregeld en de instelling&#13;
van een zelfstandig bestuursorgaan, de&#13;
Nederlandse emissieautoritei.); nr. 5 (brief&#13;
staatssecretaris met het verzoek het wetsvoorstel&#13;
snel te behandelen, 11 mei 2004); nr. 6&#13;
(verslag, 3 juni 2004); nr. 7 (nota n.a.v. het verslag,&#13;
9 juni 2004); nr. 8 (nota van wijziging,&#13;
15 juni 2004); nr. 9 (nota van verbetering,&#13;
16 juni 2004)&#13;
– Wijziging hoofdstuk 18 Wet milieubeheer&#13;
(Handhavingsstructuur), TK 2003-2004, 29 285,&#13;
nr. 6 (nota n.a.v. het verslag, 25 mei 2004);&#13;
nr. 7 (nota van wijziging, 25 mei 2004)&#13;
– Vierde Nota Waterhuishouding, TK 2003-&#13;
2004, 26 401, nr. 37 (brief staatssecretaris met&#13;
voortgangsrapportage Tienjarenscenario Waterbodems,&#13;
18 mei 2004)&#13;
– Aanhangsel Hand. TK 2003-2004, nr. 1539,&#13;
Vragen van het lid Waalkens (PvdA) aan de&#13;
minister van Landbouw, Natuur en Voedselkwaliteit&#13;
over fraude met mestexport: de AID&#13;
zou niet in staat zijn de precieze omvang van&#13;
de mestfraude vast te stellen (ingezonden:&#13;
9 april 2004; antwoord: 13 mei 2004)&#13;
– Aanhangsel Hand. TK 2003-2004, nr. 1563,&#13;
Vragen van de leden Koopmans, Ormel en&#13;
Schreijer-Pierik (allen CDA) aan de minister&#13;
van LNV over een rechterlijke uitspraak dat&#13;
heideplagsel en maaisel afvalstoffen zijn, en&#13;
het Besluit kwaliteit en gebruik overige organische&#13;
meststoffen (BOOM) (ingezonden:&#13;
21 april 2004; antwoord: 18 mei 2004)&#13;
– Aanhangsel Hand. TK 2003-2004, nr. 1661,&#13;
Vragen van het lid Waalkens (PvdA) aan de&#13;
minister van LNV en de staatssecretaris van&#13;
VROM over mogelijk misbruik van de Wet&#13;
herstructurering varkenshouderij en de Ruimte&#13;
voor Ruimteregeling, door stallen of niet te&#13;
slopen, of op een onjuiste manier te slopen&#13;
(ingezonden: 27 april 2004; antwoord: 28 mei&#13;
2004)&#13;
&#13;
Wet- en regelgeving&#13;
– Wijziging Meststoffenwet i.v.m. evaluatie&#13;
2002, Stb. 2004, nr. 245&#13;
– Wijziging Meststoffenwet, Wet verplaatsing&#13;
mestproductie en Wet herstructurering varkenshouderij,&#13;
Stb. 2004, nr. 246&#13;
– Ontwerpbesluit intrekking stelsel van&#13;
mestafzetovereenkomsten, Stcrt. 24 mei 2004,&#13;
nr. 96&#13;
– Wijziging diverse regelingen op het gebied&#13;
van de Meststoffenwet, Stcrt. 3 juni 2004,&#13;
nr. 103 (wijziging van de Regeling administratieve&#13;
verplichtingen Meststoffenwet, de Regeling&#13;
diervoeders Meststoffenwet en de Regeling&#13;
uitvoering heffingen en verrekening&#13;
Meststoffenwet: de wijzigingen betreffen de&#13;
perceelsopgave, het voerleverantie- en voerjaaroverzicht,&#13;
en de aangifteplicht voor extensieve&#13;
veehouderijbedrijven en akker- en tuinbouwbedrijven;&#13;
de wijzigingen strekken tot&#13;
een vermindering van de administratieve lasten&#13;
voor het bedrijfsleven)&#13;
– Mededeling Richtlijn 2003/70/EG i.v.m.&#13;
opname werkzame stoffen in Richtlijn 91/&#13;
414/EEG, Stcrt. 14 juni 2004, nr. 110&#13;
&#13;
Literatuur&#13;
– L. Bomhof, Memo Agrarisch milieurecht&#13;
2004, Kluwer, 2004, 600 p., ISBN 90 13 01471 2&#13;
– M. Dross, ‘Access to justice in environmental&#13;
matters’, Tilburg Foreign Law Review&#13;
2004/nr. 4, p. 720-737&#13;
– F. Kistenkas, ‘O&amp;M: Het gezeur over één&#13;
integrale milieuwet’, NJB 18 juni 2004/nr. 25,&#13;
p. 1259-1260&#13;
– M. Klijnstra, ‘Kroniek Milieurecht: Actuele&#13;
ontwikkelingen op het gebied van schadevergoeding&#13;
in het milieurecht’, Overheid en&#13;
Aansprakelijkheid april 2004/nr. 4 (bespreking&#13;
van o.m. het voorstel voor een Richtlijn&#13;
milieuaansprakelijkheid en het Besluit financiële&#13;
zekerheid milieubeheer)&#13;
– E.D.M. Knegt, ‘8.19-meldingen: een tussenbalans&#13;
van de jurisprudentie’, JM 2 juni&#13;
2004, p. 369-375&#13;
– F. de Lange, ‘Milieurecht en recht van de&#13;
ruimtelijke ordening’, Ars Aequi Katern juni&#13;
2004/nr. 91, p. 5015-5018 (hoofdpunten op&#13;
het gebied van het milieurecht)&#13;
– W.H. Pokorny-Versteeg, Milieu-effectrapportage&#13;
in Nederland en de direct aangrenzende&#13;
EU-lidstaten; Een rechtsvergelijkend&#13;
onderzoek (diss. Leiden), Kluwer, Deventer&#13;
2003, 399 p., ISBN 90 13 00946 8 (de nationale&#13;
m.e.r.-systemen in Nederland, Duitsland, België,&#13;
Denemarken en het Verenigd Koninkrijk&#13;
worden afgezet tegen de Europese m.e.r.-&#13;
richtlijn)&#13;
– A.M.C.C. Tubbing, ‘De strafrechtelijke&#13;
handhaving van niet onherroepelijke milieuvergunningen:&#13;
een hiaat?’, Milieu &amp; Recht juni&#13;
2004/nr. 5, p. 281-284 (de vernietiging door de&#13;
bestuursrechter van een besluit, waarbij een&#13;
milieuvergunning door een bestuursorgaan is&#13;
verleend, betekent niet per definitie dat de&#13;
OvJ moet afzien van de vervolging van de&#13;
verdachte die de vergunningvoorschriften&#13;
heeft overtreden of nog steeds overtreedt; een&#13;
succesvolle vervolging vereist wel de nodige&#13;
zorgvuldigheid van en afstemming tussen de&#13;
beide handhavingspartners)&#13;
– R. Uylenburg, ‘Handhaving van het milieurecht’,&#13;
Milieu &amp; Recht juni 2004/nr. 5, p. 273-&#13;
280 (bespreking van een aantal ontwikkelingen&#13;
in de jurisprudentie van de bestuursrechter&#13;
m.b.t. gedoog- en handhavingsbesluiten)&#13;
&#13;
Jurisprudentie&#13;
– HR 21 oktober 2003 (Rechtspersoon.&#13;
Strafbaar feit. Aansprakelijkheid. Illegaal mestgebruik.&#13;
Uitrijden mest.), JM 2 juni 2004,&#13;
nr. 72 (m.nt. I.M. Koopmans)&#13;
– ABRvS 24 december 2003 (Woning. Feitelijke&#13;
bewoning. Planologische bestemming.&#13;
Beschermen woning. Stankhinder veehouderij.&#13;
Bestemmingsplan.), JM 2 juni 2004, nr. 63&#13;
(m.nt. J.H.F. Zigenhorn)&#13;
– ABRvS 4 februari 2004 (Revisievergunning&#13;
pluimveehouderij; IPPC-richtlijn niet van toepassing&#13;
op ambtshalve wijziging Wm-vergunning?),&#13;
Milieu &amp; Recht juni 2004/nr. 5, nr. 45&#13;
(m.nt. R.A.J. van Gestel)&#13;
– ABRvS 18 februari 2004 (Intrekking revisie-&#13;
en veranderingsvergunning varkenshouderij;&#13;
termijn uit art. 8.25, eerste lid, onder c,&#13;
Wm niet gestuit door vooropgezet en incidenteel&#13;
gebruik van de inrichting.), Bouwrecht&#13;
juni 2004/nr. 6, p. 531, nr. 90&#13;
– ABRvS 24 maart 2004 (Omrekeningsfactoren.&#13;
Mestvarkeneenheden. Milieutechnische&#13;
inzichten.), JM 7 mei 2004/nr. 5, nr. 53 (m.nt.&#13;
R.A.M. Kavsek)&#13;
– Pres. CBB 20 februari 2004 (Toelating bestrijdingsmiddel.&#13;
Intrekking toelating bestrijdingsmiddel.&#13;
Werkzame stof. Voorlopige&#13;
voorziening. Dataprotectie. Gewasbeschermingsmiddel.&#13;
Herregistratie.), JM 2 juni 2004,&#13;
nr. 74 (m.nt. Van Herwijnen)&#13;
– CBB 6 februari 2004 (Toelating bestrijdingsmiddelen.&#13;
Voorlopige toelating bestrijdingsmiddelen.&#13;
Strijd met gewasbeschermingsrichtlijn.&#13;
‘Cut-off-criteria’. Tegenbewijs.), JM&#13;
2 juni 2004, nr. 75 (m.nt. Van Herwijnen)&#13;
– CBb 26 februari 2004 (Last onder dwangsom;&#13;
overleggen RA- of AA-verklaring inzake&#13;
veebezetting: mineralenheffing (schaapskudde);&#13;
beroep tegen onbevoegd genomen&#13;
besluit op bezwaar; naderhand besluit van&#13;
verweerder; intensieve veehouderij?; na mededelingen&#13;
ter zitting: geen zwaarwegend belang:&#13;
niet in redelijkheid; ten onrechte geen&#13;
hoorzitting na bezwaar; herroepen primaire&#13;
beslissing.), AB 15 mei 2004, nr. 156 (m.nt.&#13;
J.H. van der Veen)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3749</htmlpath></article>
</articles></edition>
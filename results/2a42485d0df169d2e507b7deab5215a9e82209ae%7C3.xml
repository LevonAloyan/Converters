<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1984</searchword><id>6423</id><udhid>UDH:TvAR/6423</udhid><titel>Produktiebeperking in de zuivelsector</titel><searchwords><searchword>TvAR 9/1984</searchword><searchword>UDH:TvAR/6423</searchword></searchwords><attachments><attachment><name>1984_nr 9_Artikel_Pluim Mentz.pdf</name><extention>pdf</extention><url>https://denhollander.info/download/6205/ci</url></attachment></attachments><inleiding>De superheffing, hoofdlijnen van de nationale uitvoering&#13;
1. Het EEG-markt- en prijsbeleid voor landbouwprodukten, zoals het EEGlandbouwbeleid&#13;
in eerste aanleg moet worden betiteld, heeft twee blijkbaar onver&#13;
enigbare doelstellingen inderdaad niet kunnen verenigen. Een gelijke garantie voor&#13;
de producenten schiet voor dezen te kort, maar spoort genen aan tot extra produktie.&#13;
Het incidenteel ingrijpen in de markt ten einde het marktevenwicht te herstellen&#13;
is (moeten) verworden tot een structurele 'interventie'. Het is langzamerhand voor&#13;
iedereen duidelijk, dat een voortzetting op de huidige voet van het EEGlandbouwbeleid&#13;
niet meer mogelijk is. De financiële middelen ontbreken; financie&#13;
ring gaat de krachten van de EEG te boven. Aanpassing is dus dringend gewenst.&#13;
Een en ander geldt met name ook voor de zuivelsector. Voorzieningen zijn dus nodig&#13;
en in de zuivelsector is men gekomen tot het middel van de zogenaamde 'superhef&#13;
fing'. Dit houdt ten minste tweeërlei in:&#13;
- iedere Lid-Staat heeft een maximale hoeveelheid toegewezen gekregen, waar&#13;
binnen de totale afleveringen in die Lid-Staat moeten blijven;&#13;
- dat quotum moet over de producenten (formule A) of de zuivelfabrieken (formu&#13;
le B) worden verdeeld.&#13;
Overwogen is, 'dat uit een grondig onderzoek van de verschillende mogelijkheden&#13;
om het evenwicht in de zuivelsector te herstellen, is gebleken dat de methode die ondanks&#13;
de aan de toepassing ervan verbonden administratieve moeilijkheden, niet alleen&#13;
het meest efficiënt is maar ook het minst abrupt op het inkomen van de producenten&#13;
inwerkt, erin bestaat, voor een»periode van vijf jaar een extra heffing in te&#13;
voeren op de melkaanvoer boven een garantiedrempel;'.&#13;
Dit lijkt mij de centrale overweging in de wijziging van Verordening (EEG) nr.&#13;
804/68, houdende de marktordening in de zuivelsector, waarmee door invoeging&#13;
van een artikel 5 quater de basis wordt gelegd voor het stelsel van de superheffing.&#13;
Op 31 maart 1984 heeft de Raad van de Europese Gemeenschappen ook een uitvoeringsverordening,&#13;
Verordening (EEG) nr. 857/84, vastgesteld. Een uitvoeringsverordening&#13;
van de Commissie is inmiddels ook tot stand gekomen (Vo. (EEG) nr.&#13;
1371/84).</inleiding><content>2. Het lijkt weinig opportuun de EEG-verordeningen als zodanig aan een analyse te&#13;
onderwerpen. Het is zinvoller een bespreking te wijden aan het stelsel van de super&#13;
heffing, zoals dat in Nederland beoogd wordt. Uiteraard zijn de EEG-verordenin&#13;
gen daarvan een integrerend onderdeel. Maar als uitgangspunt kan de Beschikking&#13;
superheffing, zoals die gepubliceerd is in de Nederlandse Staatscourant van 19 april&#13;
j.1., dienen. Gekozen is voor een heffing op de producent en niet op de fabriek, terwijl voorts&#13;
Nederland als één regio wordt beschouwd in plaats van meerdere. Een zodanige&#13;
keuze maakt de EEG-regeling mogelijk, de eerste blijkbaar uit efficiëncyoverwegingen,&#13;
de tweede in verband met de plaatselijke&#13;
produktieomstandigheden. Beide kunnen per Lid-Staat verschillen.&#13;
Een moeilijkheid van de regeling van de superheffing lag daarin dat het om talloze&#13;
redenen niet mogelijk was - zo het al zinvol zou zijn - tot formele wetgeving ter&#13;
zake te komen. Gelukkig echter heeft Nederland reeds een (formele) wet, die er&#13;
mede toe strekt uitvoering te geven aan het EEG-landbouwbeleid, namelijk de&#13;
Land-bouwwet. Het lag dan ook voor de hand deze wet als basis te nemen en dat&#13;
op zichzelf was weinig problematisch. Het kader van die wet legt evenwel een&#13;
bepaalde systematiek op, terwijl de Europese regelen 'materieel' zijn geredigeerd.&#13;
Het gaat dan vooral om de vaststelling van nationale voorschriften en&#13;
voorzieningen, welke een adequate uitvoering van die regelen moeten&#13;
waarborgen.&#13;
3. In de materie zijn drie onderdelen te onderscheiden; zij zijn ook in de Beschikking&#13;
terug te vinden.&#13;
Allereerst het heffingstelsel als zodanig. Dit is neergelegd in paragraaf 1. De uitvoering&#13;
hiervan is opgedragen aan het Produktschap voor Zuivel. Voor de uitvoering&#13;
van dit stelsel is uitgangspunt dat alle elementen om tot een eventuele&#13;
oplegging van een heffing te kunnen komen, bekend zijn. Zoals onder punt 4&#13;
nader wordt besproken, betreft het in casu eigenlijk een belastingstelsel.&#13;
Daarnaast dient te worden onderscheiden de vaststelling van de heffingvrije&#13;
hoeveelheid, dat wil zeggen de erkenning van de quota. De regelen ter zake zijn&#13;
zowel in paragraaf 2 als in paragraaf 3 neergelegd. Het derde deel van de materie&#13;
betreft de gronden, welke tot erkenning van enige aanspraak op enige heffingvrije&#13;
hoeveelheid zullen of kunnen leiden. Het gaat hierbij dus niet in de eerste plaats&#13;
om de grootte, alswel om de redenen waarom de Minister tot de erkenning van&#13;
enige heffingvrije hoeveelheid zou kunnen besluiten. Gedoeld wordt enerzijds op de&#13;
bijzondere gevallen van paragraaf 2, anderzijds op paragraaf 3. Deze beide&#13;
paragrafen omvatten dus beide onderdelen. Uitgangspunt voor paragraaf 2 is de&#13;
vraag, welke omstandigheden een hoger quotum zouden rechtvaardigen. Een&#13;
positieve beslissing over een hoger quotum impliceert een erkenning van de&#13;
rechtvaardigingsgrond daarvoor. Paragraaf 3 daarentegen gaat uit van de grond.&#13;
Grondgebruik of de verwerving daarvan geeft recht op een quotum. De&#13;
hoeveelheid is in feite impliciet bepaald naar evenredigheid van de hoeveelheid&#13;
grond.&#13;
4. Zoals ook in de toelichting bij de Beschikking superheffing in de&#13;
Nederlandse Staatscourant is gezegd, moet het stelsel van de superheffing in&#13;
feite beschouwd worden als een belastingstelsel met een franchise; dit is de&#13;
heffingvrije hoeveelheid, ook wel 'quotum' genoemd. Logisch gevolg van een&#13;
zodanig stelsel is een aangifte plicht. De Beschikking voorziet daar dan ook in&#13;
(artikel 4).&#13;
Het verdient aanbeveling aan de hand van de wezenskenmerken van een belastingstelsel de Beschikking superheffing te bespreken. Als eerste kan genoemd&#13;
worden het heffingsfeit (te vergelijken met het belastbaar feit).&#13;
Het heffingsfeit is voor de producent, zoals nu bepaald in artikel 2, de levering,&#13;
hetzij aan de fabriek, hetzij rechtstreeks aan de consumptieve sfeer. Voor de fabriek&#13;
is dat feit, zoals bepaald in artikel 3, de ontvangst van een hoeveelheid melk of het&#13;
equivalent daarvan. Over de verhouding tussen producent en fabriek kom ik later&#13;
te spreken.&#13;
5. Een volgend element in een belastingstelsel is de heffingsgrondslag. In het stelsel&#13;
van de superheffing is dat de hoeveelheid, in tegenstelling tot bijvoorbeeld de waar&#13;
de, zoals dat in fiscale stelsels vaak het geval is.&#13;
Hier dienen we tweeërlei te onderscheiden: de hoeveelheid, in relatie tot het tarief,&#13;
en de totale hoeveelheid, bij overschrijding waarvan de heffingplicht ingaat. In feite&#13;
komt de grondslag neer op (de vaststelling van) de heffingvrije hoeveelheid.&#13;
De hoeveelheid (geleverde of ontvangen melk of het equivalent daarvan) wordt&#13;
vastgesteld aan de hand van een referentiejaar. Voor de leveringen aan de fabriek&#13;
zijn dat de leveranties in 1983 - 8,65%, voor de rechtstreekse leveringen de leveranties&#13;
in het jaar 1981 + 1%. Een en ander is geregeld in artikel 5. Dit artikel geeft&#13;
de basisregel. Het eerstgenoemde referentiejaar en het daarbij behorende aftrekpercentage&#13;
zijn gekozen in overleg met het publiekrechtelijk georganiseerd bedrijfsleven.&#13;
Daarnaast voorziet de beschikking voor de vaststelling van enige aanvullende heffingvrije&#13;
hoeveelheid nog in een aantal bijzondere regelingen. Ingevolge artikel 11&#13;
kan een aanvullende heffingvrije hoeveelheid worden vastgesteld voor investeringsgevallen.&#13;
Artikel 12 geeft die mogelijkheid voor zogenaamde calamiteiten en artikel&#13;
13, dat nog verder moet worden uitgewerkt, heeft de mogelijkheid om voorzieningen&#13;
te treffen voor de zogenaamde 'niet-groeiers'. Deze laatste voorziening werd nodig&#13;
geacht om degenen, van wier bedrijf de produktie stabiel is gebleven gedurende&#13;
de laatste jaren niet te zeer te treffen door het toch vrij hoge kortingspercentage van&#13;
8,65 dat zoeven is genoemd.&#13;
6. Het is van belang te wijzen op het karakter van de heffingvrije hoeveelheid, de&#13;
franchise. In de wandeling wordt deze, zoals reeds opgemerkt, ook wel aangeduid&#13;
door 'quotum'. De franchise komt neer op een dispensatie van de heffingplicht. Zo&#13;
danige dispensatie kan gelden bij wege van een algemene regeling, dat is dan een&#13;
vrijstelling, of gegeven worden bij wege van een individuele toekenning. Hierdoor&#13;
ontstaat eveneens een aanspraak op het niet-opleggen van de heffing. Er dient na&#13;
drukkelijk op gewezen te worden, dat het quotum in deze zin geen positief zakelijk&#13;
object is, zoals dat in de wandeling nogal eens wordt gepresenteerd. Het is geen&#13;
'koopwaar', al kan de waarde in bepaalde gevallen wel berekend worden.&#13;
De franchise houdt dus in het niet-opleggen van de superheffing ter zake van de&#13;
aflevering van een bepaalde hoeveelheid melk of het equivalent daarvan. Indien men&#13;
beweert een quotum te hebben, betekent dat slechts een gepretendeerde aanspraak&#13;
op het niet-opleggen van de superheffing ter zake van de aflevering van de betrokken&#13;
hoeveelheid. Die constatering heeft noodzakelijkerwijs een aantal consequenties.&#13;
'Overgaan' van een bepaald quotum en zeker het automatisch 'overgaan' is in beginsel&#13;
niet bestaanbaar. Voorts hoeft de Minister bijvoorbeeld geen quota te kopen.&#13;
1 Hij hoeft slechts de aanspraken niet te erkennen, respectievelijk het verzoek&#13;
om dispensatie van de heffing niet te honoreren. Overbodig te zeggen, dat de Minister&#13;
daarbij uiteraard niet willekeurig te werk kan en zal gaan. Al zijn handelingen&#13;
en beslissingen zijn onderworpen aan de toetsing door het College van Beroep voor&#13;
het bedrijfsleven. Dit is de beroepsprocedure in het kader van de Landbouwwet.&#13;
Een en ander betekent, dat diegene die meent een quotum 'te hebben verkregen'&#13;
en niet valt binnen de algemene termen als in de beschikking neergelegd, een verzoek&#13;
ter zake indient tot erkenning daarvan. Een erkenning houdt in de individuele toezegging,&#13;
nu reeds, dat over die hoeveelheid geen heffing zal worden opgelegd.&#13;
7. Een volgend element in het belastingstelsel is het tarief. Het tarief vloeit recht&#13;
streeks voort uit de eerdergenoemde verordening 857/84. Daarin is voor de leveringen&#13;
aan de fabriek een heffingspercentage van 75% van de richtprijs vastgesteld.&#13;
Voor formule B - dat is de formule waarbij de melkfabrieken heffingplichtig zijn&#13;
- is een percentage van 100% van de richtprijs vastgesteld. Voor de rechtstreekse&#13;
leveringen aan de consumptieve sfeer is wederom het percentage vastgesteld op 75%&#13;
van de richtprijs.&#13;
De richtprijs wordt vastgesteld per 100 kg. Deze hoeveelheid vormt derhalve een&#13;
grondslag voor het berekenen van het totale verschuldigde heffingbedrag. Daarnaast&#13;
is van belang het vetgehalte. Ook dit vloeit rechtstreeks uit de EEG-regeling voort.&#13;
8. In een belastingstelsel dient ook aangegeven te worden, wie als belastingschuldige,&#13;
in casu de heffingschuldige, dient te worden aangemerkt. Men moet onderscheiden&#13;
tussen de formeel heffingschuldige en de materieel heffingschuldige. Hiermee houdt&#13;
in het onderhavige stelsel eveneens verband de wijze van inning, dus de regelen ter&#13;
zake van het voldoen van de heffingschuld.&#13;
In de EEG-regeling mag een keuze gemaakt worden voor wat betreft de formeel heffingschuldige&#13;
tussen hetzij de producent, hetzij de fabriek, respectievelijk formule&#13;
A en formule B.&#13;
Achtergrond van deze voorziening is blijkbaar de gedachte het aan de betrokken&#13;
Lid-Staat over te laten, hoe deze zijn 'nationale' quotum wenst te beheren. De EEG&#13;
heeft immers voor iedere Lid-Staat een soort maximum toelaatbare produktie vastgesteld.&#13;
Welke formule echter ook wordt gehanteerd, de materieel heffingschuldige&#13;
blijft steeds de producent. In het in Nederland gekozen systeem is zowel formeel als&#13;
materieel heffingplichtig de producent. Niettemin moet met het oog op de inning&#13;
van de heffing systematisch gezien ook een formele heffingplicht gelegd worden op&#13;
de koper, dat wil dus zeggen op de zuivelfabriek. De bedoeling is - en zo is het&#13;
ook in de EEG-regeling voorzien - dat de heffingen geïnd worden via de zuivelfabriek. Het is dus zaak de zuivelfabrieken te dier zake aansprakelijk te stellen en&#13;
daaruit moet een formele heffingplicht voortvloeien. Dat is dan ook voorzien in artikel&#13;
3. Daarbij is tevens neergelegd, dat zulks slechts geldt, voor zover het de inning&#13;
betreft. Zou die clausule niet zijn toegevoegd dan zou uit hoofde van EEG-recht&#13;
wellicht hier een 100%-heffing opgelegd moeten worden. Dat zou, gezien het in&#13;
Nederland gekozen stelsel, niet overeenkomstig de bedoeling zijn.&#13;
Dit systeem van inning neemt niet weg dat een formele heffingplicht ook voor de&#13;
producent gehandhaafd moet worden. Slechts dan immers kan de zuivelfabriek 'terecht'&#13;
de heffing doorberekenen aan de producent.&#13;
9. Uit het voorgaande moge duidelijk zijn, dat de 'heffingvrije hoeveelheid' (quotum)&#13;
centraal staat in het hele stelsel. Het Produktschap legt de heffing op, indien de&#13;
elementen bekend zijn. Voor wat betreft de grootte van het quotum volgt die bekend&#13;
heid uit de regeling zelf of uit een expliciete erkenning. Te dezer zake zijn drie moge&#13;
lijkheden te onderscheiden (gewezen wordt op het tweede onderdeel, genoemd in&#13;
punt 3):&#13;
- artikel 5 vergt een technische berekening; het Produktschap voert deze uit;&#13;
- paragraaf 2 vergt een expliciete toekenning op basis van bijzondere omstandig&#13;
heden;&#13;
- paragraaf 3 vergt een expliciete toekenning ter zake van de 'relatie' tot de grond.&#13;
Er zij op gewezen, dat de toepassing van artikel 5 en paragraaf 2 mede afhangt van&#13;
de situatie met betrekking tot de grond, in casu de toepasselijkheid van artikel 14.&#13;
Toepassing van de artikelen 5 en 14 vormen de uitvoering van een generieke dispensatie,&#13;
een vrijstelling.&#13;
De toepassing van paragraaf 2 en de overige bepalingen van paragraaf 3 leiden&#13;
tot de verlening van een incidentele (en individuele) dispensatie. Voor de verlening&#13;
daarvan zijn bijzondere procedures voorgeschreven. De gevallen van meer technische&#13;
aard (artikel 11) kunnen het best op regionaal niveau worden afgedaan (uiteraard&#13;
namens de Minister). De beslissing in de overige gevallen zijn meer beleidsmatig&#13;
van aard. Die behoudt de Minister aan zich, dat wil zeggen op centraal niveau.&#13;
10. Voor de aanspraak op een heffingvrije hoeveelheid is de grond van essentieel belang.&#13;
Dit wordt in de wandeling uitgedrukt door het adagium 'quotum volgt de&#13;
grond'. Op de inhoud van dit adagium is wel wat aan te merken.&#13;
In de eerste plaats kan worden verwezen naar punt 6.&#13;
In de tweede plaats moet een quotum, zoals uit punt 9 blijkt, worden erkend.&#13;
Daaruit volgt tevens, dat hier geen automatisme speelt, zoals het adagium suggereert.&#13;
Het lijkt echter wel in de bedoeling te liggen het quotum een zekere zakelijke&#13;
werking te geven. Via paragraaf 3 is een regeling ter zake getroffen, waarbij overigens&#13;
rekening moest worden gehouden met het stelsel als zodanig binnen het hier&#13;
te lande geldend rechtssysteem.&#13;
Artikel 14 houdt het beginsel in. Daaruit is af te leiden, dat overdracht van de&#13;
grond de aanspraak op een heffingvrije hoeveelheid doet vervallen. De positie van&#13;
de verwerver doet niet ter zake. Hij kan slechts enig recht doen gelden op basis van artikel 16 of 17. Hieruit volgt, dat enige afspraak tussen vervreemder&#13;
en verwerver over de overdracht of verwerving van enig recht op&#13;
quotum irrelevant is. Een afspraak is echter van uitermate groot&#13;
belang om het verzoek van verwerver voor een bepaalde hoeveelheid&#13;
te staven. </content><legacyfootnotes>1. Vanzelfsprekend kan betrokkene er anderszins toe gebracht worden af te zien van de gebruikmaking van 'zijn&#13;
quotum'.</legacyfootnotes><footnotes><footnote/></footnotes><auteurs>Mr J.P. Pluim Mentz</auteurs><published>1984-09-01 00:00:00</published><modified>1984-09-01 00:00:00</modified><editiondate>1984-09-01</editiondate><htmlpath>https://denhollander.info/artikel/6423</htmlpath></article>
</articles></edition>
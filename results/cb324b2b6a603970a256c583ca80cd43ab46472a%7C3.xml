<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2005</searchword><id>4167</id><udhid>UDH:TvAR/4167</udhid><titel>Veldhuizen / Tenkink c.s. (TvAR 2005/5253)</titel><searchwords><searchword>TvAR 1/2005</searchword><searchword>TvAR 2005/5253</searchword><searchword>UDH:TvAR/4167</searchword></searchwords><attachments><attachment><name>2005_nr 1_Rechtspraak_5253.pdf</name><extention>pdf</extention><url>https://denhollander.info/download/4126/ci</url></attachment></attachments><inleiding>[BW art. 3:310, 6:2, 6:74, 6:109, 6:160]&#13;
&#13;
Pachter verkoopt in 1987 het met het&#13;
gepachte samenhangende melkquotum.&#13;
In 1999 eindigt de pachtovereenkomst en&#13;
wordt het gepachte opgeleverd. (Erfgenamen&#13;
van) verpachter vorderen vervolgens schadevergoeding&#13;
op de grond dat de pachter niet&#13;
bij de oplevering het melkquotum ter&#13;
beschikking van de verpachter heeft gesteld.&#13;
Ook indien de verpachter destijds heeft&#13;
begrepen dat de pachter het melkquotum&#13;
aan een derde had verkocht, volgt uit stilzitten&#13;
in verband met de omstandigheden&#13;
van het geval (zie arrest) geen afstand van&#13;
recht. Evenmin rechtsverwerking of verjaring.&#13;
Voor matiging bestaat geen grond.</inleiding><content>ARREST IN DE ZAAK VAN:&#13;
Gerrit Veldhuizen, wonende te Emmeloord,&#13;
appellant,&#13;
procureur: mr. J.M.J. Huver,&#13;
tegen&#13;
1. Gerrit Willem Tenkink,&#13;
2. Janna Aleida Tenkink, beiden wonende te&#13;
Winterswijk,&#13;
geïntimeerden,&#13;
procureur: mr. J.M. Bosnak.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
22 februari en 18 oktober 2001 en van 20 juni&#13;
2002, die de pachtkamer te Groenlo tussen&#13;
appellant (hierna te noemen: Veldhuizen) als&#13;
gedaagde en geïntimeerde (hierna te noemen:&#13;
Tenkink c.s. en geïntimeerde sub 1 afzonderlijk&#13;
als Tenkink jr.) als eisers heeft gewezen. Van&#13;
de vonnissen van 18 oktober 2001 en 20 juni&#13;
2002 is een fotokopie aan dit arrest gehecht.&#13;
2 Het geding in hoger beroep&#13;
2.1 Veldhuizen heeft bij exploot van 10 juli&#13;
2002 aangezegd van het vonnis van 20 juni&#13;
2002 in hoger beroep te komen, met dagvaarding&#13;
van Tenkink c.s. voor dit hof.&#13;
2.2 Bij memorie van grieven heeft Veldhuizen&#13;
drie grieven aangevoerd en toegelicht, welke&#13;
grieven zich behalve tegen het vonnis van&#13;
20 juni 2002 ook tegen dat van 18 oktober&#13;
2001 richten, heeft hij bewijs aangeboden, en&#13;
heeft hij geconcludeerd dat het hof de vonnissen&#13;
van 18 oktober 2001 en 20 juni 2002 zal&#13;
vernietigen, en opnieuw rechtdoende Tenkink&#13;
c.s. alsnog niet-ontvankelijk zal verklaren in&#13;
hun vorderingen, althans hen deze zal ontzeggen&#13;
en hen zal veroordelen in de kosten van&#13;
beide instanties.&#13;
2.3 Bij memorie van antwoord hebben Tenkink&#13;
c.s. de grieven bestreden, hebben zij bewijs&#13;
aangeboden, en hebben zij geconcludeerd dat&#13;
het hof het beroep tegen het vonnis van 20 juni&#13;
2002 niet-ontvankelijk zal verklaren, danwel&#13;
dat vonnis zal bekrachtigen, zonodig onder&#13;
wijziging of aanvulling van gronden, met veroordeling&#13;
van Veldhuizen in de kosten van&#13;
deze procedure.&#13;
2.4 Daarna heeft Veldhuizen bij akte op een&#13;
passage uit de memorie van antwoord gereageerd&#13;
en een nader bewijsaanbod gedaan.&#13;
2.5 Vervolgens hebben partijen arrest gevraagd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer in eerste aanleg&#13;
en op grond van hetgeen verder is gesteld en&#13;
niet of onvoldoende is weersproken dan wel&#13;
blijkt uit de onbetwiste inhoud van de overgelegde&#13;
bescheiden, staat in hoger beroep het&#13;
navolgende vast.&#13;
3.2 Tussen A.H. Tenkink (hierna: Tenkink sr.)&#13;
als verpachter en Veldhuizen als pachter heeft&#13;
vanaf 22 februari 1965 een pachtverhouding&#13;
bestaan met betrekking tot de hoeve “Hericks”,&#13;
Ratumseweg 61 te Winterswijk. Een&#13;
schriftelijke pachtovereenkomst van 26 mei&#13;
1965 is goedgekeurd door de grondkamer&#13;
voor Gelderland op 12 oktober 1965 en een&#13;
pachtwijzigingsovereenkomst van 17 december&#13;
1987 is door dezelfde grondkamer goedgekeurd&#13;
op 4 augustus 1988. De overeenkomst&#13;
van 26 mei 1965 had betrekking op&#13;
10.45.00 ha grond en de overeenkomst van&#13;
17 december 1987 op 12.11.20 ha.&#13;
3.3 In 1984 is aan Veldhuizen een referentiehoeveelheid&#13;
melk (hierna: het melkquotum)&#13;
toegekend van 252.142 kg met een vetpercentage&#13;
van 4,1%.&#13;
3.4 Veldhuizen heeft op 7 september 1987 het&#13;
melkquotum verkocht aan een derde voor&#13;
ƒ 1,80 per kg.&#13;
3.5 Tenkink sr. is in april 1998 overleden.&#13;
Tenkink c.s. zijn de kinderen en enige erfgenamen&#13;
van Tenkink sr.&#13;
3.6 Bij brief van 28 juli 1999 heeft Veldhuizen&#13;
de pachtovereenkomst opgezegd tegen 31 oktober&#13;
1999. Tenkink c.s. hebben ingestemd met&#13;
de beëindiging van de pachtverhouding en het&#13;
gepachte is aan hen opgeleverd.&#13;
4 Beoordeling van het geschil in&#13;
hoger beroep&#13;
4.1 In dit geding hebben Tenkink c.s. schadevergoeding&#13;
gevorderd op de grond dat Veldhuizen&#13;
hen bij het einde van de pacht niet in&#13;
de gelegenheid heeft gesteld om het met het&#13;
gepachte samenhangende gedeelte van het&#13;
melkquotum te verwerven. Bedoeld gedeelte&#13;
hebben zij na eisvermindering gesteld op&#13;
164.104 kg, zijnde de door Veldhuizen erkende&#13;
hoeveelheid. Tegenover deze vordering&#13;
heeft Veldhuizen zich onder meer beroepen&#13;
op afstand van recht door Tenkink sr. en&#13;
rechtsverwerking. De pachtkamer in eerste&#13;
aanleg heeft de (primaire) vordering van&#13;
Tenkink c.s. ten bedrage van ƒ 309.336,04, te&#13;
vermeerderen met wettelijke rente, toegewezen,&#13;
met veroordeling van Veldhuizen in de&#13;
proceskosten.&#13;
4.2 Met grief I keert Veldhuizen zich tegen de&#13;
verwerping door de pachtkamer in eerste aanleg&#13;
van zijn beroep op afstand van recht. Veldhuizen&#13;
stelt dat hij in 1987 in een gesprek met&#13;
Tenkink sr. en Tenkink jr. heeft meegedeeld&#13;
dat hij de melkveehouderij moest staken, dat&#13;
hij in dat kader ook het melkquotum ging&#13;
verkopen, dat hij daarmee haast had omdat hij&#13;
voor prijsdaling vreesde en dat hij, als Tenkink&#13;
sr. niet binnen zes weken zou kopen, aan&#13;
een derde zou verkopen. Tenkink sr. zou in&#13;
dat gesprek hebben aangegeven dat hij meende&#13;
op 50% van het quotum aanspraak te kunnen&#13;
maken. Volgens de stellingen van Veldhuizen&#13;
moet Tenkink sr. – als onder meer de buurman&#13;
van Veldhuizen – vervolgens hebben&#13;
geconstateerd dat Veldhuizen zijn melkveehouderij&#13;
inderdaad liquideerde en moet het&#13;
hem ook zonneklaar zijn geweest dat Veldhuizen&#13;
het melkquotum had verkocht. Ondanks&#13;
dat, aldus nog steeds Veldhuizen, heeft&#13;
Tenkink sr. gedurende 11 jaar daartegen op&#13;
geen enkele wijze bezwaar gemaakt of op&#13;
enige vergoeding aanspraak gemaakt, ondanks&#13;
een zeer regelmatig persoonlijk contact tussen&#13;
partijen. Volgens Veldhuizen volgt daaruit dat&#13;
Tenkink sr. van zijn recht afstand heeft&#13;
gedaan, althans dat Veldhuizen op een zodanige&#13;
afstand mocht vertrouwen. Het motief voor&#13;
de gestelde afstand is volgens Veldhuizen, zo&#13;
begrijpt het hof, dat bij Tenkink sr. een schuldgevoel&#13;
bestond over het feit dat hij niet had&#13;
meegewerkt aan vergroting van het gepachte&#13;
in verband met de door Veldhuizen beoogde&#13;
bedrijfsopvolging door de zoon van Veldhuizen.&#13;
De feitelijke juistheid van de stellingen&#13;
van Veldhuizen wordt door Tenkink c.s. deels&#13;
betwist.&#13;
4.3 Het hof oordeelt als volgt. Indien juist is&#13;
dat Tenkink sr. destijds heeft begrepen dat&#13;
Veldhuizen het melkquotum aan een derde&#13;
had verkocht, kan uit de omstandigheid dat&#13;
Tenkink sr. zijn aanspraken niet vervolgens bij&#13;
Veldhuizen onder de aandacht heeft gebracht,&#13;
wel worden afgeleid dat Tenkink sr. ervoor&#13;
koos om de zaak voorlopig op zijn beloop te&#13;
laten, maar niet dat hij van die aanspraken&#13;
afstand deed. Veldhuizen heeft daarop ook&#13;
niet gerechtvaardigd kunnen vertrouwen. In&#13;
dit verband is van belang dat het melkquotum&#13;
ook in 1987 een aanzienlijke vermogenswaarde&#13;
vertegenwoordigde, zodat de door Veldhuizen&#13;
veronderstelde afstand van recht voor&#13;
Tenkink sr. een aanzienlijk nadeel betekende.&#13;
Dat had voor Veldhuizen aanleiding moeten&#13;
zijn om zelf de verkoop van het melkquotum&#13;
bij Tenkink sr. ter sprake te brengen en&#13;
navraag te doen naar diens bedoelingen. Veldhuizen&#13;
heeft dat niet gedaan, ook niet toen hij&#13;
– zoals volgt uit hetgeen hij in eerste aanleg&#13;
ter gelegenheid van de comparitie van partijen&#13;
heeft verklaard – in 1988 had begrepen dat&#13;
Tenkink sr., conform het standpunt dat deze&#13;
in 1987 had ingenomen, aanspraak kon maken&#13;
op 50% van het inmiddels door Veldhuizen&#13;
vervreemde melkquotum en zich had gerealiseerd&#13;
dat “er trammelant van zou [kunnen]&#13;
komen”. Uit een en ander volgt dat voorzover&#13;
Veldhuizen al feitelijk heeft vertrouwd op een&#13;
door Tenkink sr. gedane afstand van recht – in&#13;
zijn verklaring ligt een krachtige aanwijzing&#13;
voor het tegendeel besloten – dat vertrouwen&#13;
in de gegeven omstandigheden niet gerechtvaardigd&#13;
was. De stellingen van Veldhuizen&#13;
omtrent het bestaan van een schuldgevoel bij&#13;
Tenkink sr. doen daaraan niet af. De enkele&#13;
omstandigheid dat Tenkink sr. niet in verband&#13;
met bedoelde bedrijfsopvolging aan vergroting&#13;
van het gepachte heeft willen of kunnen&#13;
meewerken, brengt niet mee dat voor Tenkink&#13;
sr. aanleiding bestond voor een schuldgevoel&#13;
en al evenmin dat feitelijk zo’n schuldgevoel&#13;
bij hem heeft bestaan. Maar ook indien het&#13;
gestelde schuldgevoel wel heeft bestaan, volgt&#13;
daaruit niet zonder meer de gestelde afstand&#13;
van recht en lag het onverminderd op de weg&#13;
van Veldhuizen om de juistheid van zijn veronderstellingen&#13;
omtrent de bedoelingen van&#13;
Tenkink sr. bij deze te verifiëren. Grief I faalt&#13;
derhalve.&#13;
4.4 Grief II heeft betrekking op het door de&#13;
pachtkamer in eerste aanleg verworpen beroep&#13;
op rechtsverwerking. Voorzover Veldhuizen&#13;
zijn beroep op rechtsverwerking grondt op&#13;
een bij hem door toedoen van Tenkink sr.&#13;
gewekt vertrouwen, geldt ook in dit verband&#13;
dat het vertrouwen van Veldhuizen niet gerechtvaardigd&#13;
was, omdat er voor hem gerede&#13;
aanleiding bestond om bij Tenkink sr. naar&#13;
diens bedoelingen navraag te doen. Het hof&#13;
verwijst in dit verband naar hetgeen het in de&#13;
vorige alinea heeft overwogen.&#13;
4.5 Voorzover Veldhuizen zich beroept op&#13;
aan zijn zijde ontstaan nadeel – met name erin&#13;
bestaande dat de onderhavige opleveringsvordering&#13;
gebaseerd is op een melkquotumprijs&#13;
die ruim het dubbele is van de toenmalige verkoopopbrengst,&#13;
dat zijn bewijspositie ongunstiger&#13;
is geworden, dat hij destijds over de&#13;
verkoopopbrengst inkomstenbelasting heeft&#13;
betaald en een eventuele schadevergoeding&#13;
feitelijk fiscaal niet meer compensabel is –&#13;
faalt zijn beroep op rechtsverwerking eveneens.&#13;
Uit de eigen stellingen van Veldhuizen&#13;
volgt dat in 1987 en 1988 voor hem aanleiding&#13;
bestond om met een toekomstige vordering&#13;
van Tenkink sr. dan wel diens erfgenamen&#13;
rekening te houden. Voorzover het niet mogelijk&#13;
was om het risico van de door Veldhuizen&#13;
bedoelde nadelen te vermijden, had dat voor&#13;
Veldhuizen (te meer) aanleiding moeten zijn&#13;
om in een gesprek met Tenkink sr. de verkoop&#13;
van het melkquotum ter sprake te brengen en&#13;
hem uitsluitsel te vragen. Dat bedoeld risico&#13;
zich heeft gerealiseerd, is het gevolg van de&#13;
– kennelijk welbewust gemaakte – keuze van&#13;
Veldhuizen om dat niet te doen en kan hij&#13;
Tenkink sr. niet tegenwerpen. De omstandigheid&#13;
dat Veldhuizen, volgens zijn stellingen,&#13;
thans alleen een AOW-uitkering geniet, geen&#13;
eigen vermogen van betekenis heeft en toewijzing&#13;
van de vordering hem zou ruineren, illustreert&#13;
de ernst van het risico dat Veldhuizen&#13;
heeft genomen, maar kan op geen enkele wijze&#13;
afdoen aan hetgeen hiervoor is overwogen.&#13;
4.6 Voorzover Veldhuizen met het beroep op&#13;
zijn inkomens- en vermogenspositie mede het&#13;
oog heeft gehad op de mogelijkheid van matiging&#13;
van de verplichting tot schadevergoeding&#13;
als bedoeld in artikel 6:109 Burgerlijk Wetboek,&#13;
geldt op de in de vorige alinea omschreven&#13;
gronden dat niet kan worden gezegd dat&#13;
toekenning van volledige schadevergoeding&#13;
tot kennelijk onaanvaardbare gevolgen leidt,&#13;
zodat voor matiging geen plaats is.&#13;
4.7 Door Veldhuizen is nog betoogd dat, naar&#13;
het hof begrijpt, niet het tekortschieten van&#13;
Veldhuizen ter gelegenheid van de oplevering&#13;
in 1999 maar de verkoop van het melkquotum&#13;
in 1987 de “eigenlijke wanprestatie” was en&#13;
dat een op die wanprestatie gebaseerde vordering&#13;
verjaard zou zijn. Ook dit betoog treft&#13;
geen doel. De vordering van Tenkink c.s. is&#13;
gegrond op de tekortkoming van Veldhuizen&#13;
erin bestaande dat hij bij de oplevering in&#13;
1999 het melkquotum niet ter beschikking&#13;
van Tenkink c.s. als verpachters heeft gesteld.&#13;
Het stond Tenkink c.s. vrij hun vordering op&#13;
deze tekortkoming te gronden. Van verjaring&#13;
is derhalve geen sprake. Om dezelfde reden&#13;
bestaat ook in dit opzicht geen grond voor het&#13;
aannemen van rechtsverwerking. Grief II faalt&#13;
derhalve in al haar onderdelen.&#13;
4.8 Grief III, die voortbouwt op de overige&#13;
grieven, moet in het lot van die grieven delen.&#13;
Dat geldt ook waar Veldhuizen verwijst naar&#13;
zijn meer subsidiaire verweren uit de eerste&#13;
aanleg met betrekking tot de omvang van het&#13;
melkquotum in 1987 en 1999. Indien en voorzover&#13;
Veldhuizen doelt op de vraag welk&#13;
gedeelte van het aan hem toegekende melkquotum&#13;
met het gepachte samenhing, geldt&#13;
daarvoor dat Tenkink c.s. na eisvermindering&#13;
Veldhuizen in zijn standpunt hebben gevolgd,&#13;
zodat onduidelijk is waarover Veldhuizen zich&#13;
zou kunnen beklagen. Voorzover Veldhuizen&#13;
zich beroept op de omstandigheid dat het&#13;
melkquotum ten tijde van de oplevering aanzienlijk&#13;
veel meer waard was dan in 1987 is&#13;
het hof daarop onder 4.5 reeds ingegaan.&#13;
4.9 Uit hetgeen hiervoor is overwogen, volgt&#13;
tevens dat en waarom de door Veldhuizen&#13;
gedane bewijsaanbiedingen geen betrekking&#13;
hebben op feiten die – indien hun feitelijke&#13;
juistheid zou komen vast te staan – aanleiding&#13;
zouden kunnen geven voor een andere beslissing&#13;
dan hiervoor is gegeven. Voor een bewijsopdracht&#13;
bestaat derhalve geen plaats.&#13;
4.10 De slotsom is dat de grieven falen en dat&#13;
de bestreden vonnissen, voorzover in het&#13;
hoger beroep betrokken, dienen te worden&#13;
bekrachtigd. Het hof zal Veldhuizen, als de in&#13;
het ongelijk gestelde partij, veroordelen in de&#13;
kosten van het hoger beroep.&#13;
5 Beslissing&#13;
Het hof, rechtdoende in hoger beroep:&#13;
bekrachtigt het vonnis van 18 oktober 2001&#13;
van de pachtkamer van het kantongerecht te&#13;
Groenlo, alsmede het vonnis van 20 juni 2002&#13;
van de pachtkamer van de rechtbank te&#13;
Zutphen, sector kanton, locatie Groenlo, voorzover&#13;
die vonnissen in dit hoger beroep zijn&#13;
betrokken;&#13;
veroordeelt Veldhuizen in de kosten van het&#13;
hoger beroep, tot aan deze uitspraak aan de&#13;
zijde van Tenkink c.s. begroot op € 2.269,–&#13;
voor salaris procureur en op € 193,– voor&#13;
griffierecht.</content><legacyfootnotes/><footnotes><footnote/></footnotes><auteurs/><published>2005-01-01 00:00:00</published><modified>2005-01-01 00:00:00</modified><editiondate>2005-01-01</editiondate><htmlpath>https://denhollander.info/artikel/4167</htmlpath></article>
</articles></edition>
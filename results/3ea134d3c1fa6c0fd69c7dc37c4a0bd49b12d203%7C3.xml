<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1997</searchword><id>4922</id><udhid>UDH:TvAR/4922</udhid><titel>Van der Sluis / Van Dam c.s. (TvAR 1997/4886)</titel><searchwords><searchword>TvAR 7/8/1997</searchword><searchword>TvAR 1997/4886</searchword><searchword>UDH:TvAR/4922</searchword></searchwords><attachments><attachment><name>1997_nr 78_Rechtspraak_4886.pdf</name><extention>pdf</extention><url>https://denhollander.info/download/4864/ci</url></attachment></attachments><inleiding>Pachtwet, art. 25 en 55; Beschikking Superheffing 1988, art. 4, 19 en 21&#13;
&#13;
Melkquotum. Overeenstemming over verde-ling van dat quotum anders dan bij helfte. Waardebepaling inzake het nog te verrekenen deel.&#13;
Voor overgang melkquotum bij beëindigingsovereenkomst is goedkeuring van die overeenkomst door de grondkamer nodig. Pachters hebben niet de door hen in acht te nemen spoed betracht en zij zijn aansprakelijk voor de daardoor ontstane schade. Schade door het bij het einde van de pachtovereenkomst niet in goede staat van onderhoud opleveren van het gepachte. Passeren van bewijsaanbod en de gronden daartoe.</inleiding><content>Arrest van 23 juli 1996 in de zaak van:&#13;
Akke Arendina van der Sluis, wonende te Groningen, appellante, incidenteel geïntimeerde, procureur: mr. K. van der Meulen, tegen&#13;
1. Jan Abel van Dam, wonende te Lemmer,&#13;
2. Foppe Hemminga, wonende te Groningen,&#13;
3. Anke Hemminga, wonende te Veenendaal, geïntimeerden, incidenteel appellanten, procureur: mr. J. van Dijkhuizen.&#13;
Het geding in eerste aanleg&#13;
De pachtkamer van het kantongerecht te Beetsterzwaag heeft op 28 juni 1994 tussen partijen een vonnis gewezen, dat in fotocopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep Appellante - hierna ook te noemen: Van der Sluis - is bij exploit van 26 juli 1994, met gelijktijdige dagvaarding van geïntimeerden - hierna ook te noemen: Van Dam c.s. - voor dit hof, in hoger beroep gekomen van ge-noemd vonnis, waarbij in conventie Van der Sluis is veroordeeld tot betaling aan Van Dam c.s. van een bedrag ad ƒ 156.493,22 met rente en in reconventie Van Dam c.s. zijn veroor-deeld tot betaling aan Van der Sluis van be-dragen ad ƒ35.746,50, ƒ3.630,30, ƒ315,- en ƒ 5.000,-, met afwijzing van de gevorderde verklaring voor recht, een en ander met com-pensatie van de in conventie en reconventie gevallen proceskosten.&#13;
Bij memorie van grieven, tevens inhoudende een vermeerdering van de eis in reconventie, zijn na te melden grieven aangevoerd, met conclusie dat het hof in conventie de vor-deringen van Van Dam c.s. zal afwijzen en in reconventie Van Dam c.s. zal veroordelen om aan Van der Sluis ter zake van schade, rente en kosten te voldoen een bedrag van ƒ 166.551,61, te vermeerderen met de wettelijke rente daarover vanaf 1 november 1992 tot aan de dag der voldoening, een en ander met ver-oordeling van Van Dam c.s. in de in beide instanties gevallen proceskosten. Bij memorie van antwoord is verweer gevoerd&#13;
en zijn voorts in incidenteel hoger beroep de navolgende grieven aangevoerd, met conclusie dat het hof in het principaal hoger beroep Van der Sluis niet-ontvankelijk in haar beroep zal verklaren, althans dat beroep ongegrond zal verklaren, met bekrachtiging van het vonnis, waarvan beroep, en in het incidenteel hoger beroep het vonnis, waarvan beroep, voor zover in reconventie gewezen zal vernietigen en de vorderingen van Van der Sluis in recon-ventie alsnog zal afwijzen, althans haar niet-ontvankelijk in haar vorderingen zal verkla-ren, met veroordeling van Van der Sluis in de kosten van de procedure in beide instanties. Bij memorie van antwoord in het incidenteel hoger beroep heeft Van der Sluis het door Van Dam c.s. aangevoerde bestreden met conclusie dat het hof laatstgenoemden niet-ontvankelijk in hun incidenteel hoger beroep zal verklaren, althans hun vorderingen zal afwijzen, met hun veroordeling in de kosten van de procedure. Ter zitting van het hof van 20 mei 1996 is de zaak vervolgens bepleit, voor Van der Sluis door mr. G.J. Niezink, advocaat te Gronin-gen, en voor Van Dam c.s. door mr. A.J. Boonstra, eveneens advocaat te Groningen, zulks beiden mede aan de hand van pleitnoti-ties. Bij die gelegenheid heeft de raadsman van Van Dam c.s. in afschrift nog een vijftal brie-ven (faxen) overgelegd; de raadsman van Van der Sluis heeft verklaard tegen die overlegging geen bezwaar te hebben.&#13;
Bij akte houdende overlegging produkties heeft Van der Sluis nog diverse stukken in het geding gebracht, op welke akte door Van Dam c.s. bij antwoordakte, tevens akte houdende uitlating produkties, is geregistreerd. Voorts hebben partijen de stukken aan het Hof overgelegd ter fine van arrest.&#13;
De grieven De grieven luiden:&#13;
in het principaal hoger beroep:&#13;
I. Ten onrechte overweegt de pachtkamer van het kantongerecht, dat Van der Sluis geacht moet worden de handelwijze van Van Dam c.s. te hebben goedgekeurd, althans in strijd te handelen met de goede trouw door zich ook nog op hun wanprestatie te beroepen.&#13;
II. Ten onrechte gaat de pachtkamer van het&#13;
kantongerecht ervan uit dat de waarde van het quotum is te stellen op een bedrag van /5,13/kg.&#13;
III. Ten onrechte passeert de pachtkamer van het kantongerecht het door Van der Sluis gedane bewijsaanbod als te vaag en noemt zij de in het geding gebrachte producties onvol doende.&#13;
IV. Ten onrechte stelt de pachtkamer van het kantongerecht de vorderingen van Van der Sluis, zoals gerecapituleerd sub 8 in de con- clusie van repliek in reconventie tot een totaal bedrag van ƒ 85.766,80, op een bedrag van: ƒ 5.000,- +ƒ 315,- = ƒ 5.315,-.&#13;
V. Ten onrechte heeft de pachtkamer van het kantongerecht zowel in conventie als in reconventie partijen veroordeeld in hun eigen kosten.&#13;
in het incidenteel hoger beroep:&#13;
A. Ten onrechte heeft de pachtkamer van het kantongerecht overwogen: "Blijkens de tekst van de overeenkomst is de pacht van de bedoelde percelen geëindigd op 28 oktober 1992. Dit moet tot de conclusie leiden, dat Van Dam c.s. een deel van het op het gepach- tende rustende quotum reeds voor het einde van de pachtovereenkomst en voor de inwer- kingtreding van de overeenkomst met betrek- king tot de verdeling van het quotum aan een derde hebben overgedragen. Van Dam c.s. hebben hierdoor in beginsel in strijd met de verplichtingen uit de pachtovereenkomst ge- handeld. Nu naderhand echter het betreffende quotum krachtens overeenkomst aan Van Dam c.s. is toegedeeld, moet Van de Sluis geacht worden deze handelwijze te hebben goedge- keurd."&#13;
B. Ten onrechte verwerpt de pachtkamer van het kantongerecht het verweer van Van Dam c.s., dat ondanks het ontbreken van de toe stemming van de grondkamer nog wel over dracht van het quotum zou hebben kunnen plaats vinden.&#13;
C. Ten onrechte overweegt de pachtkamer van het kantongerecht: "De pachtkamer acht voorts, het ontstaan van de schade tengevolge van het feit dat de pachtbeëindigingsovereen- komst pas na 1 november 1992 kon worden goedgekeurd, aannemelijk. Dit heeft immers consequenties voor het resterend deel van het&#13;
melkquotum. Voorts acht de pachtkamer een schade van ƒ 0,50 per liter melkquotum zoals door Van de Sluis gesteld, aannemelijk. Het hieromtrent gevorderde bedrag van ƒ 35.746,50 is dan ook voor toewijzing vatbaar."&#13;
D. Ten onrechte heeft de pachtkamer van het kantongerecht overwogen: "De pachtkamer is van oordeel dat, gelet op haar bevindingen, een bedrag van ƒ 5.000,- zal moeten worden toegewezen wegens schadevergoeding."&#13;
E. Ten onrechte heeft de pachtkamer van het kantongerecht de vorderingen in reconventie niet volledig afgewezen, met uitzondering van de rente over de te laat betaalde pachttermijn.&#13;
De vaststaande feiten&#13;
In hoger beroep kan van de volgende, als erkend of niet (voldoende) betwist, vaststaande feiten worden uitgegaan:&#13;
-bij pachtovereenkomst d.d. 7/11 juli 1980 heeft Van der Sluis enige percelen groenland, kadastraal bekend gemeente Gorredijk, sectie A, nrs. 1027, 1028 en 4447, alsmede sectie B, nrs. 2762, 2764, 2798, 2800 en 3110, totaal groot ongeveer 22.70.95 ha, nader bepaald op 22.72.10 ha verpacht aan Otte van Dam;&#13;
- Otte van Dam is op 14 april 1992 overleden, als zijn erfgenamen en hem opvolgende pach- ters in gemelde pachtovereenkomst nalatend Van Dam c.s.;&#13;
- bij in kracht van gewijsde gegaan vonnis van de pachtkamer van het kantongerecht te Beet- sterzwaag van 28 juli 1992 is deze pachtover- eenkomst ontbonden met ingang van 1 novem- ber 1992;&#13;
- in verband met een door partijen beoogde overgang van een gedeelte van de met de liti- gieuze grond samenhangende heffingvrije hoe veelheid melk van Van Dam c.s. naar Van der Sluis hebben partijen vervolgens in oktober 1992 een pachtbeëindigingsovereenkomst ge sloten, onder meer inhoudende:&#13;
* dat de onderhavige pachtovereenkomst voor zover betrekking hebbend op de percelen Gorredijk, sectie B, nrs. 2798 en 2800, alsme- de sectie A, nr. 1027, samen groot 5.73.22 ha, wordt beëindigd met ingang van 28 oktober 1992;&#13;
* dat Van Dam c.s. aan Van der Sluis overdra- gen de aanspraken op een met het door hen uitgeoefende melkveehouderijbedrijf verbon-&#13;
den referentiehoeveelheid melk ter grootte van 114.644 kilogram met een maximaal toe-gestaan vetgehalte van 4,65 procent;&#13;
* dat bedoelde aanspraken betrekking hebben op het melkprijsjaar 1992/1993;&#13;
* dat over het lopende melkprijsjaar 1991/ 1992 van genoemde referentiehoeveelheid no. 76.363 kilogram aan Van der Sluis toekomt;&#13;
* dat partijen geen overeenstemming kunnen bereiken over de door Van der Sluis aan Van Dam c.s. te betalen vergoeding voor de over dracht van de referentiehoeveelheid melk, maar Van Dam c.s. desondanks bereid zijn aan de vermelde voortijdige pachtbeëindiging mee te werken en partijen hun geschil over de hoogte van de vergoeding ter beslissing zullen voorleggen aan de pachtkamer van het kan tongerecht te Beetsterzwaag met het recht van hoger beroep bij de pachtkamer van dit hof;&#13;
- genoemde pachtbeëindigingsovereenkomst is goedgekeurd door de grondkamer voor Friesland op 5 november 1992;&#13;
- het bedrijf van Van Dam c.s. had ten tijde van het aangaan van voormelde overeenkomst een grootte van totaal 31.08.45 ha, te weten 5.82.85 ha (waarop woning en bedrijfsgebou- wen) eigendom, de litigieuze 22.72.10 ha pachtgrond en 2.53.50 ha die gepacht werd van Staatsbosbeheer;&#13;
- met dat bedrijf hing in het melkprijsjaar 1992/1993 een heffingvrije hoeveelheid melk samen van 215.153 kilogram, waarvan 3.709 kilogram met de van Staatsbosbeheer gepachte grond;&#13;
-in of omstreeks september/oktober 1992 hebben Van Dam c.s. samen met de hun in eigendom toebehorende grond een heffing-vrije hoeveelheid melk van 96.800 kilogram verkocht aan derden.&#13;
Beoordeling van het geschil in hoger&#13;
beroep&#13;
1. Uit de vaststaande feiten volgt dat met de eigen grond van Van Dam c.s. en de grond in geschil, samen 28.54.95 ha, een heffingvrije hoeveelheid melk van 215.153 kg minus 3.709 kg is 211.444 kg samenhing, oftewel 7.406 kg per ha. Met de grond in geschil hing mitsdien een heffingvrije hoeveelheid melk samen van totaal 168.272 kilogram.&#13;
2. In grief I van het principaal hoger beroep bedoelt Van der Sluis kennelijk erover te kla- gen dat Van Dam c.s. eigenmachtig zonder haar toestemming zijn overgegaan tot de vervreem- ding van een gedeelte van het met hun bedrijf samenhangende melkquotum ter grootte van 96.800 kilogram. De grief is tevergeefs opge- worpen. Partijen waren het eens geworden over een verdeling van het melkquotum waar bij 114.644 kilogram zou overgaan naar Van der Sluis. Dit impliceert dat Van Dam c.s. konden beschikken over het met hun eigen dom en met de rest van het met de grond in geschil samenhangende melkquotum, zijnde 211.444 kg minus 114.644 kg is 96.800 kilo gram. De vervreemding daarvan past derhalve geheel in de tussen partijen gemaakte afspra- ken.&#13;
Grief I van het principaal hoger beroep is dan ook ongegrond, terwijl grief A van het inci-denteel hoger beroep gegrond is. Dit laatste brengt overigens niet mee dat het vonnis, waarvan beroep, reeds daarom moet worden vernietigd.&#13;
3. Met betrekking tot de waarde van het melkquotum als uitgangspunt voor de verre- kening daarvan overweegt het hof dat er ter men aanwezig zijn om niet, althans niet zon der meer, de door (één van) partijen werkelijk ontvangen prijs aan te houden. In veel geval- len wordt die werkelijk ontvangen prijs immers - en soms zelfs in belangrijke mate - mede bepaald door andere factoren die de betreffen de partijen van belang achten bij het sluiten van hun overeenkomst en die deswege mede van invloed zijn op de hoogte van de door hen overeengekomen prijs voor het melkquo- tum. Ook fiscale overwegingen kunnen daar bij een rol spelen. Al die omstandigheden brengen daarom mede dat het werkelijk door de verkoper voor het melkquotum ontvangen bedrag veelal geen betrouwbaar uitgangspunt is voor een verrekening als waarom het hier gaat.&#13;
4. In aanmerking genomen de gegevens over de periode juli 1991 tot en met december 1992, de periode januari 1992 tot en met juni 1993 en de periode juli 1992 tot en met december 1993, waaronder die betreffende de&#13;
gemiddelde prijs voor melkquota, zoals neer-gelegd in de door de Staatssecretaris van Land-bouw, Natuurbeheer en Visserij op 20 april 1992, 14 december 1993 en 29 juni 1994 aan de Voorzitter van de Tweede Kamer toege-zonden notities en gelet op de eigen weten-schap van het hof betreffende de ontwikkeling van prijzen voor melkquota als waarom het hier gaat, dient de waarde van melkquota in de betreffende periode te worden gesteld op gemiddeld ƒ1,- per procent vet. Voor het onderhavige melkquotum komt dit, uitgaande van het vetgehalte van 4,65% en voorts reke-ning houdende met de omstandigheid dat bij verkoop van melkquota in de periode kort vóór 1 november van ieder jaar sprake is van een tijdelijk enigszins oplopende prijs neer op een waarde van ƒ4,80 per kilogram. Voor zover in grief II van het principaal hoger beroep wordt aangevoerd dat de pachtkamer van het kantongerecht ten onrechte van een prijs van ƒ 5,13 per kilogram is uitgegaan, treft deze grief derhalve doel.&#13;
5. Het vorenoverwogene brengt mede, nu op grond van het tussen partijen overeengekomene aan Van der Sluis meer dan de helft van het met de grond in geschil samenhangende melk quotum is toegedeeld, te weten 114.644 kg in plaats van 84.136 kg, zij deswege aan Van Dam c.s. een vergoeding verschuldigd is van 114.644 kg minus 84.136 kg is 30.508 kg a ƒ 4,80 = f 146.438,40. Voorts volgt uit het vorenstaande dat de reconventionele vorde ring van Van der Sluis tot betaling van ƒ 0,75 per kg over 56.632 kg melkquotum waarover volgens haar Van Dam c.s. onrechtmatig heb ben beschikt, derhalve totaal ƒ 42.474,-, moet worden afgewezen.&#13;
6. Wat betreft de melkquoteringsregeling, is op de transacties in het onderhavige geschil van toepassing de Beschikking Superheffing 1988. Uit artikel 19 van die beschikking volgt onder meer dat voor de overgang van een heffingvrije hoeveelheid bij beëindiging ener pachtovereenkomst vereist is dat de betreffen de pachtbeëindigingsovereenkomst door de grondkamer is goedgekeurd. Het in artikel 21, lid 1 juncto lid 4 van die beschikking bepaalde doet daaraan niet af. Uit het stelsel van de&#13;
beschikking vloeit voort, dat met 'overeen-komst' in die bepalingen, voor zover hier aan de orde, een goedgekeurde pachtbeëindigings-overeenkomst moet zijn bedoeld. Het door Van Dam c.s. gestelde over jurisprudentie van het College van Beroep voor het bedrijfsleven - wat daarvan verder ook zij - kan hierbij niet in redelijkheid aan Van der Sluis worden tegengeworpen.&#13;
Grief B van het incidenteel hoger beroep faalt mitsdien.&#13;
7. Naar - over en weer niet, althans onvol doende weersproken - ter zitting van het hof is verklaard, heeft Van der Sluis de tussen par- tijen gesloten pachtbeëindigingsovereenkomst ondertekend op donderdag 22 oktober 1992, was betreffende akte op zaterdag 24 oktober 1992 (of eerder) in bezit van Van Dam c.s. en is de laatste handtekening hunnerzijds (door J.A. van Dam) eerst geplaatst op dinsdag 27 oktober of woensdag 28 oktober 1992. Bij brief van 29 oktober 1992 - door Van Dam c.s. in prima bij conclusie van repliek in con- ventie en van antwoord in reconventie in af schrift in het geding gebracht - heeft hun raadsman de ondertekende pachtbeëindigings- overeenkomst (samen met de door hen inge- vulde en ondertekende SH 51-formulieren) aan Van der Sluis doen toekomen; aangeno- men mag worden dat laatstgenoemde een en ander op 30 oktober 1992 heeft ontvangen.&#13;
8. Uit het vorenstaande volgt dat, gelet op de nog slechts korte tijdspanne tot 1 november 1992, van de zijde van Van Dam c.s. niet de door hen in acht te nemen spoed met het ondertekenen van de akte is betracht, dit zon der aannemelijke verklaring hunnerzijds. Dit klemt temeer nu zij ook zelf ervan uitgingen dat de in die overeenkomst begrepen afspra- ken zouden worden uitgevoerd en zij van hun kant reeds het bij hen verblijvende deel van het melkquotum bij transacties van 15 okto- ber 1992 (76.800 kg) respectievelijk 23 okto- ber 1992 (20.000 kg) hadden verkocht. De na ondertekening door Van der Sluis nog bestaande - weliswaar krappe doch nog vol doende - tijdsruimte voor ondertekening zij- dens Van Dam c.s. en zo tijdige inzending van de overeenkomst aan de grondkamer dat nog&#13;
vóór 1 november 1992 goedkeuring van die overeenkomst kon worden verkregen is daar-door niet benut. Tengevolge daarvan is be-doelde goedkeuring eerst na 31 oktober 1992 verkregen en kon dus niet meer vóór 1 november 1992 een heffingvrije hoeveelheid melk overgaan van Van Dam c.s. naar Van der Sluis en vervolgens van laatstgenoemde naar degenen die die melk van haar hadden gekocht. Van Dam c.s., die wisten wat de gevolgen van een te late inzending van de overeenkomst zouden zijn en die niet aanne-melijk hebben gemaakt dat sprake is geweest van een niet voor hun rekening komende gel-dige verhindering om tijdig tot ondertekening en terugzending van de overeenkomst over te gaan, moeten voor de daardoor voor Van der Sluis ontstane schade aansprakelijk worden gehouden. Bedoelde schade dient immers te worden aangemerkt als een gevolg van genoemd tekortschieten van Van Dam c.s.&#13;
9. Aan het vorenstaande doet niet af de om- standigheid dat Van der Sluis geen gebruik heeft gemaakt van de door de raadsman van Van Dam c.s. geopperde mogelijkheid van een zgn. ABC-akte. Immers, wat van de destijds bestaan de mogelijkheden tot het sluiten van zulk een akte op zichzelf ook moge zijn. Door partijen is een andere weg gekozen, te weten die van de al meergenoemde pachtbeëindigingsover- eenkomst. Van der Sluis mocht van Van Dam c.s. verwachten en verlangen dat ook zij zou den meewerken aan tijdige ondertekening en uitvoering van die overeenkomst; zij was dan ook niet gehouden om in afwijking daarvan in te gaan op een - overigens pas bij de al eerder genoemde brief van de raadsman van Van Dam c.s. van 29 oktober 1992 gedane - sug- gestie tot het sluiten van een ABC-akte.&#13;
10. De hoogte van de deswege geleden schade, te weten het vanwege de te late levering van een melkquotum van 71.439 kg moeten terug betalen van ƒ 0,50 per kg, totaal derhalve van een bedrag van ƒ 35.746,50, is door Van Dam c.s. niet, althans niet deugdelijk betwist. Zij moeten tot betaling daarvan aan Van der Sluis worden veroordeeld.&#13;
Grief C van het incidenteel hoger beroep is ongegrond.&#13;
11. Tegen de gedeeltelijke toewijzing door de pachtkamer van het kantongerecht van de reconventionele vordering van Van der Sluis tot betaling door Van Dam c.s. aan haar van renteschade die zij heeft geleden als gevolg van het een maand later dan overeengekomen aan derden kunnen overdragen van de lande rijen en het melkquotum, zulks tot een bedrag van ƒ 3.630,30, is door geen van beide partijen een - voldoende duidelijke - grief opgewor- pen. Het hof zal derhalve ook van dat bedrag uitgaan.&#13;
Dit laatste geldt ook met betrekking tot de toewijzing van de reconventionele vordering van Van der Sluis tot betaling door Van Dam c.s. aan haar van ƒ 315,- wegens te late beta-ling van pachtpenningen. Het incidenteel hoger beroep van Van Dam c.s. is niet daartegen gericht.&#13;
12. Met de pachtkamer van het kantongerecht is het hof van oordeel dat, nu de pachtover- eenkomst voor een deel van het gepachte per 28 oktober 1992 is geëindigd krachtens de tussen partijen gesloten pachtbeëindigings- overeenkomst en overigens bij in kracht van gewijsde gegaan vonnis van 28 juli 1992 de pachtontbinding per 1 november 1992 voor het gehele pachtobject is uitgesproken, geen plaats meer is voor toewijzing van de (voor waardelijke) vordering van Van der Sluis strek kende tot een verklaring voor recht dat de pacht per 1 november 1992 is ontbonden, althans tot ontbinding van de pacht per die datum. Zij heeft trouwens tegen de afwijzing van dit deel van haar reconventionele vor- dering ook geen grief aangevoerd en is ook niet anderszins in hoger beroep daartegen opgekomen.&#13;
13. Van der Sluis vordert voorts schadever goeding wegens het door Van Dam c.s. bij het einde van de pachtovereenkomst niet in een goede staat van onderhoud opleveren van de grond in geschil. Met name voert zij daartoe het volgende aan:&#13;
- het in strijd met het in de pachtovereen- komst bepaalde nog langs de slootkanten aan wezig zijn van slataarde;&#13;
- de slechte onderhouds- en bemestingstoe- stand van de grond (de aanwezigheid van dis-&#13;
tels, ridderzuring, brandnetels, vetergras en ander onkruid, alsmede het voorkomen van kale plekken en het uitgemergeld zijn van de grond);&#13;
- de aanwezigheid op enkele percelen van puin, ander afval, boomstammen en takken, gereedschap, machinerieën, oud ijzer, prikkel-draad, plastic voorwerpen, stukken land-bouwplastic en stenen.&#13;
Ter ondersteuning van haar desbetreffende stellingen heeft zij een tweetal fotoboeken (met op 16 oktober 1992 en 30 november 1992 genomen foto's) in het geding gebracht, alsmede een aantal brieven en rapporten. Zij biedt voorts bewijs van haar stellingen aan, speciaal door het doen horen van diverse, in de memorie van grieven nader genoemde getuigen.&#13;
14. In het kader van het onderhavige geding in eerste aanleg heeft de pachtkamer van het kantongerecht op verzoek van Van der Sluis ingevolge artikel 55 van de Pachtwet op 6 november 1992 de grond in geschil bezich- tigd. Van die bezichtiging is een proces-ver baal opgemaakt dat zich ook bij de stukken bevindt en waarin als constatering van de pachtkamer is weergegeven:&#13;
"het gepachte bestaat uit drie percelen; het geheel ziet er vrij verzorgd uit en de percelen bevinden zich in geen enkel opzicht in een toestand van verwaarlozing; verspreid worden wat nesten van stekels en ridderzuring aange-troffen; op één der percelen worden gegroe-peerd wat takken en vergane boomstammen aangetroffen, die gemakkelijk te verwijderen zijn; de sloten zien er goed verzorgd uit, ter-wijl geen opslag van stenen of oud ijzer wordt aangetroffen; de kwaliteit van het grasgewas geeft geen aanleiding te veronderstellen dat het land onvoldoende bemest is."&#13;
15. Eén van de beide fotoboeken heeft betrek- king op de aan Van Dam c.s. in eigendom toe behorende gebouwen en grond, weshalve de daarin opgenomen foto's voor de in dit geding te geven beslissing niet relevant zijn. De raadsman van Van der Sluis heeft ter zitting van het hof verklaard zich ter ondersteuning van het standpunt van zijn cliënt niet meer op deze foto's te beroepen.&#13;
16. Het hof overweegt te dezen allereerst dat het bij de beoordeling van de aan Van Dam c.s. verweten tekortkomingen gaat om de toe stand van het gepachte zoals dat bij het einde van de pachtovereenkomst, mitsdien eind okto- ber/begin november 1992 door Van Dam c.s. aan Van der Sluis is opgeleverd, Nu de in het geding gebrachte foto's dateren of van 16 oktober 1992 óf van 30 november 1992, kan reeds om die reden aan die foto's - wat daarvan overigens ook moge zijn - geen abso- lute betekenis worden toegekend.&#13;
17. Naar het oordeel van het hof onderstreept hetgeen op de foto's uit het wel relevante fotoboek te zien is, geenszins de verwijten van Van der Sluis als hiervoor gerelateerd. De desbetreffende foto's wijzen weliswaar op - voornamelijk op een aantal plaatsen bij de slootkanten voorkomende - onvolkomen heden in de onderhoudstoestand van het gepachte, maar geenszins op een tekortschie- ten van een aard en omvang als door Van der Sluis is aangevoerd. De gemaakte verwij- ten zijn kennelijk in niet onbelangrijke mate mede geïnstigneerd door de - zoals al over wogen: te dezen niet van belang zijnde - toe stand van de aan Van Dam c.s. in eigendom toebehorende gebouwen met bijbehorend land.&#13;
18. Van der Sluis voert ook aan dat Van Dam c.s. het aan hen inzake de oplevering van het gepachte verwetene hebben erkend en zij verwijst daartoe naar het op verzoek van Van Dam c.s. opgemaakte taxatierapport van makelaardij Bijlsma d.d. 9 juli 1992, waarin een aantal percelen als 'enigszins verwaar- loosd' wordt gekwalificeerd. Zulks kan even wel naar het oordeel van het hof niet worden beschouwd als een erkenning van een ondeug- delijke oplevering, althans niet van een tekort schieten in een aard en omvang als door Van der Sluis aan haar schadeclaim ten grondslag gelegd.&#13;
In de toelichting op grief IV heeft Van der Sluis zich andermaal beroepen op de in eerste aanleg overgelegde brief van G. Hiemstra, makelaar en taxateur, gericht aan Van der Sluis en gedateerd 5 januari 1993. De brief houdt in dat G. Hiemstra ten aanzien van een aantal percelen van het land in geschil ter gezamen-&#13;
lijke grootte van 13.11.50 ha een aftrekpost van ƒ 2.000,- per ha heeft toegepast wegens de slechte onderhoudstoestand van die percelen. Het hof kent aan deze mededeling op zichzelf onvoldoende waarde toe daar deze taxateur toen voor een potentiële koper - B.B.L. - op-trad (conclusie van dupliek/repliek, blz. 17). Het taxatierapport, waarop Van der Sluis zich voorts heeft beroepen, van CJ. Vellinga en ing. H.O. Sinnema, beëdigd rentmeesters en taxateurs, opgesteld naar de gegevens van hun bezichtiging op 24 september 1992, inhou-dende dat er ten aanzien van het land in geschil geen sprake is van grove verwaarlozing en ver-vuiling, zou genoegzame steun moeten vinden in de door Van der Sluis overgelegde foto's en in het proces-verbaal van de bezichtiging van de pachtkamer van het kantongerecht op 6 november 1992. Noch het een, noch het ander is blijkens het hiervoor en hierna over-wogene het geval. Ook de inhoud van de brief van mr. H.H.W. Vrieze, notaris te Gorredijk, gedateerd 26 oktober 1992 en gericht aan notaris Vellinga die de pachtbeëindigingsover-eenkomst heeft opgesteld, is in dit verband van voldoende betekenis. De brief houdt immers niets in over de omvang van de waar-devermindering van de grond in geschil, welke Van Dam c.s. volgens de brief wilden verrekenen met een vergoeding wegens voor-tijdige pachtbeëindiging. Dit klemt temeer omdat van voortijdige pachtbeëindiging - en daarmee van een 'offer' van Van Dam c.s. -nauwelijks sprake was (in oktober 1992 in plaats van met ingang van 1 november 1992).&#13;
19. Het hof hecht voorts groot belang aan hetgeen door de pachtkamer van het kanton-gerecht bij de bezichtiging van de grond in geschil op 6 november 1992 - mitsdien kort na het einde van de onderhavige pachtover-eenkomst - ter plaatse is geconstateerd. Niet, althans onvoldoende weersproken staat ten processe vast dat sprake is geweest van een uitvoerige, enige uren in beslag nemende be-zichtiging door de voltallige pachtkamer; er moet dan ook van worden uitgegaan dat daar-bij aan alle percelen in genoegzame mate aan-dacht is geschonken. Niet aannemelijk is dat partijen c.q. één van hen niet in de gelegen-heid zijn/is gesteld tot het stellen van vragen&#13;
en het maken van opmerkingen, met name niet wat betreft het vestigen van de aandacht van de pachtkamer op die punten waarop naar het oordeel van betrokkene(n) gelet moet worden.&#13;
20. Tegen de achtergrond van het vorenover- wogene moeten aan het toelaten van Van der Sluis tot de door haar aangeboden bewijsleve- ring zware eisen worden gesteld.&#13;
Aan die zware eisen wordt naar het oordeel van het hof niet voldaan, nu&#13;
- het bewijs aanbod in belangrijke mate steunt op, althans wordt gedaan met verwijzing naar de in het geding gebrachte foto's die echter&#13;
- zoals reeds overwogen - de verwijten van Van der Sluis in essentie niet ondersteunen; -het bewijsaanbod gericht is op het doen horen van personen die voor een belangrijk deel al eerder ter plaatse zijn wezen kijken, doch op andere tijdstippen dan te dezen rele- vant en wier wetenschap op de toen gedane waarneming is gebaseerd;&#13;
- door Van der Sluis onvoldoende aanneme- lijk is gemaakt dat de bezichtiging door de pachtkamer van het kantongerecht op 6 novem- ber 1992 onjuist en/of ongenoegzaam is ge- weest. Het hof neemt bij een en ander mede in aanmerking dat de pachtkamer van het kan tongerecht blijkens het proces-verbaal van haar bevindingen enkele van de door Van der Sluis gemaakte verwijten als juist heeft erkend en dat het oordeel van die pachtkamer ter zake in hoofdlijnen overeenstemt met hetgeen als conclusie uit de overgelegde foto's moet worden getrokken.&#13;
21. Op grond van het vorenoverwogene komt het hof dan ook tot de conclusie dat aan het door Van der Sluis gedane bewijsaanbod voorbij moet worden gegaan.&#13;
Grief III van het principaal hoger beroep is ongegrond.&#13;
22. Uit hetgeen door de pachtkamer van het kantongerecht bij de bezichtiging ter plaatse van de grond in geschil is geconstateerd is genoegzaam komen vast te staan in hoeverre Van Dam c.s. bij de oplevering van die grond voor wat betreft de toestand daarvan tekort zijn geschoten. Het hof deelt dienaangaande het oordeel van genoemde pachtkamer, zulks&#13;
ook wat betreft de hoogte van de schadever-goeding die Van Dam c.s. deswege moeten betalen.&#13;
Grief D van het incidenteel hoger beroep wordt dan ook tevergeefs voorgedragen.&#13;
23. Uit al het vorenoverwogene volgt dat par- tijen over en weer gedeeltelijk in het gelijk moeten worden gesteld. In verband hiermee acht het hof geen termen aanwezig voor toe wijzing van de door Van der Sluis gevorderde buitengerechtelijke kosten en ziet het voorts aanleiding de in het onderhavige geding tus- sen partijen gevallen proceskosten te compen- seren des dat iedere partij haar eigen kosten draagt.&#13;
De grieven IV en V van het principaal hoger beroep zijn ongegrond en de door Van der Sluis in hoger beroep gedane vermeerdering van eis in reconventie moet worden afgewezen.&#13;
24. Ook grief E van het incidenteel hoger beroep is ongegrond.&#13;
Slotsom&#13;
Het vonnis, waarvan beroep, moet worden vernietigd voor zover Van der Sluis daarbij is veroordeeld tot betaling aan Van Dam c.s. van een bedrag van ƒ 156.493,22 met rente en zij moet worden veroordeeld tot betaling aan Van Dam c.s. van een bedrag van ƒ 146.438,40 met rente; voor het overige moet dat vonnis worden bekrachtigd met afwijzing van de in hoger beroep door Van der Sluis gedane ver-meerdering van eis in reconventie en met compensatie van de in hoger beroep tussen partijen gevallen proceskosten.&#13;
Beslissing&#13;
Het hof, rechtdoende in hoger beroep:&#13;
in het principaal en in het incidenteel hoger&#13;
beroep:&#13;
in conventie en in reconventie:&#13;
Vernietigt het door de pachtkamer van het&#13;
kantongerecht te Beetsterzwaag tussen partijen&#13;
gewezen vonnis van 28 juni 1994, waarvan&#13;
beroep, voor zover daarbij Van der Sluis in&#13;
conventie is veroordeeld tot betaling aan Van&#13;
Dam c.s. van ƒ 156.493,22 met de wettelijke&#13;
rente daarover vanaf 29 oktober 1992,&#13;
en in zoverre opnieuw rechtdoende: Veroordeelt Van der Sluis om tegen behoor-lijk bewijs van kwijting aan Van Dam c.s. te betalen de somma van ƒ 146.438,40 (honderd-zesenveertigduizend vierhonderdachtendertig gulden en veertig cent), vermeerderd met de wettelijke rente daarover vanaf 29 oktober 1992 tot de dag der algehele voldoening. Bekrachtigt dat vonnis voor het overige. Wijst af de door Van der Sluis in hoger beroep gedane vermeerdering van eis in reconventie. Compenseert de in hoger beroep tussen par-tijen gevallen proceskosten des dat iedere par-tij haar eigen kosten draagt.</content><legacyfootnotes/><footnotes><footnote/></footnotes><auteurs/><published>1997-07-01 00:00:00</published><modified>1995-12-19 00:00:00</modified><editiondate>1997-07-01</editiondate><htmlpath>https://denhollander.info/artikel/4922</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1994</searchword><id>5196</id><udhid>UDH:TvAR/5196</udhid><titel>Akkerman-Santing / Kamps (TvAR 1994/4696)</titel><searchwords><searchword>TvAR 5/1994</searchword><searchword>TvAR 1994/4696</searchword><searchword>UDH:TvAR/5196</searchword></searchwords><attachments><attachment><name>1994_nr 5_Rechtspraak_4696.pdf</name><extention>pdf</extention><url>https://denhollander.info/download/5131/ci</url></attachment></attachments><inleiding>Pachtwet, art. 8, 9, 36&#13;
&#13;
Te late inzending pachtovereenkomst. Beschikking ex art. 9 lid 2, Pachtwet mist rechtskracht, nu het ervoor gehouden moet worden dat deze destijds is gegeven zonder een daartoe strekkend verzoek van één der partijen en uit die beschikking bovendien niet blijkt waarom sprake zou zijn geweest van een bijzonder geval als in art. 9, lid 2, van de Pachtwet bedoeld. Bij arrest van heden is de vordering tot indeplaatsstelling afgewezen. De voorwaarde, waaronder de verpachtster in hoger beroep is gekomen van de in prima gegeven beschikking op het pachtverlengingsverzoek, is niet vervuld. Zij is mitsdien niet-ontvankelijk in dat hoger beroep.</inleiding><content>Beschikking in de zaak van&#13;
Elizabeth Fokkelinetje Akkerman-Santing, wonende te Enschede, appellante, procureur: mr. D.M.H.M. van Dijk,&#13;
tegen&#13;
Hendrik Kamps, wonende te Eesergroen, ge-meente Borger, geïntimeerde, procureur: mr. J.M.J. Huver.&#13;
Het geding in eerste aanleg&#13;
De pachtkamer van het kantongerecht te As-sen heeft op 18 augustus 1992 tussen geïnti-meerde als verzoeker en appellante als gerequestreerde een beschikking gegeven, waarvan afschrift aan partijen is verzonden op 31 augustus 1992 en waarbij het verzoek van geïntimeerde om verlenging van de tussen ap-pellante als verpachtster en geïntimeerde als pachter bestaande en behoudens verlenging voor het bouwland herfst 1993 na inoogsting eerste vrucht, voor het grasland (voorzover nog van toepassing) 1 november 1993 en voor&#13;
de gebouwen 1 mei 1994 eindigende pachto-vereenkomst met betrekking tot de hoeve, ka-dastraal bekend gemeente Borger, sectie D, nr. 3379, groot 23.53.70 ha, werd afgewezen voor het geval het door gemelde pachtkamer op 18 augustus 1992 onder rolnummer 91/0008/5 gewezen vonnis, waarbij geïnti-meerdes zoon Berend Kamps als pachter in de plaats van geïntimeerde is gesteld geen kracht van gewijsde zal verkrijgen, en gemelde pachtovereenkomst is verlengd met een ter-mijn van zes jaar voor het geval gemeld von-nis wel kracht van gewijsde zal verkrijgen.&#13;
Het geding in hoger beroep&#13;
Appellante - hierna ook te noemen: mevrouw Akkerman - is bij op 29 september 1992 ter griffie van het hof ingekomen beroepschrift voorwaardelijk, namelijk voor het geval het vonnis van de pachtkamer van het kantonge-recht betreffende de indeplaatsstelling van Berend Kamps niet wordt vernietigd, in hoger beoep gekomen van voormelde beschikking met verzoek, dat het hof die beschikking zal vernietigen en, opnieuw beschikkende, het verlengingsverzoek van geïntimeerde (hierna ook te noemen: Kamps) alsnog zal afwijzen.&#13;
Kamps heeft bij op 11 mei 1993 ter griffie van het hof ingekomen verweerschrift ver-weer gevoerd met verzoek om mevrouw Ak-kerman in haar vordering niet-ontvankelijk te verklaren, althans haar deze te ontzeggen als zijnde ongegrond en/of onbewezen, met (lees:) bevestiging van de beschikking, waar-van beroep, en/of aanvulling van de gronden en met veroordeling van mevrouw Akkerman in de kosten van de procedure.&#13;
Vervolgens heeft op 13 september 1993 in raadkamer van het hof een mondelinge behan-deling van het hoger beroep plaats gehad, waarbij aanwezig waren mevrouw Akkerman in persoon, vergezeld van haar echtgenoot T. Akkerman en bijgestaan door haar procureur, alsmede Kamps en zijn zoon Berend in per-soon, bijgestaan door mr. G. Janssen, advo-caat te Arnhem.&#13;
Van de zijde van partijen zijn daarbij in-lichtingen aan het hof verstrekt en Kamps heeft het op zijn bedrijf betrekking hebbende boekhoudoverzicht over het jaar 1991 aan het hof overgelegd. Daarna hebben de raadslieden de wederzijdse standpunten nader toegelicht, zulks wat betreft de raadsman van Kamps mede aan de hand van pleitnotities.&#13;
De grieven&#13;
De grieven luiden:&#13;
I. Ten onrechte overweegt de pachtkamer van het kantongerecht in rechtsoverweging 5: 'Wanneer Berend Kamps de onderhavige boerderij gaat betrekken en zijn huidige baan voor een gedeelte gaat opgeven, heeft hij boerderij en land dringend nodig om een ge deelte van zijn inkomen uit te halen gezien het hiernavolgende'.&#13;
II. Ten onrechte is de pachtkamer van het kantongerecht van oordeel, dat de overeen komst naar billijkheid beslissende dient te worden verlengd, indien de indeplaatsstelling kracht van gewijsde heeft gekregen.&#13;
De mondelinge behandeling Ter zitting van het hof is door c.q. namens partijen en door Berend Kamps verklaard als weergegeven in het proces-verbaal van de comparitie van partijen en de voorgestelde pachter van 13 september 1993 in de eveneens voor dit hof tussen partijen aanhangige procedure met rolnummer P 92/070.&#13;
Beoordeling van het hoger beroep&#13;
1. De onderhavige pachtovereenkomst is aan-gegaan bij akte van 27 mei 1963, zulks voor de duur van 12 jaar, ingaande herfst 1962 voor het land en 1 mei 1963 voor de gebou-wen en eindigende voor het bouwland herfst 1974 na inoogsting eerste vrucht, voor het grasland 1 november 1974 en voor de gebou-wen 1 mei 1975. Zij is na 27 mei 1963 bij de grondkamer voor Drenthe ter goedkeuring in-gezonden en door die grondkamer goedge-keurd bij beschikking van 9 september 1963. In verband met het feit dat voormelde inzen-ding bij de grondkamer niet is geschied bin-nen de in artikel 8, lid 1, der Pachtwet genoemde termijn, heeft de grondkamer in haar voormelde beschikking onder meer be-slist: 'Bepaalt voorts, dat voor zover artikel 9 lid 2 Pachtwet op voormelde overeenkomst toepasselijk is, de pachtduur ingaat op de da-tum, door partijen overeengekomen'. Voor toepassing van artikel 9, lid 2, der Pachtwet is evenwel slechts plaats op een expliciet ver-zoek daartoe van (één der) partijen en uit niets is gebleken dat daarvan sprake is geweest, weshalve het ervoor gehouden moet worden dat zulk een verzoek niet is gedaan. Boven-dien kan toewijzing van een verzoek ex arti-kel 9, lid 2, der Pachtwet alleen geschieden in bijzondere gevallen en moet de betreffende beschikking van de grondkamer vermelden&#13;
dat en waarom daarvan sprake is. In casu ont-breekt zowel het een als het ander.&#13;
Uit het vorenstaande volgt, dat de beschik-king van de grondkamer voor Drenthe van 9 september 1963 rechtskracht mist voor wat betreft het hiervoor aangehaalde gedeelte van de daarbij gegeven beslissing ex artikel 9, lid 2, der Pachtwet. Dit impliceert, gelet op het bepaalde in lid 1 van laatstgenoemd wetsarti-kel, dat de overeengekomen duur van de on-derhavige pachtovereenkomst is ingegaan bij de aanvang van het pachtjaar, volgende op dat waarin de overeenkomst is ingezonden en de thans lopende duur behoudens verlenging ein-digt voor het bouwland herfst 1993 na inoogsting eerste vrucht, voor het grasland (voorzover nog van toepassing) 1 november 1993 en voor de gebouwen 1 mei 1994.&#13;
2. Bij door dit hof tussen partijen gewezen arrest van heden is het vonnis van de pachtka- mer van het kantongerecht te Assen van 18 augustus 1992, waarbij Berend Kamps in de plaats van Kamps is gesteld als pachter in de onderhavige pachtovereenkomst, vernietigd en is de daartoe strekkende vordering van Kamps alsnog van de hand gewezen.&#13;
3. Het vorenstaande brengt mede dat niet is voldaan aan de voorwaarde waaronder me vrouw Akkerman haar onderhavige hoger be roep heeft ingesteld. De door haar aangevoerde grieven behoeven mitsdien geen bespreking en zij moet niet-ontvankelijk in haar hoger beroep worden verklaard.&#13;
Beslissing&#13;
Het hof, beschikkende in hoger beroep:&#13;
Verklaart mevrouw Akkerman niet-ont-vankelijk in haar hoger beroep tegen de door de pachtkamer van het kantongerecht te As-sen tussen partijen gegeven beschikking van 18 augustus 1992.</content><legacyfootnotes/><footnotes><footnote/></footnotes><auteurs/><published>1994-05-01 00:00:00</published><modified>1993-08-23 00:00:00</modified><editiondate>1994-05-01</editiondate><htmlpath>https://denhollander.info/artikel/5196</htmlpath></article>
</articles></edition>
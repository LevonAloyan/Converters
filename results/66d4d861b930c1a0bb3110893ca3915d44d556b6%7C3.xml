<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1984</searchword><id>6413</id><udhid>UDH:TvAR/6413</udhid><titel>Het Kwekersrecht in Nederland</titel><searchwords><searchword>TvAR 5/1984</searchword><searchword>UDH:TvAR/6413</searchword></searchwords><attachments><attachment><name>1984_nr 5_Artikel_Fikkert.pdf</name><extention>pdf</extention><url>https://denhollander.info/download/6195/ci</url></attachment></attachments><inleiding>Hoewel ongeveer een eeuw geleden door Mendel de grondslag voor de plantenveredeling&#13;
werd gelegd, kreeg pas na de eeuwwisseling de doelgerichte kweekarbeid&#13;
vaste vormen.&#13;
Als een uitvloeisel hiervan begon men naar wegen te zoeken de creatieve arbeid&#13;
van de kweker te beschermen, evenals men dat onderdehand was gaan kennen voor&#13;
zijn collega's op het industriële vlak. Het lag op het eerste gezicht voor de hand de&#13;
vindingen op het botanische vlak door middel van het op de nijverheid afgestemde&#13;
octrooi bescherming te bieden. Het oudst bekende, thans nog bestaande&#13;
beschermingsstelsel is de Amerikaanse Plant Patent Act die inderdaad op de&#13;
octrooileest is geschoeid.&#13;
Toch zag men in de meeste landen, waar men naar een of andere vorm van bescherming&#13;
van de kweekarbeid zocht, bezwaren in een ongemodificeerde toepassing van&#13;
het octrooistelsel op de plantenveredeling. In hoofdzaak stuitte men op de volgende&#13;
problemen:&#13;
1. Voor octrooieerbaarheid is vereist dat de uitvinding niet zodanig openbaar bekend&#13;
mag zijn dat een derde aan de hand daarvan de uitvinding zou hebben kunnen&#13;
vervaardigen of toepassen. Het kweken van planten pleegt veelal niet in het&#13;
verborgene te kunnen plaatsvinden en zodoende zouden de ontwikkelde produkten&#13;
grote kans lopen niet voor octrooibescherming in aanmerking te komen. De&#13;
nieuwheidseis van het octrooi achtte men dus bezwaarlijk in verband met de&#13;
plantenveredeling.&#13;
2. Bovendien achtte men het hiervoren genoemde octrooivereiste - het afwezig zijn&#13;
van algemene bekendheid - voor de plantenveredeling om een andere reden niet&#13;
geheel analoog toepasbaar. De achterliggende gedachte bij dat vereiste is dat geen&#13;
exclusiviteit behoort te worden verleend aan uitvindingen, die al domaine public&#13;
zijn geworden. In de sfeer van de plantenveredeling wordt een uitvinding in de&#13;
regel geen domaine public door publikaties e.d., hoe uitgebreid ook. In het alge&#13;
meen komt de toepassing van een plantaardige creatie pas binnen het bereik van&#13;
derden nadat planten of plantendelen van die creatie onder derden zijn gekomen.&#13;
3. Tenslotte is er het probleem van de afhankelijkheid. In het octrooirecht strekt de&#13;
invloedssfeer van de rechthebbende zich uit over de produkten en procédés die&#13;
tot stand komen met behulp van zijn vinding. Bij het ontwikkelen van nieuwe&#13;
plantaardige creaties gebruikt men in hoge mate de reeds bestaande. In bijna elk&#13;
plantenras is bloed van een of meer andere rassen aanwezig. Volgens het octrooistelsel zou de invloedssfeer van enkele rechthebbenden wel heel erg ver reiken&#13;
en waarschijnlijk het initiatief tot verdergaande veredeling afremmen zo niet&#13;
smoren.&#13;
Deze materiële redenen, tezamen met enige andere redenen van politieke aard,&#13;
waar ik hier niet op in zal gaan, hebben met name de West-Europese landen&#13;
doen besluiten een speciaal op de plantenveredeling afgestemd absoluut recht in&#13;
te richten: Het kwekersrecht. Dat streven heeft geresulteerd in min of meer&#13;
vergelijkbare stelsels in die landen en in een overkoepelende regeling, het&#13;
Internationaal Verdrag tot bescherming van kweekprodukten, waarin de&#13;
beginselen voor de nationale stelsels zijn vastgelegd. Opmerkelijk is dat het&#13;
Verdrag, hierna de noemen UPOV-verdrag (UPOV = L'Union pour la&#13;
Protection des Obtentions Végétales), bescherming via octrooi eveneens&#13;
erkent, mits daarbij de in het Verdrag neergelegde beginselen worden&#13;
gerespecteerd.</inleiding><content>Synchroon met de inrichting van het UPOV-Verdrag werd het thans in&#13;
Nederland van kracht zijnde kwekersrecht ontworpen. Mijn betoog is in het&#13;
bijzonder afgestemd op de Nederlandse regeling van deze jonge telg uit de&#13;
familie der immateriële rechten. Deze is verankerd in de Zaaizaad- en&#13;
Plantgoedwet van 1967.&#13;
Allereerst stelt zich de vraag: wie komt voor verlening van het kwekersrecht in&#13;
aanmerking? Het antwoord is eenvoudig: de kweker van het plantenras. Zijn&#13;
aanspraak op kwekersrechtverlening is overdraagbaar en overerfbaar. Voorts&#13;
zijn er bepalingen die de aanspraak regelen indien de arbeid is verricht in een&#13;
ondergeschikte dan wel nevengeschikte arbeidsverhouding. Tenslotte kent de&#13;
Nederlandse Wet de bepaling dat, indien er meer aanspraken op dezelfde&#13;
creatie zouden bestaan, de eerste aanvrage de volgende uitsluit.&#13;
Vervolgens schrijft de Zaaizaad- en Plantgoedwet voor dat de aanspraak in&#13;
beginsel slechts bestaat m.b.t. een in Nederland ontwikkeld produkt dan wel&#13;
een in een ander land ontwikkeld produkt waarvoor Nederland op grond van&#13;
een Internationale overeenkomst gehouden is kwekersrecht te verlenen. In de&#13;
derde plaats bestaat de mogelijkheid in het buitenland ontwikkelde produkten,&#13;
waarvoor vorengenoemde gehoudenheid niet bestaat, voor&#13;
kwekersrechtverlening in aanmerking te doen komen, indien de Minister van&#13;
Landbouw en Visserij zulks in het belang van de Nederlandse bodemcultuur&#13;
acht.&#13;
Een paar opmerkingen mogen naar aanleiding van deze bepalingen worden&#13;
gemaakt. Het komt me voor dat de origine van het kweekprodukt als criterium&#13;
slecht pas houdt met de toenemende internationalisering van het bedrijfsleven,&#13;
ook op het gebied van de plantenveredeling. Aangezien het de bedoeling is het&#13;
kwekersrecht open te stellen voor in bepaalde landen gevestigde kwekers zou het&#13;
beter zijn de aanspraak te relateren aan een bepaald ingezetenschap.&#13;
Voorts valt te vermelden dat bij de wijziging van 1978 het UPOV-Verdrag het&#13;
re-ciprociteitsbeginsel heeft losgelaten. Het Verdrag vraagt zijn partijen uit te&#13;
gaan van een nationale behandeling van de ingezetenen van de UPOV-landen&#13;
en biedt, uitzonderingsgewijs, het reciprociteitsbeginsel aan. Tenslotte verdient het vermelding&#13;
dat in een aantal UPOV-landen waaronder Nederland, de gedachte terrein wint volgens&#13;
welke men aansluiting van ongebonden landen bij de UPOV doelmatiger bewerkstelligt&#13;
door hun kwekers voor kwekersrecht in onze landen in aanmerking te&#13;
laten komen dan door ze daarvan uit te sluiten.&#13;
Wat is nu het object van een kwekersrecht? In dit verband spreekt men over plantenrassen.&#13;
Plantenras is een abstract begrip en geeft aan de verzameling van planten die&#13;
als gevolg van hun genetische samenstelling in fysiologische, morphologische, cytologische,&#13;
chemische of andere kenmerken zodanig met elkaar overeenstemmen dat&#13;
zij als een zelfstandige eenheid worden beschouwd. Het betreft hier hoofdzakelijk&#13;
door de mens gecultiveerde planten die in hoge mate met elkaar overeenstemmen en&#13;
die in de volgende generaties hun karakteristieke eigenschappen behouden. Plantenrassen&#13;
komen tot stand met behulp van kruisingen, selectiewerk en laboratoriummethoden.&#13;
Een zeer recente ontwikkeling is het aanbrengen van wijzigingen in het&#13;
erfelijke patroon, ondermeer door middel van de recombinant-DNA-techniek,&#13;
waardoor de karakteristieken van de te ontwikkelen planten aan de basis worden bepaald.&#13;
In sommige gevallen produceert de natuur het nieuwe kweekprodukt zonder&#13;
dat de mens daar actief aan heeft medegewerkt. Ik denk hierbij vooral aan de spontane&#13;
mutanten. Doch in het algemeen is het veredelingswerk een arbeid die veel geduld&#13;
en arbeid vraagt: De gevallen dat een veredelingsproject pas na 10 a 15 jaar&#13;
tot resultaat leidde zijn geen curiositeit en over het percentage mislukkingen kan een&#13;
professionele kweker een boekje opendoen.&#13;
In Nederland kunnen slechts rassen van met name genoemde gewassen voor&#13;
kwekersrecht in aanmerking komen. Zo kan bijvoorbeeld het recht worden verleend&#13;
voor rassen van het gewas tarwe, sla of anjer doch niet voor rassen van rogge, postelein&#13;
of teunisbloem. De beslissing om een gewas in het stelsel op te nemen is van&#13;
een aantal factoren afhankelijk waarvan hier genoemd worden de noodzaak van&#13;
veredeling, de graad van veredeling, mogelijk of reeds bereikt in dat gewas en de&#13;
beschikbare know-how en onderzoekfaciliteiten. In sommige landen wordt het&#13;
kwekersrecht niet tot bepaalde gewassen beperkt doch men moet zich wel bedenken&#13;
dat het onderzoek aldaar geheel verschillend is ingericht.&#13;
Hoewel er uit beleidsmatige overwegingen een voorkeur kan bestaan het kwekersrechtsstelsel&#13;
voor met name genoemde gewassen open te stellen, zij men zich bewust&#13;
dat het niet altijd eenvoudig is aan te geven wat de grenzen van een gewas zijn. Anders&#13;
gezegd: soms is het moeilijk om vast te stellen of een plantenras nu tot gewas&#13;
A dan wel gewas B behoort. Botanici en taxonomen trachten het planterijk wel onder&#13;
te verdelen, doch die arbeid leidt niet altijd tot waterdichte afscheidingen. Ook komt&#13;
het voor dat er verschillen in opvatting bestaan. Het is voor een leek duidelijk dat&#13;
een eikeboom niet tot het gewas aardappel behoort, doch die duidelijkheid verdwijnt,&#13;
indien we te maken krijgen met bijvoorbeeld de vraag of een triticale-ras&#13;
- kruising van tarwe en rogge - nu tot het gewas tarwe of rogge dan wel tot een&#13;
nieuwe taxonomische eenheid, te weten triticale, behoort! Na het vereiste dat het planteras tot een bepaald gewas moet behoren komen we toe&#13;
aan de specifiekere vereisten voor kwekersrechtverlening. We zullen zien dat er 4 criteria&#13;
bestaan waarvan 3 een botanische karakter dragen. Deze laatste drie zijn het&#13;
vereiste van onderscheidbaarheid, van homogeniteit en van bestendigheid. Algemeen&#13;
wordt aangenomen dat groepen van planten die aan deze vereisten voldoen,&#13;
identificeerbare eenheden op rasniveau zijn, hetzij voor kwekersrecht verlening, hetzij&#13;
voor andere doeleinden als bijv. registratie. Alvorens met de eerste en de moeilijkste&#13;
te beginnen wil ik nog even teruggaan naar het octrooirecht. Octrooi wordt&#13;
verleend voor een nieuw voortbrengsel of een nieuwe werkwijze waarbij onder&#13;
nieuw wordt verstaan dat het nog niet tot de stand van de techniek mag behoren.&#13;
Dat houdt in dat de aangemelde vinding nog niet geopenbaard mag zijn.&#13;
Het nieuwheidsvereiste van het octrooirecht is in het kwekersrecht neergelegd in&#13;
een relatief en absoluut vereiste. Het relatieve criterium wordt gevormd door het&#13;
onderscheidbaarheidsbegrip dat inhoudt dat het aangemelde kweekprodukt zich&#13;
door een of meer van belang zijnde kenmerken duidelijk moet onderscheiden van&#13;
elk ander ras dat ten tijde van de aanmelding algemeen bekend is. Het absolute vereiste&#13;
schrijft voor dat het produkt niet voor de aanmelding in de handel mag zijn&#13;
gebracht. Het onderscheidbaarheidsvereiste beoogt dat slechts kwekersrecht zal&#13;
worden verleend aan als rassen erkende groepen van planten die uit elkaar zijn te&#13;
houden.&#13;
De zin van die bedoeling lijkt mij tweeledig. In de eerste plaats wordt aldus voorkomen&#13;
dat het kwekersrecht een stimulans zou kunnen zijn voor het tot standbrengen&#13;
van kweekprodukten die slechts in onbetekenende mate verschillen van de&#13;
reeds bestaande rassen en die derhalve geen wezenlijke vooruitgang teweeg brengen.&#13;
In de tweede plaats voorkomt een voldoende onderscheid dat men onder eikaars&#13;
duiven gaat schieten, wat in de hand zou kunnen worden gewerkt indien&#13;
kwekersrecht kan worden verleend aan een ras dat niet noemenswaardig anders is&#13;
dan dat van een andere kweker. In dit verband is het interessant te weten dat in de&#13;
Memorie van Toelichting van de Nederlandse wet de uitspraak is gedaan dat een&#13;
kweekprodukt, dat zich niet voldoende onderscheidt van een kwekersrechtelijk&#13;
beschermd ras, onder de sfeer van dat kwekersrecht valt.&#13;
Op zich laat het onderscheidbaarheidsvereiste, als gevolg van zijn relatieve&#13;
karakter, zich niet uit over de schadelijkheid voor de aanvraag veroorzaaakt door&#13;
algemene bekendheid van het aangemelde kweekprodukt zelve. Dit wordt&#13;
ondersteund door het feit dat in een aparte bepaling is geregeld in welke gevallen&#13;
een ras niet meer als nieuw kan worden beschouwd en derhalve niet meer voor&#13;
kwekersrecht in aanmerking kan komen. Nog duidelijker is de in 1978 gewijzigde&#13;
UPOV-tekst waar staat dat het feit dat een ras, anders dan door verhandeling,&#13;
algemene bekendheid heeft verkregen, niet van invloed is op de verlening van&#13;
recht.&#13;
Deze filosofie is door een recente uitspraak van de Hoge Raad in een iets ander&#13;
daglicht komen te staan. (N.J. 1983, 44) De casus was in grote lijnen als volgt:&#13;
twee kwekers waren onafhankelijk van elkaar en ongeveer gelijktijdig tot een&#13;
identiek kweekresultaat gekomen. Toen de één zijn aanvraag indiende had de ander&#13;
reeds algemene bekendheid aan het door hem ontwikkelde produkt gegeven, op een wijze&#13;
die de nieuwheid van het produkt zelve niet schaadt. De Raad voor het Kwekersrecht,&#13;
de Nederlandse instantie voor kwekersrechtaangelegenheden, oordeelde dat&#13;
de aanvraag niet moest worden afgewezen, althans niet op grond van onvoldoende&#13;
onderscheidbaarheid van een ander reeds algemeen bekend ras. Naast de eerder behandelde&#13;
filosofie refereerde de Raad ook naar artikel 33 van de wet waarin wordt&#13;
bepaald dat, indien twee of meer personen onafhankelijk van elkaar aanspraak op&#13;
verlening van kwekersrecht voor eenzelfde ras zouden kunnen maken, de eerste aanmelder&#13;
de aanspraak op het recht heeft.&#13;
De Hoge Raad kwam echter tot de conclusie dat, indien niet vaststaat dat het door&#13;
een derde algemeen bekend gemaakte ras afkomstig is van de kweekarbeid van de&#13;
aanmelder, het er voor moet worden gehouden dat er sprake is van een 'ander' ras.&#13;
Nu dat andere ras reeds algemeen bekend was ten tijde van de onderhavige aanmelding&#13;
kon daarvoor geen kwekersrecht worden verleend.&#13;
Het onderscheid moet worden gevormd door een of meer van belang zijnde eigenschappen.&#13;
De invulling van de van belang zijnde kenmerken is hoofdzakelijk een botanische&#13;
aangelegenheid waarover een intensieve internationale discussie en harmonisatie&#13;
plaatsvindt. Ik wil mij beperken tot het bij de behandeling van het wetsontwerp&#13;
gegeven antwoord van de toenmalige Minister van Landbouw en Visserij: De&#13;
woorden 'van belang zijnde eigenschappen' mogen niet in economische zin worden&#13;
geïnterpreteerd. De bedoeling is slechts dat niet elke afwijking van bestaande eigenschappen&#13;
in botanische zin, hoe gering ook, tot bescherming behoeft te leiden.&#13;
Evenals de invulling der belangrijke kenmerken vindt de bepaling in welke gevallen&#13;
er sprake is van duidelijk onderscheid plaats in de botanische wetenschap, internationaal&#13;
overleg en richtlijnen ter harmonisatie van nationale opvattingen.&#13;
Tot zover het eerste botanische criterium voor kwekersrechtverlening. Het tweede&#13;
vereiste met dat karakter is de gevraagde homogeniteit van het aangemelde produkt.&#13;
Bij de beoordeling van dit vereiste wordt rekening gehouden met de wijze waarop&#13;
de planten zich vermeerderen. Men zal zich kunnen voorstellen dat planten die zich&#13;
langs vegetatieve weg vermeerderen een grotere homogeniteit zullen kunnen vertonen&#13;
dan indien de vermeerdering langs generatieve weg geschiedt.&#13;
Het laatste botanische vereiste is dat het ras bestendig moet zijn d.w.z. dat het&#13;
na elke vermeerderingscyclus in zijn wezenlijke eigenschappen blijft beantwoorden&#13;
aan het beeld dat de voorgaande generatie te zien gaf.&#13;
Ten slotte is er de voorwaarde dat het aangemelde ras nog niet mag zijn verhandeld.&#13;
Dit is het eerder genoemde absolute criterium, genoemd het nieuwheidsvereiste. Onder&#13;
verhandelen moet ook worden verstaan het te koop aanbieden. Conform het&#13;
UPOV-Verdrag zijn enkele uitzonderingen toegestaan. Verhandeling in het buitenland&#13;
niet langer geleden dan 4 jaar voor de aanmelding is toegestaan. Ook is verstrekking&#13;
ter beproeving voorafgaande aan de aanmelding niet schadelijk. De&#13;
jurisprudentie van de Raad voor het Kwekersrecht maakt duidelijk dat het een verstrekking ter beproeving van het ras moet betreffen d.w.z. ten einde informatie&#13;
omtrent eigenschappen van het ras in te winnen. Het verstrekken van het ras om&#13;
daarmee de reactie van de markt te onderzoeken wordt als een zodanig&#13;
commerciële daad aangemerkt dat zulks onder de term 'verhandelen' wordt geacht&#13;
te vallen zodat een dergelijke handelswijze niet is gepardonneerd.&#13;
Ten slotte kan worden gewezen op verhandeling door iemand anders dan de&#13;
aanvrager en zonder goedvinden van laatstbedoelde. Dergelijke verhandeling, mits&#13;
niet langer geleden dan 5 jaar voor de aanmeldingsdatum, kan de&#13;
kwekersrechtaanvraag niet frustreren.&#13;
Met betrekking tot het nieuwheidscriterium zijn enkele aanpassingen&#13;
denkbaar. In de eerste plaats zij gesignaleerd dat de introductie van een nieuw&#13;
gewas in het kwekersrechtsstelsel vaak geschied naar aanleiding van reeds gestarte&#13;
veredelings-activiteiten en op de markt gebrachte kweekresultaten. Het is ietwat&#13;
onredelijk de rassen, die het pionierswerk hebben verricht, door het strenge&#13;
nieuwheidsvereiste van kwekersrecht uit te sluiten. Ik ben van mening dat een&#13;
voorziening moet worden getroffen waarbij een generaal pardon wordt gegeven&#13;
m.b.t. de verhandeling van dergelijke planten die plaatsvond in een zeker tijdvak&#13;
onmiddellijk voorafgaande aan de opname van het gewas. Voorts blijkt men in&#13;
bepaalde sectoren de behoefte te hebben een plantenras enige tijd op commerciële&#13;
basis in de handel te kunnen brengen alvorens de aanvraag tot&#13;
kwekersrechtverlening in te dienen. De gedachte die hierbij een rol speelt is dat&#13;
men selectiever zijn aanvragen kan indienen indien enig inzicht is verkregen&#13;
omtrent de commerciële waarde van het ras. Om aan die behoefte tegemoet te&#13;
komen dient de kritieke datum voor de nieuwheidsbepaling enige tijd voor de&#13;
aanmeldingsdatum te liggen. Hoewel bovenbedoelde voorzieningen enigszins op&#13;
gespannen voet staan met het beginsel dat de nieuwheid afhankelijk is van het voor&#13;
het publiek beschikbaar komen van het ras, lijken zij een voldoende praktische&#13;
waarde te hebben om serieus te worden overwogen. Overigens staat het UPOVverdrag&#13;
dergelijke afwijkingen op het nieuwheidsbeginsel uitdrukkelijk toe en&#13;
komen zij in andere landen ook inderdaad voor.&#13;
Ter afsluiting van het nieuwheidsvereiste zij opgemerkt dat, hoewel het UPOVverdrag&#13;
al in zijn eerste versie over 'verhandeling van het ras' spreekt, de&#13;
Zaaizaad-en Plantgoed wet refereert naar 'verhandeling van teeltmateriaal van het&#13;
ras'. Het verschil tussen beide moge duidelijk worden aan de hand van een&#13;
voorbeeld. De Nederlandse wet beschouwt de verhandeling van bijvoorbeeld de&#13;
bloemen van een bepaald ras niet schadelijk voor de latere aanvraag, doch de&#13;
verhandeling van het stekken-materiaal, bedoeld om door middel van uitplant voor&#13;
de teelt van een gewas te dienen en derhalve teeltmateriaal, heeft wel een nadelige&#13;
invloed. In de formulering van het UPOV-verdrag zijn beide handelingen fataal&#13;
voor een nadien in te dienen kwekersrechtaanvraag. Momenteel ligt een&#13;
wetswijziging in het Parlement waarbij deze discrepantie uit de wereld wordt&#13;
geholpen.&#13;
Na de voorwaarden voor verlening van het kwekersrecht enige aandacht voor de&#13;
inhoud van dat recht. In beginsel heeft de kwekersrechthouder het exclusieve&#13;
recht voor handelsdoeleinden teeltmateriaal van het ras voort te brengen en te verhandelen. Zeer bewust&#13;
heeft men de invloedssfeer niet doen uitstrekken tot de produktie en verhandeling&#13;
van materiaal dat niet is bestemd om weer voor de teelt van een gewas te dienen.&#13;
Onder het recht vallen dus wel de handelsmatige produktie en verhandeling van bijvoorbeeld&#13;
zaaizaad, pootaardappelen, chrysantestekken, onvolwassen slaplantjes&#13;
doch niet de voortbrenging of verhandeling van zaad voor de meel- of bierindustrie,&#13;
consumptie- en fabrieksaardappel, snijbloemen van de chrysant en slakroppen.&#13;
Ook valt in beginsel de produktie van teeltmateriaal, bestemd om als zodanig in&#13;
eigen bedrijf te worden aangewend, niet onder het recht. Doch hierop heeft het&#13;
UPOV-verdrag een uitzondering voorzien m.b.t. siergewassen. Hoewel de bewoording&#13;
van de onderhavige bepaling, die overigens letterlijk in de Nederlandse wet is&#13;
overgenomen, nogal cryptisch is gesteld, is de bedoeling van het Verdrag en, blijkens&#13;
de toelichting bij het Nederlandse wetsontwerp, in ieder geval van de Zaaizaad- en&#13;
Plantgoedwet dat de vermeerdering op eigen bedrijf teneinde daaruit eindprodukten&#13;
voor de verhandeling voort te brengen, onder het kwekersrecht valt. Daarenboven&#13;
geeft het Verdrag de Uniestaten de bevoegdheid de inhoud van het recht verder te&#13;
doen uitstrekken dan minimaal wordt voorgeschreven.&#13;
In het Verdrag is uitdrukkelijk bepaald dat het kwekersrecht niet omvat het gebruik&#13;
van de betrokken rassen als uitgangspunt voor het kweken van andere rassen noch&#13;
voor het produceren of verhandelen van teeltmateriaal van die andere rassen. Hiermee&#13;
is duidelijk afstand genomen van het in octrooi bekende afhankelijkheidsbegrip.&#13;
Ik ben van mening dat deze bepaling van bijzonder belang is voor de voortgang&#13;
in de veredelingsactiviteiten en voor de onafhankelijkheid daarbij van de kleine&#13;
en middelgrote kweekbedrijven.&#13;
Voorts bepaalt de Zaaizaad- en Plantgoedwet dat verkrijgers en latere houders&#13;
van teeltmateriaal, dat met toestemming van de kwekersrechthouder in de handel&#13;
is gebracht, niet in strijd met het recht handelen door dat materiaal verder te verhandelen.&#13;
Deze bepaling moge wellicht vanzelfsprekend lijken, toch doen zich soms situaties&#13;
voor die nopen tot een beroep daarop.&#13;
Zijn nu de producent en verhandelaar van teeltmateriaal van kwekersrechtelijk beschermde&#13;
rassen, afgezien van bovengenoemde uitzonderingen, geheel overgeleverd&#13;
aan de willekeur van de rechthebbende? Neen! Veel sterker dan in het octrooirecht&#13;
loopt door het kwekersrecht de gedachte dat de beschermde uitvindingen inderdaad&#13;
bij de afnemers moeten komen. De Nederlandse kwekerswetgeving kent de algemeen&#13;
geformuleerde verplichting dat de houder van het recht die licenties moet verlenen&#13;
welke in het belang van de voorziening van de markt met teeltmateriaal tegen&#13;
redelijke voorwaarden noodzakelijk zijn. De verplichting houdt mede in dat hij het&#13;
voor de uitoefening van de licentie noodzakelijke teeltmateriaal tegen een billijke&#13;
vergoeding moet verstrekken. Men ziet dat de rechthebbende niet alleen in heel bijzondere&#13;
omstandigheden verplicht is licentie te verlenen, zoals in octrooi, doch in&#13;
het algemeen, in het belang van de voorziening van de markt, rust op hem die verplichting.&#13;
Daarenboven dienen daarbij redelijke voorwaarden te worden gesteld. De&#13;
conclusie echter dat de kwekersrechthouder een ieder die daarom vraagt, licentie&#13;
moet geven komt naar mijn mening in strijd met het absolute karakter van het recht. Indien de rechthebbende zijn verplichting niet nakomt loopt hij het risico dat van&#13;
overheidswege een licentie tegen daarbij vastgestelde voorwaarden aan een&#13;
belanghebbende wordt verleend.&#13;
Het lijkt mij duidelijk dat een dergelijke licentie, gelijk een vrijwillig gegeven licentie,&#13;
alleen gegeven kan worden aan iemand die handelingen verricht die&#13;
onder de werking van het kwekersrecht vallen d.w.z. aan een producent of&#13;
verhandelaar van teeltmateriaal.&#13;
Men kan nu tegenwerpen dat deze sanctie niet voldoet. Immers, de sector die&#13;
uiteindelijk het gebrek aan teeltmateriaal dan wel de als een deel van de kostprijs&#13;
doorberekende onredelijke licentievergoedingen voelt, is de producent van het&#13;
eind-produkt. En die heeft geen belang bij een, eventueel van overheidswege&#13;
afgegeven, licentie. Inderdaad lijkt deze voorziening daar geen oplossing te kunnen&#13;
geven maar dan moet ik onmiddellijk verwijzen naar een andere voorziening&#13;
volgens welke de Minister kan ingrijpen indien deze van oordeel is dat de&#13;
voorziening van de markt tegen redelijke voorwaarden onvoldoende verzekerd is.&#13;
Deze kan de rechthebbende dwingen licenties tegen door hem goedgekeurde&#13;
voorwaarden aan te bieden om zodoende t.b.v. de producent van het eindprodukt&#13;
de hoeveelheden teeltmateriaal en de doorberekende licentievergoedingen te&#13;
kunnen beïnvloeden.&#13;
Na de verlening en de inhoud van het recht de revue gepasseerd te laten hebben,&#13;
volgt nu enige aandacht voor het eindigen van het kwekersrecht. Allereerst kan het&#13;
kwekersrecht een natuurlijke dood sterven: de duur van het recht bedraagt voor&#13;
de meeste rassen 20 jaar, uitgezonderd voor rassen van enkele langzaam groeiende&#13;
gewassen als bomen alsmede van de aardappelen waarvoor de duur 25 jaar is. In&#13;
de tweede plaats kan het recht eindigen doordat men daarvan afstand doet.&#13;
Voorts eindigt het recht van rechtswege indien verzuimd wordt de jaarlijkse verschuldigde&#13;
cijns te voldoen.&#13;
Ten slotte kan het recht eindigen doordat het nietig wordt verklaard.&#13;
Nietigverklaring geschiedt door de Raad voor het Kwekersrecht indien blijkt dat&#13;
ten tijde van de aanmelding het ras niet voldoende onderscheidbaar was van een&#13;
reeds algemeen bekend ras dan wel het reeds in de handel was gebracht. De&#13;
nietigverklaring werkt niet terug tot de datum van verlening van recht doch tot de&#13;
datum waarop de nietigverklaring werd verzocht.&#13;
Het recht wordt niet nietig verklaard indien achteraf blijkt dat het was verleend&#13;
aan iemand die daarop geen of niet uitsluitend aanspraak had, doch kan in die&#13;
gevallen geheel of in mede-eigendom worden opgeëist. De gedachte die hieraan ten&#13;
grondslag ligt is dat, aangezien het object van het recht nog steeds aan de gestelde&#13;
criteria voldoet, de verlening niet ongedaan moet worden gemaakt maar dat alleen&#13;
ten aanzien van de rechthebbende wijziging moet kunnen worden aangebracht.&#13;
Overigens werkt een opeising van een kwekersrecht eveneens slechts terug tot de&#13;
datum van het daartoe ingediende verzoek. Bovendien kan op gronden van de&#13;
rechtszekerheid de opeisingsactie slechts worden ingesteld binnen 5 jaar na&#13;
verlening van het recht.</content><legacyfootnotes>1. Preadvies voor de Benelux studiedag 1983 van de Vereniging voor Agrarisch Recht gehouden te Gent 7&#13;
oktober 1983. </legacyfootnotes><footnotes><footnote/></footnotes><auteurs>Mr K.A. Fikken</auteurs><published>1984-05-01 00:00:00</published><modified>1984-05-01 00:00:00</modified><editiondate>1984-05-01</editiondate><htmlpath>https://denhollander.info/artikel/6413</htmlpath></article>
</articles></edition>
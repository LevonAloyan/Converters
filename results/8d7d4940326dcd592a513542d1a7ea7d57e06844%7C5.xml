<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2018</searchword><id>14982</id><udhid>UDH:TvAR/14982</udhid><titel>Pacht - Centrale Grondkamer, 7 september  2017 (TvAR 2018/5931)</titel><searchwords><searchword>TvAR 6/2018</searchword><searchword>TvAR 2018/5931</searchword><searchword>UDH:TvAR/14982</searchword></searchwords><attachments><attachment><name>19827.pdf</name><extention>pdf</extention><url>https://denhollander.info/download/19827/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, F.J.P. Lock, H.L. Wattel en de deskundige leden mr. ing. H.J. Vinke en ir. J.H. Jurrius)&lt;/p&gt;&lt;p class="annotator"&gt;Met noot E.H.M. Harbers&lt;/p&gt;&lt;h2&gt;Pachtovereenkomst GP 11.770&lt;/h2&gt;&lt;p&gt;[Burgerlijk Wetboek, art. 7:322 lid 2, art. 7:325, Uitvoeringswet Grondkamers, art. 36]&lt;/p&gt;&lt;p&gt;Van een ongewijzigde goedgekeurde pachtovereenkomst staat geen hoger beroep open (art. 36 Uitvoeringswet Grondkamer). Er doen zich geen doorbrekingsronden voor. Verpachtster en pachter zijn niet ontvankelijk. Verpachtster is wel ontvankelijk in het beroep tegen afwijzing van het verzoek als bedoeld in art. 7:322 lid 2 Burgerlijk Wetboek. &lt;/p&gt;&lt;h3&gt;Beschikking&lt;/h3&gt;&lt;p&gt;in de zaken van:&lt;/p&gt;&lt;p&gt;1. Kondor Wessels Projecten B.V.,&lt;/p&gt;&lt;p&gt;Gevestigd te Rijssen,&lt;/p&gt;&lt;p&gt;2. Comox Beheer B.V.,&lt;/p&gt;&lt;p&gt;Gevestigd te Heerlen,&lt;/p&gt;&lt;p&gt;3. Boogaard B.V.,&lt;/p&gt;&lt;p&gt;Gevestigd te Edam,&lt;/p&gt;&lt;p&gt;-hierna gezamenlijk te noemen: verpachtster-,&lt;/p&gt;&lt;p&gt;gemachtigde:&lt;/p&gt;&lt;p&gt;Mr. C.M.M. van Mil &lt;/p&gt;&lt;p&gt;-tegen-&lt;/p&gt;&lt;p&gt;J.D. Bregman,&lt;/p&gt;&lt;p&gt;wonende te Berkhout,&lt;/p&gt;&lt;p&gt;-hierna te noemen: pachter-,&lt;/p&gt;&lt;p&gt;gemachtigde:&lt;/p&gt;&lt;p&gt;Mr. W.M. Bijloo&lt;/p&gt;&lt;h3&gt;Het geding in eerste aanleg&lt;/h3&gt;&lt;p&gt;De grondkamer Noordwest heeft bij beschikking van 20 oktober 2016, waarvan afschrift aan partijen is verzonden op 28 oktober 2016, een op 16 april 2016 ter toetsing ingezonden overeenkomst goedgekeurd en het verzoek als bedoeld in artikel 7:322 lid 2 van het Burgerlijke Wetboek, afgewezen.&lt;/p&gt;&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&lt;h3&gt;Het geding in hoger beroep&lt;/h3&gt;&lt;p&gt;Verpachtster is bij een op 25 november 2016 per e-mailbericht en per aangetekende post op 28 november 2016 ter griffie ingekomen beroepschrift in beroep gekomen van voormelde beschikking, met verzoek het beroepschrift gegrond te verklaren, de beschikking waarvan beroep, te heroverwegen en te oordelen dat de ter goedkeuring ingezonden overeenkomst geen pachtovereenkomst is en subsidiair, dat als de Centrale Grondkamer van oordeel is dat wel sprake is van pacht, de overeenkomst als eenmalige pachtovereenkomst moet worden aangemerkt welke is gesloten voor een periode van 73 maanden, ingaande op 15 juli 1999 en mitsdien inmiddels is geëindigd.&lt;/p&gt;&lt;p&gt;Pachter heeft hiertegen verweer gevoerd bij een op 28 december 2016 per e-mailbericht en op 29 december 2016 per post ter griffie ingekomen verweerschrift, tevens houdende incidenteel beroep, met conclusie de beschikking waarvan beroep, te bevestigen, het incidentele beroep gegrond te verklaren en de pachtovereenkomst alsnog (gewijzigd als reguliere pachtovereenkomst) goed te keuren.&lt;/p&gt;&lt;p&gt;Verpachtster heeft bij een ter griffie op 6 februari 2017 per e-mailbericht en op 7 februari 2017 per post ingekomen brief geantwoord op het incidentele beroep.&lt;/p&gt;&lt;h3&gt;De grieven&lt;/h3&gt;&lt;p&gt;Verpachtster heeft aangevoerd dat partijen in de leveringsovereenkomst van 15 juli 1999 hebben beoogd de gronden slechts voor een tijdelijke periode in gebruik te geven. Van pacht is geen sprake want er is tot 15 augustus 2005 slechts een zeer beperkte tegenprestatie voldaan en sinds die datum wordt voor de gronden in het geheel geen tegenprestatie meer voldaan. Bregman sr. en Bregman jr. gebruiken de onderhavige gronden inmiddels al 17 jaar. Als de Centrale Grondkamer van oordeel is dat sprake is van een pachtovereenkomst, dan doet toepassing van artikel 7:322, lid 1, Burgerlijk Wetboek (ingaan van de pachtovereenkomst in het pachtjaar volgend op dat waarop de overeenkomst is ingezonden) geen recht aan de afspraken die partijen hebben gemaakt.&lt;/p&gt;&lt;p&gt;Het incidentele beroep van pachter betreft het oordeel van de grondkamer Noordwest dat de overeenkomst als eenmalige pachtovereenkomst is aangemerkt. Pachter is van oordeel dat de overeenkomst een reguliere pachtovereenkomst is.&lt;/p&gt;&lt;h3&gt;Behandeling van het geschil in hoger beroep&lt;/h3&gt;&lt;p&gt;1. Op 15 juli 1999 heeft J.D. Bregman sr. (pachter) aan MBC Ontwikkeling B.V. en Comox Leekerlanden B.V., drie percelen landbouwgrond, kadastraal bekend gemeente Wester- Koggenland, sectie AC, nrs. 397, 398 en 403, met een totale grootte van 14.88.60 ha, overgedragen tegen een bij de levering te betalen onvoorwaardelijke koopprijs van € 1.488.600 en een voorwaardelijke koopprijs van € 1.488.600. De voorwaardelijke koopprijs zou mogelijk in de toekomst betaald worden volgens nader in de akte opgenomen bepalingen afhankelijk van gebeurtenissen die op het moment van levering van de gronden voor verkoper en koper nog ongewis waren. De voorwaardelijke koopprijs is tot op heden niet betaald. In de betreffende akte van levering is, voor zover voor dit geschil van belang, in artikel 7 bepaald:&lt;/p&gt;&lt;p&gt;“PACHTOVEREENKOMST&lt;/p&gt;&lt;p&gt;ARTIKEL 7&lt;/p&gt;&lt;p&gt;1. Per heden wordt tussen verkoper, diens zoon de heer Jan Dirk Bregman, veehouder, wonend te 1647 AA Berkhout, Oosteinde 12, (…) en koper een pachtovereenkomst gesloten voor een eenmalige periode van drieënzeventig (73) maanden, tegen een pachtprijs van een gulden ( f.1,-) per jaar, met de vermelding dat de lusten en de lasten van het verkochte zonder uitzondering voor verkoper blijven.&lt;/p&gt;&lt;p&gt;2. Na expiratie van de hiervoor genoemde termijn van drieënzeventig (73) maanden zal aan verkoper en diens zoon worden toegestaan – echter uitdrukkelijk – zonder titel van pacht of huur het verkochte om niet feitelijk in gebruik te houden tot het moment dat koper het verkochte daadwerkelijk in gebruik zal nemen. Het vorenstaande geldt slechts indien bij het einde van de pachttermijn van drieënzeventig (73) maanden het verkochte nog niet daadwerkelijk in gebruik zal zijn genomen door koper.&lt;/p&gt;&lt;p&gt;3. Zowel in het geval van de pachtovereenkomst als in het geval van het voortgezet gebruik, waarbij de lusten en lasten van het verkochte zonder uitzondering voor verkoper blijven, zal verkoper na het einde van pacht of gebruik het verkochte afleveren, schoon en vrij van hout- en andere opstanden, bij gebreke waarvan verkoper een dadelijk opeisbare boete zal verbeuren van een duizend gulden (f. 1000,-) per dag of elk dagdeel dat de overtreding voortduurt.”&lt;/p&gt;&lt;p&gt;2. De grondkamer heeft de in artikel 7 bedoelde overeenkomst gekwalificeerd als eenmalige pachtovereenkomst voor de duur van 73 maanden en deze ongewijzigd goedgekeurd. Van een ongewijzigde goedgekeurde pachtovereenkomst staat op de voet van artikel 36 Uitvoeringswet Grondkamers geen hoger beroep open. Er doen zich voorts geen doorbrekingsgronden voor. In zoverre zijn verpachtster en pachter niet-ontvankelijk in hun hoger beroep. Ter voorlichting van partijen overweegt de Centrale Grondkamer dat de grondkamer Noordwest de vragen of sprake is van een pachtovereenkomst en hoe deze kwalificeert, heeft beantwoord bij wijze van voorvraag.&lt;/p&gt;&lt;p&gt;Partijen dienen zich tot de pachtrechter te wenden voor een definitieve beantwoording van die vragen alsmede andere vragen met betrekking tot hun rechtsverhouding.&lt;/p&gt;&lt;p&gt;3. Verpachtster heeft daarnaast aangevoerd dat artikel 7:322 Burgerlijk Wetboek in dit geval toepassing moet vinden omdat anders geen recht aan de afspraken van partijen wordt gedaan. De afwijzing van het verzoek als bedoeld in artikel 7:322 lid 2 Burgerlijk Wetboek door de grondkamer acht de Centrale Grondkamer wel voor hoger beroep vatbaar.&lt;/p&gt;&lt;p&gt;4. De grondkamer, en in beroep de Centrale Grondkamer, is ingevolge artikel 7:322 lid 2 Burgerlijk Wetboek bevoegd op verzoek van een partij in bijzondere gevallen bij de goedkeuring te bepalen, dat de in artikel 7:325 Burgerlijk Wetboek bedoelde duur op een eerder tijdstip ingaat.&lt;/p&gt;&lt;p&gt;Verpachtster heeft aangevoerd dat het rechtsgevolg van artikel 7:325 Burgerlijk Wetboek, dat de pachtovereenkomst pas ingaat het pachtjaar volgend op dat waarin de overeenkomst is ingezonden, in onderhavig geval geen recht doet aan de bedoeling van partijen. Zij heeft de feiten en omstandigheden die naar haar mening als bijzonder geval kwalificeren, uitgewerkt op pagina 5 van het beroepschrift.&lt;/p&gt;&lt;p&gt;5. De door verpachtster aangevoerde feiten en omstandigheden worden door de Centrale Grondkamer niet als bijzonder geval als vorenbedoeld aangemerkt (vgl. ook CGK 13 juni 1997, Agr.r. Pr november 1997/9). Bij een bijzonder geval als bedoeld kan gedacht worden aan een apparaatsfout van de grondkamer of externe omstandigheden waardoor de pachtovereenkomst niet zoals voorgeschreven binnen twee maanden, maar kort daarna bij de grondkamer is binnengekomen. Het gaat dus om feiten en omstandigheden waardoor de termijn van twee maanden verschoonbaar niet is gehaald. Deze overeenkomst is echter reeds in 1999 tussen partijen aangegaan en pas in 2016 door de pachter ter goedkeuring voorgelegd, van bijzondere verschoonbare omstandigheden die er toe hebben geleid dat voormelde termijn met een dergelijke lange duur is overschreden is onvoldoende gebleken. Dit brengt mee dat ook deze grief geen doel treft.&lt;/p&gt;&lt;h3&gt;Slotsom&lt;/h3&gt;&lt;p&gt;Verpachtster en pachter zijn grotendeels niet-ontvankelijk in hun hoger beroepen. Ten aanzien van het verzoek op de voet van artikel 7:322 lid 2 Burgerlijk Wetboek is het beroep ongegrond. De Centrale Grondkamer zal de beschikking in zoverre bekrachtigen.&lt;/p&gt;&lt;h3&gt;Beslissing&lt;/h3&gt;&lt;p&gt;De Centrale Grondkamer, beschikkende in hoger beroep:&lt;/p&gt;&lt;p&gt;bekrachtigt de beschikking van grondkamer Noordwest op het verzoek als bedoeld in artikel 7:322 lid 2 Burgerlijk Wetboek,&lt;/p&gt;&lt;p&gt;&lt;span class="underlined"&gt;in het principaal beroep&lt;/span&gt;:&lt;/p&gt;&lt;p&gt;verklaart verpachtster niet-ontvankelijk in haar hoger beroep met uitzondering van het verzoek ex artikel 7:322 lid 2 Burgerlijk Wetboek,&lt;/p&gt;&lt;p&gt;&lt;span class="underlined"&gt;in het incidenteel beroep&lt;/span&gt;:&lt;/p&gt;&lt;p&gt;verklaart pachter niet-ontvankelijk in zijn hoger beroep.&lt;/p&gt;&lt;h3&gt;Noot&lt;/h3&gt;&lt;p&gt;In deze beschikking staat centraal een tussen partijen in 1999 gesloten overeenkomst. Bregman heeft gronden verkocht aan een projectontwikkelaar, waarbij de afspraak is gemaakt dat Bregman nog gedurende 73 maanden het voortgezet gebruik van deze gronden heeft. (Deze termijn houdt ongetwijfeld verband met een destijds bestaande fiscale regeling, waarbij het gunstig was dat het landbouwkundig gebruik nog ten minste 6 jaar werd voortgezet, artikel 8 lid 1 b Wet IB 1964 oud.) Er is  voor het voortgezet gebruik een vergoeding afgesproken van € 1,-. De leveringsakte, waarin de gebruiksafspraak is opgenomen, wordt pas in 2016 ter goedkeuring aan de grondkamer ingezonden. &lt;/p&gt;&lt;p&gt;De grondkamer kwalificeert deze overeenkomst als een eenmalige pachtovereenkomst (op grond van het oude artikel 70f lid 5 Pachtwet). Omdat deze overeenkomst pas in 2016 is ingezonden, is uitgangspunt dat de duur van de overeenkomst pas gaat lopen met ingang van het volgende pachtjaar waarin de overeenkomst is ingezonden (artikel 7:322 BW).  Een verzoek om de duur eerder in te laten gaan, op grond van artikel 7:322 lid 2 BW, wordt door de grondkamer afgewezen. &lt;/p&gt;&lt;p&gt;Beide partijen gaan in hoger beroep en  liggen twee vragen voor: a) hoe moet de overeenkomst worden gekwalificeerd en b) is het verzoek om toepassing van artikel 7:322 lid 2 terecht afgewezen.&lt;/p&gt;&lt;p&gt;De Centrale Grondkamer komt helaas niet toe aan de vraag hoe de gebruiksovereenkomst moet worden gekwalificeerd. De grondkamer heeft in eerste aanleg geoordeeld dat de overeenkomst als een eenmalige (in het huidige stelsel: geliberaliseerde) pachtovereenkomst moet worden beschouwd. Deze overeenkomst is ongewijzigd goedgekeurd. Tegen een beslissing tot ongewijzigde goedkeuring van een pachtovereenkomst staat ingevolge artikel 36 lid 3 Uitvoeringswet grondkamers geen hoger beroep open. Omdat de grondkamer de overeenkomst bij wijze van voorvraag als een pachtovereenkomst heeft beschouwd, is de Centrale Grondkamer van oordeel dat er sprake is van een ongewijzigde goedkeuring in de zin van artikel 36 lid 3 Uitvoeringswet.  Met andere woorden: de Centrale Grondkamer is in het systeem van de wet, waarbij de beslissing van de grondkamer getoetst moet worden, gebonden aan dit oordeel. Dat is dus ook zo, als het om een beslissing gaat die bij wijze van voorvraag genomen is. &lt;/p&gt;&lt;p&gt;In de beschikking wordt voorts nog overwogen dat er geen sprake is van een doorbrekingsgrond van het appelverbod. In de beschikking van de Centrale Grondkamer van 10 juni 2013, &lt;span class="italic"&gt;TvAR&lt;/span&gt; 2013, 5745  heeft de Centrale Grondkamer geoordeeld dat zij zich op dit punt aansluit bij rechtspraak van de Hoge Raad (zie voor een recente uitspraak HR 18 april 2014, &lt;span class="italic"&gt;NJ&lt;/span&gt; 2015, 2015). Dit betekent dat, ondanks een appelverbod, er toch hoger beroep mogelijk is als de grondkamer buiten het toepassingsbereik van de regeling is getreden, deze ten onrechte buiten toepassing heeft gelaten of zulke fundamentele rechtsbeginselen zijn geschonden dat niet gesproken kan worden van een eerlijke en onpartijdige behandeling van de zaak. Daarvan is echter geen sprake. &lt;/p&gt;&lt;p&gt;Nu partijen in hun hoger beroep niet-ontvankelijk zijn verklaard, wil dit niet zeggen dat tussen partijen nu vaststaat dat de gebruiksovereenkomst als een eenmalige pachtovereenkomst moet worden gekwalificeerd. Immers het oordeel van de grondkamer dat het een pachtovereenkomst is, is niet bindend voor partijen en de pachtrechter (zie Asser/Snijders &amp; Valk 7-III, 2016, nr. 22 en CG 9 april 2015&lt;span class="italic"&gt;, TvAR&lt;/span&gt; 2015, 5816)  Het oordeel hoe de overeenkomst in civielrechtelijke zin moet worden gekwalificeerd, is een rechtsvraag die aan de pachtrechter is opgedragen. De Centrale Grondkamer wijst partijen daarop in alinea 2. &lt;/p&gt;&lt;p&gt;Aan de interessante juridische vraag hoe een overeenkomst moet worden gekwalificeerd, waarbij grond voor de landbouw in gebruik is gegeven voor een periode van 73 maanden tegen een vergoeding van fl 1,- per jaar wordt dus niet toegekomen. Dat is jammer. Alhoewel een oordeel van de Centrale Grondkamer over een voorvraag partijen niet bindt,  is deze de facto wel van belang, gelet op het feit dat de Centrale Grondkamer een personele unie vormt met de pachtkamer van het Gerechtshof Arnhem-Leeuwarden (artikel 11 Uitvoeringswet grondkamers), zij het dat met het vervallen van het cassatieverbod sedert 1 september 2007 de Hoge Raad het laatste woord heeft. &lt;/p&gt;&lt;p&gt;Wat betreft het hoger beroep tegen de afwijzende beschikking op grond van artikel 7:322 lid 2 BW om de duur van de overeenkomst eerder in te laten gaan, oordeelt de Centrale Grondkamer dat de aangevoerde omstandigheden niet als een bijzonder geval kwalificeren. Verwezen wordt naar een beslissing van de Centrale Grondkamer uit 1997 waaruit lijkt te volgen dat het beroep alleen op zou gaan als er sprake is van omstandigheden waardoor de overeenkomst niet binnen twee maanden maar wel kort daarna bij de grondkamer is binnengekomen, waardoor de termijn van twee maanden verschoonbaar niet gehaald is. Dit oordeel is conform de rechtspraak die gevormd is onder het oude artikel 9 lid 2 Pachtwet (zie voor een overzicht van die rechtspraak Houwing/Heisterkamp, Pachtwet, artikel 9, aantekening 261a). De tekst van artikel 7:322 lid 2 BW noopt echter niet tot een dergelijke terughoudende toepassing. Immers de wet spreekt in algemene zin over een “bijzondere gevallen”. Met de ontwikkeling van het leerstuk van de redelijkheid en billijkheid in het pachtrecht in relatie tot het dwingendrechtelijke karakter van het pachtrecht (zie Asser-Snijders &amp; Valk 7-III, 2016, nr 45)  is verdedigbaar dat het toepassingsgebied van artikel 7:322 lid 2 ruimer wordt. In dit geval beroept de eigenaar zich op het feit dat toepassing van artikel 7:322 lid 1 BW geen recht doet aan de afspraken die partijen gemaakt hebben. Van een ruimer toepassingsgebied  wil de Centrale Grondkamer echter niet weten (zie voorts recent CG 9 mei 2017, &lt;span class="italic"&gt;TvAR&lt;/span&gt; 2018, 5911).  &lt;/p&gt;&lt;p&gt;E.H.M. Harbers&lt;/p&gt;</content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2018-06-22 12:46:52</published><modified>2018-07-31 18:56:46</modified><editiondate>2018-06-22</editiondate><htmlpath>https://denhollander.info/artikel/14982</htmlpath></article>
</articles></edition>
<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2002</searchword><id>4661</id><udhid>UDH:TvAR/4661</udhid><titel>X / Inspecteur Belastingdienst (TvAR 2002/5136)</titel><searchwords><searchword>TvAR 11/2002</searchword><searchword>TvAR 2002/5136</searchword><searchword>UDH:TvAR/4661</searchword></searchwords><attachments><attachment><name>2002_nr 11_Rechtspraak_5136.pdf</name><extention>pdf</extention><url>https://denhollander.info/download/4606/ci</url></attachment></attachments><inleiding>[Wet op belastingen van rechtsverkeer,&#13;
artikel 15 lid 1 letter q]&#13;
&#13;
Uitspraak van het Gerechtshof te ’s-Hertogenbosch,&#13;
eerste meervoudige Belastingkamer,&#13;
op het beroep van de heer X te Y, Duitsland&#13;
(hierna: belanghebbende) tegen de uitspraak&#13;
van het hoofd van de eenheid ondernemingen&#13;
te P van de rijksbelastingdienst&#13;
(hierna: de Inspecteur) op het bezwaarschrift&#13;
betreffende de hem opgelegde&#13;
naheffingsaanslag in de overdrachtsbelasting,&#13;
betrekking hebbende op een akte&#13;
van levering d.d. 20 februari 1998, aanslagnummer&#13;
8164.</inleiding><content>1. Ontstaan en loop van het geding&#13;
Aan belanghebbende is met dagtekening 5 juni&#13;
1998 onder nummer 8164 een naheffingsaanslag&#13;
in de overdrachtsbelasting opgelegd tot&#13;
een bedrag aan enkelvoudige belasting van&#13;
ƒ 99.079,—, zonder verhoging, welke aanslag&#13;
na een door belanghebbende daartegen ingediend&#13;
bezwaarschrift bij de bestreden uitspraak&#13;
is gehandhaafd. Belanghebbende is van&#13;
deze uitspraak in beroep gekomen bij het&#13;
Hof. De Inspecteur heeft een vertoogschrift&#13;
ingediend.&#13;
De mondelinge behandeling van de zaak heeft&#13;
plaatsgehad in raadkamer ter zitting van het&#13;
Hof van 22 november 2001 te ’s-Hertogenbosch.&#13;
Aldaar zijn toen verschenen en gehoord&#13;
als gemachtigde van belanghebbende de heer&#13;
mr A, verbonden aan B Belastingadviseurs te&#13;
C, alsmede de Inspecteur.&#13;
Belanghebbende heeft ter zitting een pleitnota&#13;
voorgedragen en exemplaren daarvan overgelegd&#13;
aan het Hof en aan de wederpartij. De&#13;
inhoud van deze pleitnota moet als hier ingelast&#13;
worden aangemerkt.&#13;
2. Feiten&#13;
Het Hof stelt op grond van de stukken en het&#13;
verhandelde ter zitting, als tussen partijen niet&#13;
in geschil dan wel door een der partijen&#13;
gesteld en door de wederpartij niet of onvoldoende&#13;
weersproken, de volgende feiten vast.&#13;
2. l. Belanghebbende is woonachtig in Y,&#13;
Duitsland, alwaar hij een boomkwekerij drijft.&#13;
Deze boomkwekerij wordt uitgeoefend op&#13;
61.10.25 hectare reeds meer dan vijf jaren in&#13;
bezit zijnde, eigen grond en 298.95.12 hectare&#13;
gepachte grond.&#13;
2.2. Op 20 februari 1998 verwerft belanghebbende&#13;
grond in erfpacht. Het betreft een totale&#13;
oppervlakte van 193.16.20 hectare, gelegen in&#13;
de gemeente D en in de gemeente E. In de&#13;
notariële akte waarbij het betreffende recht&#13;
van erfpacht wordt gevestigd en verleend,&#13;
doet belanghebbende een beroep op de in&#13;
artikel 15, lid 1, letter q, van de Wet op belastingen&#13;
van rechtsverkeer (hierna: de Wet)&#13;
genoemde vrijstelling.&#13;
2.3. Tot de stukken van het geding behoort&#13;
een op 24 april 1998 door de Landelijke service&#13;
bij regelingen (LASER), een onder het Ministerie&#13;
van Landbouw, Natuurbeheer en Visserij&#13;
ressorterende afdeling afgegeven verklaring,&#13;
waarin wordt bevestigd dat de hiervoor&#13;
genoemde verkrijging van het recht van erfpacht&#13;
door belanghebbende in het belang is&#13;
van de verbetering van de landbouwstructuur.&#13;
3. Geschil, standpunten en conclusies&#13;
van partijen&#13;
3. l. Na de mondelinge behandeling is tussen&#13;
partijen nog uitsluitend in geschil het antwoord&#13;
op de vraag of het feit dat de in artikel&#13;
15, lid 1, letter q, van de Wet genoemde naburige&#13;
landerijen niet in Nederland zijn gelegen aan&#13;
toepassing van de in genoemd artikel bedoelde&#13;
vrijstelling in de weg staat, hetgeen de Inspecteur&#13;
beaamt en belanghebbende ontkent.&#13;
3.2. Partijen doen hun standpunten steunen&#13;
op de gronden welke door hen zijn aangevoerd&#13;
in de van hen afkomstige stukken.&#13;
De Inspecteur heeft daaraan ter zitting, zakelijk&#13;
weergegeven, nog het volgende toegevoegd:&#13;
Mijn stelling in het vertoogschrift dat de in&#13;
artikel 15, lid 1, letter q, van de Wet neergelegde&#13;
vrijstelling mede bedoeld is om de&#13;
met veel kosten gepaard gaande ruilverkavelingen&#13;
te voorkomen, staat nergens, maar heb&#13;
ik gehoord via het Ministerie van Landbouw.&#13;
3.3. Belanghebbende heeft ter zitting in afwijking&#13;
van de van hem afkomstige stukken&#13;
geconcludeerd tot vernietiging van de bestreden&#13;
uitspraak en vermindering van de naheffingsaanslag&#13;
tot een naar een bedrag van&#13;
ƒ 51.593,— aan enkelvoudige belasting. De&#13;
Inspecteur concludeert primair tot bevestiging&#13;
van zijn uitspraak en, subsidiair, tot vermindering&#13;
van de naheffingsaanslag tot een bedrag&#13;
van ƒ 51.593,— aan enkelvoudige belasting.&#13;
4. Overwegingen omtrent het geschil&#13;
4. l. De Inspecteur beroept zich voor de verdediging&#13;
van zijn standpunt allereerst op de&#13;
wettekst van artikel 2, lid 1 van de Wet. Dit&#13;
artikellid luidt:&#13;
“-1. Onder de naam “overdrachtsbelasting”&#13;
wordt een belasting geheven ter zake van de&#13;
verkrijging van in Nederland gelegen onroerende&#13;
zaken of van rechten waaraan deze zijn&#13;
onderworpen.”.&#13;
Naar het oordeel van het Hof kan uit deze&#13;
tekst niet de conclusie worden getrokken dat&#13;
voor het deelachtig worden van de vrijstelling&#13;
bedoeld in artikel 15, lid 1, letter q, van de&#13;
Wet, de aldaar genoemde “naburige landerijen”&#13;
in Nederland gelegen moeten zijn.&#13;
Indien het de bedoeling van de wetgever zou&#13;
zijn geweest onder “naburige landerijen” uitsluitend&#13;
in Nederland gelegen onroerende&#13;
zaken te begrijpen, zou dit expliciet in de&#13;
betreffende wettekst zijn opgenomen, hetgeen&#13;
niet het geval is.&#13;
4.2. De Inspecteur beroept zich vervolgens op&#13;
de achtergrond van de onderhavige vrijstelling.&#13;
Hij stelt dat het Rijk met deze vrijstelling&#13;
tracht het aantal, voor het Rijk zeer kostbare&#13;
ruilverkavelingen terug te dringen en&#13;
citaat&#13;
“omdat buitenlandse overheden geen zeggenschap&#13;
hebben over de verdeling van gronden&#13;
in Nederland kunnen de voor de toepassing&#13;
van de onderhavige vrijstelling bedoelde gronden,&#13;
(bedoeld moet zijn de naburige landerijen,&#13;
Hof) slechts in Nederland gelegen onroerende&#13;
zaken zijn.”&#13;
Einde citaat.&#13;
Naar de bron van deze visie gevraagd, kon de&#13;
Inspecteur ter zitting slechts meedelen dat&#13;
“dit nergens staat, maar dat hij het gehoord&#13;
had op het Ministerie van Landbouw”.&#13;
4.3. Uit de wetgeschiedenis van artikel 15, lid&#13;
1, letter q, van de Wet blijkt dat het de bedoeling&#13;
van de wetgever is geweest om een faciliteit&#13;
te creëren die zou bijdragen tot de “verbetering&#13;
van de landbouwstructuur” en naar het&#13;
oordeel van het Hof kan er, ook in de situatie&#13;
waarin de naburige landerijen, geheel of gedeeltelijk,&#13;
aan de andere zijde van een landsgrens&#13;
liggen, sprake zijn van verbetering van de&#13;
landbouwstructuur, zodat het toekennen van&#13;
de in artikel 15, lid 1, letter q, van de Wet&#13;
genoemde faciliteit, ook indien de naburige&#13;
landerijen in het buitenland zijn gelegen,&#13;
overeenkomstig doel en strekking van de Wet&#13;
is. Wat er zij van de door de Inspecteur gestelde&#13;
achtergrond van de in artikel 15, lid 1, letter q,&#13;
van de Wet neergelegde faciliteit in relatie tot&#13;
de beantwoording van de voorliggende vraag,&#13;
van enig ander doel of enige andere strekking&#13;
van de betreffende wetsbepaling dan hetgeen&#13;
hiervoor in de eerste volzin van 4.3 is gesteld,&#13;
is het Hof niet gebleken.&#13;
4.4. Uit het hiervoor onder 4.1. en 4.3 overwogene&#13;
volgt dat belanghebbendes eerste&#13;
grief doel treft en dat het gelijk bij de in&#13;
geschil zijnde vraag aan de zijde van belanghebbende&#13;
is. Voor dat geval is niet in geschil&#13;
dat moet worden beslist conform het subsidiaire&#13;
standpunt van de Inspecteur. Belanghebbendes&#13;
overige grieven kunnen onbesproken&#13;
blijven.&#13;
5. Proceskosten&#13;
Het Hof acht termen aanwezig de Inspecteur&#13;
te veroordelen in de kosten die belanghebbende&#13;
in verband met de behandeling van zijn&#13;
beroep bij het Hof redelijkerwijs heeft moeten&#13;
maken. HeHof stelt deze kosten op&#13;
2 punten maal ƒ 710,— maal wegingsfactor&#13;
2 ofwel ƒ 2.840,—.&#13;
6. Beslissing&#13;
Het Hof vernietigt de bestreden uitspraak,&#13;
vermindert de naheffingsaanslag tot een&#13;
bedrag van ƒ 51.593,— enkelvoudige belasting,&#13;
zonder verhoging, veroordeelt de Inspecteur&#13;
in de proceskosten van belanghebbende&#13;
tot een bedrag van € 1.288,74 (= ƒ 2.840,—)&#13;
en wijst de Staat der Nederlanden aan als de&#13;
rechtspersoon die deze kosten moet vergoeden,&#13;
en gelast dat de Inspecteur aan belanghebbende&#13;
het griffierecht ten bedrage van&#13;
€ 36,30 (= ƒ 80,—) vergoedt.&#13;
NB: tegen de uitspraak is geen beroep in cassatie&#13;
ingesteld&#13;
NOOT&#13;
1. Artikel 15 lid 1 onder q geeft agrarisch&#13;
ondernemers de mogelijkheid vrijstelling van&#13;
overdrachtsbelasting te verkrijgen bij verwerving&#13;
– in eigendom, erfpacht of beklemming –&#13;
van ‘naburige landerijen’ indien aan een&#13;
aantal voorwaarden wordt voldaan. Deze&#13;
mogelijkheid is voor agrarisch ondernemers&#13;
van groot belang, gezien de hoge waarde van&#13;
landbouwgronden. Er wordt dan ook veelvuldig&#13;
gebruik van gemaakt.&#13;
2. Over wat onder ‘naburig’ moet worden&#13;
verstaan, bestaat de nodige jurisprudentie. In&#13;
de onderhavige zaak was de vraag aan de&#13;
orde of naburige landerijen ook buiten Nederland&#13;
kunnen zijn gelegen, een vraag die van&#13;
belang is voor agrarisch ondernemers die hun&#13;
bedrijf in de grensstreek hebben liggen. De&#13;
inspecteur stelde zich op het standpunt dat&#13;
voor toepassing van de vrijstelling de gronden&#13;
niet buiten Nederland kunnen liggen; de&#13;
belanghebbende stelde dat dat wel kan.&#13;
3. De inspecteur voerde twee argumenten aan&#13;
voor zijn stelling dat de naburige landerijen in&#13;
Nederland zouden moeten zijn gelegen: de&#13;
wetstekst en de bedoeling van de vrijstelling:&#13;
het terugdringen van de hoge kosten van ruilverkavelingen.&#13;
4. Over het eerste argument is het Hof kort:&#13;
uit de wetstekst blijkt niet dat de vrijstelling&#13;
beperkt is tot in Nederland gelegen gronden.&#13;
Had de wetgever deze beperking wel beoogd,&#13;
dan zou deze expliciet in de wetstekst zijn&#13;
opgenomen. Dat is niet het geval. Ten aanzien&#13;
van het tweede argument vroeg het Hof de&#13;
inspecteur naar een nadere onderbouwing.&#13;
Deze bestond slechts uit de mededeling dat&#13;
‘dit nergens staat, maar dat hij het gehoord&#13;
had op het Ministerie van Landbouw’. Een&#13;
dergelijke summiere onderbouwing moet&#13;
bijna wel leiden tot afwijzing van de stelling.&#13;
5. Tegen de uitspraak van het Hof is de inspecteur&#13;
niet in cassatie gegaan. Op zich is het&#13;
jammer dat over het tweede argument van de&#13;
inspecteur geen verdere discussie heeft plaatsgevonden.&#13;
Noch uit de toelichting op het&#13;
amendement waarbij de vrijstelling destijds in&#13;
artikel 15 is opgenomen, noch uit de parlementaire&#13;
behandeling daarvan blijkt namelijk&#13;
een verband tussen de vrijstelling en de kosten&#13;
van ruilverkavelingen. Het is dan ook niet&#13;
aannemelijk dat de Hoge Raad inhoudelijk&#13;
anders zou hebben geoordeeld.&#13;
P.A. de Hoog</content><legacyfootnotes/><footnotes><footnote/></footnotes><auteurs/><published>2002-11-01 00:00:00</published><modified>2000-08-29 00:00:00</modified><editiondate>2002-11-01</editiondate><htmlpath>https://denhollander.info/artikel/4661</htmlpath></article>
</articles></edition>
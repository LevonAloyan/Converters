<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1989</searchword><id>6246</id><udhid>UDH:TvAR/6246</udhid><titel>De rechtsgangen krachtens de Zaaizaad- en Plantgoedwet (I*)</titel><searchwords><searchword>TvAR 3/1989</searchword><searchword>UDH:TvAR/6246</searchword></searchwords><attachments><attachment><name>1989_nr 3_Artikel_Keesom.pdf</name><extention>pdf</extention><url>https://denhollander.info/download/6040/ci</url></attachment></attachments><inleiding>Hieronder volgt een inhoudsopgave van deel I (hoofdstuk 1 t/m 5) en deel II (hoofdstuk&#13;
6 t/m 15) van dit artikel.&#13;
Inhoudsopgave&#13;
1. Inleiding&#13;
2. Raad voor het Kwekersrecht (art. 5, 1 ZPW)&#13;
3. De opeisings- en nietigheidsactie van, alsmede dwanglicentie onder het kwe&#13;
kersrecht&#13;
4. Beroep op de Afdeling van Beroep (art. 59 ZPW)&#13;
5. Beroep op de kamer voor het kwekersrecht van het Gerechtshof te 's-Gravenhage&#13;
(art. 60 ZPW en het KB van 7 april 1967 Stb. 227) alsmede beroep in cassa&#13;
tie (art. 69 ZPW)&#13;
6. De keuringsinstellingen (art. 87 e.v. ZPW)&#13;
7. Wettelijk verplicht bindend adviesprocedure (art. 90 ZPW)&#13;
8. Administratief beroep op de Afdeling rechtspraak van de Raad van State&#13;
9. Strafrechtspraak (art. 96 ZPW)&#13;
10. De 1401 BW-actie&#13;
11. Rechtspraak van de Europese Gemeenschappen&#13;
12. UPOV&#13;
13. Samenvatting en conclusies&#13;
14. Literatuur&#13;
15. Jurisprudentie-overzicht van kwekersrechtuitspraken en daarmee verwante&#13;
beslissingen&#13;
1. INLEIDING&#13;
De Zaaizaad- en Plantgoedwet (ZPW) is een raamwet, in 1966 in het leven geroepen,&#13;
deels ter vervanging van een wettelijke regeling ingevoerd tijdens de Duitse bezetting&#13;
nl. het Kwekersrechtbesluit 1941 van de Secretaris-Generaal van het Ministerie van&#13;
Landbouw en Visserij, en die van het Ministerie van Justitie. De wet is voor het&#13;
laatst gewijzigd in 1984. In 102 artikelen worden twee onderwerpen geregeld. Niet zaaizaad en plantgoed, maar kwekersrecht en het verkeer met teeltmateriaal. Deze&#13;
onderwerpen hebben overigens niet noodzakelijk met elkaar van doen. Het was de&#13;
bedoeling een inventariserende beschrijving te maken van de beroepsgangen uit&#13;
hoofde van deze wet, met de nadruk op de administratieve beroepsgangen. Zo kan&#13;
blijken of al dan niet - wat de veronderstelling was - er een veelheid van rechtsgangen&#13;
is en of die veelheid een efficiënte conflictbeslechting eer belemmert dan bevordert.&#13;
Ik ga niet in op de mogelijkheid, dat organieke wetten krachtens art. 107,&#13;
2 Gw. meer eenheid en dus ordening in deze veelheid brengen. Het zal immers nog&#13;
geruime tijd duren vooraleer de wetgevers de bij de Grondwet gegeven opdracht ten&#13;
uitvoer kunnen hebben gebracht, of dat de rechterlijke organisatie zal zijn gewijzigd,&#13;
zoals thans overwogen.'&#13;
Thans wordt gedacht aan administratieve kamers van de rechterlijke colleges&#13;
waaronder de nieuw in te stellen gerechten in eerste aanleg. Ook in de nieuwe opzet&#13;
is een plaats voor de Raad van State ingeruimd. Ik zal mij ook niet bezighouden met&#13;
het ambtenarenrecht. De minister van Landbouw benoemt de secretaris en de&#13;
adjunct-secretarissen van de Raad voor het Kwekersrecht. De Kroon benoemt en&#13;
ontslaat voorzitter en leden van die Raad (art. 7, 9 en 10 ZPW) en de minister stelt&#13;
de beloning van deze functionarissen vast (art. 13 ZPW). Aantasting van de&#13;
rechtspositie van die ambtsdragers kan bij de ambtenarenrechter worden bestreden,&#13;
maar de burger staat daar buiten, vandaar dat ik deze rechtsgang verder onbehandeld&#13;
laat, evenals de tuchtsancties tegen de raden van de kamer voor het kwekersrecht&#13;
van het Haagse Hof (art. 66 ZPW).&#13;
Voor de twee verschillende stelsels, die in deze ene wet worden geregeld, zijn er&#13;
voor de burger verschillende rechtsgangenstelsels.&#13;
- Enerzijds is er een specifieke rechtsgang in het leven geroepen voor wie zich be&#13;
zwaard gevoelt door zekere beschikkingen van de Raad voor het Kwekersrecht en wel&#13;
door beroep op 's Raads Afdeling van Beroep en vervolgens op de kamer voor het&#13;
kwekersrecht van het Haagse Gerechtshof met de mogelijkheid van cassatie. Dit betreft&#13;
in het algemeen verleningen aan derden en weigeringen kwekersrecht te verlenen.&#13;
- Anderszijds is er voor 'het verkeer met teeltmateriaal' het bij de ZPW verplicht&#13;
gestelde bindende advies voor de verplicht aangeslotenen (dat is vrijwel iedere professionele&#13;
kweker van voortplantingsmateriaal) bij de NAK-organisaties. Die&#13;
bindend-advies-procedure kan weer marginaal worden getoetst door de gewone&#13;
rechterlijke macht.&#13;
- Voor het handhaven van het kwekersrecht als eigendomsrecht heeft de rechthebbende&#13;
weer toegang tot de gewone rechterlijke macht. Incidenteel is er ook rechtstreeks&#13;
beroep op de gewone rechter, hoewel niet door de wetgever beoogd, waar&#13;
over later.&#13;
Dit drie(vier)ledige stelsel wordt weer doorkruist door de uitzonderlijke mogelijkheid&#13;
van de minister van Landbouw om in te grijpen in de gang van zaken van de&#13;
onder hem ressorterende Raad voor het Kwekersrecht en de onder hem ressorterende&#13;
commissies die de rassenlijsten beheren (zie nr. 21 jurisprudentielijst). Bovendien heeft in de ZPW de Kroon/minister zich weer specifieke bevoegdheden voorbehouden.&#13;
Van die exceptionele beschikkingen van de minister staat weer het gewone administratieve&#13;
beroep, het Arob-beroep, open. Ten slotte is er nog de strafrechtelijke&#13;
handhaving van het kwekersrecht. </inleiding><content>Verklaring van de Rechten van de Mens&#13;
Art. 27, 2 van de Verklaring van de Rechten van de Mens bepaalt, dat de bescherming&#13;
behoort te worden gewaarborgd van de zedelijke en materiële belangen die voortvloeien&#13;
uit enige wetenschappelijke prestatie. Het is duidelijk dat plantenveredeling een&#13;
wetenschappelijke prestatie is, zeker indien er sprake is van de zgn. biotechnologie.&#13;
Indien de Nederlandse Staat in gebreke mocht zijn om de kweker in een specifiek&#13;
geval passende bescherming te bieden, dan staat beroep open op het Europees Hof&#13;
voor de Rechten van de Mens (zie o.a. noot 20 en nr. 10 van de literatuurlijst).&#13;
Kwekersrecht&#13;
Het kwekersrecht is, kort gezegd, het tijdelijke alleenrecht, dat de overheid - op&#13;
verzoek en tegen betaling - kan verschaffen door inschrijving in het Nederlands&#13;
Rassenregister aan de kweker van nieuwe gewassen: een zwarte tulp; kool die bestendig&#13;
is tegen insectenvraat; aardappelen die tegen aardappelmoeheid resistent zijn,&#13;
om drie idealen van kwekers te noemen. Het kwekersrecht is een registerrecht, behorende&#13;
tot de intellectuele eigendom: een onlichamelijk roerende zaak. Omdat het&#13;
kwekersrecht tot de intellectuele eigendom behoort, vertoont de ordening van dit&#13;
recht veel overeenkomst met het octrooirecht, met name voor wat betreft de administratieve&#13;
indeling.&#13;
Het kwekersrecht wordt verleend om kwekers te stimuleren door veredeling tot verbeterde&#13;
gewassen te komen. Het alleenrecht op vermeerdering voor handelsdoeleinden&#13;
van die aldus beschermde gewassen strekt ertoe de kweker een beloning te geven&#13;
voor zijn kwekersarbeid. Die 'arbeid' kan overigens bestaan uit het onderkennen&#13;
van de waarde van een spontaan ontstane variant of mutatie, de zgn. zaailing.&#13;
Verkeer met teeltmateriaal van land- en tuinbouwgewassen&#13;
De overheid wil het verkeer met teeltmateriaal ordenen om aldus een zo groot mogelijke&#13;
landbouwopbrengst te verkrijgen. Voor een beperkte groep van nieuwe landen&#13;
tuinbouwgewassen, die van kwekersrecht is uitgesloten, is een stelsel van betaalde&#13;
onteigening in het leven geroepen om de kweker aan zijn trekken te laten komen.&#13;
Dit stelsel is gebaseerd op de zgn. rassenlijsten, lijsten van toegelaten gewassen, die&#13;
boer en tuinder dus mogen verbouwen, dan wel lijsten van aanbevolen rassen, die&#13;
de landbouwer aanraden welke gewassen te verbouwen. Op die lijsten staan bijzonderheden&#13;
over teeltmogelijkneden en vooral de verplicht te hanteren naam, die het verkeer 'ordent'; óók het internationale verkeer, waarvoor binnen de nader te bespreken&#13;
UPOV een internationaal kader is geschapen. De rassenlijsten worden gewasgewijs&#13;
aangelegd. De wet beoogt alleen een ordening van de 'nuttige' gewassen. Nut en&#13;
sier kunnen overigens samengaan: men denke aan de bloesemtakken van vruchtbomen.&#13;
Van die land- en tuinbouwgewassen is maar een deel op de rassenlijsten geplaatst.&#13;
Door middel van bindende rassenlijsten voor bepaalde gewassen kan de overheid&#13;
zelfs boer en tuinder dwingen om alleen de op die lijsten toegelaten rassen van een&#13;
zeker gewas te verbouwen. Tuinbouwgewassen - in tegenstelling tot landbouwgewassen&#13;
- kunnen slechts op enige rassenlijst worden geplaatst als daarvoor kwekersrecht&#13;
is verleend. Plaatsing kan ambtshalve (art. 75 ZPW) en op verzoek (art.&#13;
76 ZPW) plaatsvinden. Dit (dwang)stelsel zou zijn rechtvaardiging hebben kunnen&#13;
vinden in de wens bepaalde voor planteziekten gevoelige rassen uit te bannen, met&#13;
andere woorden de bescherming van derden tegen bijv. besmetting, toch een van de&#13;
eerste overheidstaken. Dit is echter niet de opzet. Het (dwang)stelsel moet ertoe dienen&#13;
om een zo groot mogelijke opbrengst te verkrijgen ten bate van 's lands economie.&#13;
De meeste lijsten zijn aanbevelende rassenlijsten en hebben alleen een adviserend&#13;
karakter.&#13;
De gemiddelde kweker, dat wil zeggen degene, die een nieuw ras op zijn naam&#13;
heeft staan, van enig landbouwras heeft geen organisatie om gelden te innen van al&#13;
wie zijn kwekersmateriaal verbouwen voor vermeerderingsdoeleinden. Die taak is&#13;
toevertrouwd aan de bij algemene maatregel van bestuur toegelaten keuringsinstellingen,&#13;
de zgn. NAK-organisaties. Veel vertrouwen in het 'boerenverstand' van de&#13;
boerenstand heeft de wetgever niet gehad.&#13;
Besluiten en verordeningen&#13;
De ZPW is een raamwet, die het kader vormt van honderden besluiten en beschikkingen.&#13;
Onder zeer bijzondere omstandigheden staan die ook weer ter toetsing via&#13;
de normale administratieve beroepsgangen.&#13;
Een groot deel van die Koninklijke Besluiten en ministeriële beschikkingen is&#13;
overigens louter administratief van aard, zoals regeling van werkwijze en inrichting&#13;
van de Raad voor het Kwekersrecht en de hoogte van retributies, alsmede het instellen&#13;
van commissies voor de Rassenlijsten.&#13;
2. RAAD VOOR HET KWEKERSRECHT (ART. 5, 1 ZPW)&#13;
De afdelingen van de Raad (art. 5, la, b en c ZPW)&#13;
De Raad voor het Kwekersrecht te Wageningen is ingedeeld in een aantal afdelingen,&#13;
al naar gelang het type gewas waarvoor kwekersrecht wordt verzocht. Thans&#13;
bestaat hij uit de navolgende afdelingen: - de Centrale Afdeling - de Afdeling Landbouwgewassen&#13;
- de Afdeling Tuinbouwgewassen&#13;
- de Afdeling van Beroep.&#13;
Bij algemene maatregel van bestuur kunnen onderafdelingen worden ingesteld,&#13;
maar daaraan is geen uitvoering gegeven.&#13;
De Centrale Afdeling wordt gevormd door de voorzitter van de Raad en de vicevoorzitter&#13;
van de Afdeling Landbouwgewassen en die van de Afdeling Tuinbouwgewassen.&#13;
De Centrale Afdeling is daarom bij uitstek het orgaan waar het beleid wordt&#13;
gevormd. De beleidvormende taak krijgt extra gestalte als de fungerende voorzitter&#13;
van een der beide Afdelingen besluit een genomen beslissing ter bekrachtiging voor&#13;
te dragen bij de Centrale Afdeling (art. 7 Reglement van de Raad voor het Kwekersrecht).&#13;
De Afdeling Landbouwgewassen en de Afdeling Tuinbouwgewassen bestaan elk&#13;
uit een vice-voorzitter en vijf leden. Die vice-voorzitter zit voor, behalve wanneer&#13;
de voorzitter zelf ter vergadering van de afdeling aanwezig is (art. 3 Reglement).&#13;
De Afdeling van Beroep (art. 5, 1 d ZPW)&#13;
De Afdeling van Beroep daarentegen bestaat uit vier leden en een vice-voorzitter,&#13;
die de Afdeling voorzit (art. 4 Reglement). Net als bijvoorbeeld bij de Raad van State&#13;
kan de voorzitter niet als zodanig in de rechterlijke afdeling zetelen. De Afdeling&#13;
van Beroep beslist bij meerderheid van stemmen. Bij staken der stemmen beslist de&#13;
vice-voorzitter (art. 7,3 Reglement). Nu er vijf stemmers zijn, voorziet het Reglement&#13;
dus kennelijk in rechtsweigering (art. 844 jo. art. 846 Rv.).&#13;
De Afdeling van Beroep is met enkele wettelijke waarborgen omkleed, waardoor&#13;
haar leden een bepaalde mate van onafhankelijkheid kennen, die nodig is om hun&#13;
rechtsprekende functie te kunnen uitoefenen.2&#13;
De belangrijkste waarborg voor onafhankelijke beoordeling van zaken is, dat het&#13;
lidmaatschap van de beide behandelende afdelingen onverenigbaar is met dat van&#13;
de Afdeling van Beroep (art. 8, 4 ZPW).&#13;
Ten aanzien van 's Raads (adjunct-)secretaris, die als griffier fungeert, geldt dat&#13;
deze jurist moet zijn (art. 9, 2 ZPW). 3. DE OPEISINGS- EN NIETIGHEIDSACTIE VAN, ALSMEDE DWANGLICENTIE ONDER HET&#13;
KWEKERSRECHT&#13;
Opeising (art. 55 ZPW)&#13;
De opeising van een zaak geschiedt naar ons recht in den regel in een revindicatieactie&#13;
voor de burgerlijke rechter. De ZPW bekleedt voor kwekersrecht evenwel -&#13;
net als in het octrooirecht - een administratief orgaan, in casu de Raad voor het&#13;
Kwekersrecht, ter zake met rechtsmacht en wel in een requestprocedure op tegenspraak.&#13;
Dat hier sprake is van echte rechtsmacht blijkt mede uit het feit, dat de verliezer&#13;
in de kosten kan worden veroordeeld (art. 56, 2 ZPW). Zo'n verwijzing in de&#13;
kosten mist evenwel een executoriale titel. Hoe dit probleem op te lossen is, is een&#13;
open rechtsvraag.3 Naar mijn verwachting zal de burgerlijke rechter, gelet op de&#13;
hoogte van de bedragen veelal de kantonrechter - al dan niet in de vorm van een&#13;
betalingsbevel - die executoriale titel vrijwel zonder toetsing verlenen. Als er beroep&#13;
op de kamer voor het kwekersrecht wordt ingesteld, dan wordt in het arrest&#13;
uiteraard een kostenveroordeling opgenomen, die executoriale kracht heeft, óók&#13;
voor wat betreft de uitspraak in prima van de Raad voor het Kwekersrecht. Het is&#13;
vreemd, dat de Raad wel kan bevelen dat getuigen desnoods door de openbare&#13;
macht voor hem worden gebracht, maar niet de tenuitvoerlegging - van de kostenveroordeling&#13;
- van zijn beslissing, nadat deze onherroepelijk is geworden.&#13;
Als het kwekersrecht niet aan de ware rechthebbende is verleend, kan gehele of&#13;
gedeeltelijke opeising binnen vijf jaar na het verlenen van het kwekersrecht plaatsvinden&#13;
en wel door het inzenden van een met redenen omkleed verzoekschrift, gericht&#13;
aan de Raad voor het Kwekersrecht. De inrichting van het verzoekschrift is nader&#13;
geregeld bij art. 24 Reglement.&#13;
Van de beslissing in een revindicatie-actie van de Raad staat beroep open, niet op&#13;
zijn Afdeling van Beroep, maar daarentegen op de kamer voor het kwekersrecht van&#13;
het Haagse Gerechtshof (art. 58 ZPW).&#13;
Ik meen echter, dat er nog een mogelijkheid is om de eigendom van een kwekersrecht&#13;
te betwisten. Men kan nl. een kwekersrecht als zijnde een roerend goed revindicatoir&#13;
in beslag doen nemen na verkregen presidiaal verlof (art. 722 Rv.), verricht&#13;
op de wijze voorzien bij art. 50 ZPW (beslag op kwekersrecht). Vervolgens kan men&#13;
in de van-waarde-verklaringsprocedure zich door de rechtbank de eigendom laten&#13;
toewijzen. Men kan zelfs, naar mijn mening, beide wegen tegelijk bewandelen. Vrees&#13;
voor vervreemding van een kwekersrecht kan al voldoende reden zijn om beslag te&#13;
leggen. Het opeisen bij verzoekschrift kan onder omstandigheden net iets te veel tijd&#13;
kosten. Het jurisdictieconflict kan eenvoudig worden beslecht door de procedure in&#13;
van-waarde-verklaring te laten aanhouden tot de Raad voor het Kwekersrecht zal hebben beslist. Men zie in dit verband de uitspraak van de President Den Haag van&#13;
6 juli 1988, KG 1988 nr. 299, die bepaalde dat de goede procesorde vorderde dat&#13;
over een schorsing wordt beslist door de rechter die het bevel gegeven heeft. Volgens&#13;
de president woog de goede procesorde zwaarder dan het belang van berechting van&#13;
octrooigeschillen door één bepaalde rechter, i.c. de Haagse. Overigens meen ik, dat&#13;
de burgerlijke rechter niettemin zich in bijzondere gevallen bevoegd kan verklaren&#13;
en de eis ontvankelijk en dat deze dus zelfstandig zou kunnen beslissen en dat de&#13;
Raad voor het Kwekersrecht diens beslissingen in zijn registers moet aantekenen.&#13;
Men kan ook anderszins aanspraak op een kwekersrecht hebben van welke vordering&#13;
dan alleen de burgerlijke rechter kennis mag nemen. De bijzondere rechtsmacht&#13;
van de Raad voor het Kwekersrecht is nl. beperkt tot, kort gezegd, gevallen van ontfutseling.&#13;
Zo behoort daar niet toe de weigering een verkocht kwekersrecht te leveren&#13;
door mede te werken aan inschrijving in het Nederlands Rassenregister, waartoe&#13;
een akte vereist is, die aan zekere voorwaarden voldoet in welk geval de burgerlijke&#13;
rechter exclusief bevoegd blijft.&#13;
Nietigheid (art. 54 ZPW)&#13;
Het is opvallend, dat de opeisingsactie vijfjaar na de verlening van het kwekersrecht&#13;
verjaard is. Dit is zo vastgelegd met het oog op de rechtszekerheid. Diezelfde rechtszekerheid&#13;
weegt dan kennelijk weer minder zwaar voor het geval van nietigheid. Gedurende&#13;
de hele looptijd van het kwekersrecht kan immers de nietigheid worden ingeroepen.&#13;
Die nietigheid is aan de orde als het ras niet nieuw was ten tijde van de&#13;
aanvrage, of zich niet voldoende onderscheidt van andere gewassen hetgeen óók&#13;
neerkomt op gebrek aan nieuwheid.&#13;
De opeisingsactie kan alleen worden ingesteld door de ware eigenaar tegen de pretense&#13;
rechthebbende. De nietigverklaring daarentegen kan worden gevraagd door&#13;
iedere belanghebbende, waaronder de minister van Landbouw (art. 54 ZPW). In&#13;
plaats van de minister had ik liever het Openbaar Ministerie uitdrukkelijk tot de&#13;
kring van de belanghebbenden gerekend, hoewel het verdedigbaar is te stellen, dat&#13;
zulks nu ook het geval is.&#13;
Een vordering tot nietigverklaring vindt plaats door het inzenden van een verzoek&#13;
tot nietigverklaring gericht aan de Raad voor het Kwekersrecht. Net als voor de&#13;
opeising, is de inrichting van het nietigverklaringsverzoek summierlijk gei^geld bij&#13;
art. 24 van het Reglement.&#13;
Dit vind ik niet zo'n praktische regeling. Die nietigheid kan thans niet zonder&#13;
meer voor de gewone rechter in een reconventionele eis worden ingeroepen, tijdens&#13;
een door de houder van het kwekersrecht aanhangig gemaakt geding. Het voor de&#13;
hand liggende verweer is immers veelal, dat ten tijde van de aanvrage het ras niet&#13;
nieuw was in de zin der wet en het kwekersrecht dus nietig. Die exceptie kan derhalve&#13;
eigenlijk alleen maar in beginsel ontvankelijk zijn, als zij gepaard gaat met een nietigverklaringsverzoek&#13;
ingediend bij de Raad voor het Kwekersrecht. De gewone&#13;
rechter kan dan niet veel meer doen, dan de zaak aanhouden tot de Raad voor het&#13;
Kwekersrecht - en in appel de kamer voor het kwekersrecht van het Haagse Hof en zelfs eventueel de Hoge Raad - uitspraak heeft gedaan. Men mag aannemen,&#13;
dat voor zo'n verzoek art. 95, 2 ZPW naar analogie zal worden toegepast, zodat&#13;
de Raad bij voorrang zal beslissen. In een kort geding heeft de president, vooropgesteld&#13;
dat hij de zaak niet te ingewikkeld vindt, veel meer vrijheid acht te slaan op&#13;
een verweer inzake vernietigbaarheid, omdat hij immers tot het 'voorlopige oordeel'&#13;
kan komen, dat de Raad voor het Kwekersrecht vermoedelijk de nietigverklaring zal&#13;
uitspreken (zie vonnis 4 van de jurisprudentielijst). Overigens, hoe ingewikkeld een&#13;
zaak ook moge zijn, presidenten vinden haar zelden te ingewikkeld voor hun beoordelingstalent.&#13;
Dwanglicenties (art. 42,3 en 45 ZPW)&#13;
De Raad voor het Kwekersrecht heeft naast de inschrijving van kwekersrechten en&#13;
wat met het beheer van het register verband houdt, enkele rechtsprekende functies&#13;
o.a. bij het verlenen van dwanglicenties, hoewel dit type beslissingen naar mijn mening&#13;
een bij uitstek rechterlijke is. De Raad maakt dan nl. in een geschil tussen partijen&#13;
uit wat een billijke vergoeding zou zijn indien en nadat hij heeft vastgesteld,&#13;
dat de houder van het kwekersrecht zich niet kweet van zijn wettelijke plicht tot het&#13;
voorzien van de markt van voldoende kweekmateriaal van het desbetreffende gewas.&#13;
Ook de minister kan dwanglicenties opleggen, waarbij hij zich van de Raad als&#13;
instrument daartoe bedient (art. 45 ZPW).&#13;
Van de beslissingen van de Raad staat beroep open op de Afdeling van Beroep.&#13;
Dat zou dan een eindberoep zijn. Ook hier kan men zich afvragen of de Afdeling&#13;
onafhankelijk genoeg is in de zin van art. 6 EVRM. Van beslissingen van de minister&#13;
staat Arob-beroep open.&#13;
Ten aanzien van de bepaling van de hoogte van de dwanglicenties verwijs ik naar&#13;
de oplossing die voor dwanglicenties in het octrooirecht is gevonden: enerzijds zodanig&#13;
ruime licentie dat commerciële exploitatie mogelijk wordt, anderzijds voor het&#13;
bepalen van de licentiehoogte uitgaan van de wanverhouding tussen kosten en inspanning&#13;
om tot het (beschermde) resultaat te komen.4 4. BEROEP OP DE AFDELING VAN BEROEP (ART. 59 ZPW)&#13;
Van beschikkingen van de beide behandelende afdelingen staat beroep open op de&#13;
Afdeling van Beroep (art. 59, 1) binnen een termijn van twee maanden nadat de&#13;
bestreden beschikking ter post is bezorgd. Het betreft beslissingen op grond van&#13;
Hoofdstuk III (art. 18-28) ZPW, te weten:&#13;
1. weigeringen om voor een nieuw aangemeld ras kwekersbescherming te verlenen;&#13;
2. het vaststellen van de naam van zo'n nieuw ras5;&#13;
3. beschikkingen om nieuw kwekersrecht toe te kennen, waartegen de houder van&#13;
een ouder kwekersrecht bezwaar heeft, omdat hij meent dat het nieuwe ras zich onvoldoende&#13;
onderscheidt van het zijne;&#13;
4. administratieve beslissingen, zoals het in acht nemen van termijnen.&#13;
De beschikkingen van de Raad en met name van zijn Afdeling van Beroep zijn&#13;
niet zo eenvoudig kenbaar. Het is de verdienste van Gielen dat hij al zoekend in de&#13;
archieven van de Raad naar de sprekende gevallen, deze heeft gerangschikt in zijn&#13;
Kwekersrecht.6&#13;
5. BEROEP OP DE KAMER VOOR HET KWEKERSRECHT VAN HET GERECHTSHOF TE 'SGRAVENHAGE&#13;
(ART. 60 ZPW EN HET KB VAN 7 APRIL 1967 STB. 227) ALSMEDE BEROEP IN&#13;
CASSATIE (ART. 69 ZPW)&#13;
Er bestaat een kamer voor het kwekersrecht van het Haagse Hof. Naast de drie&#13;
raadsheren, waaruit iedere meervoudige kamer van de Gerechtshoven bestaat, zetelen&#13;
hierin ook twee zgn. bijzondere raden, die niet tot de gewone rechterlijke macht&#13;
behoren. Dit plegen botanici te zijn.7 Deze kamer beoordeelt niet of er sprake is&#13;
van inbreuk op een verleend kwekersrecht. Daartoe blijft de gewone rechter bevoegd.&#13;
De kamer voor het kwekersrecht van het Haagse Hof zit over:&#13;
- alle uitspraken van de Afdeling van Beroep van de Raad voor het Kwekersrecht;&#13;
- beslissingen van de Raad inzake opeising (art. 54 ZPW);&#13;
- nietigverklaringsacties in appel (art. 55 ZPW);&#13;
- beslissingen inzake vaststellen en wijziging van de rasnaam (art. 20, 2 jo. 26,&#13;
2 alsmede 23 jo. 26, 2 ZPW). De ZPW heeft een bijzondere zwaarte toegekend aan deze rechtsgang. Die zwaarte&#13;
contrasteert met de zeldzaamheid van de bewandeling van deze rechtsgang. In&#13;
BIE, dat in beginsel alle uitspraken van bedoelde kamer voor het kwekersrecht zou&#13;
moeten publiceren, trof ik slechts drie arresten aan, gewezen door die kamer.8&#13;
Volgens mij is er het nodige voor te zeggen alle op de ZPW berustende geschillen&#13;
in graad van beroep uitsluitend ter kennis te brengen van deze kamer.9&#13;
Beroep op de kamer moet worden ingesteld binnen drie maanden na de verzending&#13;
van de bestreden beschikking. Het beroep moet worden ingesteld bij dagvaarding.&#13;
Nu de wet daarover zwijgt, dient daaruit te worden afgeleid, dat bij het beroep&#13;
procureursbijstand verplicht is. Het verschuldigde griffierecht voor zo'n appel bedraagt&#13;
thans ƒ 300,-, omdat het valt onder de rubriek 'overige zaken' van het Besluit&#13;
Tarieven Burgerlijke Zaken.&#13;
Vergeleken met andere procedures, zoals bijvoorbeeld een merken- of modellenprocedure,&#13;
is afwijkend dat ieder aangewend rechtsmiddel of het doen van afstand&#13;
daarvan in het openbare register moet worden aangetekend (art. 71 ZPW). Art. 72&#13;
ZPW bepaalt voorts, dat de eindbeslissingen in de Staatscourant worden openbaar&#13;
gemaakt. Het lijkt mij dat dit laatste een onnodige verzwaring inhoudt. Naar mijn&#13;
mening zou het Nederlands Rassenregister, als openbaar register, moeten volstaan&#13;
om de rechtstoestand van een inschrijving te kennen.&#13;
Kortom, ook anderszins heeft men de rechtsgang laten afwijken en gecompliceerd&#13;
gemaakt, zonder dat wordt uitgelegd waarom, ook niet in de memorie van toelichting.&#13;
Beroep in cassatie (art. 69 ZPW)&#13;
De ZPW volstaat met te vermelden, dat beroep in cassatie bij de Hoge Raad der Nederlanden&#13;
kan worden ingesteld. Anders dan bijvoorbeeld in strafzaken, is voor het&#13;
voordragen van de cassatiemiddelen de medewerking van een advocaat bij de Hoge&#13;
Raad nodig. Afwijkend van de gebruikelijke cassatiepraktijk nl. dat de Hoge Raad&#13;
de zaak naar een ander college verwijst, dan dat waarvan de beslissing wordt gecasseerd,&#13;
verwijst de Hoge Raad in kwekersrechten zo nodig weer naar de kamer voor&#13;
het kwekersrecht ter afdoening (zie jurisprudentielijst nr. 10).</content><legacyfootnotes>1. C.J.A.M. Kortmann, De Grondwetsherzieningen 1983 en 1987, 2e dr., Deventer 1987, p. 297/9, laat&#13;
zich weinig optimistisch uit over de snelheid waarmee dit zal worden verwezenlijkt.&#13;
2. De onafhankelijkheid van leden van de Afdeling van Beroep is zeker niet zo groot als die van de rechterlijke&#13;
macht. Zo geldt hun benoeming niet voor het leven, maar slechts voor vijf jaar (art. 7 ZPW).&#13;
Als voorbeeld voor de inrichting van de Raad voor het Kwekersrecht heeft die van de veel oudere Octrooiraad&#13;
gediend. De regeling is - afgezien van de specifieke aanpassingen in de ZPW - voor beide&#13;
raden en hun respectieve Afdeling van Beroep gelijk. Een van de leden van de Afdeling van Beroep van&#13;
de Octrooiraad kreeg een conflict met de voorzitter van de Octrooiraad over de inrichting van zijn nietrechterlijke&#13;
werkzaamheden. Ir. J.W. ter Bals waande zich als rechter onaantastbaar. Hij kreeg evenwel&#13;
ontslag bij Koninklijk Besluit van 21 juli 1969 nr. 38, BIE 1969, p. 219. Al zijn pogingen dat ontslag&#13;
aan te vechten mochten niet baten. (Centrale Raad van Beroep in Ambtenarenzaken d.d. 17 december&#13;
1971, rolnr. 1970/B12; niet gepubliceerd. Er lopen trouwens nog procedures van ir. ter Bals) Het betrof&#13;
naar het oordeel van de toetsende instanties een weigering een dienstbevel uit te voeren, dat met ontslag&#13;
gestraft mocht worden. Dat het een vooraanstaand lid van de Octrooiraad betrof in een principiële zaak&#13;
maakt de zaak des te pijnlijker.&#13;
3. Deze zaak is door de Raad voor het Kwekersrecht met allerlei autoriteiten opgenomen, maar geen hunner&#13;
wist een oplossing voor dit geregeld terugkerend probleem. (Vriendelijke mededeling mr. H.D.M,&#13;
van Arkel, secretaris van de Raad voor het Kwekersrecht). Mij lijkt een oplossing als de Raad ex officio&#13;
een cautio judicatum solvi op zou leggen, ofschoon dit een wel hoogst ruime interpretatie is van buitenwettelijke&#13;
begrippen als 'in het belang van een goede procesorde'.&#13;
4. J.S.W. van Gennip, tekst van lezing 'De dwanglicentie in het Nederlands octrooirecht' gehouden op&#13;
11 maart 1987 in slot Zeist voor de Nederlandse Afdeling van de Vereniging voor Industriële Eigendom&#13;
(AIPPI). Deze lezing behandelde de beschikking van de Afdeling van Beroep van de Octrooiraad van&#13;
8 september 1986, BIE 1986, p. 354-9. Dit was een beschikking tot verlening van een dwanglicentie aan&#13;
Centrafarm onder een octrooi t.n.v. SKF voor cemitedine. De Afdeling oordeelde dat dwanglicentie onder&#13;
het heersende octrooi zodanig ruim moet zijn dat praktische economische exploitatie mogelijk wordt&#13;
gemaakt. Een ruime uitleg van art. 34 ROW is in het algemeen belang, omdat er zo een prikkel blijft&#13;
om naar verbetering te blijven zoeken. Als de Octrooiraad op verzoek van partijen ex art. 34, 9 ROW&#13;
een billijke vergoeding vaststelt dan mag rekening worden gehouden met de wanverhouding tussen kosten&#13;
en inspanning om tot het heersende resp. afhankelijke octrooi te geraken. Vooral deze laatste overweging&#13;
lijkt een richtsnoer bij bepaling van de vergoeding, indien onder de ZPW een dwanglicentie is verleend.&#13;
5. Een door de Raad vastgestelde rasnaam kan een inbreuk opleveren op een merk- of handelsnaamrecht.&#13;
Art. 20,2 ZPW geeft belanghebbenden de bevoegdheid bij de Raad tegen een rasnaam bezwaar in te die&#13;
nen. Die mogelijkheid laat overigens de bevoegdheid van de merkhouder onverlet zich te allen tijde op&#13;
grond van art. 13 BMW tegen die rasnaam te keren. De houder van een handelsnaam heeft soortgelijke&#13;
bevoegdheid ex art. 1401 BW en wellicht bij reflexwerking ex art. 6 HNW. In dat geval treedt art. 23&#13;
ZPW in werking, dat de voorzitter van de Raad verplicht alsdan een nieuwe rasnaam vast te stellen.&#13;
6. De jegens mr. Gielen betoonde openhartigheid van de Raad is op zichzelf zeer te prijzen. Maar of zij&#13;
zich ook laat verenigen met de plicht tot geheimhouding (art. 11 ZPW jo. art. 5 Reglement-beëdigings&#13;
formulier), kan ik niet goed beoordelen. De heer Gielen, met zijn medewerkers, kreeg, als ik het goed&#13;
zie, (Gielen, kwekersrecht p. V) niet slechts de beschikking over de desbetreffende uitspraak, maar over&#13;
het hele ambtelijke dossier.&#13;
7. Het Haagse Hof - maar dan niet in een bijzondere samenstelling, laat staan met de bijstand van bij&#13;
zondere (technische) raden - oordeelt ook in graad van beroep over uitspraken van de Afdeling van Be&#13;
roep van de Octrooiraad. Vreemd genoeg wordt de kamer voor het kwekersrecht gezien als de 'gewone&#13;
rechter' (MvT, p. 27, r).&#13;
8. Bij het schrijven van deze studie bleek dat er toen slechts één zaak bij de kamer voor het kwekersrecht&#13;
van het Haagse Hof in behandeling was. Die zaak was in 1984 aangebracht (mededeling civiele griffie&#13;
van het Hof).&#13;
9. Zie in dit verband ook mijn bijdrage over de herinvoering van de exclusieve attributie van rechtsmacht&#13;
aan de Haagse colleges in merkenzaken: 'Pleidooi voor de exclusieve competentie terzake van merkenkwesties&#13;
van Haagse colleges', gepubliceerd in Gedachten over de toekomst van de rechtspleging (rapport&#13;
van de werkgroep herziening rechterlijke organisatie, ingesteld bij beschikking van de minister van Justi&#13;
tie van 23 december 1971, p. 129/130; zie voorts p. 85/6, uitgave Staatsdrukkerij 1972).</legacyfootnotes><footnotes><footnote/></footnotes><auteurs>Drs. P.H.M. Keesom</auteurs><published>1989-03-01 00:00:00</published><modified>1989-03-01 00:00:00</modified><editiondate>1989-03-01</editiondate><htmlpath>https://denhollander.info/artikel/6246</htmlpath></article>
</articles></edition>
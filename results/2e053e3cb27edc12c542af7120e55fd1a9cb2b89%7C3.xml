<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2004</searchword><id>3581</id><udhid>UDH:TvAR/3581</udhid><titel>Wetgeving en literatuur</titel><searchwords><searchword>TvAR 4/2004</searchword><searchword>UDH:TvAR/3581</searchword></searchwords><attachments><attachment><name>2004_nr 4_Wetgeving_Bezemer.pdf</name><extention>pdf</extention><url>https://denhollander.info/download/3551/ci</url></attachment></attachments><inleiding>Europees agrarisch recht&#13;
&#13;
IBO Heroriëntatie Landbouwbeleid&#13;
Op 25 februari 2004 ontving de Tweede Kamer van de minister de kabinetsreactie op het in juni 2002 verschenen rapport ‘Duurzaamheid met beleid’ van de werkgroep voor het Interdepartementale Beleidsonderzoek (IBO) ‘Heroriëntatie landbouwbeleid’ (TK 2003-2004, 28 461, nr. 2). Bijgevoegd is zijn brief aan de SER met de kabi¬netsreactie op het in juni 2003 uitgebrachte SER-advies ‘Naar een doeltreffender, op duurzaamheid gericht EU-landbouwbeleid’. Het IBO-rapport geeft een analyse van ontwikkelingen in de landbouw en van de voor- en nadelen van verschillende beleidsopties. In zijn reactie gaat de minister in op de hoofdlijnen uit het IBO-rapport en vervolgens op een aantal specifieke beleidsterreinen (mest en ammoniak, bestrijdingsmiddelen, dierenwelzijn, dierziekten en voedselveiligheid, ruimtelijke kwaliteit, en plattelandsbeleid).&#13;
&#13;
Boeken: Het recht van de Europese Unie en van de Europese Gemeenschappen&#13;
Van het lijvige standaardwerk Het recht van de Europese Unie en van de Europese Gemeenschappen is een zesde geheel herziene druk verschenen. Met de zesde druk is ook een van de oorspronkelijke auteurs, P. VerLo¬ren van Themaat, teruggetreden. Het verwerken van de vele belangrijke rechtsontwikkelingen heeft geleid tot een omvangrijke en soms ingrijpende herziening van het boek. Het karakter van dit standaardwerk is nog steeds de presentatie van het Europese institutionele en materiële recht als een onderling samenhangend geheel van institutionele voorzieningen, bevoegdheden, rechtsvoorschriften en rechten. Een en ander in het licht van de beginselen die aan het Europese recht ten grondslag liggen en van de doelstellingen die de Europese verdragen nastreven. In die zin is het boek nog steeds een - uitvoerige - inleiding. De omvang en de uitstraling van dit handboek zijn echter van dien aard dat het woord ‘inleiding’ uit de titel is verdwenen. Het boek gaat uitvoerig in op de rechtspraak van de Europese rechters. Het bespreekt het beleid van de Europese Instellingen en bevat een schat aan bibliografische gegevens in de belangrijkste gemeenschapstalen. Uitvoerige registers maken deze zeer omvangrijke publicatie voor de lezer toegankelijk. In de Epiloog wordt ingegaan op het ontwerp voor een con¬stitutioneel verdrag, de Europese Grondwet, en worden kritische opmerkingen gemaakt bij de ontwikkeling van de Europese integratie.&#13;
Kapteyn/Verloren van Themaat. P.J.G. Kapteyn, L.A. Geelhoed, K.J.M. Mortelmans en C.W.A. Timmermans (hoofdred.), Het recht van de Europese Unie en van de Europese Gemeenschappen, 6e geheel herziene druk, Kluwer, Deventer 2003, 1416 p., ISBN 9026834152.&#13;
&#13;
Parlementaria&#13;
-	Milieuraad, TK 2003-2004, 21 501-08, nr. 176 (brief staatssecretaris bij de geannoteerde agenda van de Raad op 2 maart 2004, 11 februari 2004); nr. 177 (verslag algemeen overleg op 12 februari 2004, 25 februari 2004)&#13;
-	Landbouw- en Visserijraad, TK 2003-2004, 21 501-32, nr. 63 (brief minister met de agenda van de Landbouw- en Visserijraad van 24 februari 2004, 16 februari 2004); nr. 64 (brief minister met een verslag van de vergade¬ring in Brussel op 24 februari 2004, 8 maart 2004)&#13;
-	Uitvoering EG-Richtlijnen, TK 2003-2004, 21 109, nr. 121 (brief staatssecretaris BuZa over wegwerken implementatieachterstand: indien de Kamer een tiental richtlijnen die door de Regering ter behandeling zijn voorgelegd aan de Tweede Kamer met spoed behandelt, zal de implementatieachterstand nog vóór aanvang van het Nederlands voorzitterschap substantieel zijn teruggebracht, 12 februari 2004)&#13;
-	Nieuwe Commissievoorstellen en initiatieven van de lidstaten van de Europese Unie, TK 2003-2004, 22 112, nr. 307 (brief staatssecretaris BuZa met twaalf fiches nieuwe Commissievoorstellen, 19 februari 2004)&#13;
-	Verslag van de conferentie van de commissies voor landbouw van de parlementen uit de lidstaten van de EU, uit de kandidaat-lidstaten en een delegatie van het Europees Parlement en verslag van het bezoek aan de VN-organisaties voor Voedsel en Landbouw (FAO), TK 2003-2004, 29 433, nr. 1 (verslag van de conferentie op 2 en 3 oktober 2003 in Rome, 24 december 2003)&#13;
-	Aanhangsel Hand. TK 2003-2004, nr. 787, Vragen van het lid Van Velzen (SP) aan de minister van LNV over mogelijke gevolgen voor het milieu van hervormingen van het Gemeenschappelijk Landbouwbeleid (ingezonden: 9 januari 2004; antwoord: 9 februari 2004)&#13;
&#13;
Literatuur&#13;
-	H.B. Krans, ‘Het arrest Köbler: aansprakelijkheid voor schending van EG-recht in rechterlijke uitspraken’, NJB 12 maart 2004/nr. 11, p. 571-576 (Het HvJ EG heeft in een reeks arresten het beginsel van staatsaansprakelijkheid voor schending van EG-recht ontwikkeld; in het op 30 september 2003 gewezen arrest Köbler bouwt het Hof voort op die lijn en overweegt het dat lidstaten aansprakelijk kunnen zijn voor schending van gemeenschapsrecht door de hoogste nationale rechter – waaronder het ten onrechte niet stellen van prejudi¬ciële vragen –; de auteur bespreekt de mogelijke gevolgen van de Köbler-uitspraak.)&#13;
-	H.F.M.W. van Rijswick en R.J.G.M. Widdershoven, ‘Kroniek Europees Recht: Doorwerking van het EG-recht, in het bijzonder in het waterbeheer’, TMA februari 2004/nr. 1, p. 21-26&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-04-01 00:00:00</published><modified>2004-04-01 00:00:00</modified><editiondate>2004-04-01</editiondate><htmlpath>https://denhollander.info/artikel/3581</htmlpath></article>
</articles></edition>
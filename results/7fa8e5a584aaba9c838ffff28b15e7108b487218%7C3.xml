<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1998</searchword><id>5763</id><udhid>UDH:TvAR/5763</udhid><titel>Hervorming van het EU-landbouwbeleid. Ambitieuze en omstreden plannen</titel><searchwords><searchword>TvAR 5/1998</searchword><searchword>UDH:TvAR/5763</searchword></searchwords><attachments><attachment><name>1998_nr 5_Artikel_Olsthoorn.pdf</name><extention>pdf</extention><url>https://denhollander.info/download/5695/ci</url></attachment></attachments><inleiding>Inleiding&#13;
Sinds het Europees landbouwbeleid overschotten met bijbehorende problemen ver-oorzaakt, worden steeds pogingen ondernomen om het beleid te hervormen. De toe-komstige toetreding van Cyprus, Hongarije, Polen, Estland, de Republiek Tsjechië en Slovenië tot de Europese Unie, maar ook ontwikkelingen in wereldhandelsverband (GATT, WTO) maken verdergaande hervormingen volgens de Europese Commissie noodzakelijk, evenals herziening van het financiële kader van de Unie. Op 15 juli 1997 presenteerde de Commissie haar plannen voor het beleid op de middellange ter-mijn, 'Agenda 2000'1. Op 18 maart 1998 werden uitwerkingen van de plannen in de vorm van conceptverordeningen bekend gemaakt2. Met deze voorstellen hoopt de Europese Commissie de Europese landbouw klaar te stomen voor de eenentwintigste eeuw. In dit artikel worden de belangrijkste veranderingen in het Europees land-bouwbeleid besproken.</inleiding><content>Markt- en prijsbeleid&#13;
Het Europese markt- en prijsbeleid voor de landbouw wordt gefinancierd uit het Europees Oriëntatie en Garantiefonds voor de landbouw, afdeling Garantie (EOGFL-garantie). In het kader van het gemeenschappelijk landbouwbeleid worden nieuwe hervormingen voorgesteld in de akkerbouwsector (granen, oliehoudende zaden en eiwithoudende gewassen), in de rundvleessector en in de sector voor melk en zuivel-producten. De hervormingen in deze sectoren hebben gemeen dat prijsverlagingen worden gecompenseerd door inkomenstoeslagen. Deze inkomenstoeslagen worden gefinancierd uit het EOGFL-garantie en gekoppeld aan een aantal algemene voor-waarden. Deze algemene voorwaarden hebben onder meer betrekking op 'cross-com-pliance', modulering en limietstelling3.&#13;
Cross-compliance is de term die gebruikt wordt voor de koppeling van inkomens-toeslagen aan milieudoelen. Lidstaten krijgen de mogelijkheid om milieumaatregelen als voorwaarde te stellen voor inkomenssteun. Wanneer niet aan de milieuvoorwaarden wordt voldaan, kunnen lidstaten een door hen te bepalen sanctie opleggen, die kan bestaan uit vermindering of afschaffing van inkomenssteun.&#13;
Met modulering wordt bedoeld dat lidstaten de mogelijkheid krijgen om inko-menstoeslagen te verminderen wanneer de werkgelegenheid op een bedrijf beneden een bepaalde, door de lidstaat vast te stellen, limiet daalt. Deze vermindering mag echter niet meer dan 20 procent van de inkomenssteun bedragen. De voorgestelde limietstelling tenslotte, is zodanig dat per producent per kalenderjaar een limiet wordt gesteld aan de te ontvangen inkomenstoeslagen. Wanneer de inkomenstoeslagen in een kalenderjaar voor een producent meer bedragen dan 100.000 ecu, dan wordt het totaalbedrag verminderd met 20 procent voor de hoeveelheid tussen 100.000 en 200.000 ecu en met 25 procent voor de hoeveelheid boven de 200.000 ecu. In het nieuwe systeem worden interventieprijzen niet langer jaarlijks aangepast, maar voor 6 jaar vastgesteld. In het navolgende zal achtereenvolgens worden ingegaan op de hervormingen per sector en op de rol van het structuurbeleid.&#13;
Granen&#13;
De Commissie verwacht dat overproductie in de graansector na het jaar 2000 proble-men zal gaan geven in verband met GATT-verplichtingen betreffende de gesubsi-dieerde uitvoer. Er wordt een toename van de productie van granen voorspeld van 13 miljoen ton vanaf 1996 tot in totaal 214 miljoen ton in 20054. De consumptie zal naar verwachting minder snel stijgen. Productiebeheersing door middel van uitbreiding van de braak zou een manier kunnen zijn om problemen die verband houden met overproductie te voorkomen, maar in plaats daarvan kiest de Commissie in haar voorstellen voor een in haar ogen 'offensieve benadering', in de vorm van prijsverla-ging gecompenseerd door inkomenstoeslagen, waardoor kansen op de wereldmarkt benut zouden kunnen worden.&#13;
De voorgenomen verlaging van de interventieprijs voor granen in 2000 bedraagt 20 procent (namelijk van 119,19 tot 95,35 ecu/ton) en wordt in één keer gerealiseerd5. De inkomenstoeslag die hiertegenover wordt gesteld, heeft de vorm van een hectare-toeslag die voor alle granen gelijk is. De toeslag wordt bepaald door de regionale refe-rentieopbrengst van graan per hectare6 te vermenigvuldigen met 66 ecu. Voor eiwit-houdende gewassen wordt een aanvullende steunregeling ingevoerd van 6,5 ecu/ton met het oog op het behoud van de concurrentiepositie ten opzichte van granen. De mini-mumprijs voor aardappelen voor de productie van een ton aardappelzetmeel bedraagt 167,82 ecu7. Bij de interventie zullen kwaliteitseisen een rol spelen. De verplichte braaklegging wordt vastgesteld op 0 procent8. Het mechanisme voor de verplichte braaklegging wordt niet afgeschaft, zodat een braakverplichting weer kan worden ingesteld wanneer dat nodig wordt gevonden in verband met de markt-situatie. Vrijwillige braaklegging is toegestaan, hiervoor wordt de niet-gewasgebon-den hectaretoeslag betaald. Bestaande extra bedragen voor durumtarwe blijven bestaan. Enkele technische veranderingen zijn tenslotte dat de inzaaidatum wordt verschoven van 15 mei naar 31 mei, dat de betalingen geschieden in het voorjaar, in plaats van in het najaar en dat er één Management Comité wordt ingesteld voor alle gewassen waarop de verordening betrekking heeft (granen, oliezaden en eiwitrijke gewassen).&#13;
Rundvleessector&#13;
De productie van rundvlees is met name in het Verenigd Koninkrijk sterk gedaald als gevolg van het optreden van BSE. De Commissie verwacht dat het niveau na het jaar 2000 hersteld zal zijn, wat inhoudt dat ook in deze sector rekening wordt gehouden met overproductie. De Commissie stelt voor de prijs sterk te verlagen met 30 procent9. De huidige interventieprijs van 2.780 ecu/ton wordt eerst in twee jaarlijkse stappen van 10 procent verlaagd en wordt vervolgens vervangen door een prijs voor particu-liere opslag, waarmee een prijsdaling van nog eens 10 procent wordt gerealiseerd. Zo wordt een prijsniveau van 1.950 ecu/ton in het jaar 2002 bereikt. Het huidige inter-ventiesysteem, inclusief de bestaande regeling voor particuliere opslag, blijft tot het jaar 2002 bestaan. Directe inkomenstoeslagen worden in drie jaarlijkse stappen ver-hoogd tot hun niveau in 2002. Er worden premies verstrekt voor ossen, stieren, zoog-koeien en melkkoeien. Maximaal 20 procent van de premierechten voor zoogkoeien kan voor vaarzen worden aangevraagd. Voor kalfsvlees ontbreken inkomenstoesla-gen, terwijl ook in deze sector de prijzen zullen dalen. Evenals onder de huidige rege-ling worden er maxima gesteld aan de premies per dier, per producent en per lidstaat, om te voorkomen dat de productie zal toenemen.&#13;
Nieuw is dat de inkomenstoeslagen zijn onderverdeeld in een basispremie, die voor de gehele Unie geldt, en een 'nationale enveloppe' die volgens nationale criteria wordt verdeeld. De nationale enveloppe geeft de lidstaten enige flexibiliteit in de ver-deling van de premies. De premies voor stieren en ossen verschillen van elkaar, om rekening te houden met kostenverschillen bij het mesten. De basispremie voor stieren neemt toe van 165 ecu in het jaar 2000 tot 220 ecu in de jaren 2002 tot en met 2006. Deze premie wordt uitgekeerd bij een leeftijd tussen 0 en 10 maanden, of, wanneer gekozen wordt voor uitkering bij slacht, bij een minimaal slachtgewicht van 200 kilo-gram. De basispremie voor ossen stijgt van 130 ecu in het jaar 2000 tot 170 ecu in de jaren 2002 tot en met 2006 en wordt uitgekeerd bij een leeftijd van 10 maanden en van 22 maanden. In Nederland mag voor maximaal 157.932 stieren/ossen premie worden aangevraagd. Het maximum per bedrijf blijft onveranderd, namelijk 90 stieren. De mogelijkheid blijft bestaan om een premie uit te keren om de slacht van ossen buiten het slachtseizoen aan te moedigen.&#13;
De jaarlijkse zoogkoeienpremie neemt toe van 155 ecu in het jaar 2000 tot 180 ecu in de jaren 2002 tot en met 2006. Het nationale plafond wordt bepaald door het hoogste aantal gebruikte rechten in 1995 en 1996 plus 3 procent om te gebruiken als nationale reserve (in Nederland in totaal 64.366). Ook voor zoogkoeien wordt in het voorgestelde systeem een maximum per bedrijf vastgesteld. Hierbij wordt 31 decem-ber 1999 als referentiedatum genomen. Het nationale plafond kan aanleiding geven tot aanpassingen van de individuele rechten. Deze aanpassingen geschieden volgens objectieve criteria zoals het gebruik van de rechten in de jaren 1997 tot en met 1999, de implementatie van een investerings- of extensificatieprogramma, natuurlijke om-standigheden of andere uitzonderlijke omstandigheden. Er worden geen vergoedin-gen tegenover deze aanpassingen gesteld. Evenals in de huidige situatie mag jaarlijks maximaal 120.000 kg melk van het bedrijf worden geleverd wanneer zowel zoog-koeien als melkkoeien op het bedrijf worden gehouden, om in aanmerking te komen voor zoogkoeienpremie. Bij overdracht van (een deel van) een bedrijf blijft over-dracht van zoogkoeienrechten mogelijk, maar hierbij kan tot 15 procent worden afgeroomd. Lidstaten kunnen een regeling invoeren die producenten de mogelijkheid biedt om zoogkoeienpremierechten zonder overdracht van (een deel van) een bedrijf, tijdelijk over te dragen.&#13;
Zowel voor de basis-stierenpremie als voor de basis-zoogkoeienpremie blijft een maximum van 2 diereenheden per hectare per jaar gelden. Wanneer het aantal dier-eenheden per hectare per jaar slechts 1,4 bedraagt, wordt een extra premie van 100 ecu uitgekeerd. Voor melkkoeien wordt een basisvleespremie betaald ter hoogte van respectievelijk 10,0, 19,1 en 29,0 ecu in de jaren 2000, 2001 en 2002 tot en met 2006. Deze bedragen zijn afgeleid van de gemiddelde melkproductie per koe in Nederland.&#13;
Zoals gezegd kunnen lidstaten naast deze basis-premies extra premies uitkeren. Deze 'nationale enveloppe' wordt vastgesteld op basis van het aandeel van de nationale productie in de totale productie in de Unie en is voor Nederland voor de jaren 2000, 2001 en 2002 tot en met 2006 respectievelijk vastgesteld op 35,0, 68,5 en 105,7 miljoen ecu. Deze premies kunnen uitgekeerd worden in de vorm van dierpremies en/of hec-taretoeslagen voor weiland. Er is echter een maximum gesteld aan de totale premie per dier per jaar (de basis-dierpremie plus de premie uit de 'nationale enveloppe'). Dit maximum bedraagt voor stieren in de jaren 2000, 2001 en 2002 tot en met 2006 respectievelijk 210, 280 en 355 ecu. Voor ossen zijn deze maxima respectievelijk 320, 420 en 530 ecu, voor zoogkoeien 175, 205 en 235 ecu en voor vaarzen 100, 150 en 225 ecu. Hectaretoeslagen uit de 'nationale enveloppe' worden uitgekeerd voor weiland waarvoor geen toeslagen in het kader van de marktordening voor granen worden betaald. Er wordt een regionaal basisareaal vastgesteld dat gelijk is aan de gemiddelde oppervlakte weiland in de jaren 1995, 1996 en 1997. Per hectare mag in de jaren 2000, 2001 en 2002 tot en met 2006 niet meer dan respectievelijk 210, 280, en 350 ecu wor-den uitgekeerd. Na vier jaar wordt het systeem geëvalueerd. De hoogte van alle genoemde inkomenstoeslagen kan worden aangepast in het licht van ontwikkelingen in productie, productiviteit en marktontwikkelingen. Zuivelsector&#13;
Voor wat betreft de zuivelsector stelt de Commissie voor om de melkquotering tot het jaar 2006 te behouden. De richtprijs van melk (per 100 kilogram) wordt in drie jaarlijkse stappen met in totaal circa 15 procent verlaagd van 29,66 ecu in het melkjaar 2000/2001 tot 25,72 ecu in de jaren tot 2006. De interventieprijzen van boter en magere melkpoeder nemen eveneens af10. Zo daalt de interventieprijs van boter (per 100 kilogram) van 315,89 ecu in het melkjaar 2000/2001 tot 278,97 ecu in de melk-jaren 2003/2004 en daarna. De interventieprijs van magere melkpoeder (per 100 kilo-gram) neemt in dezelfde periode af van 197,81 ecu tot 174,69 ecu. De voorwaarden voor interventie blijven grotendeels onveranderd, behalve voor boter, waar interventie alleen nog wordt toegepast op boter afkomstig uit de Unie. Directe inkomenssteun aan producenten wordt gebaseerd op het aantal individuele premierechten. De premierechten worden berekend door op 31 maart van het betreffende jaar het aan-wezige melkquotum te delen door de gemiddelde melkgift in de Europese Unie (5.800 kg). Quotum dat tijdelijk is overgedragen, wordt opgeteld bij het quotum van de huurder. De basis-koepremie bedraagt in de jaren 2000, 2001, 2003 en 2003 tot en met 2006 respectievelijk 25, 50, 75 en 100 ecu. Evenals in de rundvleessector wordt naast een basispremie een extra premie uitgekeerd, op de manier zoals lidstaten bepa-len, in de vorm van extra koepremies of hectaretoeslagen voor weiland. De maxi-mumpremie per melkkoe (basispremie plus extra premie onder de marktordening voor zuivelproducten of rundvlees) bedraagt in de jaren 2000, 2001, 2002 en 2003 tot en met 2006 respectievelijk 90, 180, 270 en 330 ecu. Zoals gezegd mag de hectaretoe-slag voor weiland uit de 'nationale enveloppe' in de jaren 2000, 2001 en 2002 tot en met 2006 niet meer dan respectievelijk 210, 280, en 350 ecu bedragen.&#13;
Het melkquotum wordt uitgebreid met 2 procent, te realiseren in 4 stappen, ana-loog aan de prijsdalingen11. 1 Procent komt lineair aan alle lidstaten toe en 1 procent wordt toegekend aan bergboeren. Het extra quotum mag in het eerste jaar na de toe-wijzing niet tijdelijk worden overgedragen. Wanneer een (deel van een) bedrijf wordt overgedragen, vervalt het extra quotum aan de nationale reserve. De commissie over-weegt dat tijdelijke overdracht kan leiden tot een extra kostenfactor voor de melkpro-ductie met een negatieve invloed op de ontwikkeling van de productiestructuur. Om die reden wordt voorgesteld om bij tijdelijke overdracht een deel van het quotum af te romen ten gunste van de nationale reserve. Het is aan de lidstaten om te bepalen in welke gevallen de afroming toegepast wordt en om welk percentage het gaat. Wan-neer bij eindiging van tijdelijke overdracht het quotum toevalt aan een niet-actieve producent kunnen lidstaten bepalen dat het quotum ofwel permanent moet worden overgedragen aan een actieve producent, ofwel toevalt aan de nationale reserve. Wan-neer de betreffende producent echter aangeeft binnen een door de lidstaat te bepalen periode de melkproductie te willen hervatten, dan kan het quotum hem opnieuw worden toegewezen. Structuurbeleid&#13;
Door de toekomstige uitbreiding van de Europese Unie zullen de regionale verschil-len binnen de Unie groter worden. Om regionale verschillen te verkleinen en om her-vormingen in het markt- en prijsbeleid van de EG te begeleiden wordt het structuur-beleid, waaronder het plattelandsbeleid, ingezet12. Het doel van structuurpolitiek is om de sociale en economische samenhang van de interne markt te versterken, door achter-stand van bepaalde regio's te verminderen13.&#13;
Het Europese structuurbeleid wordt gefinancierd uit de zogenoemde structuur-fondsen. De structuurfondsen zijn de afdeling Oriëntatie (EOGFL-oriëntatie) van het Europees Oriëntatie- en Garantiefonds voor de Landbouw, het Europees Fonds voor Regionale Ontwikkeling (EFRO) en het Europees Sociaal Fonds (ESF). Daar-naast zijn er het Cohesiefonds en het Financieringsinstrument voor de Oriëntatie van de Visserij (FIOV) dat de visserijsector helpt herstructureren. Ook de Europese Inves-teringsbank kan bijdragen in de financiering van projecten.&#13;
In de voorstellen neemt economische en sociale cohesie een belangrijke plaats in14. De Commissie stelt dat het landbouwbeleid en het ruraal beleid moeten bijdragen aan de economische en sociale cohesie binnen de Unie. De Commissie constateert dat het Europese plattelandsbeleid nog steeds lijkt te bestaan uit drie losstaande beleidsvel-den, namelijk marktbeleid, structuurbeleid en milieubeleid, zonder sterke samenhang en zij tracht te komen tot een integraal plattelandsbeleid door simplificatie van regel-geving en decentralisatie van beleid op nationaal en regionaal niveau. Simplificatie van het systeem wordt nagestreefd door het reduceren van het aantal doelstellingen van de structuurfondsen en door vermindering van het aantal communautaire initiatieven. De simplificatie van regelgeving moet ook tot uitdrukking komen in een duidelijke verdeling van de verantwoordelijkheden tussen de verschillende bestuurlijke lagen zoals nationale, regionale en lokale overheden. Er wordt nadruk gelegd op verifieer-bare doelstellingen, decentralisatie en adequate sturingssystemen.&#13;
Het toenemende belang van het structuurbeleid blijkt duidelijk uit het budget van de structuurfondsen. Zo konden ze in de periode 1958-1988 circa 58,4 miljard ecu besteden en in de periode 1989-1993 64 miljard ecu. Voor de periode 1994-1999 is ruim 141 mil-jard ecu uitgetrokken en in agenda 2000 wordt aangegeven dat het budget voor de huidige 15 lidstaten voor de periode 2000-2006 wordt verhoogd tot maar liefst 230 miljard ecu. Eerder zijn in Kaderverordening (EEG) Nr. 2081/93 van de Raad (PB L 193/5) de taken van de verschillende structuurfondsen omschreven en bijgesteld15. De struc-tuurfondsen hebben de volgende vijf doelstellingen: 1. Bevordering van de ontwikkeling en de structurele aanpassing van regio's met een ontwikkelingsachterstand. Voor deze doelstelling kunnen alle structuurfondsen worden ingezet;&#13;
2. Omschakeling van regio's, grensregio's of deelregio's (met inbegrip van werkgele- genheidsgebieden en stedelijke gemeenschappen) die zwaar door de achteruitgang van de industrie worden getroffen. Het EFRO en het ESF financieren de maat regelen onder deze doelstelling;&#13;
3. Bestrijding van langdurige werkloosheid en vergemakkelijking van de inschakeling in het arbeidsproces van jongeren en met uitsluiting van de arbeidsmarkt bedreigde personen. Maatregelen onder deze doelstelling worden door het ESF gefinancierd;&#13;
4. Vergemakkelijking van de aanpassing van de werknemers aan de gewijzigde om- standigheden in het bedrijfsleven en aan de ontwikkeling van de productiestelsels. Ook voor deze doelstelling wordt het ESF ingezet;&#13;
5. Plattelandsontwikkeling:&#13;
a. door de aanpassing van de landbouwstructuren in het kader van de hervorming van het gemeenschappelijk landbouwbeleid te bespoedigen16. Maatregelen worden gefinancierd door het EOGFL-oriëntatie en het FIOV.&#13;
b. door de ontwikkeling en de structurele aanpassing van het platteland te verge- makkelijken. Voor deze doelstelling zet de EU alle structuurfondsen in.&#13;
Bij de toetredingsakte van Oostenrijk, Finland en Zweden is er een zesde doelstelling toegevoegd:&#13;
6. Ontwikkeling en structurele aanpassing van regio's met een buitengewoon geringe bevolkingsdichtheid. Ook voor deze doelstelling kunnen alle fondsen worden ingezet.&#13;
De doelstellingen 1, 2, 5b en 6 hebben een specifiek regionaal karakter. Maatregelen in het kader van de doelstellingen 3, 4 en 5a gelden daarentegen voor het hele grond-gebied van de Gemeenschap.&#13;
In Nederland valt één regio (Flevoland) onder de eerste doelstelling. Een aantal regio's (Twente, Zuidoost Brabant, delen van Groningen en Drenthe, Arnhem-Nijmegen en Zuid-Limburg) valt onder doelstelling 2. De Nederlandse 5b-regio's beslaan gebieden in Friesland, Drenthe, Groningen, Zeeland, Limburg en Overijssel.&#13;
In de nieuwe voorstellen worden de doelstellingen van de Europese structuurfondsen opnieuw geformuleerd. Plattelandsontwikkeling komt in de nieuw geformuleerde doelstellingen als zodanig niet meer voor. Het landelijk gebied valt onder de doelstel-lingen, voor zover er sprake is van een ontwikkelingsachterstand (doelstelling 1), van structurele economische problemen (doelstelling 2) of van werkgelegenheidsproble-men (doelstelling 3). Verschillende bestaande landbouwstructuurregelingen gaan op in een nieuwe 'Kaderverordening voor gemeenschapssteun voor rurale ontwikkeling'.17 De maatregelen die door de nieuwe regeling worden vervangen zijn de maatregelen betreffende landbouwproductiemethoden die verenigbaar zijn met de eisen inzake milieubescherming en betreffende natuurbeheer18, de steunregeling voor vervroegde uittreding19 en de steunregeling voor bosbouwmaatregelen20. Het betreft de zoge-noemde 'flankerende' maatregelen die in 1992 werden genomen om de MacSharry-hervorming van het markt- en prijsbeleid te begeleiden. Deze maatregelen behouden hun horizontale werking, dat wil zeggen dat ze overal in de Unie toepasbaar blijven. Hetzelfde geldt voor de regeling voor steun in agrarische probleemgebieden, de zoge-noemde bergboerenregeling.&#13;
Andere bestaande regelingen die opgenomen worden in de nieuwe verordening zijn de verordening betreffende de verbetering van de doeltreffendheid van de landbouw-structuur21 en de verordening inzake de verbetering van de verwerking en de afzet van landbouwproducten22. Onder het huidige systeem zijn dit maatregelen in het kader van doelstelling 5a die in de gehele Unie toepasbaar zijn maar volgens het nieuwe systeem is dit niet altijd het geval. De maatregelen zijn alleen toepasbaar in doelstelling-1-gebieden, die gefinancierd worden door EOGFL-oriëntatie en in doel-stelling-2-gebieden, waar het EOGFL-garantie de maatregelen financiert. De Com-missie wil komen tot concentratie van steun uit hoofde van doelstellingen 1 en 2 op bepaalde regio's, waardoor de steun minder verspreid wordt. Sommige gebieden, die in de huidige situatie onder doelstelling 2 of 5b vallen, vallen onder het nieuwe systeem buiten de toegewezen regio's. Voor deze gebieden kondigde de Commissie in agenda 2000 overgangsmaatregelen aan. In de laatste voorstellen komt dit minder duidelijk naar voren. Er wordt echter voorgesteld dat de afdeling EOGFL-garantie rurale ont-wikkelingsmaatregelen zal financieren in gebieden die buiten de nieuwe doelstelling 1 en 2 vallen, op dezelfde manier als de flankerende maatregelen van de MacSharry-hervorming en de bergboerenregeling. Zo wordt voor alle regio's in Europa een gedifferentieerd ruraal ontwikkelingsplan opgesteld. Nederland wordt waarschijnlijk gezien als één regio. Ook voor nationale steun voor plattelandsontwikkeling zonder cofinanciering door de EU, worden regels opgesteld, zodat coherentie tussen Euro-pees en nationaal beleid wordt verzekerd.&#13;
Conclusie&#13;
In de voorstellen van de Europese Commissie voor de hervorming van het gemeen-schappelijk landbouwbeleid wordt de trend die in 1992 werd gezet, doorgezet. Dit betekent (gefaseerde) prijsverlagingen, gecompenseerd door inkomenstoeslagen gekoppeld aan milieudoelen, werkgelegenheidseisen, maxima per dier, per hectare, per producent en per lidstaat. De landbouw die de Commissie hierbij voor ogen staat is concurrerend op de wereldmarkt, zonder overgesubsidieerd te zijn, ze is milieu-vriendelijk met respect voor het dierenwelzijn en ze is in staat kwalitatief hoogwaar-dige producten voort te brengen, op de manier die de consument wenst. Er wordt belang gehecht aan traditionele vormen van landbouw die niet primair gericht zijn op een zo hoog mogelijke productie, maar ook landschappelijke functies vervullen en bijdragen aan de leefbaarheid van het platteland en aan de werkgelegenheid. De plaats van de landbouw in de samenleving, in de economie en in de omgeving is multifunc-tioneel. Het beleid moet tegelijkertijd eenvoudiger en begrijpelijker worden met een duidelijke verdeling van bevoegdheden tussen lidstaten en de Europese Unie. Kortom, een zeer ambitieus plan, met aan de landbouw de opdracht om alle subsidies die zij opslokt ten opzichte van de meest uiteenlopende eisen waar te maken in een gelibera-liseerde markt met lagere prijzen.&#13;
Landbouwminister Van Aartsen heeft (slechts) op onderdelen van de voorstellen kritiek23. Met name de voorstellen voor de aardappelzetmeelsector, de kalvermesterij en de zuivel zijn omstreden. De compensatie in de aardappelzetmeelsector is lager dan bij de granen, terwijl het voor Nederland van groot belang is dat de concurrentie-positie van aardappelzetmeel ten opzichte van graanzetmeel door de voorstellen niet verandert. Compensatie voor de prijsdalingen in de kalversector ontbreekt geheel. De prijsdaling in de zuivelsector bedroeg in de oorspronkelijke voorstellen in agenda 2000 10 procent en is nu groter, namelijk 15 procent. De toewijzing van 1 procent extra quotum aan bergboeren leidt tot een onevenredige toename van het melkquo-tum in landen als Oostenrijk en Finland. Zorgpunten zijn verder dat het een vrij complex geheel wordt met veel administratieve verplichtingen en dat de Commissie veel bevoegdheden aan zich trekt. De minister is voorstander van cross compliance, omdat het de mogelijkheid biedt de toeslagen een meervoudige functie te geven.&#13;
De minister deelt de mening van de commissie dat de hervorming van het markt- en prijsbeleid ertoe moet leiden dat de landbouw concurrend is op de wereldmarkt. Hoe het Europees beleid voor plattelandsontwikkeling er precies uit zal zien is nog niet duidelijk. Waarschijnlijk zal de regio Nederland niet in aanmerking komen voor steun uit hoofde van doelstelling-1 (achtergestelde gebieden), maar er zullen wel maatregelen van toepassing zijn. Nederland is geen voorstander van een al te ambiti-eus plattelandsbeleid op Europees niveau, maar op grond van de voorstellen kunnen in het Europees structuurbeleid wellicht aanknopingspunten worden gezocht om het verlies aan Europese steun te minimaliseren. Het Nederlandse plattelandsvernieu-wingsbeleid heeft overeenkomsten met het Europese beleid voor plattelandsontwik-keling, zowel inhoudelijk (economische verbreding) als wat betreft benadering (gedif-ferentieerd per gebied). De exacte mogelijkheden die geboden zullen worden moeten echter blijken uit het definitieve uitkomsten van de onderhandelingen tussen de ver-schillende lidstaten over de gepresenteerde voorstellen van de Commissie. En zover is het nog niet want (de kosten van) het EU-landbouwbeleid, het regionaal beleid en de toetreding van Oost-Europese landen zijn gevoelige en omstreden kwesties. De onderhandelingen zullen in de loop van 1999 moeten worden afgerond, omdat de lopende begrotingsperiode eind 1999 afloopt.</content><legacyfootnotes>1. Commissie van de Europese Gemeenschappen (1997) Agenda 2000, voor een sterkere en grotere Unie,&#13;
DOC/97/6, Brussel.&#13;
2. De conceptverordeningen die besproken worden zijn nog niet voorzien van een nummer. Ze zijn alle te vinden op het internet: http://www.europa.eu.int/en/comm/dg06/ag2000/regprop/index_en.htm.&#13;
"Agenda 2000" - Commission proposals of 18 march concerning the reform of the common agricultural&#13;
policy. (pdf-format).&#13;
3. Proposal for a Council Regulation (EC) No...of...establishing common rules for direct support schemes&#13;
under the common agricultural policy.&#13;
4. Commissie van de Europese Gemeenschappen (1997) Agenda 2000, voor een sterkere en grotere Unie, DOC/97/6, Brussel.&#13;
5. Proposal for a Council Regulation (EC) No...of...amending Regulation (EEC) No. 1766/92 on the com-mon organisation of the market of cereals and repealing Regulation (EEC) No 2731/75 fixing Standard qualities for common wheat, rye, barley, maize and durum wheat.&#13;
6. In Nederland is dit 7,10 ton in productieregio 1 en 5,0 ton in productieregio 2.&#13;
7. Proposal for a Council Regulation (EC) No...of...amending Regulation (EEC) No. 1766/92 on the com-mon organisation of the market of cereals and repealing Regulation (EEC) No 2731/75 fixing standard qualities for common wheat, rye, barley, maize and durum wheat.&#13;
8. Proposal for a Council Regulation (EC) No...of...establishing a support system for producers of certain arable crops. Eerder bedroeg de verplichte braaklegging 15 procent (1993/94 en 1994/95), 12 procent (1995/96), 10 procent (1996/97) en 5 procent (1997/98).&#13;
9. Proposal for a Council Regulation (EC) No...of...on the common organisation of the market in beef and veal. En: "Agenda 2000" - Commission proposals. Explanatary Memorandum, the future for European Agriculture. Internet: http://www.europa.eu.int/comm/dg06/ag2000/agprop/mot_en.htm.&#13;
10. Proposal for a Council Regulation (EC) No...of...on the common organisation of the market in milk and milkproducts.&#13;
11. Proposal for a Council Regulation (EC) No...of...amending Regulation (EEC) No. 3950/92 establishing an additional levy in the milk and milk products sector.&#13;
12. Verordening (EEG) Nr. 2328/91 betreffende de verbetering van de doeltreffendheid van de landbouw structuur en opnieuw in Verordening (EG) Nr. 950/97 van de Raad van 20 mei 1997 betreffende de ver betering van de doeltreffendheid van de landbouwstructuur (PB L 142/1).&#13;
13. Zie artikelen 130A en 130C van het EEG-verdrag&#13;
14. Commissie van de Europese Gemeenschappen (1997) Agenda 2000, voor een sterkere en grotere Unie, DOC/97/6, Brussel. En:"Agenda 2000" - Commission proposals. Explanatary Memorandum, the future for European Agriculture. Internet: http://www.europa.eu.int/comm/dg06/ag2000/agprop/mot_cn.htm.&#13;
15. Eerder al werden in Verordening (EEG) Nr. 2052/88 (PB L 185/9) de EG-structuurfondsen herzien, in opdracht van de Europese Acte die in artikel 130D een grotere doeltreffendheid van en een grotere coördinatie tussen de fondsen eiste. Het belangrijkste doel van de herziening was om alle regio's van de Gemeenschap in staat te stellen mee te gaan profiteren van de grote economische voordelen die door de markt zonder grenzen werden geboden.&#13;
16. Hieronder vallen tevens de maatregelen voor de aanpassing van de visserijstructuur in het kader van de herziening van het gemeenschappelijk visserijbeleid.&#13;
17. Proposal for a Council regulation (EC) No ... of ... on support for Rural Development from the Euro- pean Agricultural Guidance and Guarantee Fund (EAGGF).&#13;
18. Verordening (EEG) Nr. 2078/92 van 30 juni 1992, PB L 215/85.&#13;
19. Verordening (EEG) Nr. 2079/92 van 30 juni 1992, PB L 215/91.&#13;
20. Verordening (EEG) Nr. 2080/92 van 30 juni 1992, PB L 215/96.&#13;
21. Verordening (EG) Nr. 950/97 van 20 mei 1997, PB L 142/1.&#13;
22. Verordening (EG) Nr. 951/97 van 20 mei 1997, PB L 142/22.&#13;
23. Tweede Kamer, vergaderjaar 1997-1998, 21 501-16, nr.198.&#13;
</legacyfootnotes><footnotes><footnote/></footnotes><auteurs>Ir. C.A.Olsthoorn</auteurs><published>1998-05-01 00:00:00</published><modified>1996-10-22 00:00:00</modified><editiondate>1998-05-01</editiondate><htmlpath>https://denhollander.info/artikel/5763</htmlpath></article>
</articles></edition>
<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2005</searchword><id>4324</id><udhid>UDH:TvAR/4324</udhid><titel>Burggraaf / Seldenrijk-de Wit (TvAR 2005/5307)</titel><searchwords><searchword>TvAR 10/2005</searchword><searchword>TvAR 2005/5307</searchword><searchword>UDH:TvAR/4324</searchword></searchwords><attachments><attachment><name>2005_nr 10_Rechtspraak_5307.pdf</name><extention>pdf</extention><url>https://denhollander.info/download/4282/ci</url></attachment></attachments><inleiding>[BW art. 3:37, 3:310, 3:317, 3:319, 6:109]&#13;
&#13;
Er is sprake van een vordering tot nakoming&#13;
van een verbintenis (tot vergoeding van&#13;
schade wegens het niet ter beschikking&#13;
stellen van melkquotum aan het einde van&#13;
de pachtovereenkomst). Deze vordering kan&#13;
een door mededeling als bedoeld in art.&#13;
3:317, lid 1 BW worden gestuit. In geschil is&#13;
of voormalige pachter een de verjaring&#13;
stuitende brief van 14 juli 2000 heeft&#13;
ontvangen. In beginsel bewezen dat die&#13;
brief aangetekend is verzonden. Handtekening&#13;
op distributielijst PTT van 17 juli&#13;
2000 lijkt op die van voormalige pachter.&#13;
Voormalige verpachtster heeft aannemelijk&#13;
gemaakt dat de brief aan de voormalige&#13;
pachter is aangeboden op de wijze die daartoe&#13;
ter plaatse van bestemming is voorgeschreven.&#13;
In het licht van uitspraken van&#13;
de Hoge Raad (NJ 1991, 229, NJ 1996, 567&#13;
en NJ 1998, 897) staat in beginsel vast dat&#13;
hetzij de brief de voormalige pachter heeft&#13;
bereikt, hetzij zich een geval voordoet dat&#13;
ingevolge art. 3:37 lid 3 BW met zodanig&#13;
bereiken moet worden gelijkgesteld. Voormalige&#13;
pachter toegelaten tot levering van&#13;
aangeboden tegenbewijs. Voormalige&#13;
pachter heeft alleen zichzelf als getuige&#13;
doen horen. Indien wordt uitgegaan van&#13;
geloofwaardigheid van zijn verklaring,&#13;
resteert niettemin – nu zijn huisgenoten niet&#13;
als getuigen zijn gehoord – dusdanige&#13;
onduidelijkheid, dat tegenbewijs als niet&#13;
geleverd moet worden beschouwd. Beroep&#13;
voormalige pachter op matiging als&#13;
onvoldoende onderbouwd verworpen.</inleiding><content>ARREST VAN 8 JULI 2003 IN DE ZAAK&#13;
VAN:&#13;
Willem Burggraaf, wonende te Loosdrecht,&#13;
gemeente Wijdemeren,&#13;
appellant,&#13;
procureur: mr. N.J.L.M Rijssenbeek,&#13;
tegen&#13;
Lena Seldenrijk-de Wit, wonende te Loosdrecht,&#13;
gemeente Wijdemeren,&#13;
geïntimeerde,&#13;
procureur: mr. J.M. Bosnak.&#13;
De procedure in eerste aanleg&#13;
De pachtkamer van het kantongerecht te Hilversum&#13;
respectievelijk de pachtkamer van de&#13;
rechtbank te Amsterdam, locatie Hilversum&#13;
hebben op 25 juli 2001, 31 oktober 2001 en&#13;
april 2002 tussen appellant – verder te noemen:&#13;
Burggraaf – als gedaagde en geïntimeerde&#13;
– verder te noemen: Seldenrijk – als eiseres&#13;
vonnissen gewezen. (...; red.) Voor de procesgang&#13;
in eerste aanleg, de in die instantie genomen&#13;
beslissing en de motivering van de beslissing&#13;
wordt daarnaar verwezen.&#13;
Het geding in hoger beroep&#13;
2.1 Bij exploot van 1 mei 2002 heeft Burggraaf&#13;
aangezegd in hoger beroep te komen van het&#13;
vonnis van 3 april 2002 en heeft hij Seldenrijk&#13;
gedagvaard om voor dit hof te verschijnen.&#13;
2.2 Bij memorie van grieven heeft Burggraaf&#13;
tegen de vonnissen van 31 oktober 2001 en&#13;
april 2002 zes grieven aangevoerd en toegelicht&#13;
alsmede bewijs aangeboden met conclusie&#13;
dat het hof die vonnissen zal vernietigen en&#13;
Seldenrijk niet-ontvankelijk zal verklaren in&#13;
haar initiële rechtsvordering dan wel de&#13;
gevorderde schadevergoeding zal matigen tot&#13;
maximaal ƒ 14.543,20 met veroordeling van&#13;
Seldenrijk in de kosten van beide instanties.&#13;
2.3 Seldenrijk heeft bij memorie van antwoord&#13;
verweer gevoerd, een productie overgelegd,&#13;
bewijs aangeboden en geconcludeerd&#13;
dat het hof Burggraaf in zijn hoger beroep&#13;
niet-ontvankelijk zal verklaren met name waar&#13;
grieven zijn opgeworpen tegen de tussenvonnissen&#13;
waartegen niet is geappelleerd en&#13;
overigens het hoger beroep zal afwijzen met&#13;
veroordeling van Burggraaf in de kosten van&#13;
deze procedure.&#13;
2.4 Vervolgens is een datum voor arrest&#13;
bepaald.&#13;
3 De grieven&#13;
Deze luiden:&#13;
I Ten onrechte heeft de pachtkamer van de&#13;
rechtbank bij tussenvonnis van 31 oktober&#13;
2001 Seldenrijk toegelaten tot het bewijs dat&#13;
zij haar brief van 14 juli 2000 aangetekend en&#13;
naar het juiste adres van Burggraaf heeft verzonden.&#13;
II Ten onrechte heeft de pachtkamer van de&#13;
rechtbank Burggraaf niet in de gelegenheid&#13;
gesteld te reageren op de door Seldenrijk bij&#13;
brief van 21 januari 2002 overgelegde distributielijst&#13;
en ten onrechte heeft de pachtkamer&#13;
van de rechtbank – zonder verdere plichtplegingen&#13;
– Seldenrijk geslaagd geacht in de haar&#13;
bij tussenvonnis van 31 oktober 2001 verleende&#13;
bewijsopdracht, in het bijzonder waar de&#13;
rechtbank het voldoende aannemelijk geworden&#13;
achtte dat deze brief aan Burggraaf op de&#13;
wijze die daartoe ter plaatse van bestemming&#13;
is voorgeschreven is aangeboden en ook in&#13;
ontvangst is genomen.&#13;
III Ten onrechte heeft de pachtkamer van de&#13;
rechtbank overwogen dat de op de distributielijst&#13;
voorkomende handtekening een treffende&#13;
gelijkenis vertoont met de handtekening&#13;
van Burggraaf onder de conclusie van antwoord.&#13;
IV Ten onrechte is de pachtkamer van de rechtbank&#13;
tot de slotsom gekomen dat de verjaring&#13;
van de vordering op 17 juli 2000 is gestuit en&#13;
die vordering mitsdien niet is verjaard.&#13;
V Ten onrechte heeft de pachtkamer van de&#13;
rechtbank overwogen dat Burggraaf de vordering&#13;
inhoudelijk niet, althans onvoldoende&#13;
heeft betwist.&#13;
VI Ten onrechte heeft de pachtkamer van de&#13;
rechtbank Burggraaf veroordeeld tot betaling&#13;
aan Seldenrijk van de volledig door haar&#13;
gevorderde schadevergoeding van ƒ 20.620,18&#13;
+ rente en kosten.&#13;
4 De vaststaande feiten&#13;
4.1 Tussen partijen staat op grond van hetgeen&#13;
enerzijds is gesteld en anderzijds niet of on-&#13;
voldoende is betwist alsmede op grond van de&#13;
in zoverre niet betwiste inhoud van overgelegde&#13;
producties, het navolgende vast.&#13;
4.2 Bij vonnis van de pachtkamer van het kantongerecht&#13;
te Hilversum van 25 september&#13;
1984 is tussen wijlen de echtgenoot van Seldenrijk&#13;
als verpachter en de vader van Burggraaf&#13;
als pachter schriftelijk vastgelegd een&#13;
pachtovereenkomst met betrekking tot een&#13;
perceel weiland, kadastraal bekend gemeente&#13;
Hilversum, sectie H, nr. 557, ter grootte van&#13;
ongeveer 2.54.60 ha. De grond is vanaf 1980&#13;
voor de melkveehouderij gebruikt.&#13;
4.3 Burggraaf is in de plaats van zijn vader als&#13;
pachter gesteld bij vonnis van genoemde&#13;
pachtkamer van 5 december 1985.&#13;
4.4 Burggraaf had over de heffingsperiode&#13;
1991/1992 een melkquotum van 92.885 kg&#13;
met een vetpercentage van 3,97%.&#13;
4.5 Op 22 november 1991 heeft Burggraaf&#13;
43.924 kg van zijn melkquotum vervreemd. In&#13;
verband hiermee heeft de pachtkamer van het&#13;
meermalen genoemde kantongerecht bij vonnis&#13;
van 14 december 1994 op vordering van&#13;
Seldenrijk, die haar inmiddels overleden echtgenoot&#13;
als verpachter was opgevolgd, de&#13;
pachtovereenkomst ontbonden. Daarbij is&#13;
Burggraaf veroordeeld om mee te werken aan&#13;
de overdracht aan Seldenrijk of een door haar&#13;
aan te wijzen derde van 10.388 kg melkquotum&#13;
tegen een vergoeding van ƒ 1,985 per kg.&#13;
Het vonnis is op 17 maart 1995 aan Burggraaf&#13;
betekend.&#13;
4.6 Op enig moment in het jaar 1995 is&#13;
Seldenrijk gebleken dat het desbetreffende&#13;
quotum door Burggraaf aan derden was vervreemd.&#13;
Seldenrijk heeft daardoor schade&#13;
geleden.&#13;
5 Beoordeling van het geschil in&#13;
hoger beroep&#13;
5.1 Burggraaf heeft zich beroepen op verjaring&#13;
van de vordering tot schadevergoeding&#13;
van Seldenrijk. Geschilpunt tussen partijen is&#13;
of de verjaring is gestuit. Vaststaat dat Seldenrijk&#13;
bij brief van 10 oktober 1995 een aansprakelijkheidsstelling&#13;
heeft doen uitgaan (productie&#13;
bij conclusie van repliek). Voor zover&#13;
Burggraaf wil aanvoeren dat deze brief niet&#13;
kan gelden als een daad van rechtsvervolging&#13;
in de zin van art. 3:316 BW, miskent hij dat&#13;
hier sprake is van een rechtsvordering tot&#13;
nakoming van een verbintenis (tot vergoeding&#13;
van schade), die door een mededeling als&#13;
bedoeld in art. 3:317, lid 1, BW kan worden&#13;
gestuit. Door de brief van 10 oktober 1995 is&#13;
derhalve door de werking van het zojuist&#13;
genoemde wetsartikel de nog kort lopende&#13;
aanvankelijke verjaringstermijn gestuit. In&#13;
geschil is de vraag of de vervolgens ingetreden&#13;
verjaringstermijn van vijf jaren (art. 3:319 lid 2&#13;
jo 310 BW), die zou zijn verstreken voordat&#13;
op 12 januari 2001 de deze procedure inleidende&#13;
dagvaarding werd uitgebracht, is&#13;
gestuit door een brief van Seldenrijk gedagtekend&#13;
14 juli 2000 (productie bij akte Seldenrijk&#13;
van 22 augustus 2001).&#13;
5.2 De pachtkamer van het kantongerecht&#13;
heeft in haar vonnis van 31 oktober 2001&#13;
geoordeeld dat Seldenrijk diende te bewijzen&#13;
dat zij de brief gedagtekend 14 juli 2000 aangetekend&#13;
en naar het juiste adres van Burggraaf&#13;
heeft verzonden en dat zij bovendien&#13;
aannemelijk diende te maken dat die brief&#13;
(tijdig) aan Burggraaf op de wijze die daartoe&#13;
ter plaatse van bestemming is voorgeschreven&#13;
is aangeboden. Tegen deze beslissing is grief I&#13;
gericht. Seldenrijk betoogt dat het hoger&#13;
beroep niet is gericht tegen het vonnis van&#13;
31 oktober 2001, doch zij doet dit tevergeefs,&#13;
nu het de appellant vrij staat bij memorie van&#13;
grieven op te komen tegen tussenvonnissen&#13;
die vooraf gingen aan het vonnis waarvan bij&#13;
dagvaarding appèl was aangezegd (HR 22 oktober&#13;
1993, NJ 1994, 509). Niettemin faalt de&#13;
grief. In de eerste plaats voert Burggraaf geen&#13;
duidelijk bezwaar aan tegen de – op Selderijk&#13;
gelegde – bewijsopdracht. In de tweede plaats&#13;
acht het hof de beslissing van de pachtkamer&#13;
zonder meer juist. Zij is ook geheel in overeenstemming&#13;
met vaste jurisprudentie van de&#13;
Hoge Raad (HR 10 augustus 1990, NJ 1991,&#13;
229, 8 september 1995, NJ 1996, 567 en&#13;
16 oktober 1998, NJ 1998, 897).&#13;
5.3 De brief van 14 juli 2000 is opgesteld door&#13;
de advocaat van Seldenrijk, mr. Le Blanc te&#13;
Utrecht. Op de brief staat vermeld “aantekenen&#13;
en per gewone post”. De brief is geadresseerd&#13;
aan “de heer W. Burggraaf, Nieuw&#13;
Loosdrechtsedijk 166, 1231 LC Loosdrecht”.&#13;
Burggraaf heeft de juistheid van deze adressering&#13;
niet betwist. Seldenrijk heeft bij brief aan&#13;
de pachtkamer te Hilversum van 26 november&#13;
2001 een afschrift van een serie verzendstroken&#13;
van aangetekende stukken – kennelijk van&#13;
het kantoor van mr. Le Blanc – overgelegd.&#13;
Tot die serie verzendstroken behoort een&#13;
verzendstrook van een aangetekende brief&#13;
3SRRRW 2679501, met onder “naam geadresseerde”&#13;
geschreven “Burggraaf” en onder&#13;
“postcode en plaats van bestemming” geschreven&#13;
“1231 LC Loosdrecht”. Hoewel de dagtekeningsstempel&#13;
niet geheel leesbaar is, blijkt&#13;
daaruit wel dat de verzending in juli 2000&#13;
heeft plaatsgevonden. Burggraaf heeft niet&#13;
gesteld dat hij in de desbetreffende periode&#13;
andere aangetekende post uit Utrecht heeft&#13;
ontvangen of verwachtte. Het hof acht hiermee&#13;
in beginsel afdoende aangetoond – en dus&#13;
in beginsel bewezen – dat de brief van 14 juli&#13;
2000 aangetekend is verzonden.&#13;
5.4 Bij brief van 21 januari 2002 aan de pachtkamer&#13;
te Hilversum heeft Seldenrijk een distributielijst&#13;
van de PTT Post van 17 juli 2000&#13;
overgelegd. Uit die lijst volgt dat een zending&#13;
“AGT” – het hof neemt aan dat hiermee “aangetekend”&#13;
wordt bedoeld – met nummer&#13;
3SRRRW 2679501, gericht aan het adres&#13;
Nieuw Loosdrechtsedijk 166, 1231 LC Loosdrecht,&#13;
is uitgereikt aan iemand die voor ontvangst&#13;
heeft getekend. In de handtekening&#13;
voor ontvangst is de naam “W. Burggraaf” te&#13;
herkennen. Bovendien komt de handtekening&#13;
sterk overeen met die welke Burggraaf onder&#13;
zijn conclusie van antwoord van 6 maart 2001&#13;
heeft gezet. Hij stelt weliswaar dat er sprake is&#13;
van duidelijke en verschillen (de “W”, de “B”&#13;
en de “slot f” zouden aanzienlijk afwijken),&#13;
maar het hof hecht aan die verschillen geen&#13;
betekenis, aangezien de handtekening van&#13;
Burggraaf onder de diverse processtukken&#13;
verre van consistent is (de letters “W” en “B”&#13;
zijn steeds op andere wijze gezet en de slotletter&#13;
“f” ontbreekt soms geheel). Het hof is dan&#13;
ook van oordeel dat Seldenrijk met overlegging&#13;
van de distributielijst aannemelijk heeft&#13;
gemaakt dat de brief aan Burggraaf is aangeboden&#13;
op de wijze die daartoe ter plaatse&#13;
van bestemming is voorgeschreven. Het hof&#13;
acht het niet voor de hand liggend dat die distributielijst&#13;
een falsificatie zou zijn, zoals door&#13;
Burggraaf is gesteld.&#13;
5.5 Het bovenstaande brengt in het licht van&#13;
de onder 5.2 aangehaalde uitspraken van de&#13;
Hoge Raad met zich, dat in beginsel vaststaat&#13;
dat hetzij de brief Burggraaf heeft bereikt,&#13;
hetzij zich een geval voordoet dat in de zin&#13;
van art. 3:37 lid 3 BW met zodanig bereiken&#13;
gelijk moet worden gesteld. Burggraaf, die&#13;
nadrukkelijk bewijs heeft aangeboden, zal in&#13;
de gelegenheid worden gesteld tegenbewijs te&#13;
leveren, zowel wat betreft de vraag of de brief&#13;
is verzonden, wat betreft de vraag of de brief&#13;
door de PTT Post juist is aangeboden als wat&#13;
betreft de vraag of de brief Burggraaf heeft&#13;
bereikt c.q. zich een daarmee gelijk te stellen&#13;
omstandigheid voordoet.&#13;
5.6 Wat betreft de grieven Ven VI overweegt&#13;
het hof het volgende. Burggraaf was uit hoofde&#13;
van het vonnis van 1994 verplicht tot overdracht&#13;
van het melkquotum tegen een vergoeding&#13;
van ƒ 1,985 per kg. De schade van Seldenrijk&#13;
is hierin gelegen, dat zij het quotum&#13;
niet (tegen dat bedrag) van Burggraaf overgedragen&#13;
heeft gekregen op het moment waarop&#13;
Burggraaf daartoe krachtens dat vonnis verplicht&#13;
was. Aangezien het vonnis niet in het&#13;
geding is gebracht, is niet duidelijk of moet&#13;
worden uitgegaan van een directe gehoudenheid&#13;
tot die overdracht of van een verplichting&#13;
daartoe die eerst is ingegaan enige tijd na betekening&#13;
van het vonnis. Indien van het eerste&#13;
geval sprake is, gaat het hof ervan uit dat de&#13;
schade kan worden bepaald op de helft van de&#13;
in december 1994 geldende verkeerswaarde,&#13;
welke, naar mag worden aangenomen, gelijk&#13;
is aan de waarde die door de pachtkamer in&#13;
eerste aanleg is vastgesteld. Indien van het&#13;
tweede geval sprake is, moet de schade worden&#13;
bepaald aan de hand van de verkeerswaarde&#13;
op het moment waarop Burggraaf na betekening&#13;
van het vonnis moest leveren, verminderd&#13;
met het bedrag dat Seldenrijk ingevolge&#13;
dat vonnis aan Burggraaf moest betalen. Het&#13;
hof zal in dat geval uitgaan van de gegevens&#13;
die Seldenrijk bij memorie van antwoord in&#13;
het geding heeft gebracht. Het hof zal partijen&#13;
verzoeken het vonnis van 1994 mee te nemen&#13;
naar de getuigenverhoren opdat het aan het&#13;
proces-verbaal kan worden gehecht. Indien&#13;
van bewijslevering door getuigen wordt afgezien&#13;
dient Burggraaf het vonnis bij akte in het&#13;
geding te brengen.&#13;
Burggraaf heeft zijn standpunt, dat de gevor-&#13;
derde schadevergoeding hoger is dan de verkeerswaarde&#13;
van het vervreemde melkquotum&#13;
in 1995, enkel gemotiveerd aan de hand van&#13;
de prijs waarvoor hij dat quotum heeft verkocht.&#13;
Die prijs wordt echter doorgaans mede&#13;
bepaald door subjectieve factoren en fiscale&#13;
overwegingen en kan niet dienen als voldoende&#13;
onderbouwing van de verkeerswaarde.&#13;
Burggraaf heeft geen gegevens over de algemene&#13;
ontwikkeling van de prijs van melkquotum&#13;
aan zijn standpunt ten grondslag gelegd.&#13;
Zijn bewijsaanbod – dat vooral betrekking&#13;
lijkt te hebben op de door hem bij verkoop&#13;
verkregen prijs – wordt mitsdien gepasseerd.&#13;
In zoverre falen de grieven V en VI.&#13;
5.7 De slotsom luidt, dat Burggraaf zal worden&#13;
toegelaten tot (tegen)bewijslevering als&#13;
onder 5.5 bepaald.&#13;
5.8 Iedere verdere beslissing zal worden aangehouden.&#13;
6 De beslissing&#13;
Het hof, rechtdoende in hoger beroep,&#13;
laat Burggraaf toe tot (tegen)bewijslevering&#13;
als onder 5.5 bepaald;&#13;
bepaalt dat het verhoor van getuigen zal plaatsvinden&#13;
ten overstaan van het te dezen tot&#13;
raadsheer-commissaris benoemde lid van dit&#13;
hof mr. A.H.T. Heisterkamp en de raad ing.&#13;
Hamelink, die daartoe zitting zullen houden&#13;
in één van de vertrekken van het Paleis van&#13;
Justitie, Walburgstraat 2-4 te Arnhem, op een&#13;
nader te bepalen dag en tijdstip;&#13;
bepaalt dat het aantal te horen getuigen alsmede&#13;
de verhinderdagen van partijen, van hun&#13;
advocaten en van de getuigen in de maanden&#13;
september en oktober 2003 zullen worden&#13;
opgegeven ter rolle, waarna dag en uur van&#13;
het verhoor (ook indien voormelde opgave&#13;
van één of meer der partijen ontbreekt) door&#13;
de raadsheer-commissaris zullen worden vastgesteld&#13;
en in beginsel geen uitstel in verband&#13;
met verhinderdagen zal worden verleend;&#13;
verwijst de zaak naar de rolzitting van 12 augustus&#13;
2003 voor het opgeven van verhinderdagen&#13;
als voormeld, ambtshalve peremptoir;&#13;
houdt iedere verdere beslissing aan.&#13;
ARREST VAN 27 JANUARI 2004&#13;
1 Voortzetting van het geding in&#13;
hoger beroep&#13;
1.1 Ter uitvoering van het tussenarrest van dit&#13;
hof van 8 juli 2003 heeft Burggraaf bij brief&#13;
van 19 september 2003 aan het hof meegedeeld&#13;
dat hij drie getuigen had opgeroepen&#13;
en dat het getuigenverhoor beperkt kon blijven&#13;
tot de vraag “of de brief Burggraaf heeft&#13;
bereikt c.q. zich een daarmee gelijk te stellen&#13;
omstandigheid voordoet.” Vervolgens op 6 oktober&#13;
2003 een getuigenverhoor gehouden,&#13;
waarbij één getuige is gehoord.&#13;
1.2 Burggraaf heeft vervolgens afgezien van&#13;
het horen van de twee andere opgeroepen&#13;
getuigen.&#13;
1.3 Ten slotte hebben partijen de stukken aan&#13;
het hof overgelegd voor het wijzen van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof verwijst naar zijn tussenarrest van&#13;
8 juli 2003. Volhard wordt bij hetgeen in dat&#13;
arrest is overwogen en beslist.&#13;
2.2 In genoemd tussenarrest heeft het hof&#13;
overwogen dat in beginsel vaststaat dat hetzij&#13;
de in rechtsoverweging 5.1 van dat arrest&#13;
bedoelde brief gedagtekend 14 juli 2000 Burggraaf&#13;
heeft bereikt, hetzij zich een geval voordoet&#13;
dat in de zin van art. 3:37 lid 3 BW met&#13;
zodanig bereiken gelijk moet worden gesteld.&#13;
Burggraaf is in de gelegenheid gesteld tegenbewijs&#13;
te leveren, zowel wat betreft de vraag&#13;
of de brief is verzonden, wat betreft de vraag&#13;
of de brief door de PTT Post juist is aangeboden&#13;
als wat betreft de vraag of de brief Burggraaf&#13;
heeft bereikt c.q. zich een daarmee gelijk&#13;
te stellen omstandigheid voordoet. Burggraaf&#13;
heeft vervolgens de (tegen)bewijslevering&#13;
beperkt als in rechtsoverweging 1.1 van dit&#13;
arrest weergegeven.&#13;
2.3 Burggraaf heeft alleen zichzelf als getuige&#13;
doen horen. Uit de verklaring van Burggraaf&#13;
vloeit voort, dat alleen zijn moeder, zijn broer&#13;
en hij zelf in het pand Nieuw Loosdrechtsedijk&#13;
166 te Loosdrecht wonen, dat hij zelf niet&#13;
steeds thuis is, dat hij zich niet herinnert in de&#13;
zomer van 2000 een aangetekende brief of een&#13;
bericht van aankomst van zo’n brief te hebben&#13;
ontvangen, dat hij niet de brief van 14 juli&#13;
2000 heeft ontvangen en vervolgens weggegooid,&#13;
dat de handtekening op de verzendlijst&#13;
niet door hem is gezet en hij niet weet wie die&#13;
wel zou kunnen hebben gezet en dat hij aan&#13;
zijn moeder en broer heeft gevraagd wie de&#13;
handtekening zou kunnen hebben gezet, maar&#13;
dat die het ook niet weten. Burggraaf heeft&#13;
uiteindelijk afgezien van het doen horen van&#13;
zijn moeder en zijn broer. Dit brengt met&#13;
zich, dat er geen onder ede afgelegde verklaring&#13;
van hun zijde is omtrent de inontvangstname&#13;
van aangetekende brieven in de desbetreffende&#13;
periode. Indien wordt uitgegaan van&#13;
de geloofwaardigheid van de verklaring van&#13;
Burggraaf, resteert er niettemin een dusdanige&#13;
onzekerheid over inontvangstneming door&#13;
huisgenoten – hetgeen ingevolge art. 3:37 lid 3&#13;
BW voor risico van Burggraaf komt –, dat het&#13;
tegenbewijs als niet geleverd moet worden&#13;
beschouwd. Gelet hierop acht het hof een&#13;
handschriftkundig onderzoek naar de handtekening&#13;
op de verzendlijst niet (meer) nodig.&#13;
Voor het vervolg dient dan tot uitgangspunt,&#13;
dat de brief van 14 juli 2000 de verjaring heeft&#13;
gestuit.&#13;
2.4 Het hof heeft nog niet de beschikking&#13;
gekregen over het in rechtsoverweging 5.6 van&#13;
het tussenarrest bedoelde vonnis van 1994.&#13;
Anders dan in het tussenarrest was bepaald,&#13;
zal het hof thans Seldenrijk – die als eisende&#13;
partij bij een snelle afwikkeling en vaststelling&#13;
van de schadevergoeding het meeste belang&#13;
heeft – verzoeken dat vonnis bij akte in het&#13;
geding te brengen. Partijen dienen gelijktijdig&#13;
opnieuw hun stukken over te leggen voor het&#13;
wijzen van arrest.&#13;
2.5 Iedere verdere beslissing wordt aangehouden.&#13;
3 De beslissing&#13;
Het hof, rechtdoende in hoger beroep,&#13;
verwijst de zaak naar de rol van 10 februari&#13;
2004 voor akte aan de zijde van Seldenrijk als&#13;
bedoeld in overweging 2.4 van dit arrest en&#13;
voor opnieuw fourneren voor arrest;&#13;
houdt iedere verdere beslissing aan.&#13;
ARREST VAN 2 MAART 2004&#13;
1 Voortzetting van het geding in&#13;
hoger beroep&#13;
Ter uitvoering van het tussenarrest van dit hof&#13;
van 27 januari 2004 heeft Seldenrijk bij akte&#13;
een productie in het geding gebracht. Gelijktijdig&#13;
hebben partijen de stukken aan het hof&#13;
overgelegd voor het wijzen van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof verwijst naar zijn tussenarrest van&#13;
27 januari 2004. Volhard wordt bij hetgeen in&#13;
dat arrest is overwogen en beslist.&#13;
2.2 Seldenrijk heeft bij akte het gevraagde&#13;
vonnis van de pachtkamer te Hilversum van&#13;
27 januari 1994 in het geding gebracht. Uit dat&#13;
uitvoerbaar bij voorraad verklaarde vonnis&#13;
blijkt dat de pachtkamer de pachtovereenkomst&#13;
met onmiddellijke ingang heeft ontbonden&#13;
en dat Burggraaf per direct is veroordeeld&#13;
tot medewerking aan overdracht van het&#13;
melkquotum tegen een door Seldenrijk binnen&#13;
14 dagen na de registratie van het melkquotum&#13;
te betalen vergoeding van ƒ 1,985 per&#13;
kg. Gelet op rechtsoverweging 5.6 van het&#13;
tussenarrest van 8 juli 2003 betekent dit, dat&#13;
de schade van Seldenrijk kan worden bepaald&#13;
aan de hand van een prijs van ƒ 1,985 per kg.&#13;
Hiervan uitgaande heeft de pachtkamer te&#13;
Hilversum in haar vonnis van 3 april 2002 de&#13;
totale schade terecht vastgesteld op ƒ 20.620,18&#13;
zoals gevorderd.&#13;
2.3 Voor zover Burggraaf zich wil beroepen&#13;
op matiging van de schadevergoeding omdat&#13;
hij voor het gehele melkquotum een bedrag&#13;
van slechts ƒ 29.086,40 heeft ontvangen en dat&#13;
bedrag direct heeft aangewend ter betaling&#13;
van zijn schuldeisers, wordt dit beroep verworpen.&#13;
Uit rechtsoverweging 5.6 van het&#13;
tussenarrest van 8 juli 2003 volgt dat het&#13;
ervoor moet worden gehouden dat Burggraaf&#13;
het melkquotum voor een lagere prijs dan de&#13;
destijds geldende marktwaarde heeft verkocht;&#13;
dit komt voor zijn eigen risico en geeft&#13;
geen aanleiding de mindere opbrengst mede&#13;
ten laste van Seldenrijk te brengen. Ook de&#13;
gestelde bestemming van het geld – betaling&#13;
van schuldeisers – levert geen grond op om&#13;
tot matiging over te gaan. Al met al heeft&#13;
Burggraaf onvoldoende feiten en omstandigheden&#13;
aangevoerd ter onderbouwing van zijn&#13;
kennelijke standpunt dat toekenning van volledige&#13;
schadevergoeding tot kennelijk onaanvaardbare&#13;
gevolgen in de zin van artikel 6:109&#13;
van het Burgerlijk Wetboek zou leiden.&#13;
2.4 Uit het tussenarrest van 27 januari 2004 en&#13;
dit arrest volgt dat de grieven van Burggraaf,&#13;
voor zover niet beoordeeld in het tussenarrest&#13;
van 8 juli 2003, falen. Dit brengt mee dat de&#13;
vonnissen waarvan beroep zullen worden&#13;
bekrachtigd met veroordeling van Burggraaf&#13;
in de kosten van het hoger beroep.&#13;
3 De beslissing&#13;
Het hof, rechtdoende in hoger beroep,&#13;
bekrachtigt de tussen partijen gewezen vonnissen&#13;
van de pachtkamer te Hilversum van&#13;
31 oktober 2001 en 3 april 2002, waarvan&#13;
beroep;&#13;
veroordeelt Burggraaf in de kosten van het&#13;
hoger beroep, aan de zijde van Seldenrijk&#13;
begroot op € 193,– wegens griffierecht en&#13;
€ 817,50 wegens salaris.</content><legacyfootnotes/><footnotes><footnote/></footnotes><auteurs/><published>2005-10-01 00:00:00</published><modified>2005-10-01 00:00:00</modified><editiondate>2005-10-01</editiondate><htmlpath>https://denhollander.info/artikel/4324</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1991</searchword><id>6189</id><udhid>UDH:TvAR/6189</udhid><titel>Het Nieuw Burgerlijk Wetboek en de Landinrichtingswet</titel><searchwords><searchword>TvAR 1/1991</searchword><searchword>UDH:TvAR/6189</searchword></searchwords><attachments><attachment><name>1991_nr 1_Artikel_Meinema.pdf</name><extention>pdf</extention><url>https://denhollander.info/download/5983/ci</url></attachment></attachments><inleiding>1. INLEIDING&#13;
Bij Koninklijk Besluit1 is de datum van inwerkingtreding van de Boeken 3, 5 en 6 van&#13;
het Nieuw Burgerlijk Wetboek (NBW) bepaald op 1 januari 1992. Tegelijkertijd&#13;
wordt een aantal wetten, waaronder de Landinrichtingswet2, aangepast. Aanpassing&#13;
van de Landinrichtingswet door het eenvoudigweg substitueren van de begrippen uit&#13;
het NBW zou tot ongewenste gevolgen leiden. Dit houdt verband met het volgende.&#13;
Voor het leggen en houden van boven- en ondergrondse leidingen in, op of boven de&#13;
eigendom van derden wordt veelal op basis van art. 5, derde lid, sub b van de&#13;
Belemmeringen wet Privaatrecht3 een zakelijk recht gevestigd dat niet met name in het&#13;
Burgerlijk Wetboek wordt genoemd. Op dit zakelijk recht zijn ingevolge art. 5, vierde&#13;
lid van genoemde wet in hoofdzaak de regelen van toepassing die gelden voor het&#13;
recht van opstal.&#13;
Vanwege de verruiming van het opstalrecht en het recht van erfdienstbaarheid in&#13;
respectievelijk de Titels 8 en 6 van Boek 5 NBW en de nieuwe figuur van kwalitatieve&#13;
verplichtingen van art. 252, Boek 6 NBW is er aan het zakelijk recht als bedoeld in&#13;
art. 5, derde lid, sub b van de Belemmeringenwet Privaatrecht, in de wandeling 'BPrecht'&#13;
genoemd, geen behoefte meer. Ingevolge de Invoeringswet Boeken 3,5 en 6&#13;
Nieuw BW4 wordt dit BP-recht voor de toekomst afgeschaft. Het overgangsrecht5&#13;
bepaalt dat op vóór 1 januari 1992 gevestigde BP-rechten de bepalingen van Titel 8,&#13;
Boek 5 van het NBW van toepassing zullen zijn (recht van opstal). De&#13;
rechthebbende ten aanzien van een BP-recht valt onder het regime van de huidige&#13;
Landinrichtingswet niet onder de definitie van 'eigenaar' in art. 1, maar onder de&#13;
definitie van 'rechthebbende' in hetzelfde artikel. Bij ongewijzigd blijven van de&#13;
definities van 'eigenaar' en 'rechthebbende' zou bij inwerkingtreding van het NBW,&#13;
de opstaller wiens recht betreft het leggen en houden van leidingen in, op of boven de&#13;
onroerende zaak van een ander onder de omschrijving van 'eigenaar' ex art. 1,&#13;
Landinrichtingswet komen te vallen. De betreffende opstalier zou dan:&#13;
- stemrecht krijgen,&#13;
- de regels voor toedeling van een eigenaar volgen,&#13;
- als eigenaar moeten bijdragen in de ruilverkavelingskosten. Deze ongewenste gevolgen zijn ondervangen door wijziging van de definities van&#13;
'eigenaar' en 'rechthebbende' in art. 1 van de Landinrichtingswet.</inleiding><content>2. DE GEWIJZIGDE DEFINITIES VAN 'EIGENAAR' EN 'RECHTHEBBENDE' IN ART. 1 VAN DE&#13;
LANDINRICHTINGSWET&#13;
De vigerende definities en de gewijzigde definities zoals die op 1 januari 1992 van&#13;
kracht worden luiden als volgt:&#13;
'eigenaar' (vigerend): hij, die een recht van eigendom, opstal, erfpacht, beklemming,&#13;
gebruik of bewoning heeft op tot het blok behorende onroerende goederen,&#13;
(gewijzigd): hij, die eigenaar is van een tot het blok behorende onroerende zaak en hij,&#13;
aan wie een recht van opstal, erfpacht, beklemming, vruchtgebruik, gebruik of&#13;
bewoning toebehoort, waaraan een in het blok begrepen onroerende zaak is onderworpen,&#13;
met dien verstande, dat onder het recht van opstal niet wordt begrepen dat&#13;
recht voor zover het betreft het leggen en houden van leidingen in, op of boven de&#13;
onroerende zaak van een ander.&#13;
'rechthebbende', (vigerend): de eigenaar en hij, die een niet onder de omschrijving&#13;
van eigenaar genoemd zakelijk recht of een recht van huur heeft op tot het blok&#13;
behorende onroerende goederen.&#13;
(gewijzigd): de eigenaar en hij, aan wie een niet onder de omschrijving van eigenaar&#13;
genoemd beperkt recht toebehoort, waaraan een tot het blok behorende onroerende&#13;
zaak is onderworpen, hij aan wie met betrekking tot zulk een zaak een recht van huur&#13;
toebehoort of hij aan wie met betrekking tot zulk een zaak een recht als bedoeld in art.&#13;
6.5.3.4 (art. 252 Boek 6, de kwalitatieve verplichtingen, W.M.) van het Burgerlijk&#13;
Wetboek toebehoort.&#13;
Aldus blijft de opstaller wiens recht betreft het hebben en houden van leidingen, etc,&#13;
slechts 'rechthebbende'. Het onderscheid tussen 'eigenaar' en 'rechthebbende' is van&#13;
groot belang in verband met de procedures in een landinrichtingsproject zoals hierna&#13;
zal worden toegelicht.&#13;
3. DE STEMMING OVER RUILVERKAVELING&#13;
De beslissing of ruilverkaveling zal plaatsvinden, wordt genomen door de bij het&#13;
kadaster bekend staande eigenaren en de geregistreerde pachters op een daartoe te&#13;
houden stemming.&#13;
Een ruilverkaveling is aangenomen als ofwel meer dan de helft van het aantal&#13;
uitgebrachte stemmen voor is, ofwel als het aantal voorstemmers meer dan de helft&#13;
van de gestemde oppervlakte grond vertegenwoordigt.&#13;
Zoals hiervoor vermeld, valt de rechthebbende ten aanzien van een BP-recht niet&#13;
onder de definitie van 'eigenaar' in art. 1, Landinrichtingswet. Hij heeft dan ook geen&#13;
stemrecht. De 'normale' opstaller heeft dit wel, nl. een hoofdelijk stemrecht en een half oppervlakte-stemrecht (art. 66, tweede lid, sub b Landinrichtingswet). Uit een&#13;
ingesteld onderzoek is gebleken dat gemiddeld in een ruilverkaveling ongeveer 15%&#13;
van de oppervlakte is belast met een BP-recht. Voor een ruilverkaveling met een&#13;
oppervlakte van 6000 ha (de gemiddelde oppervlakte van ruilverkavelingsprojecten)&#13;
betekent dit, indien de gerechtigden ten aanzien van BP-rechten wel eigenaar in de zin&#13;
van art. 1, Landinrichtingswet zouden zijn (of worden na 1 januari 1992) zij - afgezien&#13;
van het hoofdelijk stemrecht - een oppervlakte-stemrecht zouden hebben voor een&#13;
oppervlakte van 450 ha (Vi x 15% van 6000 ha). Gelet op het geringe belang dat een&#13;
BP-gerechtigde heeft bij het al of niet doorgaan van een ruilverkaveling zou hij&#13;
hierdoor een onevenredig zware stem hebben in het besluit tot ruilverkaveling. Door&#13;
wijziging van de definitie van 'eigenaar' in art. 1, Landinrichtingswet wordt voorkomen&#13;
dat de BP-gerechtigde die na de inwerkingtreding van het NBW een 'normale'&#13;
opstaller wordt, stemrecht krijgt.&#13;
4. HER VERKAVELING EN HET RECHT VAN DE EIGENAAR&#13;
Een van de bepalingen met betrekking tot het recht van de eigenaar luidt: iedere&#13;
eigenaar heeft aanspraak op het verkrijgen van een recht van dezelfde aard als hij had&#13;
op de in een blok gelegen onroerende goederen (art. 139, eerste lid, Landinrichtingswet).&#13;
Daar het hier om de aard van het eigenaarsrecht gaat, betekent dit, dat het bij&#13;
voorbeeld niet mogelijk is een recht van eigendom te vervangen door bloot eigendom&#13;
belast met een recht van opstal. Immers, volle eigenaar, bloot eigenaar en opstalier&#13;
vallen allen onder de definitie van 'eigenaar' in art. 1, Landinrichtingswet. Zou ook&#13;
de BP-gerechtigde eigenaar zijn in de zin van art. 1, Landinrichtingswet, dan zou het&#13;
niet mogelijk zijn een niet met een BP-recht belast perceel te ruilen met een wel met&#13;
dit recht belast perceel. Het ruilproces, dat vooral plaatsvindt ten behoeve van de&#13;
verbetering van de agrarische bedrijfsstructuur, zou hierdoor in belangrijke mate&#13;
worden bemoeilijkt of zelfs onmogelijk worden.&#13;
Ook om die reden valt in het gewijzigde art. 1, Landinrichtingswet de opstaller wiens&#13;
recht betreft het leggen en houden van leidingen etc, niet onder het begrip eigenaar.&#13;
Het desbetreffende opstalrecht zal, zoals thans voor het BP-recht geldt, vallen onder&#13;
de werking van Titel 3, Hoofdstuk VII, Landinrichtingswet (slechts 1 artikel bevattende:&#13;
art. 160): 'Bepalingen omtrent andere rechten'.&#13;
5. B EPALINGEN OMTRENT ANDERE RECHTEN&#13;
Art. 160, Landinrichtingswet bevat de bepalingen met betrekking tot de andere dan&#13;
de eigenaarsrechten. Een van de bepalingen (uit het eerste lid) luidt: in elk blok&#13;
worden de niet onder Titel 1 (Titel 1 van Hoofdstuk VII bevat de bepalingen met&#13;
betrekking tot het recht van de eigenaar, W.M.) begrepen zakelijke rechten, geregeld&#13;
of opgeheven onder regeling van de geldelijke gevolgen daarvan. Op grond van deze&#13;
bepalingen wordt het BP-recht geregeld, dat wil zeggen dat de BP-rechten overgaan&#13;
van de oude percelen op de nieuw gevormde kavels ter plaatse. Dit betekent dat eén eigenaar die een niet met een BP-recht belast perceel inbrengt, een kavel toegedeeld&#13;
kan krijgen die wel met een BP-recht belast is (onder regeling van de geldelijke&#13;
gevolgen hiervan). De inwerkingtreding van het NBW brengt hier geen materiële&#13;
wijziging in aan, immers door de gewijzigde definitie van 'eigenaar' blijft ook het&#13;
opstalrecht met betrekking tot het hebben en houden van leidingen etc, onder de&#13;
werking van art. 160, Landinrichtingswet vallen. Op dit punt wordt art. 160 dan ook&#13;
niet gewijzigd.&#13;
Nog een enkele opmerking over het begrip 'lasten' van art. 160, eerste lid, Landinrichtingswet.&#13;
De vraag is wat daaronder moet worden verstaan. De rechtspraak is&#13;
hierover verdeeld.6 De kwalitatieve verplichtingen van art. 252, Boek 6 NBW zullen&#13;
echter in ieder geval onder het begrip 'lasten' zijn begrepen, zoals blijkt uit de&#13;
Memorie van Toelichting, Invoeringswet Boeken 3, 5 en 6 nieuw BW, tiende&#13;
gedeelte.7&#13;
6. DE DOOR DE EIGENAREN TE BETALEN KOSTEN&#13;
De door de gezamenlijke eigenaren te betalen kosten worden omgeslagen over de&#13;
kavels naar de mate van het nut dat de eigenaar heeft van de Landinrichting. Terzake&#13;
van het door de eigenaar verschuldigde bedrag rust op de hem toegedeelde kavels&#13;
onder de naam van 'Landinrichtingsrente' een schuldplichtigheid ten behoeve van het&#13;
Rijk.&#13;
Het vigerende art. 224, Landinrichtingswet bepaalt in het eerste lid: de rente wordt&#13;
geheven van degene die krachtens zakelijk recht het genot heeft van een kadastraal&#13;
perceel. Naast de aanpassing aan de terminologie van het NBW zal aan art. 224 een&#13;
derde lid worden toegevoegd, luidende: 'ingeval van recht van opstal is de rente&#13;
slechts verschuldigd, voor zover zodanig recht niet betreft het leggen en houden van&#13;
leidingen in, op of boven de onroerende zaak van een ander'. Deze aanvulling houdt&#13;
verband met de wijziging van art. 1, Landinrichtingswet inzake de omschrijving van&#13;
eigenaar.&#13;
De aanvulling is hier wellicht zo expliciet opgenomen, omdat het begrip 'eigenaar'&#13;
uit het eerste lid van art. 224, Landinrichtingswet betreft de eigenaar na landinrichting,&#13;
waarop mogelijk niet meer de definitie van art. 1, Landinrichtingswet van&#13;
toepassing is. Naar mijn mening is de aanvulling enigszins overbodig, aangezien toch&#13;
niet gezegd kan worden dat de opstalier wiens recht betreft het hebben en houden van&#13;
leidingen etc, het 'genot' heeft van de met zijn recht belaste onroerende zaak. Hoe&#13;
het ook zij, door toevoeging van een derde lid aan art. 224, Landinrichtingswet wordt&#13;
in ieder geval duidelijkheid geschapen. Prijsvraag Agrarisch Recht&#13;
Ter gelegenheid van het 50-jarig bestaan van het tijdschrift Agrarisch Recht (voorheen:&#13;
de Pacht) schrijft het bestuur van de Stichting De Pacht een prijsvraag uit voor&#13;
wetenschappelijke bijdragen (artikelen/scripties) op het gebied van het agrarisch&#13;
recht in ruime zin. De landbouw staat momenteel sterk in de belangstelling (superheffing,&#13;
mestproblematiek, graanproduktie) en ook het agrarisch recht maakt een grote&#13;
ontwikkeling door. De Stichting stelt zich ten doel de wetenschappelijke bestudering&#13;
van dit interessante rechtsgebied te bevorderen.&#13;
De prijsvraag staat open voor studenten aan een universiteit of hogeschool en voor&#13;
diegenen die op 1 januari 1991 nog niet langer dan een jaar zijn afgestudeerd.&#13;
De omvang van de bijdrage dient ten minste 20 bladzijden (A4, regelafstand 1 1/2)&#13;
te zijn.&#13;
De eerste prijs bedraagt ƒ 5000,-; de tweede prijs ƒ3000,- en de derde prijs ƒ 1500,-.&#13;
De bekroonde bijdragen zullen worden gepubliceerd, afhankelijk van de omvang&#13;
hetzij in Agrarisch Recht, hetzij als afzonderlijke uitgave. Ook niet bekroonde&#13;
bijdragen kunnen voor publikatie in aanmerking komen. Reeds gepubliceerde artikelen&#13;
en scripties komen niet voor mededinging in aanmerking.&#13;
De jury is als volgt samengesteld: prof. mr. W. Brussaard, Wageningen (voorzitter);&#13;
mr. M. Brabers, Gouda; mr. D.W. Bruil, 's-Gravenhage; prof. mr. P. de Haan,&#13;
Oostermeer; mr. G. Heida, Drachten; prof. mr. A.H.T. Heisterkamp, Glimmen;&#13;
mr. A.G. Maris, Doorwerth.&#13;
Bijdragen dienen voor 1 april 1991 te worden gezonden aan: mr. D.W. Bruil, Van&#13;
Boetzelaerlaan 31, 2581 AB 's-Gravenhage. Bij laatstgenoemde is ook informatie te&#13;
verkrijgen: tel 071-277730/ 070-3585094.</content><legacyfootnotes>1. KB van 20 februari 1990, Stb. 1990, 90.&#13;
2. Landinrichtingswet: Stb. 1985, 299. Aanpassing Landinrichtingswet: artikel XXVII, Invoeringswet&#13;
Boeken 3, 5 en 6 nieuw BW (tiende gedeelte), Stb. 1989, 492.&#13;
3. Stb. 1927, 159.&#13;
4. Artikel XL, Invoeringswet Boeken 3, 5 en 6 nieuw BW (achtste gedeelte), Stb. 1989, 490.&#13;
5. Invoeringswet Boeken 3, 5 en 6 nieuw BW (twaalfde gedeelte, art. 38). Tweede Kamer 1985-1986,&#13;
19 528, nrs. 1-2.&#13;
6. Prof. mr. P. de Haan, onroerendgoedrecht, deel c, Landinrichting, blz. 170.&#13;
7. Tweede Kamer, vergaderjaar 1987-1988, 20503, nr. 3, blz. 15.&#13;
</legacyfootnotes><footnotes><footnote/></footnotes><auteurs>Ir. W. Meinema</auteurs><published>1991-01-01 00:00:00</published><modified>1991-01-01 00:00:00</modified><editiondate>1991-01-01</editiondate><htmlpath>https://denhollander.info/artikel/6189</htmlpath></article>
</articles></edition>
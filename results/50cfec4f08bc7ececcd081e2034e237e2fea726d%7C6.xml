<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2019</searchword><id>15499</id><udhid>UDH:TvAR/15499</udhid><titel>Wetgeving en literatuur</titel><searchwords><searchword>TvAR 4/2019</searchword><searchword>UDH:TvAR/15499</searchword></searchwords><attachments><attachment><name>20331.pdf</name><extention>pdf</extention><url>https://denhollander.info/download/20331/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;Gecombineerde opgave&lt;/h4&gt;&lt;p&gt;De Regeling landbouwtelling en gecombineerde opgave 2019 is verschenen in &lt;span class="italic"&gt;Stcrt&lt;/span&gt;. 2019, nr. 10444. De bij deze regeling gepubliceerde vraagstelling vormt de grondslag om in 2019 gecombineerd de opgave te doen voor de landbouwtelling op grond van de Landbouwwet, de opgave gebruik gewaspercelen op grond van het Uitvoeringsbesluit Meststoffenwet, de verzamelaanvraag op grond van de Uitvoeringsregeling rechtstreekse betalingen GLB, de aangifte van de CO2-jaarvracht van glastuinbouwbedrijven op grond van de Wet milieubeheer, de opgave voor aanspraak op betalingen uit het Diergezondheidsfonds op grond van de Gezondheids- en welzijnswet voor dieren en voor het verstrekken van informatie of een betaalverzoek in het kader van twee steunregelingen die onderdeel zijn van het plattelandsontwikkelingsprogramma.&lt;/p&gt;&lt;h2&gt;Pacht&lt;/h2&gt;&lt;h4&gt;Geliberaliseerde overeenkomst&lt;/h4&gt;&lt;p&gt;In &lt;span class="italic"&gt;JBN&lt;/span&gt; 2019/9 vestigt J.W.A. Rheinfeld de aandacht op de beschikking van de Centrale Grondkamer van 22 november 2017, &lt;span class="italic"&gt;TvAR&lt;/span&gt; 2018/5925 (Landbank B.V./Joosen), inzake de tussentijdse opzegbaarheid van een geliberaliseerde pachtovereenkomst. Ook gaat hij in op de komende herziening van het pachtrecht.&lt;/p&gt;&lt;h4&gt;Voorkeursrecht&lt;/h4&gt;&lt;p&gt;Het voorgaande betekent dat Sunfield en Van Zessen Claer het pachtervoorkeursrecht van Van Zessen Claer pas hebben gevestigd toen bekend was dat de Gemeente een voorkeursrecht uit hoofde van de Wvg had. Redelijke wetsuitleg brengt mee dat de uitzondering in art. 10 lid 2 sub f Wvg, waarbij vervreemding van het perceel waarop een gemeentelijk voorkeursrecht rust aan de pachter mogelijk is zonder eerst de gemeente in de gelegenheid te stellen bedoeld perceel te kopen, alleen geldt indien de pachter reeds vóór de vestiging van het gemeentelijk voorkeursrecht de hoedanigheid van pachter in de zin van hoofdstuk 1 1400073811 9A van de Pachtwet had. Sunfield had daarom op grond van art. 10 lid 1 Wvg de plicht eerst de Gemeente in de gelegenheid te stellen de in het geding zijnde percelen te kopen, alvorens tot verkoop en levering aan Van Zessen Claer over te gaan. Sunfield en Van Zessen Claer hebben een koopovereenkomst gesloten en leveringshandelingen verricht die de kennelijke strekking hadden afbreuk te doen aan de voorkeurspositie van de Gemeente. Tot dat oordeel komt het hof vanwege de navolgende omstandigheden tezamen. Sunfield heeft zich niet aan haar hiervoor onder 4.3 genoemde wettelijke aanbiedingsplicht gehouden en ook niet enig overleg met de Gemeente daarover gevoerd. Nadat Sunfield en van Zessen Claer op de hoogte waren geraakt van het voorkeursrecht van de Gemeente, hebben zij de/een (onder)pacht overeenkomst op schrift gesteld en ter inschrijving aan de Grondkamer gezonden. De onderpachter in deze pachtovereenkomst is een rechtspersoon, Van Zessen Claer, met de bedrijfsomschrijving: ‘De ontwikkeling van plannen voor het gebied rond en op het huidige vliegveld Valkenburg en alles wat daarmee samenhangt of daartoe bevorderlijk kan zijn.’ Van Zessen Claer is pas in mei 2002 opgericht, toen al geruime tijd bekend was dat er plannen waren om het gebied rond Valkenburg in de toekomst niet meer voor agrarische doeleinden, maar voor woningbouw te bestemmen. Sunfield en Van Zessen Claer hadden geen schriftelijke toestemming van de verpachter ( [X] ) voor de onderpacht. Van Zessen Claer heeft de aan haar verpachte gronden ook nimmer zelf voor agrarische doeleinden in gebruik gehad. Voorts zijn de gronden aan Van Zessen Claer verkocht op de dag waarop Sunfield de percelen op grond van haar pachtervoorkeursrecht van [X] kon verkrijgen. Dat de notaris een voetverklaring voor de levering heeft afgegeven, doet onvoldoende af aan (de kennelijkheid van) de strekking waarmee de rechtshandelingen zijn verricht. Hof Den Haag 16-06-2005, ECLI:NL:GHSGR:2005:1111&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Het hof oordeelt dat de fosfaatrechten in beginsel van de pachter zijn en dat er geen reden is de rechten aan de verpachter over te dragen bij het einde van de pacht. Alleen in het geval de verpachter langdurig bedrijfsmiddelen aan de pachter ter beschikking heeft gesteld die voor het bedrijf van de pachter van overwegend belang zijn om zijn bedrijf te kunnen exploiteren, heeft de verpachter een aanspraak op fosfaatrechten. De eisen van redelijkheid en billijkheid brengen mee dat onder bepaalde voorwaarden een verplichting tot overdracht bestaat. De rechtvaardiging hiervoor bestaat uit drie samenhangende redenen. Onder de volgende voorwaarden is de pachter verplicht tot overdracht van fosfaatrechten aan de verpachter:&lt;/p&gt;&lt;ul&gt;&lt;li class="streepjes"&gt;tussen verpachter en pachter bestond op 2 juli 2015 een reguliere pachtovereenkomst of een geliberaliseerde pachtovereenkomst die bij het aangaan 12 jaar of langer duurt;&lt;/li&gt;&lt;li class="streepjes"&gt;het betreft hoevepacht of pacht van minimaal 15 ha grond of pacht van een gebouw; het gebouw moet specifiek zijn ingericht voor de melkveehouderij en voor de uitoefening daarvan noodzakelijk zijn en door de verpachter ten behoeve van het bedrijf van de pachter aan de pachter ter beschikking zijn gesteld;&lt;/li&gt;&lt;li class="streepjes"&gt;de fosfaatrechten worden voor 50% toegerekend aan de gebouwen en 50% aan de grond die de pachter op 2 juli 2015 ten behoeve van het gehouden vee ten dienste stonden en naar verhouding toegerekend aan het gepachte;&lt;/li&gt;&lt;li class="streepjes"&gt;de verpachter dient aan de pachter 50% van de marktwaarde van de over te dragen fosfaatrechten per datum einde pachtovereenkomst te betalen.&lt;/li&gt;&lt;/ul&gt;&lt;p&gt;Hof Arnhem-Leeuwarden 26-03-2019, &lt;/p&gt;&lt;p&gt;ECLI: NL: GHARL: 2019: 2544&lt;/p&gt;&lt;h4&gt;Pachtvorm&lt;/h4&gt;&lt;p&gt;Art. 70f lid 3 en lid 5 Pachtwet. De kern van de zaak is de kwalificatie van de tussen partijen gesloten gebruikersovereenkomst van 2006. Het is geen teeltovereenkomst als bedoeld in art. 70f lid 3 Pachtwet omdat niet aan de formele vereisten is voldaan. Er zijn onvoldoende aanknopingspunten voor een eenmalige pachtovereenkomst. Het hof oordeelt dat het een reguliere pachtovereenkomst voor de duur van één jaar is. De door de grondkamer vastgestelde pachtprijs heeft te gelden als de tussen partijen overeengekomen pachtprijs. Dit betekent dat de vordering van verpachter tot betaling van de helft van de afgesproken pachtsom alsnog wordt afgewezen en de vordering van pachter tot terugbetaling van het teveel door hem betaalde wordt toegewezen. Hof Arnhem-Leeuwarden 02-04-2019, ECLI: NL: GHARL: 2019: 2921&lt;/p&gt;&lt;h4&gt;Regulier&lt;/h4&gt;&lt;p&gt;Voortzetting gebruik na afloop eenmalige pachtovereenkomst kwalificeert als een reguliere overeenkomst. Vastlegging. Hof Arnhem-Leeuwarden 26-03-2019, ECLI: NL: GHARL: 2019: 2647&lt;/p&gt;&lt;h4&gt;Medepacht&lt;/h4&gt;&lt;p&gt;7:365, 376 en 317 BW Ontslag uit medepacht. Vorderingen van pachters (broers) over en weer en van verpachter tot ontslag. Verpachter vordert ook ontbinding wegens niet-bedrijfsmatige exploitatie van ander perceel. Die vordering heeft de pachtkamer toegewezen en de vordering van de verpachter tot ontslag uit medepacht van de niet (meer) bedrijfsmatig betrokken pachter. Het hof bekrachtigt. Het hof bekrachtigt ook de afwijzing van de vordering tot vastlegging van een reguliere pachtovereenkomst van een voortgezette eenmalige overeenkomst. Hof Arnhem-Leeuwarden 19-03-2019, ECLI: NL: GHARL: 2019: 2462&lt;/p&gt;&lt;h4&gt;Opzegging&lt;/h4&gt;&lt;p&gt;Pachtzaak eindvonnis. Medepacht. Gepachte duurzaam in gebruik willen nemen. Dringend eigen gebruik. Wel of niet in overeenstemming exploiteren overeenkomstig de pachtovereenkomst. Alle vorderingen verpachter afgewezen. Rechtbank De Haag 15-01-2019, ECLI:NL:RBDHA:2019:3289&lt;/p&gt;&lt;p&gt;Onderpacht&lt;/p&gt;&lt;p&gt;Pachtzaak tussenvonnis. Is er sprake van onderpacht van het verpachte of wordt het verpachte zelf geëxploiteerd? Op basis van de overgelegde financiële gegevens acht de pachtkamer voorshands bewezen dat [gedaagde] niet de dagelijkse leiding over de exploitatie van het gepachte heeft en dat hij het verpachte niet persoonlijk gebruikt. Niettemin zal [gedaagde] in de gelegenheid worden gesteld tegen voornoemd bewijsvermoeden tegenbewijs te leveren in de zin dat hij wel de dagelijkse leiding over de exploitatie van het verpachte heeft en deelt in de opbrengsten en risico’s van de teelt van de fresia’s op het verpachte. Rechtbank Den Haag 18-12-2019, ECLI:NL:RBDHA:2018:16310&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Erfdienstbaarheid&lt;/h4&gt;&lt;p&gt;Art. 5:79 BW bepaalt dat de rechter een erfdienstbaarheid kan opheffen indien de eigenaar van het heersende erf geen redelijk belang bij de uitoefening meer heeft en niet aannemelijk is dat het redelijk belang daarbij zal terugkeren. Over dit wetsartikel heeft de Hoge Raad in zijn arrest van 28 maart 2014 (ECLI:NL:HR:2014:736) het volgende overwogen: ‘Reeds uit de bewoordingen van deze bepaling volgt dat de beoordelingsmaatstaf uitgaat van alleen het belang van de gerechtigde bij de uitoefening van zijn recht, hetgeen betekent dat de belangen van de eigenaar van het dienende erf bij opheffing geen rol spelen (behoudens in het geval van misbruik van bevoegdheid). Deze uitspraak is bevestigd in het recent gewezen arrest van de Hoge Raad van 21 december 2018, ECLI:NL:HR:2018:2373. Het hof zal bij de beoordeling van de vraag of er al dan niet een redelijk belang bestaat bij het uitoefenen van de erfdienstbaarheid zoals die er nu ligt dan ook uitgaan van het aan de kant van verweerder gelegen belang, enige vorm van afweging van zijn belang tegen het belang van appellant is bij een vordering op grond van art. 5.79 BW niet aan de orde, behoudens het geval van misbruik van bevoegdheid. Hof Arnhem-Leeuwarden 26-02-2019, ECLI:NL:GHARL:2019:1770&lt;/p&gt;&lt;h4&gt;Gedoogplicht&lt;/h4&gt;&lt;p&gt;Bij de behandeling van de Invoeringswet Omgevingswet is een amendement ingediend dat voorziet in een gebruiksvergoeding voor rechthebbenden bij het opleggen van een gedoogplicht voor commerciële partijen (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 34986, nr. 50).&lt;/p&gt;&lt;h4&gt;Kabelschade&lt;/h4&gt;&lt;p&gt;Ook al is de Klic-melding niet verplicht bij handmatig slaan van grondpotten, toch kan het zijn dat men onrechtmatig handelt door die melding achterwege te laten. Rechtbank Midden-Nederland 06-03-2019, ECLI: NL: RBMNE: 2019: 957 &lt;/p&gt;&lt;h4&gt;Koop&lt;/h4&gt;&lt;p&gt;Geschil over de vraag of tussen partijen een (onvoorwaardelijke) koopovereenkomst tot stand is gekomen waarbij appellanten een boerderij van geïntimeerden hebben gekocht. Bij de beantwoording van die vraag is van belang of partijen (opschortende) voorwaarden in de zin van een door appellanten te verkrijgen financiering en een appellanten conveniërend bouwkundig onderzoek zijn overeengekomen. Subsidiair speelt de vraag of appellanten een beroep toekomt op dwaling of non-conformiteit. Voorts verschillen partijen van mening over de vraag of appellanten gehouden zijn een boetebedrag en/of schadevergoeding aan geïntimeerden te betalen, waarbij (ook) over de hoogte van de eventueel te betalen schade de standpunten uiteenlopen. Hof Arnhem-Leeuwarden 12-03-2019, ECLI: NL: GHARL: 2019: 2223&lt;/p&gt;&lt;h4&gt;Omgevingswet&lt;/h4&gt;&lt;p&gt;Het wetsvoorstel Aanvullingswet grondeigendom Omgevingswet is gewijzigd. Het huidige art. 6.24 Wro – op grond waarvan bijdragen gevraagd kunnen worden voor gebiedsontwikkeling - zou gaan vervallen, maar daar is nu op teruggekomen. Er is een art. 13.22 ingevoegd: ‘1. Het college van burgemeester en wethouders, gedeputeerde staten of Onze Minister van Binnenlandse Zaken en Koninkrijksrelaties kunnen in een overeenkomst over bij algemene maatregel van bestuur aangewezen activiteiten bepalingen opnemen over financiële bijdragen voor ontwikkelingen van een gebied op basis van een omgevingsvisie of programma. 2. Op de overeenkomst is art. 16.138 van overeenkomstige toepassing.’(&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 35133, nr. 5 (Nota van wijziging)).&lt;/p&gt;&lt;h4&gt;Ondererfpacht&lt;/h4&gt;&lt;p&gt;Beroep op contractueel boetebeding naar maatstaven van redelijkheid en billijkheid onaanvaardbaar. Rechtbank Den Haag 03-04-2019, ECLI: NL: RBDHA: 2019: 2821&lt;/p&gt;&lt;h4&gt;Uitweg&lt;/h4&gt;&lt;p&gt;Eigenaar van Duits perceel (dat niet betrokken is geweest bij de Nederlandse ruilverkaveling) wil uitweg over Nederlands perceel (een privéweg) naar Nederlandse openbare weg. Rechtsmacht. Toepasselijk recht. Verkrijging van een erfdienstbaarheid door verjaring op de voet van art. 3:99 BW? Invulling ‘goede trouw’. Verkrijging van een erfdienstbaarheid op de voet van art. 3:105 BW? Bezit? Zekere ‘strijdbare verhouding’ vereist. Art. 95 Overgangswet NBW. Zichtbaar en voortdurend teken van toegang tot de privéweg. Alternatieve mogelijkheid via buurweg (art. 719 oud BW) of redelijkheid en billijkheid (HR 4 november 1988)? HR 24 februari 2012 (verrijkingsactie na ruilverkaveling) is niet van toepassing. Rechtbank Gelderland 27-03-2019, ECLI: NL: RBGEL: 2019: 1453&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Afwijking bestemmingsplan&lt;/h4&gt;&lt;p&gt;De afwijking van het bestemmingsplan betreft uitsluitend bouwregels over de precieze locatie van de bebouwing en de dakhelling. De gestelde verslechtering van het woon- en leefklimaat door een toename van de emissies van geur, geluid en fijnstof en de daarmee gepaard gaande gezondheidsrisico’s, had ook veroorzaakt kunnen worden door het bouwen van pluimveestallen in overeenstemming met deze bouwregels. Het college heeft bij de rechtbank toegelicht dat in dit geval door de afwijking van het bestemmingsplan de afstand tussen de op te richten pluimveestallen en de woningen van [appellant sub 1] en [appellant sub 3] groter is dan indien de stallen overeenkomstig de bouwregels zouden worden gebouwd. Zou overeenkomstig de bouwregels worden gebouwd, dan zou die afstand onderscheidenlijk 128 m en 68 m zijn, terwijl die afstand in de vergunde situatie onderscheidenlijk 149 m en 114 m is. In vergelijking met de bouwmogelijkheden die het bestemmingsplan biedt, zal het bouwplan daarom volgens het college juist tot een gunstiger woon- en leefklimaat bij de woningen van [appellant sub 1] en [appellant sub 3] leiden. [appellant sub 1] en [appellant sub 3] hebben dit niet betwist. Onder deze omstandigheden heeft het college in de door [appellant sub 1] en [appellant sub 3] gestelde hinder en gezondheidsrisico’s in redelijkheid geen aanleiding hoeven zien de omgevingsvergunning voor afwijking van het bestemmingsplan te weigeren. De rechtbank heeft voorts terecht overwogen dat het college ten behoeve van de vergunningverlening geen advies van de GGD behoefde in te winnen. ABRvS 27-02-2019, ECLI:NL:RVS:2019:617&lt;/p&gt;&lt;h4&gt;Verharding&lt;/h4&gt;&lt;p&gt;Op het perceel groeit gras dat in opdracht van [appellant] wordt gemaaid ten behoeve van veevoer. Anders dan het college stelt, is dat agrarisch gebruik. Nu de verharding, zoals [appellant] onweersproken heeft gesteld, dient om bij drassigheid een berijdbaar gedeelte te hebben of om tijdelijk een (maai)machine te kunnen stallen, bestaat geen aanleiding voor het oordeel dat de verharding niet strekt ten behoeve van het agrarisch gebruik van het perceel. Gelet hierop is de aanleg van de verharding van 15 m² volgens het ontwerpbestemmingsplan omgevingsvergunningvrij en bestaat, anders dan de rechtbank heeft overwogen, concreet zicht op legalisering van de overtreding. Dat het ontwerpbestemmingsplan tot op heden nog niet is vastgesteld, geeft geen aanleiding voor een ander oordeel. Het college heeft ter zitting van de Afdeling weliswaar gesteld dat de vaststelling van het bestemmingsplan vertraging heeft opgelopen, maar heeft niet aannemelijk gemaakt dat op voorhand duidelijk is dat het ontwerpbestemmingsplan geen rechtskracht zal verkrijgen. Ook is niet gebleken dat de oorzaak van de vertraging betrekking heeft op de in dit geval van toepassing zijnde regels uit het ontwerpbestemmingsplan omtrent de aanleg van oppervlakteverhardingen. Het betoog slaagt. ABRvS 27-02-2019, ECLI: NL: RVS: 2019: 587&lt;/p&gt;&lt;h4&gt;Agrarische leegstand&lt;/h4&gt;&lt;p&gt;Aan de Tweede Kamer is gezonden de reflectie van Wageningen Ecological Research (WER) op de enquête agrarische leegstand en het ruimtelijk instrumentarium. Voornaamste conclusie: het ruimtelijk instrumentarium is toereikend voor de aanpak van agrarische leegstand. &lt;span class="italic"&gt;Kamerstukken II&lt;/span&gt;, 2018/19, 29383, nr. 316. In overeenstemming met de Vereniging van Nederlandse Gemeenten en het Interprovinciaal Overleg zijn de uitkomsten van de enquête over agrarische leegstand die is gehouden naar aanleiding van de motie van de leden Ronnes en Geurts naar de Tweede Kamer gestuurd. (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 29383, nr. 317).&lt;/p&gt;&lt;h4&gt;Potstal&lt;/h4&gt;&lt;p&gt;De rechtbank heeft terecht overwogen dat het college bij de beantwoording van de vraag of het medewerking wenst te verlenen aan de omgevingsvergunning een zwaarwegend gewicht heeft kunnen toekennen aan het behoud van het door [maatschap] uitgevoerde beheer van het Oostzanerveld. Daarbij heeft het college van belang kunnen achten dat dit beheer, mede gelet op de vergroting van het door [maatschap] te beheren gebied, onmogelijk zou worden indien geen medewerking zou worden verleend aan de gevraagde uitbreiding. Weliswaar zullen [appellant sub 1] en [appellant sub 2] mogelijk gevolgen ondervinden van de potstal, maar de rechtbank heeft terecht geen grond gezien voor het oordeel dat het college in dit geval de belangen van [maatschap] bij de vergunningverlening niet zwaarder heeft mogen laten wegen. De rechtbank heeft terecht overwogen dat het college daarbij heeft kunnen betrekken dat geen sprake is van een intensieve veehouderij, maar een kleinschalig boerenbedrijf en dat wordt voldaan aan de afstand van 50 m opgenomen in de Geurverordening van de gemeente Oostzaan. Daarnaast heeft de rechtbank terecht geen grond gezien voor het oordeel dat de voorgenomen ontwikkeling, mede gelet op de bestaande situatie, dusdanige risico’s voor de volksgezondheid met zich brengt dat het college om die reden geen omgevingsvergunning heeft kunnen verlenen. [appellant sub 1] en [appellant sub 2] hebben geen andere belangen aangevoerd waarin aanknopingspunten kunnen worden gevonden voor het oordeel dat het college geen deugdelijke belangenafweging aan het besluit van 28 juli 2017 ten grondslag heeft gelegd. In de door [appellant sub 1] aangevoerde omstandigheid dat hij mogelijk op zijn perceel een tweede woning wenst te realiseren zodat zijn kinderen mantelzorg kunnen verlenen en dat met de uitbreiding van de potstal voor deze tweede woning geen aanvaardbaar woon- en leefklimaat zal bestaan ziet de Afdeling geen grond voor het oordeel dat de rechtbank ten onrechte heeft overwogen dat het college in redelijkheid omgevingsvergunning heeft kunnen verlenen. Weliswaar bestaat een voornemen van de gemeenteraad om onderzoek te doen naar mantelzorgvoorzieningen binnen de gemeente, maar het was [appellant sub 1] ten tijde van het besluit ingevolge het vigerende bestemmingsplan niet toegestaan een tweede woning ten behoeve van mantelzorg te realiseren. Verder heeft [appellant sub 1] geen concrete plannen ingediend voor het realiseren van een eventuele mantelzorgvoorziening op zijn perceel. [maatschap] heeft ter zitting van de Afdeling nader toegelicht dat hij meer fosfaatrechten heeft verworven en dat het voor hem mogelijk is meer fosfaatrechten te kopen. Gelet op deze toelichting bestaat geen grond voor het oordeel dat het college op voorhand had moeten inzien dat de uitbreiding van de potstal niet noodzakelijk is en dat om die reden het project niet zal worden uitgevoerd. De betogen falen. Beroep ongegrond. ABRvS 13-03-2019, ECLI: NL: RVS: 2019: 796&lt;/p&gt;&lt;h4&gt;Bestemmingsplan&lt;/h4&gt;&lt;p&gt;Verschillende bezwaren tegen het bestemmingsplan ‘Landelijk gebied Bronckhorst’, waarvan enkele gegrond. ABRvS 27-03-2019, ECLI: NL: RVS: 2019: 948.&lt;/p&gt;&lt;h2&gt;Landinrichting&lt;/h2&gt;&lt;h4&gt;Kavelruil&lt;/h4&gt;&lt;p&gt;Met de kamer is het hof van oordeel dat deze handelwijze van de notaris onzorgvuldig is en tuchtrechtelijk verwijtbaar. De van hem verlangde kavelruil heeft betrekking op de levering van registergoederen terwijl ook een derde, te weten [de familie X] , ter zake van die registergoederen rechten kan doen gelden. Dat is kenbaar uit de 1981-akte, in het bijzonder de bepaling onder H., die [de familie X] een recht op levering geeft dat, indien het nog van kracht is, sterker zou kunnen zijn dan het recht op levering van [bedrijf Y] krachtens de kavelruil. De notaris heeft in dit geval dan ook terecht aanleiding gezien nader onderzoek te doen. Hij heeft navraag gedaan bij [de BV] en - wederom terecht - geconstateerd dat de ontbindende voorwaarde die in onderdeel B. is opgenomen niet in vervulling is gegaan. Uit zijn onderzoek is immers gebleken dat binnen zeven jaar na het verlijden van de 1981-akte aan [de BV] weliswaar geen ontzandingsvergunning is verleend, maar [de familie X] vervolgens niet binnen één jaar na het verstrijken van die termijn van zeven jaar aan [de BV] heeft meegedeeld dat en voor welke percelen zij de ontbindende voorwaarde in vervulling wil laten gaan, zodat die ontbindende voorwaarde is vervallen. De notaris heeft ook aan [de BV] gevraagd of [de familie X] aan de bepaling onder H. nog rechten kon ontlenen en uit het ontkennende antwoord daarop van [de BV] de conclusie getrokken dat [de familie X] dat niet (meer) kon, omdat de vergunning was geweigerd en op de ontbindende voorwaarde geen aanspraak was gemaakt. De tekst van de bepaling onder H. roept de vraag op of de notaris daarnaar niet meer onderzoek had moeten doen dan hij heeft gedaan. Uit de tekst van bepaling H. vloeit immers niet ondubbelzinnig en zonder meer voort dat als de ontzandingsvergunning niet binnen zeven jaar na het verlijden van de 1981-akte is verleend daardoor ook de verplichting van [de BV] is vervallen om de registergoederen na voltooiing van ontzanding en ontgrinding terug te leveren aan [de familie X] . De bewoordingen van de bepaling onder H. laten heel wel de mogelijkheid open dat na het verstrijken van de termijn van zeven jaar en na afwijzing van de ontzandingsvergunning later alsnog een vergunning wordt verkregen en de ontzanding en ontgrinding worden voltooid. De notaris had zeker nu hij niet de bedoelingen kende van de context van de bepalingen onder A., B. en H. bij zijn onderzoek niet alleen de informatie moeten betrekken die hij van [de BV] had gekregen. Dat de bepaling onder H. in weerwil van wat [de BV] de notaris had meegedeeld ook de uitleg openliet dat [de familie X] nog wel een recht op (terug)levering had, had voor de notaris aanleiding moeten zijn voor gerede twijfel over de juistheid van de mededeling van [de BV] . Hij had het ertoe moeten leiden dat [de familie X] alsnog zou hebben verklaard (of kunnen verklaren, door in de gelegenheid te zijn gesteld zich daarover uit te laten) geen bezwaar te hebben tegen de levering door [de BV] aan [bedrijf Y] en zolang deze verklaring niet voorhanden was zijn dienstverlening moeten opschorten. Dit klachtonderdeel is dan ook gegrond. Hof Amsterdam 12-03-2019, ECLI: NL: GHAMS: 2019: 800&lt;/p&gt;&lt;h4&gt;Correctiefactor&lt;/h4&gt;&lt;p&gt;Bij besluit van 18 april 2017 heeft het college de in art. 95, tweede lid, van de Wet inrichting landelijk gebied bedoelde correctiefactor voor de landinrichting Baarderadeel vastgesteld op 0,902423. Appellant komt op tegen de wijze van totstandkoming en het resultaat van de ruilverkaveling. Duidelijk is dat, zoals hij ter zitting van de Afdeling heeft toegelicht, hij vindt dat hij in de procedure bij de civiele rechter tekort is gedaan. Dat kan echter, zoals de rechtbank terecht heeft overwogen, in het kader van de bestuursrechtelijke procedure over de vaststelling van de correctiefactor niet ter discussie worden gesteld. In de bestuursrechtelijke procedure gaat het uitsluitend over de hoogte van de door het college toegepaste correctiefactor. [appellant] heeft daarover in beroep geen gronden aangevoerd. De rechtbank heeft daarom terecht geen grond gevonden voor het oordeel dat de correctiefactor niet juist is. ABRvS 03-04-2019, ECLI: NL: RVS: 2019: 1010&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Natura 2000&lt;/h4&gt;&lt;p&gt;Over de uitspraak van het Hof van Justitie inzake de PAS en de brief daarover heeft de Tweede Kamer een aantal vragen gesteld. Het wachten is nu op de Raad van State. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 32670, nr. 144.&lt;/p&gt;&lt;p&gt;Er is een omgevingsvergunning verleend voor het plaatsen van een biomassakachel om aspergebedden te verwarmen, zeer dicht bij een Natura 2000 gebied. Uit een spoed-advies van de Stichting Advisering Bestuursrechtspraak blijkt dat de stikstofdepositie van de kachel hoger is dan is toegelaten in de toepasselijke provinciale beleidsregel. De voorzieningenrechter schorst daarom de vergunning. Verzoeker heeft ook aangevoerd dat de regeling over de programmatische aanpak stikstof onverbindend is. De voorzieningenrechter wacht echter de uitspraken van de Afdeling over de houdbaarheid van het PAS af. Rechtbank oost-Brabant 18-02-2019, ECLI: NL: RBOBR: 2019: 904&lt;/p&gt;&lt;h4&gt;Peilbesluit&lt;/h4&gt;&lt;p&gt;Het college van dijkgraaf en hoogheemraden van het Hoogheemraadschap De Stichtse Rijnlanden heeft het peilbesluit ‘Partiële herziening Kolland - peilbesluit Langbroekerwetering (2008)’ vastgesteld. Voorheen gold het peilbesluit ‘Langbroekerwetering 2008’, op grond waarvan een bovenwaterpeil van 3,83 m + NAP werd gehanteerd. In het herziende peilbesluit is voor het perceel van eisers een zomerpeil van 4,70 m + NAP en een winterpeil van 4.50 m + NAP vastgesteld. Het hoogheemraadschap heeft zich bij vaststelling van de nieuwe waterpeilen gebaseerd op de droogleggingsnorm van 70 tot 100 cm uit de ‘Beleidsnota peilbeheer 2011’ voor kleigrond. Eisers stellen zich op het standpunt dat het hoogheemraadschap bij vaststelling van de nieuwe waterpeilen had moeten afwijken van de droogleggingsnorm uit de beleidsnota. Vraag die aan de rechtbank voorligt is of het hoogheemraadschap in redelijkheid tot de conclusie heeft kunnen komen dat er geen sprake is van bijzondere omstandigheden in de zin van art. 4:84 van de Algemene wet bestuursrecht (Awb) die maken dat handelen overeenkomstig de beleidsnota gevolgen heeft voor eisers die onevenredig zijn in verhouding tot de met de beleidsnota te dienen doelen. De StAB heeft op verzoek van de rechtbank een deskundigenrapport uitgebracht. De rechtbank volgt de redeneringen en conclusies van de StAB en oordeelt dat verweerder zich ten onrechte geen rekenschap heeft gegeven van de feitelijk hogere waterpeilen en de daardoor verslechterde ontwateringssituatie op het perceel van eisers. Het beroep van eisers is gegrond. Het herziende peilbesluit wordt vernietigd. Dit betekent dat het oude peilbesluit en daarmee dus het oude bovenwaterpeil van 3,83 m + NAP, weer onverkort geldt. Rechtbank Midden-Nederland 30-01-2019, ECLI: NL: RBMNE: 2019: 411&lt;/p&gt;&lt;p&gt;Vaststelling peilbesluit IJsselmeergebied. Het peilbesluit voorziet in een flexibel peilbeheer voor het IJsselmeergebied. Eisers vrezen hiervan nadelige gevolgen te zullen gaan ondervinden. De gevolgen van het peilbesluit voor de buitendijkse gebieden zijn in het MER onderzocht en de negatieve effecten zijn als relatief beperkt beoordeeld. In de belangenafweging is hier rekening mee gehouden. Verweerder heeft de zwaarwegende belangen van waterveiligheid, voldoende zoetwatervoorraad en het belang om flexibel te kunnen inspelen op veranderende meteorologische omstandigheden in redelijkheid zwaarder kunnen laten wegen dan de belangen van eisers. Rechtbank Midden Nederland 21-02-2019, ECLI: NL: RBMNE: 2019: 821&lt;/p&gt;&lt;h4&gt;Natuurbeleid&lt;/h4&gt;&lt;p&gt;Over het natuurbeleid is een algemeen overleg gevoerd door de vaste commissie van de Tweede Kamer. Een groot aantal onderwerpen passeert de revue, waaronder de ecologische hoofdstructuur en de wolf. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 33576, nr. 144.&lt;/p&gt;&lt;h4&gt;Faunafonds&lt;/h4&gt;&lt;p&gt;Over het eerste element - het voorkomen of beperken van schade - overweegt de Afdeling dat [wederpartij] gehouden is maatregelen te treffen en inspanningen te verrichten die redelijkerwijs van haar gevergd kunnen worden om de schade aan de peren te voorkomen of te beperken. Dit volgt ook uit art. 7, eerste lid, van de Beleidsregels. Het college heeft het standpunt ingenomen dat het overnetten van boomgaarden, door het plaatsen van hagelnetten in combinatie met vogelnetten, hiertoe mogelijk en effectief is. Hiermee gaat het college er echter aan voorbij dat, zoals in de uitspraak van 9 mei 2018 is overwogen, weinig bekend is welke effecten het plaatsen van netten op de perenteelt heeft als daardoor minder zonlicht toetreedt. Het college kon dus redelijkerwijs niet van [wederpartij] verlangen dat de percelen waarop peren worden geteeld met netten worden afgedekt. Over het tweede element - het normale bedrijfsrisico of het normale maatschappelijke risico van de betrokkene - overweegt de Afdeling dat uit art. 84 van de Ffw volgt dat onevenredig zware schade die [wederpartij] lijdt, dient te worden vergoed. De Afdeling heeft in de uitspraak van 9 mei 2018 overwogen dat zij het, gegeven de uitvoeringslast van zo’n 5.000 soortgelijke verzoeken per jaar, begrijpelijk en ook redelijk acht dat is overgegaan tot standaardisering van het normaal maatschappelijk risico als de regeling in tegemoetkoming in de schade voorziet. Verder heeft zij hierin overwogen dat het vergoeden van 60% van de schade die door mezen en meesachtigen is toegebracht aan peren niet tot een onevenredig zware last voor fruittelers leidt. ABRvS 13-03-2019, ECLI: NL: RVS: 2019: 769&lt;/p&gt;&lt;h4&gt;PAS&lt;/h4&gt;&lt;p&gt;De voorzieningenrechter ziet in art. 5, tweede lid, van de Regeling PAS vooralsnog geen aanknopingspunt dat voor toenames van stikstofdepositie tot 0,05 mol/ha/jr geen ontwikkelingsruimte toegedeeld hoeft te worden. In het licht van de uitspraak van 9 maart 2018, ECLI:NL:RVS:2018:795, betekent dit dat ook in de gevallen waarin een vergunning is verleend voor een activiteit die leidt tot een toename van depositie van maximaal 0,05 mol/ha/jr op een hexagoon waarvoor meer dan 60% van de ontwikkelingsruimte in segment 2 is toegedeeld, aanleiding bestaat voor het treffen van een voorlopige voorziening als de vergunde activiteit nog niet of niet volledig is gerealiseerd. De Nbw-vergunning voor de rundvee- en varkenshouderij aan de [locatie] te [plaats] voorziet ten opzichte van een eerdere Nbw-vergunde situatie in een toename van de melkveestapel van 158 naar 187 stuks. Volgens de opgave van het college zijn er momenteel 109 stuks melkvee op het bedrijf aanwezig. De vergunde situatie is nog niet geheel gerealiseerd. Gelet op het onder 8.4 van de uitspraak van 9 maart 2018, ECLI:NL:RVS:2018:795 overwogene ziet de voorzieningenrechter aanleiding de vergunning te schorsen voor zover deze vergunning voorziet in een uitbreiding van de melkveestapel van 158 naar 187 stuks. Het verzoek dient als kennelijk gegrond te worden toegewezen. ABRvS 14-03-2019, ECLI: NL: RVS: 2019: 831. Zie ook: ECLI: NL: RVS: 2019: 832&lt;/p&gt;&lt;h4&gt;Herplantplicht&lt;/h4&gt;&lt;p&gt;Verweerder heeft gesteld dat de ontheffing van de herplantplicht op grond van art. 3.3 van de beleidsregel alleen in bijzondere gevallen kan worden verleend. Verweerder heeft aangegeven dat blijkens de toelichting bij art. 3.3 van de beleidsregel van een bijzonder geval sprake kan zijn indien de draden zo laag hangen dat bosontwikkeling niet meer mogelijk is. Op voorhand kan niet, anders dan eiseres heeft gesteld, er vanuit worden gegaan dat deze situatie zich hier voordoet. Dit is afhankelijk van de omstandigheden van de betrokkene(n) en/of het terrein. Iedere situatie wordt apart beoordeeld. In het geval van eiseres is verweerder van mening dat op de plaats van de velling onder de hoogspanningsverbindingen, door het uitvoeren van gericht hakhoutbeheer een duurzame bosontwikkeling mogelijk is. Door het uitvoeren van gericht hakhoutbeheer wordt hoog opgaande beplanting te dicht bij de elektriciteitsdraden voorkomen. Verweerder is dan ook van oordeel dat er op de onderhavige percelen een volwaardige houtopstand in stand kan worden gehouden zonder dat er sprake is van een gevaar voor de veiligheid en de leveringszekerheid van het energienet. Rechtbank Overijssel 20-03-2019, ECLI: NL: RBOVE: 2019: 950&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge landbouwer&lt;/h4&gt;&lt;p&gt;Met verweerder is het College van oordeel dat uit het wettelijk kader volgt dat de extra betaling jonge landbouwers voor maximaal vijf jaar kan worden toegekend aan de vennootschap onder firma. In het geval er, zoals hier, sprake is van meerdere jonge landbouwers die op verschillende momenten zeggenschap hebben verworven, wordt de periode van vijf jaar betaling verminderd met het aantal jaren dat is verstreken tussen de vestiging, zijnde het eerste moment dat zeggenschap over de vennootschap onder firma is verworven door een jonge landbouwer, en de eerste indiening van de aanvraag van de vennootschap onder firma voor de betaling in het kader van de regeling voor de jonge landbouwers. In het geval van appellante is het eerste moment dat een jonge landbouwer zeggenschap heeft verworven over de vennootschap onder firma 1 januari 2010. De eerste indiening van de aanvraag voor de extra betaling voor de jonge landbouwers is gedaan in het jaar 2015. Dit betekent dat er in het jaar 2016 geen aanspraak meer gemaakt kon worden op de extra betaling voor jonge landbouwers. De omstandigheid dat de op 1 januari 2013 tot de vennootschap onder firma toegetreden jonge landbouwer aan alle (overige) voorwaarden voldoet om als jonge landbouwer te worden aangemerkt, doet daaraan niet af. Verweerder heeft appellante dan ook terecht niet voor de extra betaling jonge landbouwers voor het jaar 2016 in aanmerking gebracht. CBB 05-03-2019, ECLI: NL: CBB: 2019: 93&lt;/p&gt;&lt;h4&gt;Regeling LNV-subsidies&lt;/h4&gt;&lt;p&gt;Module Investeringen in integrale duurzame stallen en houderijsystemen; verzoek tot wijziging subsidieverlening wat betreft uiterlijke investeringsdatum en uiterlijke datum indiening aanvraag tot vaststelling; overmacht kan geen recht in het leven roepen waarin de betrokken regeling niet voorziet. CBB 19-03-2019, ECLI: NL: CBB: 2019: 123&lt;/p&gt;&lt;h4&gt;Tegemoetkoming vermindering melkproductie&lt;/h4&gt;&lt;p&gt;Verordening 2016/1612; overname andere boerderij tussen referentieperiode en reductieperiode; geen overname deelname. CBB 12-03-2019, ECLI: NL: CBB: 2019: 117&lt;/p&gt;&lt;h2&gt;Marktordening&lt;/h2&gt;&lt;h4&gt;Bedrijfsoverdracht&lt;/h4&gt;&lt;p&gt;Voor toekenning van de aangevraagde uitbetaling van de basis- en vergroeningsbetaling en de extra betaling voor jonge landbouwers aan de overnemer, appellante sub 2, moet zijn voldaan aan de in art. 8 van Verordening 809/2014 gestelde vereisten. Daargelaten het antwoord op de vraag of sprake is van een bedrijfsoverdracht als bedoeld in art. 8, eerste lid, aanhef en onder a, van Verordening 809/2014, heeft verweerder terecht geen uitbetaling gedaan aan appellante sub 2. Er is namelijk niet voldaan aan art. 8, derde lid, van Verordening 809/2014, gelezen in samenhang met de artikelen 4.10, eerste lid, en 4.2, derde lid, van de Uitvoeringsregeling. Ingevolge deze bepalingen had de Melding overdracht in de periode van 1 april tot en met 15 mei van het desbetreffende kalenderjaar moeten plaatsvinden. In het jaar 2016, het relevante kalenderjaar, lag de laatste indieningsdatum op 17 mei, in verband met de toepasselijkheid van de Algemene termijnenwet. De kennisgeving (de Melding overdracht) is echter pas op 28 juni 2016 door verweerder ontvangen. Ook heeft appellante sub 2 (de overnemer) zelf niet verzocht om uitbetaling van de basis- en vergroeningsbetaling en de extra betaling jonge landbouwers. De stelling dat appellante sub 1 het verzoek om uitbetaling van de basis- en vergroeningsbetaling en de extra betaling voor jonge landbouwers voor en namens appellante sub 2 heeft gedaan, maakt het voorgaande niet anders, nu zulks niet uit de Gecombineerde opgave 2016 of enig ander stuk valt op te maken. CBB 12-02-2019, ECLI: NL: CBB: 2019: 63&lt;/p&gt;&lt;h4&gt;Vergroening&lt;/h4&gt;&lt;p&gt;In plaats van te voldoen aan de generieke vereisten van gewasdiversificatie, instandhouding blijvend grasland en aanwezigheid van ecologisch aandachtsgebied, bedoeld in art. 43, tweede lid, van Verordening (EU) nr. 1307/2013, kunnen landbouwers ook gelijkwaardige praktijken in acht nemen. Dit zijn milieucertificeringsregelingen waarin gelijkwaardige, en voor een deel gelijke, praktijken zijn opgenomen. Zoals bepaald in art. 2.19 van de Uitvoeringsregeling rechtstreekse betalingen GLB maakt de minister de certificeringsregelingen bekend die in overeenstemming zijn met art. 43, derde lid, aanhef en onderdeel b, van Verordening (EU) nr. 1307/2013 alsmede beantwoorden aan art. 43, zevende lid, tweede volzin, van Verordening (EU) nr. 1307/2013. De certificeringsregelingen die vanaf aanvraagjaar 2019 gebruikt kunnen worden als gelijkwaardige prakijken zijn:&lt;/p&gt;&lt;ul&gt;&lt;li class="streepjes"&gt;het akkerbouwstrokenpakket, inclusief Vogelakker;&lt;/li&gt;&lt;li class="streepjes"&gt;het Veldleeuwerik pakket, en&lt;/li&gt;&lt;li class="streepjes"&gt;het duurzaamheidscertificaat Vezelhennep&lt;/li&gt;&lt;/ul&gt;&lt;p&gt;Het betreft regelingen die ook in 2017 en in 2018 waren opengesteld. De bestaande certificeringsregeling Veldleeuwerik wordt met ingang van aanvraagjaar 2019 op één punt aangepast. &lt;span class="italic"&gt;Stcrt.&lt;/span&gt;&lt;span class="unknown"&gt; &lt;/span&gt;2019, nr. 11211&lt;/p&gt;&lt;h4&gt;Beleidsregel Uitvoeringsregeling rechtstreekse betalingen GLB&lt;/h4&gt;&lt;p&gt;Met een wijziging van de beleidsregel worden uitvoeringsregels uitgewerkt ten behoeve van het verschaffen van duidelijkheid over wanneer bepaalde elementen wel of niet als ecologisch aandachtsgebied worden beschouwd en wordt de uitleg van het begrip ‘blokkerende zeggenschap’ voor jonge landbouwers in proefmaatschappen in overeenstemming gebracht met uitspraken van het College van Beroep voor het bedrijfsleven. &lt;span class="italic"&gt;Stcrt.&lt;/span&gt;&lt;span class="unknown"&gt; &lt;/span&gt;2019, nr. 11205.&lt;/p&gt;&lt;h4&gt;Betalingsrechten&lt;/h4&gt;&lt;p&gt;De aanvraag van appellant om uitbetaling van zijn betalingsrechten (basis- en vergroeningsbetaling) voor het jaar 2017 op grond van de Uitvoeringsregeling is terecht afgewezen op de grond dat de aanvraag te laat is ingediend. Geen sprake van overmacht. Geen ruimte voor een belangenafweging. CBB 19-02-2019, ECLI: NL: CBB: 2019: 72.&lt;/p&gt;&lt;p&gt;Actieve landbouwer – eenmanszaak niet ingeschreven in handelsregister Kamer van Koophandel – aanvragen om uitbetaling voor 2016 en 2017 van de basis- en vergroeningsbetaling terecht afgewezen. CBB 19-02-2019, ECLI: NL: CBB: 2019: 74&lt;/p&gt;&lt;h4&gt;Grond&lt;/h4&gt;&lt;p&gt;GLB 2016 – uitbetaling betalingsrechten – subsidiabiliteit van een perceel met natuurtype N.12.02 (kruiden- en faunarijk grasland) en gewascode 336 (natuurlijk grasland op natuurterrein). Verweerder heeft bij het vaststellen van de subsidiabele oppervlakte van perceel 39 ten onrechte geen rekening gehouden met het op zijn verzoek van dat perceel opgemaakte inspectierapport van de NVWA. Bestreden besluit vernietigd wegens strijd met de artikelen 3:2 en 7:12 van de Awb. CBB 19-02-2019, ECLI: NL: CBB: 2019: 73&lt;/p&gt;&lt;p&gt;Uit de door verweerder ter zitting getoonde luchtfoto’s en de daarop gegeven toelichting volgt naar het oordeel van het College dat verweerder perceel 42 terecht heeft gesplitst in de percelen 42 en 51. Op deze foto’s is duidelijk te zien dat in het midden van het door appellant opgegeven perceel 42 een (onverhard) pad loopt. Zoals het College eerder heeft overwogen levert grond die als pad – in dit geval voor de toevoer van voertuigen en machines ten behoeve van de herinrichting van een provinciale weg – in gebruik is geen subsidiabele oppervlakte op (zie bijvoorbeeld de uitspraak van 22 januari 2015 (ECLI:NL:CBB:2015:17)). Nu eveneens duidelijk is te zien dat aan weerzijden van het pad een afrastering staat, heeft verweerder de perceelgrenzen van de percelen 42 en 51 terecht op deze afrasteringen gelegd. Het College ziet voorts in wat appellante met betrekking tot perceel 43 heeft aangevoerd, geen aanknopingspunt voor het oordeel dat verweerder dat perceel ten onrechte niet subsidiabel heeft geacht. Naar het oordeel van het College bevestigen de door verweerder overgelegde luchtfoto’s het standpunt van verweerder dat sprake is van verruiging, zodat verweerder perceel 43 terecht (geheel) heeft afgekeurd. CBB 26-02-2019, ECLI: NL: CBB: 2019: 79&lt;/p&gt;&lt;p&gt;Percelen in gebruik op peildatum van 15 mei 2015. Rapport NVWA. Appellante heeft niet met stukken aangetoond dat zij de (afgekeurde) percelen op 15 mei 2015 in beheer heeft gehad. CBB 19-03-2019, ECLI: NL: CBB: 2019: 122&lt;/p&gt;&lt;h4&gt;Procesbelang&lt;/h4&gt;&lt;p&gt;Betalingsrechten; volledige uitbetaling aangevraagde oppervlakte; geen procesbelang. CBB 26-02-2019, ECLI: NL: CBB: 2019: 78&lt;/p&gt;&lt;p&gt;Ontbreken procesbelang bij vaststelling gewascode; ruigte. CBB 26-02-2019, ECLI: NL: CBB: 2019: 77&lt;/p&gt;&lt;p&gt;Ontbreken procesbelang bij vaststelling gewascode. CBB 26-02-2019, ECLI: NL: CBB: 2019: 80&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Over de beroepsgrond dat verweerder het kortingspercentage van de randvoorwaardenkorting ontoereikend heeft gemotiveerd en dat verweerder de kortingspercentages niet bij elkaar mocht optellen, overweegt het College het volgende. Het Hof van Justitie heeft de door het College gestelde prejudiciële vragen in zijn arrest van 6 juni 2018 aldus beantwoord dat als meerdere gevallen van niet-naleving zijn geconstateerd die tot eenzelfde terrein behoren, de verlaging voor niet-naleving door nalatigheid en de verlaging voor opzettelijke niet-naleving bij elkaar worden opgeteld. Daarbij moet het totale bedrag van de verlagingen voor een kalenderjaar aan het evenredigheidsbeginsel voldoen en mag het niet meer bedragen dan het totaalbedrag bepaald in art. 23, eerste lid, van Verordening (EG) nr. 73/2009 van de Raad van 19 januari 2009 tot vaststelling van gemeenschappelijke voorschriften voor regelingen inzake rechtstreekse steunverlening aan landbouwers in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers. In dit geval is verweerder tot de randvoorwaardenkorting van 55% gekomen door de korting van 40% vanwege opzettelijke niet-naleving van randvoorwaarden op te tellen bij de korting van 15% voor herhaalde niet-naleving van randvoorwaarden. Dit is in overeenstemming met het arrest van het Hof van Justitie van 6 juni 2018. Verder is de verlaging van de rechtstreekse betalingen berekend op basis van het bedrag aan verleende rechtstreekse betalingen voor het jaar 2011, en daarmee op hetzelfde kalenderjaar toegepast waarin de nietnalevingen van de randvoorwaarden hebben plaatsgevonden, in overeenstemming met het arrest van het Hof van Justitie van 25 juli 2018 in zaak C-239/17 (Teglgaard en Fløjstrupgård (ECLI:EU:C:2018:597), punten 34 tot en met 59). Gelet op het aantal en de aard van de niet-nalevingen is het College van oordeel dat een randvoorwaardenkorting van 55% in het geval van [naam 2] evenredig is. Deze beroepsgrond slaagt daarom niet. CBB 05-03-2019, ECLI: NL: CBB: 2019: 91&lt;/p&gt;&lt;p&gt;Verzorging ziek of gewond dier. Staat van huisvesting. CBB 19-03-2019, ECLI: NL: CBB: 2019: 124&lt;/p&gt;&lt;h4&gt;Private overeenkomst&lt;/h4&gt;&lt;p&gt;GLB. Overdracht betalingsrechten. Niet tijdig. Geen uitbetaling betalingsrechten. CBB 05-03-2019, ECLI: NL: CBB: 2019: 94&lt;/p&gt;&lt;p&gt;Voor toekenning van de aangevraagde uitbetaling van de basis- en vergroeningsbetaling aan de overnemer, appellant sub 2, moet zijn voldaan aan de in art. 8 van Verordening 809/2014 gestelde vereisten. Dat is hier niet het geval. Er is namelijk niet voldaan aan art. 8, derde lid, van Verordening 809/2014, gelezen in samenhang met de artikelen 4.10, eerste lid, en 4.2, derde lid, van de Uitvoeringsregeling. Ingevolge deze bepalingen had de Melding overdracht in de periode van 1 april tot en met 15 mei van het desbetreffende kalenderjaar moeten plaatsvinden. In het jaar 2016 lag de laatste indieningsdatum in verband met de toepassing van de Algemene termijnenwet op 17 mei 2017. De kennisgeving (de Melding overdracht) is echter pas op 24 november 2016 door verweerder ontvangen. Zoals verweerder terecht heeft gesteld is dat te laat. Voorts is gesteld noch gebleken dat appellant sub 2 (de overnemer) zelf heeft verzocht om uitbetaling van de basis- en vergroeningsbetaling of dat appellante sub 1 namens hem heeft verzocht om uitbetaling van de basis- en vergroeningsbetaling. CBB 12-03-2019, ECLI: NL: CBB: 2019: 116&lt;/p&gt;&lt;h2&gt;Dieren&lt;/h2&gt;&lt;h4&gt;Pelsdierhouderij&lt;/h4&gt;&lt;p&gt;De minister heeft een brief geschreven over de handhaving van de Wet verbod pelsdierhouderij. Voor de in 2016 geconstateerde overtredingen zal geen vervolging meer worden ingesteld. In 2017 heeft de NVWA alle pelsdierhouders middels een brief geïnformeerd dat onaangekondigde inspecties zouden gaan plaatsvinden. De pelsdierhouderijen waartegen proces-verbaal van bevindingen zijn opgemaakt in 2016, zijn in 2017 nogmaals geïnspecteerd. Bij die inspecties zijn geen overtredingen vastgesteld. Hiernaast heeft de NVWA in 2017 ook aselect nog 20 inspecties uitgevoerd. Bij deze aselecte inspecties is één overtreding van de Wet verbod pelsdierhouderij geconstateerd, waarvoor proces-verbaal is opgemaakt en door het Openbaar Ministerie tot vervolging is overgegaan. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 35006, nr. 12.&lt;/p&gt;&lt;h4&gt;Veewagens&lt;/h4&gt;&lt;p&gt;Gezondheids- en welzijnswet voor Dieren. Boete wegens niet reinigen vervoermiddel waarin evenhoevigen zijn vervoerd. Het alternatieve scenario dat eiser heeft geschetst, namelijk dat er wat schoon stro naar die vloer zal zijn toegewaaid, acht de rechtbank niet geloofwaardig. Daarbij weegt mee dat door de toezichthouder blijkens het rapport is vastgesteld dat oud, gebruikt stro en mest aanwezig waren op de tussenvloeren. Gelet op vaste rechtspraak kan, behoudens tegenbewijs, het bewijs van een overtreding door een bestuursorgaan worden aangenomen op grond van een naar waarheid opgesteld en ondertekend rapport van een toezichthouder (bijv. CBb 29 maart 2018, ECLI:NL:CBB:2018:165), terwijl de foto’s bij het rapport de constateringen van de toezichthouder ondersteunen en ieder tegenbewijs ontbreekt. (…) Bovendien is dit niet de eerste keer dat een dergelijke overtreding is begaan. (…) Met verweerder is de rechtbank van oordeel dat de enkele stelling van eiser inzake het al dan niet handhaven van overtredingen bij andere bedrijven niet reeds met zich brengt dat daarom ten aanzien van de vennootschap van handhaving moet worden afgezien. Eiser heeft niet aannemelijk gemaakt dat verweerder in het algemeen afziet van handhaving en op willekeurige wijze handelt door alleen ten aanzien van de vennootschap tot handhaving over te gaan. De rechtbank wijst er in dit verband op dat zij er ambtshalve mee is bekend dat verweerder vaker tot handhaving overgaat bij het niet ontsmetten van veewagens (zie bijvoorbeeld CBb 23 maart 2015, ECLI:NL:CBB:2015:98; Rb. Rotterdam 24 april 2017, ECLI:NL:RBROT:2017:3050 en Rb. Rotterdam 19 december 2017, ECLI:NL:RBROT:2017:9945). Rechtbank Rotterdam 27-02-2019, ECLI: NL: RBROT: 2019: 1478&lt;/p&gt;&lt;h4&gt;Schapen&lt;/h4&gt;&lt;p&gt;Wet dieren en Verordening (EG) nr. 1/2005. Boete wegens het langer dan 8 uur laten duren van een transport van schapen, terwijl niet wordt voldaan aan de eisen voor een langer durend transport. De rechtbank is van oordeel dat de vervoerder enig verwijt van de overtreding valt te maken. Met verweerder is de rechtbank van oordeel dat eiseres nadat de uitgebroken schapen om 17:30 waren gevangen en gesorteerd de keuze had moeten maken de in het voertuig aanwezige schapen zo snel mogelijk naar de plaats van bestemming te brengen. De vennoot heeft er blijkens zijn verklaring echter voor gekozen om eerst nog een aantal schapen op te halen en vervolgens eerst naar huis te rijden om te gaan eten en vervolgens richting Duizel te rijden om de schapen af te leveren. Wel is de rechtbank van oordeel dat de omstandigheden met zich brengen dat eiseres een beperkt verwijt treft van de overtreding. Het oponthoud is immers voor het grootste deel te wijten aan omstandigheden die eiseres niet kunnen worden aangerekend. Er volgt halvering van de boete. Rechtbank Rotterdam 27-02-2019, ECLI: NL: RBROT: 2019: 1480&lt;/p&gt;&lt;h4&gt;Paard&lt;/h4&gt;&lt;p&gt;Paard met gebrek, niet geslaagd in bewijs dat gebrek ten tijde van de levering bestond. Vordering conventie afgewezen. Reconventie (opheffing conservatoir beslag op straffe van dwangsom) deels toegewezen. Rechtbank Noord-Nederland, 26-02-2019, ECLI: NL: RBNNE: 2019: 782&lt;/p&gt;&lt;h4&gt;Geiten&lt;/h4&gt;&lt;p&gt;Last onder dwangsom. Omgevingsverordening. Geitenstop. Geitenhouderijen moeten alle geiten van hun bedrijven verwijderen wegens het ontbreken van een omgevingsvergunning. Legalisatie is niet mogelijk vanwege door provincie opgelegde geitenstop in Omgevingsverordening. Niet gebleken van evidente onrechtmatigheid van de besluiten. Voorlopige voorzieningen-procedure leent zich niet voor exceptieve toetsing van geitenstop. Daarom alleen belangenafweging, die in dit geval in het voordeel van de geitenhouderijen uitvalt. Rechtbank Gelderland 29-03-2019, ECLI:NL:RBGEL:2019:1185&lt;/p&gt;&lt;p&gt;De rechtbank ziet geen aanleiding voor het oordeel dat het college het aspect volksgezondheid op onzorgvuldige of onjuiste wijze heeft beoordeeld. Voor een weigering van een omgevingsvergunning op grond van het voorzorgbeginsel is niet nodig dat aangetoond is dat de verbanden tussen luchtkwaliteit en gezondheidseffecten rond geitenhouderijen oorzakelijk zijn. Het college wijst er terecht op dat het hier gaat om een beoordeling van de bevoegdheid van het college om de omgevingsvergunning te verlenen. Dat het RIVM-rapport geen algemeen aanvaarde wetenschappelijke inzichten in de zin van aangetoonde of waarschijnlijke oorzakelijke verbanden bevat, maakt niet dat het college aan dit rapport in zijn afweging geen doorslaggevende betekenis heeft mogen toekennen. Uit dit rapport blijkt voldoende dat er een sterke associatie bestaat tussen het wonen in de buurt van een geitenhouderij en een sterk verhoogde kans op longontsteking. Het latere rapport van de Gezondheidsraad van 14 februari 2019 en het rapport ‘Veehouderij en Gezondheid Omwonenden III - Longontsteking in de nabijheid van geiten- en pluimveehouderijen; actualisering van gegevens uit huisartsenpraktijken 2014 – 2016’ van Wageningen University &amp; Research van 23 oktober 2018 bevestigen die bevindingen. Dat de precieze oorzaak van die verhoogde kans nog niet duidelijk is, maakt niet dat het college niet heeft mogen concluderen dat er een verhoogd gevaar voor de volksgezondheid bestaat. Het college heeft de over de oorzaken van dat gevaar bestaande onduidelijkheid in zijn afweging mogen betrekken. Niet valt in te zien welk aanvullend onderzoek het college zelf had moeten uitvoeren. Nu de oorzaak onbekend is, is ook ongewis welk onderzoek doelmatig en efficiënt zou kunnen zijn. Bovendien is het college ter zake onvoldoende deskundig en is het, net als eiseres, afhankelijk van de resultaten van nadere (landelijke) vervolgonderzoeken met betrekking tot dit onderwerp. Dit geldt ook ten aanzien van de stelling van eiseres dat in de nieuwe stal - en op termijn ook in de bestaande stal - de nieuwste technieken worden toegepast zodat de uitstoot van ammoniak, fijn stof en geur wordt verminderd en er dus juist sprake is van een beperking van de gezondheidsrisico’s. Nu niet duidelijk is wat de oorzaak van de verhoogde kans op longontsteking is, is evenmin duidelijk of toepassing van die technieken daarop enig effect heeft. Weliswaar wordt een open geitenhouderij omgezet naar een gesloten en van luchtwassers voorziene geitenhouderij, maar het college wijst er terecht op dat er een verdubbeling van het aantal dieren plaats zal vinden. Tot slot faalt om dezelfde reden ook de stelling van eiseres dat het college had kunnen volstaan met het verbinden van voorschriften aan de vergunning teneinde de gezondheidsrisico’s te verminderen. Zolang de oorzaak van de verhoogde gezondheidsrisico’s niet duidelijk is, kan het college ook geen inschatting maken welke vergunningvoorschriften deze risico’s zouden kunnen verminderen. Rechtbank Zeeland-West-Brabant 14-03-2019, ECLI: NL: RBZWB: 2019: 1105&lt;/p&gt;&lt;h4&gt;Ziekten&lt;/h4&gt;&lt;p&gt;In een brief is de Tweede Kamer geïnformeerd over twee onderwerpen: de Roadmap strategische aanpak vogelgriep. De roadmap bevat 28 uiteenlopende acties, onder andere op het gebied van preventie van insleep van HPAI vanuit wilde vogels, vaccinatie, het beperken van de gevolgen van een HPAI-uitbraak en communicatie. Verder heeft de Raad voor Dieraangelegenheden (RDA) een zienswijze over het ruimings- en vaccinatiebeleid bij uitbraken van dierziekten gepubliceerd. (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 28807, nr. 222).&lt;/p&gt;&lt;h2&gt;Planten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;Bij brief is de Tweede Kamer geïnformeerd over de werkwijze en agenda van de Standing Committee on Plants, Animals, Food and Feed (SCoPAFF) vergaderingen over regelgeving gewasbeschermingsmiddelen en het voorgenomen standpunt van de Nederlandse delegatie over chloorprofam. De aanleiding hiervoor zijn de twee aangenomen moties over chloorprofam. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 27858, nr. 442.&lt;/p&gt;&lt;h4&gt;Suikerbieten&lt;/h4&gt;&lt;p&gt;De teelt van suikerbieten wordt problematisch na het wegvallen van neonicotinoiden als gewasbeschermingsmiddel. Er een tijdelijke vrijstelling aangevraagd voor Cruiser SB. &lt;span class="italic"&gt;Aanh. Hand.&lt;/span&gt;&lt;span class="unknown"&gt; &lt;/span&gt;2018/19. Nr. 1729&lt;/p&gt;&lt;h4&gt;Plantgezondheidswet&lt;/h4&gt;&lt;p&gt;Twee adviezen over dit wetsvoorstel zijn naar de Tweede Kamer gestuurd: een advies van het Adviescollege Toetsing Regeldruk en een Uitvoerbaarheids- en handhaafbaarheidstoets van de NVWA. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 35083, nr. 6.&lt;/p&gt;&lt;h4&gt;Kwekersrecht&lt;/h4&gt;&lt;p&gt;Het College is van oordeel dat verweerder niet bevoegd is een door hem verleend kwekersrecht in te trekken. Uit de artikelen 75 en volgende van de ZPW vloeit voort dat het de civiele rechter is die bevoegd is tot vernietiging van het kwekersrecht, en dat zodanige vernietiging te allen tijde kan worden gevorderd door een belanghebbende dan wel door of namens de minister van Landbouw, Natuur en Voedselkwaliteit. Met deze bevoegdheid van de civiele rechter is de door verweerder bepleite (impliciete) bevoegdheid van verweerder tot intrekking van een verleend kwekersrecht niet verenigbaar. Indien verweerder zou worden gevolgd in zijn standpunt dat hem, impliciet, de bevoegdheid toekomt tot het intrekken van een verleend kwekersrecht, zou dat meebrengen dat geschillen tussen kwekers over een verleend kwekersrecht via besluitvorming door verweerder aan de bestuursrechter in plaats van aan de civiele rechter zouden kunnen worden voorgelegd. Een kweker zou dan verweerder kunnen verzoeken een aan een ander verleend kwekersrecht in te trekken. Daarmee zou de op de artikelen 75 en 78 van de ZPW berustende bevoegdheid van de civiele rechter naar het oordeel van het College op onaanvaardbare wijze worden doorkruist. CBB 12-03-2019, ECLI: NL: CBB: 2019: 106&lt;/p&gt;&lt;h4&gt;Plantenziektenwet&lt;/h4&gt;&lt;p&gt;Schadevergoeding art 4 Plantenziektenwet geweigerd. Na melding besmetting is ogv art. 3 Pzw een maatregel tot vastlegging van de planten opgelegd. Achteraf bleek dat de planten niet besmet waren. Schade is een gevolg van de ondernemersbeslissing om de planten niet te verzorgen en behoort tot het normale bedrijfsrisico. CBB 12-03-2019, ECLI: NL: CBB: 2019: 104&lt;/p&gt;&lt;h2&gt;Producten&lt;/h2&gt;&lt;h4&gt;Fipronil&lt;/h4&gt;&lt;p&gt;Lasten onder dwangsom in verband met traceringsgegevens inzake inkoop en levering van eieren of eiproducten waarin een fipronilwaarde boven de MRL (maximale residulimiet) is vastgesteld of wordt vermoed. Het betoog van eiseres gericht tegen het tweede onderdeel van de last, slaagt. &lt;/p&gt;&lt;p&gt;Op 20 september 2017 is om 11:32 uur een toelichting gevraagd op de lege velden op de Theoretische risico analyse lijst. Vervolgens is om 18:05 uur de last opgelegd. Verweerder heeft zich bij bestreden besluit 2 op het standpunt gesteld dat het wellicht achteraf bezien gelukkiger was geweest indien het antwoord van eiseres was afgewacht alvorens de last werd opgelegd, maar dat dit geen afbreuk doet aan de rechtmatigheid van de last. De rechtbank is van oordeel dat het op de weg van verweerder had gelegen om een reactie van eiseres af te wachten of om contact op te nemen met eiseres om een termijn te stellen voor het geven van een toelichting op de lege velden. Door geen van beide te doen en hangende het verzoek om een toelichting de last op te leggen, berust de last in zoverre niet op een zorgvuldige voorbereiding. Verweerder heeft de last dan ook in zoverre ten onrechte in bezwaar niet herroepen. Rechtbank Rotterdam 14-02-2019, ECLI: NL: RBROT: 2019: 1056&lt;/p&gt;&lt;h4&gt;Gewasbeschermingsmiddelen&lt;/h4&gt;&lt;p&gt;Bestuurlijke boete. Overtreding art 19 Wet gewasbeschermingsmiddelen en biociden. Gebruik gewasbeschermingsmiddel met een niet toegelaten werkzame stof. Hoogte van de boete. Recidive. Matiging wegens overschrijding redelijke termijn. CBB 1202-2019, ECLI: NL: CBB: 2019: 65&lt;/p&gt;&lt;h4&gt;Voedselveiligheid&lt;/h4&gt;&lt;p&gt;Over de verdeling van de verantwoordelijkheid voor de voedselveiligheid tussen de ministeries van LNV en VWS gaat een brief aan de Tweede Kamer (&lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 26991, nr. 538). Er zijn geen grote knelpunten. De precieze verdeling van bevoegdheden staat in een bijlage bij het rapport ‘Samen in de keten’ dat als bijlage bij de brief is gevoegd.&lt;/p&gt;&lt;h4&gt;Vleesfraude&lt;/h4&gt;&lt;p&gt;Het Hof veroordeelt de verdachte ter zake van het feitelijk leidinggeven aan het meermalen plegen van valsheid in geschrift en het opzettelijk gebruik maken van die valse geschriften tot een gevangenisstraf voor de duur van 20 maanden met aftrek van voorarrest. De bedrijven van de verdachte hebben paardenvlees ingekocht, uitgebeend, versnipperd en gemengd met rundvet. Het daaruit gevormde product 'snippers 70/30' is als rundvlees aan afnemers verkocht. De verdachte wordt als feitelijk leidinggever strafrechtelijk aansprakelijk gehouden. Veroordeelt de verdachte tot een gevangenisstraf voor de duur van 20 (twintig) maanden. Hof Den Bosch 15-03-2019, ECLI: NL: GHSHE: 2019: 1017&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;In-/uitscharing. Kort geding. Ten tijde van het aangaan van de overeenkomst tussen partijen was niet voorzienbaar dat voor melkvee fosfaatrechten zouden worden ingevoerd. Uit art. 23 lid 5 van de Meststoffenwet volgt dat een uitschaarder als [naam gedaagde] die aantoont dat hij op 2 juli 2015 vee had uitgeschaard, zoals hier tussen partijen vast staat, aanspraak kan maken op toekenning van de fosfaatrechten ter zake van het uitgeschaarde vee die op grond van lid 3 in beginsel aan een inschaarder als [naam eiser] toekomen. Voor deze verlaging van aan de inschaarder toekomende fosfaatrechten is instemming van de inschaarder vereist. Met deze procedure is weliswaar aannemelijk dat instemming van [naam eiser] zou zijn uitgebleven, maar toch kan thans niet worden uitgesloten dat uiteindelijk ten gronde geoordeeld zal worden dat de eisen van redelijkheid en billijkheid meebrengen dat [naam gedaagde] op deze grond recht heeft op een gedeelte van de fosfaatrechten. Bij wijze van voorlopige voorziening zal het gevorderde daarom in zoverre worden toegewezen dat [naam gedaagde] slechts ⅔ gedeelte van de 416,1 kg fosfaatrechten, afgerond 277 kg, dient over te dragen aan [naam eiser] . Daarbij wordt in aanmerking genomen dat [naam eiser] ter zitting heeft laten weten dat met een dergelijke overdracht het gevaar van strafvervolging zal zijn geweken en [naam gedaagde] niet heeft aangegeven dat hij bij deze partiële overdracht op onoverkomelijke problemen in zijn bedrijfsvoering zal stuiten. Ook acht de voorzieningenrechter in dit verband van belang dat het vee in 2015 niet gedurende het hele jaar maar pas vanaf 13 maart bij [naam eiser] ingeschaard is geweest. Rechtbank Gelderland 20-12-2018, ECLI: NL: RBGEL: 2018: 5761&lt;/p&gt;&lt;p&gt;Opfokovereenkomst. De rechtbank overweegt dat in de opfokovereenkomst geen regeling met betrekking tot fosfaatrechten is opgenomen. De opfokovereenkomst zelf biedt naar het oordeel van de rechtbank dan ook geen grond voor de vorderingen van [eiseres] . Voor zover [eiseres] zich op het standpunt stelt dat de opfokovereenkomst dient te worden aangevuld op grond van de redelijkheid en billijkheid, overweegt de rechtbank als volgt. Uit de bepaling in de opfokovereenkomst, dat het opfokbedrijf dient te beschikken over de nodige productierechten dan wel vergunningen, leidt de rechtbank af dat de bedoeling van partijen is geweest dat [gedaagde 2] c.s. als houder van het jongvee zorg droeg en verantwoordelijk was voor de (bestuursrechtelijke) vergunningen om het jongvee te houden. Naar het oordeel van de rechtbank staat deze bepaling in de weg aan een aanvulling van de opfokovereenkomst zoals [eiseres] die voorstaat, nu de opfokovereenkomst op grond van deze bepaling veeleer aldus kan worden uitgelegd dat [gedaagde 2] c.s. ook de fosfaatrechten moet verzorgen die noodzakelijk zijn voor het houden van jongvee. De rechtbank constateert dat de gewijzigde Meststoffenwet onbillijk uitpakt voor [eiseres] . Dat valt echter niet aan [gedaagde 2] c.s. te wijten. Hoewel het niét overdragen van de fosfaatrechten nadelige gevolgen heeft voor de exploitatie van het bedrijf van [eiseres] , zal het wél overdragen van de fosfaatrechten nadelige gevolgen hebben voor de exploitatie van het bedrijf van [gedaagde 2] c.s. Tussen partijen is immers niet geschil dat beide partijen fosfaatrechten nodig hebben voor het houden van (jong)vee en dat zij schade lijden indien zij deze niet hebben; ofwel omdat fosfaatrechten moeten worden gekocht ofwel omdat vee moet worden verkocht. Gelet op het voorgaande is de rechtbank van oordeel dat uit de eisen van redelijkheid en billijkheid niet voortvloeit dat de opfokovereenkomst moet worden aangevuld in die zin dat [gedaagde 2] c.s. gehouden is om de fosfaatrechten aan [eiseres] over te dragen. Geen ongerechtvaardigde verrijking. Rechtbank Overijssel 09-01-2019, ECLI: NL: RBOVE: 2019: 565&lt;/p&gt;&lt;h4&gt;Bovengronds uitrijden&lt;/h4&gt;&lt;p&gt;Er is weer een nieuwe regeling tot vrijstelling van art. 5, eerste lid, van het Besluit gebruik meststoffen, de Vrijstellingsregeling bovengronds aanwenden runderdrijfmest 2019–2023 (&lt;span class="italic"&gt;Stcrt&lt;/span&gt;&lt;span class="unknown"&gt;. &lt;/span&gt;2019, nr. 9387). Onder strikte voorwaarden mag een bedrijf mest anders dan emissiearm aanwenden. Een en ander gaat in tegen het advies van de Technische Commissie Bodem.&lt;/p&gt;&lt;h4&gt;Milieuvergunning&lt;/h4&gt;&lt;p&gt;Omgevingsvergunning voor het uitbreiden van een varkenshouderij (art. 2.1, eerste lid, onder e, Wabo). Geluid. Aan de vergunning zijn ten onrechte geen geluidcontrolevoorschriften verbonden. Geur. Voor de nieuwe stal is een combi-luchtwasser vergund. Onder de aangepaste Regeling Geurhinder en Veehouderij (Rgv) is het rendement van dit systeem veranderd van 85 % emissiereductie naar 45 % emissiereductie. De rechtbank is van oordeel dat verweerder gelet op het onderzoek van de universiteit van Wageningen en de op handen zijnde wijziging van de Rgv onvoldoende heeft gemotiveerd dat nog steeds mocht worden uitgegaan van en rendement van 85%. BBT. Verweerder had een geurbeheersplan als voorschrift aan de milieuvergunning moeten verbinden. Het beroep is gegrond. Rechtbank Gelderland 19-02-2019, ECLI:NL:RBGEL:2019:639&lt;/p&gt;&lt;h4&gt;Directe ammoniakschade&lt;/h4&gt;&lt;p&gt;Ter zitting is door [appellante sub 1] en het college betoogd dat de in het rapport Stallucht en Planten gebruikte verspreidingsberekeningen zijn gemaakt met een model dat verouderd is en niet geschikt is voor berekeningen van verspreiding op korte afstand. Daarom zouden de in het rapport genoemde afstanden niet bruikbaar zijn. Dit betoog gaat eraan voorbij dat, zoals uit de hiervoor weergegeven onderdelen van het rapport ook blijkt, de geadviseerde minimumafstanden niet zijn afgeleid uit met verspreidingsberekeningen vastgestelde ‘veilige afstanden’ - die afstanden zijn overigens ook aanzienlijk groter dan de geadviseerde minimumafstanden. Ook voor het overige ziet de Afdeling geen aanleiding voor het oordeel dat de conclusie in het deskundigenbericht, dat het rapport Stallucht en Planten nog steeds geschikt is als uitgangspunt bij het beoordelen van de gevolgen van directe ammoniakschade, onjuist is. Dit laat onverlet dat het college niet verplicht is het rapport Stallucht en Planten te gebruiken. Het mag bij zijn vergunningverlening ook een andere beoordelingswijze hanteren. Waar, zoals hier, primair de vraag is of als gevolg van de vergunningverlening een toename van directe ammoniakschade optreedt, is een beoordeling aan de hand van een berekende ammoniakconcentratie niet ondenkbaar. Die beoordelingswijze zal wel gebaseerd moeten zijn op wetenschappelijke inzichten, wat gezien het deskundigenbericht onder meer meebrengt dat niet alleen rekening moet worden gehouden met de jaargemiddelde ammoniakconcentratie, maar ook met kortdurende hoge ammoniakconcentraties. In de door [appellante sub 1] overgelegde notitie is voor het hier meest relevante beoordelingspunt 3, dat op de grens van het perceel van [wederpartij] ligt, op basis van een STACKS-verspreidingsberekening met de zogenoemde gebouwmodule een toename van de ammoniakconcentratie van 145% (jaargemiddeld) tot 168,5% (99,5-percentiel) berekend. Volgens de notitie is een verhoging begrijpelijk, omdat dit punt direct in de lijwervel onmiddellijk achter de nieuwe stal ligt. Volgens de notitie zou de toename in de praktijk minder kunnen zijn dan is berekend. Dat wordt volgens de notitie enigszins bevestigd door het feit dat bij een berekening van de ammoniakconcentratie met de zogenoemde benaderende gebouwmodule van een toename geen sprake is. Gezien het voorgaande wordt in de notitie niet zonder voorbehoud geconcludeerd dat de ammoniakconcentratie op beoordelingspunt 3 zal afnemen. Bovendien zijn in de notitie geen andere punten op de hier van belang zijnde gronden van [wederpartij] beoordeeld, terwijl het niet uitgesloten lijkt dat de invloed van de stallen op de verspreiding van ammoniak op korte afstand van deze gebouwen kan leiden tot relatief grote verschillen in concentraties, afhankelijk van het gekozen beoordelingspunt. Tot slot is nog niet onderbouwd dat een berekening van een 99,5-percentielwaarde van de ammoniakconcentratie een voldoende representatief beeld geeft van de voor directe ammoniakschade relevante kortdurende hoge ammoniakconcentraties. De nieuwe verspreidingsberekeningen zijn, zonder aanvullend onderzoek en een nadere motivering wat deze onderwerpen betreft, bij het nemen van een nieuw besluit onvoldoende voor de conclusie dat de directe ammoniakschade in de te vergunnen situatie niet zal toenemen. ABRvS 27-02-2019, ECLI:NL:RVS:2019:619&lt;/p&gt;&lt;h4&gt;Geurhinder&lt;/h4&gt;&lt;p&gt;Vergunninghoudster beschikt over een onherroepelijke omgevingsvergunning als bedoeld in art. 2.1, eerste lid, onder a, c en e, van de Wabo voor het bouwen van stallen en het houden van 19.208 vleesvarkens, 10.836 biggen, 3.756 zeugen en 45 dekberen. Bij de vergunningverlening is op grond van de geldende Regeling geurhinder en veehouderij (Rgv) ervan uitgegaan dat met het vergunde stalsysteem (combiluchtwassers) een geurreductie van 85% wordt behaald. Omdat dit rendement volgens eisers ernstig is overschat, hebben zij verweerder verzocht om intrekking en subsidiair tot wijziging van de vergunning voor de activiteit milieu zodat de vergunde bedrijfsvoering voldoet aan de wettelijke eisen, gebaseerd op de meest actuele milieu-inzichten. Per 20 juli 2018 is de Rgv gewijzigd en geldt voor het betrokken stalsysteem een geurreductie van 45%. Verweerder heeft bij het bestreden besluit het verzoek tot intrekking van de omgevingsvergunning afgewezen (art. 2.33 van de Wabo) en met toepassing van art. 2.31, tweede lid, aanhef en onder b, van de Wabo een voorschrift gewijzigd (het geurrendement van het betrokken stalsysteem van 85% is niet gehandhaafd) en een nieuw voorschrift vastgesteld, inhoudende dat de geuremissies niet hoger mogen zijn dan overeenkomend met een geurreductie van 45% en dat ernaar gestreefd moet worden om de geuremissies te beperken tot een niveau overeenkomend met een geurreductie van 85%. Tevens zijn controlemetingen voorgeschreven. Eisers hebben hiertegen beroep ingesteld en een voorlopige voorziening gevraagd. De voorzieningenrechter van de rechtbank heeft overwogen dat vooralsnog geen duidelijkheid bestaat over het feitelijk met de vergunde luchtwasser te behalen rendement. Die duidelijkheid en de gevolgen voor de omgevingskwaliteit kunnen pas duidelijk worden zodra de resultaten van de controlemetingen bekend zijn. De voorzieningenrechter heeft geoordeeld dat verweerder zich op goede gronden op het standpunt heeft gesteld dat niet kan worden gezegd dat er een grondslag voor intrekking bestaat omdat niet vaststaat dat bij inwerkingtreding van de inrichting een ontoelaatbaar geurhinderniveau in de omgeving van de inrichting zal optreden. Verder is geoordeeld dat verweerder, gezien de hem in dezen toekomende beleidsruimte, zich in redelijkheid op het standpunt heeft kunnen stellen dat in dit geval en op dit moment de gestelde streefnorm vooralsnog voldoende is ter bescherming van het milieu. Daarbij wordt ervan uitgegaan dat, indien uit de voorgeschreven geurmetingen blijkt dat de geurvrachten van dien aard zijn dat feitelijk blijkt van een onaanvaardbare milieukwaliteit voor de omgeving, verweerder zich opnieuw (ambtshalve) beraadt over de mogelijkheid van wijziging van de vergunning of over (gedeeltelijke) intrekking daarvan. Rechtbank Limburg 15-03-2019, ECLI: NL: RBLIM: 2019: 2400&lt;/p&gt;&lt;h4&gt;Uitvoeringsregeling Meststoffenwet&lt;/h4&gt;&lt;p&gt;Art. 28f van de regeling is aangepast. In het zesde actieprogramma Nitraatrichtlijn 2018–2021 is de maatregel opgenomen dat per 1 januari 2021 bij de teelt van maïs na het scheuren van grasland, gelegen op zand- of lössgrond, de stikstofgebruiksnorm wordt verlaagd met 65 kilogram stikstof per hectare grasland. Deze maatregel is per abuis met ingang van 1 januari 2019 gaan gelden als onderdeel van het nieuwe art. 28f van de Uitvoeringsregeling Meststoffenwet (zie de regeling van de minister van LNV tot wijziging van de Uitvoeringsregeling gebruik meststoffen en de Uitvoeringsregeling Meststoffenwet in verband met de uitvoering van het zesde actieprogramma Nitraatrichtlijn, &lt;span class="italic"&gt;Stcrt&lt;/span&gt;. 2018, nr. 70802). Dit wordt met de onderhavige wijzigingsregeling hersteld. Bedoelde maatregel uit het zesde actieprogramma Nitraatrichtlijn 2018–2021 geldt overigens wel al voor het kalenderjaar 2019 voor bedrijven die gebruik maken van de derogatieregeling (zie art. 25d, derde lid, van de Uitvoeringsregeling Meststoffenwet). &lt;span class="italic"&gt;Stcrt&lt;/span&gt;&lt;span class="unknown"&gt;. &lt;/span&gt;18-03-2019, nr. 13506.&lt;/p&gt;&lt;h4&gt;Geluidhinder&lt;/h4&gt;&lt;p&gt;Bij besluit van 14 augustus 2017 heeft het college aan de [vennootschap onder firma] een omgevingsvergunning verleend voor haar pluimveehouderij en akkerbouwbedrijf (hierna: de inrichting) aan de [locatie] te Middenmeer. [appellant] woont tegenover deze inrichting en exploiteert daar een agrarisch bedrijf. Hij vindt dat de vergunning een te hoge geluidbelasting bij zijn woning toelaat. Niet alleen in de normale bedrijfssituatie, maar vooral tijdens het laden en lossen. ABRS 27-03-2019, ECLI: NL: RVS: 2019: 952&lt;/p&gt;&lt;h4&gt;Mestbeleid&lt;/h4&gt;&lt;p&gt;In een brief is de Tweede Kamer geïnformeerd over verschillende onderwerpen in het mestbeleid: derogatie 2019, proces naar verlenging derogatie 2020 en 2021, rapportage Stichting Raad voor Accreditatie (RvA), bestuursovereenkomst grondwaterbeschermingsgebieden, vrijstellingsregeling bovengronds uitrijden runderdrijfmest, kunstmestvervanging, herbezinning mestbeleid. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 33037, nr. 353. Voor de herbezinning is ook een aparte website beschikbaar: http://www.herbezinningmestbeleid.nl/. Over een mogelijke invoering van de digitale verantwoording mestaanwending gaat &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 33037, nr. 351.&lt;/p&gt;&lt;h2&gt;Rechtspersonen&lt;/h2&gt;&lt;h4&gt;VOF&lt;/h4&gt;&lt;p&gt;Ontbinding vennootschap onder firma van drie broers. Verdeling vennootschapsvermogen. Waardering grond; geen aanleiding lagere waarde aan te nemen wegens gestelde pacht. Arbeidsongeschiktheidsuitkering van een van de broers hoefde niet te worden ingebracht. Vervallen mestproductierechten. Diverse verrekenposten. Deskundige dient stakingsbalans met inachtneming van beslissingen hof verder af te maken. Hof Den Bosch 19-03-2019, ECLI: NL: GHSHE: 2019: 1031&lt;/p&gt;&lt;h4&gt;Beëindiging veehouderij&lt;/h4&gt;&lt;p&gt;Schadestaatprocedure. Schade als gevolg van beëindiging van melkveehouderij, althans na omschakeling tot vleesveebedrijf, staat in onvoldoende causaal verband met gebrekkige installatie van melkstal vijf jaar eerder. Gestelde hogere schade aan afwaardering van vee als ook het bestaan van belastingschade zijn onvoldoende onderbouwd. Hof Arnhem-Leeuwarden 19-03-2019, ECLI: NL: GHARL: 2019: 2406&lt;/p&gt;&lt;h4&gt;Coöperatie &lt;/h4&gt;&lt;p&gt;Uittreding coöperatie Avebe. Aantal akkerbouwers voldoen niet aan hun leveringsplicht van ‘fabriekaardappelen’ jegens Avebe, wegens in hun ogen te lage aardappelprijzen. Hof acht geen reden aanwezig om de daarvoor opgelegde statutaire boete te matigen. Zij zeggen voorts hun lidmaatschap op en worden geconfronteerd met een aan Avebe te vergoeden vergoeding van € 681 per door hen gehouden aandeel tenzij zij de aandelen tijdig aan derden overdragen. Hof acht deze regeling niet in strijd met art. 2:60 BW. Wel is de regeling onduidelijk over de termijn waarbinnen de aandelen moeten worden overgedragen. Strijd met mededingingsrecht? Hof Arnhem-Leeuwarden 26-03-2019, ECLI: NL: GHARL: 2019: 2670&lt;/p&gt;&lt;h2&gt;Fiscaal recht&lt;/h2&gt;&lt;h4&gt;WOZ&lt;/h4&gt;&lt;p&gt;Agrarisch object, akkerbouwbedrijf met een bedrijfswoning. Heffingsambtenaar maakt waarde aannemelijk. Beroep ongegrond. Rechtbank Oost-Brabant 17-01-2019, ECLI: NL: RBOBR: 2019: 232&lt;/p&gt;&lt;p&gt;Agrarisch object, gemengd bedrijf (varkenshouderij/akkerbouw) met een vrijstaande woning. Eiser voert aan dat voor dit bedrijf, vanwege de slechte situatie in de varkenshouderij, de zogenaamde alternatieve berekeningswijze moet worden gevolgd, zoals vermeld in de Taxatiewijzer voor het belastingjaar 2017 (waardepeildatum 1 januari 2016). Verweerder geeft ter zitting aan bereid te zijn in deze zaak daarvan uit te gaan. Verweerder noch eiser maakt echter aannemelijk welke eenheidsprijs per m2 gehanteerd moet worden binnen de bandbreedte die de Taxatiewijzer schetst. De rechtbank stelt de waarde schattenderwijs vast. Beroep gegrond. Rechtbank Oost-Brabant 12-02-2019, ECLI: NL: RBOBR: 2019: 742&lt;/p&gt;&lt;p&gt;Verweerder heeft bij de berekening per waardepeildatum 1 januari 2016 van de WOZ-waarde van het agrarisch object (een varkenshouderij tevens gemengd bedrijf) niet de in bijlage 4 ‘taxatie instructie varkens’ (p. 183 van de taxatiewijzers) genoemde alternatieve berekeningswijze hoeven toepassen. Rechtbank Oost Brabant 27-02-2019, ECLI: NL: RBOBR: 2019: 1080&lt;/p&gt;&lt;h4&gt;Winst&lt;/h4&gt;&lt;p&gt;Belanghebbende, die in maatschapsverband een melkveehouderij drijft, bepleit ten laste van de winst afwaardering van de landbouwgronden naar lagere bedrijfswaarde in verband met het vestigen van een kwalitatieve verplichting (omzetting van landbouwgrond in natuurterrein). Belanghebbende heeft een subsidie functieverandering ontvangen en claimt hiervoor in zijn aangifte IB/PVV een objectieve vrijstelling. Het Hof oordeelt dat de subsidie functieverandering, geregeld in de Subsidieregeling kwaliteitsimpuls natuur en landschap, wordt verstrekt ter compensatie van de waardedaling van (landbouw)grond door het blijvend omzetten van landbouwgrond in natuurterrein. Dit betekent dat de door belanghebbende ontvangen subsidie dient te worden aangemerkt als een vergoeding voor de waardedaling van de gronden en onlosmakelijk is verbonden met de gronden, zodat bij de berekening van de winst rekening dient te worden gehouden met deze subsidie; enerzijds kan de waardevermindering van de gronden worden afgeboekt op de boekwaarde van de gronden, maar anderzijds dient de daar tegenover staande vergoeding (de subsidie) gelijktijdig te worden beschouwd als een realisatie van dezelfde boekwaarde. Het Hof corrigeert daarbij onzakelijk handelen van belanghebbende. Het beroep op het vertrouwensbeginsel slaagt niet. Hof Arnhem-Leeuwarden 12-03-2019, ECLI:NL:GHARL:2019:2186&lt;/p&gt;&lt;h2&gt;Bedrijfsopvolging&lt;/h2&gt;&lt;h4&gt;Legitieme&lt;/h4&gt;&lt;p&gt;Ten overvloede overweegt de rechtbank nog het volgende. Het is ter zitting duidelijk geworden dat deze uitkomst van de procedure [eiser] het gevoel zal geven dat de afspraken die hij in 1997 met erflater heeft gemaakt, onderuit gehaald worden. Hij heeft gezegd dat iedereen (ook zijn zussen) het destijds eens was met de bedrijfsovername, en dat hij het niet eerlijk vindt dat erflater met zijn testament ‘terugkomt’ op die afspraken. De rechtbank ziet dat anders. Uit de overwegingen van de rechtbank hiervoor, blijkt dat zij van oordeel is dat erflater een veel hogere verkoopopbrengst had kunnen krijgen, als hij het bedrijf aan een willekeurige derde zou hebben overgedragen. Daarvoor heeft erflater niet gekozen. Uit de mededelingen van alle partijen ter zitting is gebleken dat erflater het fijn vond dat het bedrijf in de familie bleef. Ook heeft hij [eiser] , die graag een eigen agrarisch bedrijf wilde, geholpen zijn droom te verwezenlijken. Uit de bewoordingen van het testament blijkt duidelijk dat erflater zijn drie kinderen gelijk wilde behandelen. Hij vond, zo blijkt ook uit dat testament, dat het voordeel dat [eiser] al in 1997 had gehad (namelijk dat hij het bedrijf kon overnemen tegen een lagere prijs en tegen betere voorwaarden dan wanneer hij, met een lening bij de bank, vanaf nul had moeten beginnen), aan het eind van het leven moest worden ‘verrekend’ met zijn dochters. Om die reden heeft erflater zijn testament op deze manier opgesteld en heeft hij ook zijn dochters nog een bedrag geschonken. Nog afgezien van het feit dat deze uitkomst van de procedure naar het oordeel van de rechtbank juridisch juist is, is de rechtbank van oordeel dat haar beslissing ook in lijn is met de wens van erflater dat zijn kinderen zo veel als mogelijk financieel gelijk behandeld zullen worden. De rechtbank heeft geen aanwijzingen dat het bedrag waarmee [eiser] in 1997 is bevoordeeld, veel lager is dan het bedrag dat zijn zussen uit schenking en erfenis zullen verkrijgen. Rechtbank Den Haag 27-02-2019, ECLI: NL: RBDHA: 2019: 1825&lt;/p&gt;&lt;h4&gt;Erfrecht&lt;/h4&gt;&lt;p&gt;Verdelingszaak tussen 5 kinderen. Afwikkeling agrarische maatschap moeder en zoon/overname- en voortzettingsrecht. Voornemen deskundigenbericht; waarderingsgrondslag niet o.g.v. agrarische waarde. Rechtbank Noord-Nederland 13-03-2019, ECLI: NL: RBNNE: 2019: 1029&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De uitkomsten van de landbouwraad van januari 2019 zijn weergegeven in &lt;span class="italic"&gt;Kamerstukken II&lt;/span&gt; 2018/19, 21501-32, nr. 1159. Eurocommissaris Hogan gaf een presentatie over de vergroening van het nieuwe GLB. Volgens Hogan kan de door de Europese Commissie voorgestelde groene architectuur een «game changer» zijn bij het bereiken van milieu- en duurzaamheidsdoelen. «Het voorkomen van de uitputting van de natuurlijke bronnen, het verbeteren van de bodemkwaliteit, het behoud van de biodiversiteit en het tegengaan van de klimaatverandering zijn niet alleen duurzaamheidskwesties, maar hebben ook directe effecten op de landbouw en voedselzekerheid», aldus Hogan. Hij riep lidstaten op om een brede strategie te ontwikkelen die beide pijlers van het GLB omvat en ambitie te tonen bij het stellen van doelen voor leefomgeving en klimaat.&lt;/p&gt;&lt;p&gt;De vaste commissie voor Landbouw, Natuur en Voedselkwaliteit heeft een aantal vragen en opmerkingen voorgelegd aan de Minister van Landbouw, Natuur en Voedselkwaliteit over de brief van 17 januari 2019 over de geannoteerde agenda Landbouw- en Visserijraad van 28 januari 2019. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 21501-32, nr. 1160.&lt;/p&gt;&lt;p&gt;Een geannoteerde agenda voor de landbouwraad van maart 2019 is te vinden in &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 21501-32, nr. 1161. Onderwerp: De stand van zaken van de onderhandelingen voor het toekomstig GLB, waarbij informatie over de zaken die aan bod zijn geweest in de Raadswerkgroepen over dit thema. Ook is er informatie over de stand van zaken inzake het Nationaal Strategisch Plan (NSP), inclusief plan van aanpak, in de brief opgenomen.&lt;/p&gt;&lt;p&gt;Voor een verslag van een algemeen overleg zie: &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2018/19, 21501-32, nr. 1166.&lt;/p&gt;&lt;h2&gt;Diversen&lt;/h2&gt;&lt;h4&gt;Amfetamine&lt;/h4&gt;&lt;p&gt;Boer uit Baarle-Nassau wordt veroordeeld wegens medeplichtigheid aan grootschalig amfetaminelab en voorbereidingshandelingen. Hij heeft zijn leegstaande schuur ter beschikking gesteld aan een vreemde en hiernaar geen nader onderzoek gedaan. Ook niet nadat de huurder wegbleef en anderen werden gezien bij de schuur. Verdachte legde betonplaten weg om toegang te versperren voor derden. Ook nadat hij bedreigd werd, heeft verdachte geen actie ondernomen en de situatie laten voortbestaan. Bedreiging levert geen psychische overmacht op. Gelet op onder andere persoonlijke omstandigheden zoals medische gezondheid en forse media-aandacht voor de zaak, legt de rechtbank geen onvoorwaardelijke gevangenisstraf op, maar 240 uur taakstraf en een geheel voorwaardelijke gevangenisstraf van 6 maanden. Rechtbank Zeeland-West-Brabant 12-02-2019, ECLI: NL: RBZWB: 2019: 543&lt;/p&gt;&lt;h4&gt;Fraude&lt;/h4&gt;&lt;p&gt;Verdachte heeft gedurende vijf jaar in samenwerking met een groot aantal tuinders een grootschalige fraude gepleegd bij de verkoop van de oogst op stam door de tuinders. Verdachte had daartoe een netwerk van voornamelijk buitenlandse bedrijven opgezet. Ook heeft verdachte met dat doel een groot aantal Luxemburgse bankrekeningen geopend. De op die rekeningen gestorte gelden bleven buiten zicht van de Nederlandse fiscus. Op zich acht de rechtbank voor die feiten een jarenlange onvoorwaardelijke gevangenisstraf op de plaats. Gelet echter op de overschrijding van de redelijke termijn van 6 EVRM met ruim zes en een half jaar en de wijze waarop de zaken tegen de individuele tuinders zijn afgedaan, veroordeelt de rechtbank verdachte niet tot een onvoorwaardelijke gevangenisstraf. Verdachte wordt veroordeeld tot de wettelijk maximaal toelaatbare voorwaardelijke gevangenisstraf van twee jaar met een proeftijd van twee jaar, de maximaal toelaatbare taakstraf van 240 uur en de maximaal toelaatbare geldboete van €&amp;nbsp;134.000,-- Rechtbank Oost-Brabant 19-02-2019, ECLI: NL: RBOBR: 2019: 905&lt;/p&gt;&lt;h4&gt;Schadevergoeding&lt;/h4&gt;&lt;p&gt;Bij het manoeuvreren met de bulkwagen - die inclusief het voer een gewicht van circa 48 ton had - op/bij de hiervoor bedoelde betonnen plaat heeft één van de stalmuren onder de plaat het begeven en is de plaat ingezakt. De wielen van de bulkwagen zijn (bezien vanaf de achterkant van de wagen) naar rechts weggezakt en de wagen is gekanteld. Hierbij is schade ontstaan aan de bulkwagen. 	De betonnen plaat betrof de bovenkant van een voormalige mestkelder, die zich onder een stal bevond (anders gezegd: het betrof een voormalige stalvloer). Bij het slopen van de stal heeft [B] ervoor gekozen om de kelder met daarboven de stalvloer vooralsnog in stand te laten. De plaat werd daarna gebruikt als erfverharding, ook voor zwaar materieel (in ieder geval tractors en auto's). Naast de plaat lag zand en puin. De rechtbank is van oordeel dat sprake was van een gevaarlijke situatie en dat daarom op [B] de verplichting rustte om (duidelijk) hiervoor te waarschuwen. Niet valt in te zien waarom dat niet van [B] gevergd kon worden in het licht van de omstandigheden van het geval. Een dergelijke waarschuwing had ook op vrij eenvoudige wijze gekund. [B] heeft naar het oordeel van de rechtbank onvoldoende toegelicht waarom het niet mogelijk was om bijvoorbeeld bij het toegangshek een waarschuwingsbord te plaatsen waarbij chauffeurs van (zeer) zwaar materieel werden gewezen op gevaar bij het verlaten van het toegangspad dan wel specifiek voor het gebruik van de betonnen plaat. Ook had bijvoorbeeld een bord geplaatst kunnen worden met de tekst dat bulkwagens alleen achterwaarts het toegangspad op mochten rijden in verband met gevaarzettende situaties op het bouw- en sloopterrein. Dit is echter allemaal nagelaten. Het bovenstaande in samenhang bezien brengt de rechtbank tot het oordeel dat de betonvloer met de daaronder gelegen kelder niet voldeed aan de (veiligheids)eisen die men in de gegeven omstandigheden aan een erfverharding op een agrarisch bedrijf, dat wordt bezocht door zeer zwaar verkeer zoals bulkwagens met voer, mocht stellen. Er is dan ook sprake van een gebrekkige opstal als bedoeld in art. 6:174 BW, zodat [B] aansprakelijk is voor de schade van [A] . Rechtbank Noord-Nederland 03-04-2019, ECLI:NL:RBNNE:2019:1359&lt;/p&gt;</content><legacyfootnotes/><footnotes><footnote/></footnotes><auteurs/><published>2019-04-26 12:33:15</published><modified>2019-04-29 13:55:04</modified><editiondate>2019-04-26</editiondate><htmlpath>https://denhollander.info/artikel/15499</htmlpath></article>
</articles></edition>
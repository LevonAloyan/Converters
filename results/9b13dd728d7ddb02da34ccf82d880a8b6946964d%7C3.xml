<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>7164</id><udhid>UDH:TvAR/7164</udhid><titel>'J.A.G. Kuepers / Burgemeester en Wethouders van Nederweert' (TvAR 1990/4414)</titel><searchwords><searchword>TvAR 10/1990</searchword><searchword>TvAR 1990/4414</searchword><searchword>UDH:TvAR/7164</searchword></searchwords><attachments><attachment><name>1990_nr 10_Rechtspraak_4414.pdf</name><extention>pdf</extention><url>https://denhollander.info/download/6758/ci</url></attachment></attachments><inleiding>Hinderwet, art. 12a&#13;
Toekomstige ontwikkelingen: aanvraag&#13;
bouwvergunning maakt woningbouw vrij&#13;
zeker, hetgeen bij de beoordeling van het&#13;
verzoek om een hinderwetvergunning een rol&#13;
had moeten spelen. </inleiding><content>Vz. Afd. geschillen van bestuur Raad van&#13;
State 12 juli 1988&#13;
Beschikking van de waarnemend Voorzitter&#13;
van de Afdeling voor de geschillen van bestuur&#13;
van de Raad van State op het verzoek&#13;
om toepassing van art. 107 van de Wet op de&#13;
Raad van State in het geschil tussen: J.A.G.&#13;
Kuepers te Nederweert (verzoeker)&#13;
en&#13;
Burgemeester en Wethouders van Nederweert&#13;
(verweerders).&#13;
Verweerders hebben bij beschikking van 23&#13;
februari 1988, kenmerk 8-29-PW, verzoeker&#13;
een vergunning ingevolge de Hinderwet&#13;
geweigerd voor het oprichten en in werking&#13;
hebben van een inrichting (varkensmesterij&#13;
en zeugenhouderij), waar mest en meststoffen&#13;
worden bewaard op het perceel, sectie R,&#13;
nummer 282, plaatselijk bekend Houtsweg.&#13;
De beschikking van verweerders is aan deze&#13;
uitspraak gehecht.&#13;
Tegen deze beschikking heeft verzoeker&#13;
bij schrijven van 20 maart 1988 beroep ingesteld.&#13;
Het beroepschrift is aan deze uitspraak&#13;
gehecht.&#13;
Daarnaast heeft verzoeker bij schrijven&#13;
van gelijke datum verzocht met betrekking&#13;
tot de beschikking van verweerders van 23&#13;
februari 1988 een voorlopige voorziening te&#13;
treffen. Het verzoekschrift is aan deze uitspraak&#13;
gehecht.&#13;
Ter zitting van 7 juli 1988 hebben verzoeker,&#13;
bij monde van mr. P.J.L.J. Duijsens, en&#13;
verweerders, bij monde van J.H.M. Coopmans,&#13;
hun standpunten nader toegelicht.&#13;
Voorts zijn Th.H.H. Greymans en W.M.M,&#13;
van Opbergen verschenen. In rechte&#13;
Het voorliggende verzoek is ingediend op&#13;
grond van art. 60a van de Wet op de Raad van&#13;
State, doch op 1 januari 1988 is in werking&#13;
getreden de Tijdelijke wet Kroongeschillen.&#13;
Ingevolge de art. 1 en 7 van laatstgenoemde&#13;
wet is de Afdeling voor de geschillen van&#13;
bestuur belast met de beslissing op het beroep&#13;
ten gronde. In verband hiermede en gelet op&#13;
art. 4 van de Tijdelijke wet Kroongeschillen&#13;
dient behandeling in het kader van de onderwerpelijke&#13;
procedure overeenkomstig de art.&#13;
107 en volgende van de Wet op de Raad van&#13;
State plaats te vinden.&#13;
Ingevolge art. 107 van de Wet op de Raad&#13;
van State dient te worden nagegaan of de&#13;
uitvoering van het besluit van verweerders&#13;
voor verzoeker een onevenredig nadeel met&#13;
zich zou brengen in verhouding tot het door&#13;
een onmiddellijke uitvoering van bedoeld&#13;
besluit te dienen belang. Voor zover deze&#13;
toetsing meebrengt, dat het geschil in de bodemprocedure&#13;
wordt beoordeeld, heeft Ons&#13;
oordeel daaromtrent een voorlopig karakter&#13;
en is dat niet bindend in die procedure.&#13;
Bij de bestreden beschikking hebben verweerders&#13;
aan verzoeker de door hem gevraagde&#13;
vergunning ingevolge de Hinderwet&#13;
voor het oprichten en in werking hebben van&#13;
een fok- en mestvarkensbedrijf geweigerd.&#13;
Verzoeker zegt van deze beschikking onevenredig&#13;
nadeel te zullen ondervinden.&#13;
Verweerders hebben hun beschikking&#13;
onder meer doen steunen op de overweging,&#13;
dat ingevolge art. 12a van de Hinderwet bij&#13;
een beslissing op een vergunningaanvraag&#13;
rekening moet worden gehouden met de in&#13;
het gebied waar de inrichting zal zijn of is gelegen&#13;
in de toekomst te verwachten ontwikkelingen&#13;
met betrekking tot gevaar, schade of&#13;
hinder buiten de inrichting.&#13;
Voorts hebben verweerders overwogen,&#13;
dat zij een aanvraag om een bouwvergunning&#13;
voor een woning van een derde hebben ontvangen.&#13;
Bedoelde te bouwen woning is geprojecteerd&#13;
op circa 50 meter van het onderwerpelijke&#13;
op te richten varkensbedrijf, welke afstand&#13;
volgens de normen van de brochure&#13;
Veehouderij en Hinderwet te kort is, zodat de&#13;
gevraagde vergunning niet verleend kan&#13;
worden, aldus verweerders.&#13;
Op grond van de stukken en het verhandelde&#13;
ter zitting hebben Wij de indruk gekregen,&#13;
dat het wel haast zeker is, dat bovenbedoelde&#13;
woning zal worden gebouwd.&#13;
Op grond van het bepaalde in art. 12a van&#13;
de Hinderwet konden verweerders in redelijkheid&#13;
dan ook niet voorbijgaan aan deze&#13;
ontwikkeling.&#13;
Volgens de brochure Veehouderij en Hinderwet,&#13;
waarvan verweerders naar Ons oordeel&#13;
mochten uitgaan, is de afstand van de op&#13;
te richten inrichting, gelet op het aantal en de&#13;
soort te houden dieren, tot meerbedoelde te&#13;
bouwen woning inderdaad te klein om stankhinder&#13;
te voorkomen althans in voldoende&#13;
mate te beperken.&#13;
Mitsdien komt het standpunt van verweerders,&#13;
dat vergunningverlening niet mogelijk&#13;
is, Ons juist voor.&#13;
Het verzoek om toepassing van art. 107&#13;
van de Wet op de Raad van State komt, gelet&#13;
op het vorenstaande, niet voor inwilliging in&#13;
aanmerking.&#13;
Ten overvloede zij nog opgemerkt, dat&#13;
indien verzoeker van mening is dat, zoals hij&#13;
ter zitting heeft aangevoerd, een mogelijk andere&#13;
opzet van het door hem voorgestane&#13;
bedrijf een in milieuhygiÃ«nisch opzicht gunstiger&#13;
situatie oplevert, hij desgewenst een&#13;
nieuw verzoek om vergunning kan indienen.&#13;
Uitspraak&#13;
De waarnemend Voorzitter van de Afdeling&#13;
voor de geschillen van bestuur,&#13;
Gezien de Tijdelijke wet Kroongeschillen&#13;
en de Wet op de Raad van State;&#13;
wijst het verzoek af.</content><legacyfootnotes/><footnotes><footnote/></footnotes><auteurs/><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/7164</htmlpath></article>
</articles></edition>
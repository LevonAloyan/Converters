<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1997</searchword><id>4875</id><udhid>UDH:TvAR/4875</udhid><titel>B. / Het plan van toedeling in de ruilverkaveling 'Land van Cuijk' (TvAR 1997/4851)</titel><searchwords><searchword>TvAR 1/1997</searchword><searchword>TvAR 1997/4851</searchword><searchword>UDH:TvAR/4875</searchword></searchwords><attachments><attachment><name>1997_nr 1_Rechtspraak_4851.pdf</name><extention>pdf</extention><url>https://denhollander.info/download/4817/ci</url></attachment></attachments><inleiding>Landinrichtingswet art. 170, 198&#13;
&#13;
Reclamante (een ontzandingsmaatschappij) heeft na de wenszitting een perceel grond aangekocht in verband met toekomstige ontwikkelingen (ontzanding). De landinrichtingscommissie is bij het opmaken van het plan van toedeling uitgegaan van de door de inbrengend eigenaar geformuleerde wensen. Nu reclamante kennelijk niet tijdig vóór de peildatum voor het opmaken van het plan van toedeling aan de commissie heeft kenbaar gemaakt dat zij, als rechtsopvolgster van de inbrengend eigenaar van het bewuste perceel, ten aanzien van de toedeling specifieke wensen had, die afweken van de door de vorige eigenaar uitgebrachte wensen, heeft zij het aan haarzelf te wijten dat met de nieuwe wensen geen rekening is gehouden en dat nauwelijks ruimte bestaat voor tegemoetkoming aan het bezwaar. Afweging belangen reclamante en belanghebbende. Belanghebbende heeft een zwaarwegend agrarisch belang bij de toedeling zoals deze in het plan van toedeling is opgenomen. Bezwaar van reclamante afgewezen.</inleiding><content>B., reclamante tegen&#13;
het plan van toedeling in de ruilverkaveling 'Land van Cuijk'.&#13;
(...)&#13;
Het bezwaar&#13;
Het naar de rechtbank verwezen bezwaar van reclamante is in het proces-verbaal van de Landinrichtingscommissie omschreven als: Tegen toedeling van kavel 146.012 in plaats van het ingebrachte perceel Beers G 550.&#13;
Het bezwaar komt feitelijk neer op het vol-gende:&#13;
Reclamante is een ontzandingsmaatschappij. In verband met de toekomstige ontwikkelin-gen (ontzanding) in het westelijk van de Rijks-weg A73 gelegen gebied, heeft reclamante aldaar een perceel grond, kadastraal aangeduid&#13;
als Beers G 550, aangekocht. Dit perceel was door de verkoper, Gerrits, ingebracht in de ruilverkaveling. Door de plaatselijke commis-sie is de grond op basis van schattingswaarde echter aan de oostzijde van de rijksweg toege-deeld in kavel 146.012. Daarmee gaat de com-missie voorbij aan de met de voorgenomen ontzanding samenhangende economische meer-waarde van de ingebrachte grond, aangezien de toegedeelde kavel buiten het te ontzanden gebied is gelegen.&#13;
Reclamante stelt dan ook voor kavel 146.012 toe te delen aan de belanghebbende Thomas-sen, aangezien de grond ter plaatse van die kavel door hem werd ingebracht en hij zijn toedeling heeft gekregen aan de westzijde van de rijksweg. Aan reclamante kan dan de aan-vankelijk aan belanghebbende Thomassen toegedachte, aan de westzijde van de rijksweg gelegen grond worden toegedeeld. Reclamante beroept zich voorts op het landbouwkundig belang van de door de verkopend eigenaar gewenste toedeling, waarbij diens aan de west-zijde van de rijksweg gelegen gronden aldaar bij elkaar zouden worden gevoegd.&#13;
Het standpunt van de belang-hebbende&#13;
De belanghebbende Thomassen voelt er niets voor alsnog een toedeling te krijgen ter plaatse van zijn inbreng aan de oostzijde van de rijks-weg. Omdat zowel zijn huiskavel als de hem toegedeelde grond aan de westzijde van die weg zijn gelegen, geniet hij door die toedeling het voordeel van een aanzienlijke afstandsver-korting van ruim drie kilometer in vergelij-king met de inbrengsituatie.&#13;
Het standpunt van de commissie&#13;
De commissie is van oordeel dat het bezwaar van reclamante moet worden afgewezen. Zij wijst er in de eerste plaats op dat de commis-sie bij het opmaken van het plan van toedeling is uitgegaan van de door de vorige eigenaar van het perceel Beers G 550 tijdens de wens-zitting geuite wensen, terwijl reclamante - die het perceel eerst na de wenszitting heeft aan-gekocht - haar specifieke wensen met betrek-king tot de toedeling nimmer aan de commissie heeft kenbaar gemaakt. Voorts wijst de com-missie er op dat de aanwezigheid van een&#13;
andere dan de agrarische waarde bij de lijst van de geldelijke regelingen onder voorwaar-den kan leiden tot een verrekening ten faveure van reclamante.&#13;
De beoordeling&#13;
Vooropgesteld dient te worden dat reclamante kennelijk niet tijdig vóór de peildatum (30 juni 1992) voor het opmaken van het plan van toe-deling aan de commissie heeft kenbaar gemaakt dat zij, als rechtsopvolgster van de inbrengend eigenaar van perceel Beers G 550, ten aanzien van de toedeling specifieke wensen had, die afweken van de door de vorige eigenaar tij-dens de wenszitting geformuleerde wensen. Aldus is het aan haarzelf te wijten dat met de nieuwe wensen geen rekening is gehouden en dat nauwelijks ruimte bestaat voor tegemoet-koming aan het bezwaar.&#13;
De commissie mocht bij het opmaken van het plan van toedeling uitgaan van de door de inbrengend eigenaar van perceel Beers G 550 (Gerrits) geformuleerde wensen, welke zijn vermeld op een ter zitting zijdens de commis-sie getoond overzicht. Vaststaat dat de toe-deling aan Gerrits van de oostelijk van de rijksweg gelegen kavel 146.012 overeenkomt met diens op bedoeld overzicht voorkomende meer-subsidiaire wens, te weten toedeling van zoveel mogelijk grond aan de oostzijde van de rijksweg (welke wens kennelijk is ingegeven door het feit dat het bedrijf van Gerrits even-eens aan die zijde van de weg is gelegen). Reclamante kan thans geen beroep meer doen op het landbouwkundig belang van de primair en subsidiair door Gerrits gewenste gecon-centreerde toedeling aan de westzijde van de rijksweg van de aldaar ingebrachte percelen, danwel toedeling daarvan geconcentreerd in het blok bij de kavels 135.012 of 135.004. Nog daargelaten dat de commissie voldoende ge-motiveerd heeft aangevoerd dat aan de pri-maire en de subsidiaire wensen van Gerrits niet voldaan kon worden zonder de belangen van derden te schaden, staat vast dat door de verkoop van de grond aan reclamante bedoeld landbouwkundig belang thans niet meer speelt.&#13;
Daarentegen is wél gebleken dat de belang-hebbende Thomassen een zwaarwegend agra-risch belang heeft bij toedeling van de grond&#13;
aan de westzijde van de rijksweg. Ter zitting heeft belanghebbende niet, althans onvol-doende weersproken, verklaard dat de hem toegedachte grond op een afstand van circa 2,8 kilometer van zijn bedrijf ligt, terwijl kavel 146.012 op ruim 6 kilometer afstand is gelegen. Toedeling aan belanghebbende Thomassen van de door hem ingebrachte grond ter plaatse van kavel 146.012 zou bete-kenen dat hij geconfronteerd blijft met het nadeel dat hij, om aan de oostzijde van de rijksweg te komen, ruim drie kilometer moet omrijden, terwijl met de ruilverkaveling juist beoogd wordt dergelijke bezwaren zoveel mogelijk te elimineren.&#13;
Afweging van de betrokken belangen leidt dan ook tot de conclusie dat het bezwaar van reclamante als van onvoldoende gewicht dient te worden verworpen.&#13;
Ook in het argument van reclamante be-treffende de met de voorgenomen ontzanding samenhangende economische meerwaarde van de ingebrachte grond, ziet de rechtbank geen aanleiding het plan van toedeling te wijzigen. Eventuele schade in de vermogenssfeer is immers in het algemeen geen reden de toe-deling te wijzigen en de rechtbank acht geen gronden aanwezig in het onderhavige geval anders te oordelen. Voor de eventuele ver-rekening van de financiële gevolgen van de toedeling - welke onder meer kunnen bestaan in het mislopen van de niet-agrarische meer-waarde van de ingebrachte grond - kent de Landinrichtingswet immers een afzonderlijke procedure.&#13;
Op grond van het vorenstaande zal het be-zwaar van reclamante worden afgewezen. Reclamante zal, als de in het ongelijk gestelde partij, worden verwezen in de kosten.&#13;
De beslissing&#13;
De rechtbank wijst het bezwaar van recla-mante af en veroordeelt haar in de kosten op deze procedure gevallen, tot op heden aan de zijde van de belanghebbende Thomassen begroot op ƒ 500,- en aan de zijde van de gezamenlijke belanghebbenden op ƒ 750,-.</content><legacyfootnotes/><footnotes><footnote/></footnotes><auteurs/><published>1997-01-01 00:00:00</published><modified>1996-05-28 00:00:00</modified><editiondate>1997-01-01</editiondate><htmlpath>https://denhollander.info/artikel/4875</htmlpath></article>
</articles></edition>
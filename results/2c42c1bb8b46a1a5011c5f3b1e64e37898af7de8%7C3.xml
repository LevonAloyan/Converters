<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1990</searchword><id>7172</id><udhid>UDH:TvAR/7172</udhid><titel>'Jacobus Hendrikus Hubertus Molkenboer / De Rooms-Katholieke Parochie Sint Jan De Doper' (TvAR 1990/4422)</titel><searchwords><searchword>TvAR 11/1990</searchword><searchword>TvAR 1990/4422</searchword><searchword>UDH:TvAR/7172</searchword></searchwords><attachments><attachment><name>1990_nr 11_Rechtspraak_4422.pdf</name><extention>pdf</extention><url>https://denhollander.info/download/6766/ci</url></attachment></attachments><inleiding>Pachtwet, art. 54&#13;
Bij de indeplaatsstelling was de voorwaarde&#13;
gesteld, dat de opeenvolgende pachter op&#13;
het gepachte de door hem gestelde melkgeitenhouderij&#13;
zou exploiteren. Hij heeft&#13;
daar echter van afgezien omdat de koper&#13;
failliet is gegaan als gevolg van de dalende&#13;
melkprijs. Hij is een schapenhouderij begonnen.&#13;
Op grond daarvan is hij bij het&#13;
bestreden vonnis veroordeeld tot ontruiming.&#13;
Ten onrechte is in eerste aanleg niet onderzocht,&#13;
of de gestelde ontwikkeling van de&#13;
melkprijs de wijziging van de plannen van&#13;
de pachter rechtvaardigde.&#13;
Voorts is ten onrechte overwogen dat de&#13;
schapenhouderij niet een lonende en verantwoorde&#13;
exploitatie oplevert.&#13;
Na onderzoek door het pachthof wordt&#13;
alsnog de ontbindingsvordering afgewezen. </inleiding><content>Pachtkamer Gerechtshof Arnhem, arrest&#13;
van 13 november 1989&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink)&#13;
In de zaak van:&#13;
Jacobus Hendrikus Hubertus Molkenboer&#13;
wonende te Roelofarendsveen, gemeente&#13;
Alkemade, appellant, procureur: mr. D.C.&#13;
de Kempenaer&#13;
tegen&#13;
De Rooms-Katholieke Parochie Sint Jan De&#13;
Doper, gevestigd te Leimuiden, geïntimeerde,&#13;
procureur: mr. P.C. Plochg.&#13;
Het gerechtshof te Arnhem, pachtkamer;&#13;
Gezien de stukken van het geding waaronder&#13;
het tussen partijen door de pachtkamer&#13;
van het kantongerecht te Alphen aan den&#13;
Rijn gewezen vonnis van 11 april 1989, dat&#13;
in fotocopie aan dit arrest is gehecht;&#13;
Overwegende:&#13;
Appellant - Molkenboer - is bij exploit van&#13;
8 mei 1989, verbeterd bij exploit van 26 mei&#13;
1989, in hoger beroep gekomen van voormeld&#13;
vonnis, met gelijktijdige dagvaarding&#13;
van geïntimeerde - de Parochie - voor dit&#13;
hof.&#13;
Bij memorie van grieven is na te melden&#13;
grief aangevoerd en is geconcludeerd, dat&#13;
vonnis te vernietigen en opnieuw rechtdoende,&#13;
bij arrest het verzoek tot ontbinding van&#13;
de onderwerpelijke pachtovereenkomst af te&#13;
wijzen, althans met zodanige beslissing als&#13;
het hof in goede justitie zal vermenen te&#13;
behoren, met veroordeling van geïntimeerde&#13;
in de kosten van beide instanties.&#13;
Bij memorie van antwoord is verweer&#13;
gevoerd met conclusie, appellant in zijn&#13;
vordering niet te ontvangen, althans deze&#13;
aan hem te ontzeggen, met veroordeling van&#13;
appellant in de proceskosten.&#13;
Geïntimeerde heeft zich bij akte nog uitgelaten&#13;
over de bij memorie van antwoord in&#13;
het geding gebrachte productie.&#13;
Daarna hebben partijen de stukken aan het&#13;
hof overgelegd voor het wijzen van arrest.&#13;
De grief&#13;
De grief luidt als volgt:&#13;
Ten onrechte heeft de pachtkamer van het&#13;
kantongerecht te Alphen aan den Rijn in zijn&#13;
eindvonnis d.d. 11 april 1989 ondermeer&#13;
overwogen:&#13;
'nog daargelaten dat de pachtkamer laatst bedoelde stelling van gedaagde niet onderschrijft,&#13;
acht zij de door eiseres ingestelde&#13;
vordering tot ontbinding toewij sbaar nu&#13;
gedaagde ten ene male niet heeft voldaan&#13;
aan de uitdrukkelijk in meerbedoeld vonnis&#13;
van 7 oktober 1986 gestelde voorwaarde.'&#13;
Rechtdoende:&#13;
'Ontbindt de tussen partijen als voormeld&#13;
bestaande pachtovereenkomst met ingang&#13;
van 1 juli 1989.'&#13;
De vaststaande feiten&#13;
Het hof gaat van de volgende feiten uit:&#13;
- Bij pachtovereenkomst van 27 september&#13;
1954 verkreeg Jacobus Molkenboer van de&#13;
Parochie in pacht de te Leimuiden gelegen&#13;
percelen grasland, kadastraal bekend in die&#13;
gemeente, sectie A, nrs. 411, 412 en 413,&#13;
groot tezamen 3.51.90 ha.&#13;
- Op 11 februari 1985 is Jacobus Molken&#13;
boer overleden.&#13;
- Bij vonnis, op 7 oktober 1986 door de&#13;
pachtkamer van het kantongerecht te&#13;
Alphen aan den Rijn tussen appellant als&#13;
eiser en geïntimeerde als gedaagde sub 1&#13;
naast andere gedaagden gewezen, is de&#13;
appellant Molkenboer in de plaats van de&#13;
overleden pachter in de pachtovereenkomst&#13;
in geschil gesteld onder gelijktijdig ontslag&#13;
uit de pacht van de overige erfgenamen van&#13;
J.A. Molkenboer. Bij dat vonnis is onder&#13;
nummer 6 overwogen:&#13;
Voorts in aanmerking nemende dat zich&#13;
ten deze niet voordoen feiten of omstandigheden&#13;
als bedoeld in lid 5 tot en met lid 8 van&#13;
artikel 54 Pachtwet is eiseres vordering toewijsbaar&#13;
onder de uitdrukkelijke voorwaarde&#13;
dat eiser binnen een termijn van 18 maanden&#13;
te rekenen vanaf de datum van dit vonnis&#13;
ter exploitatie van het door hem voorgenomen&#13;
melkgeitenhouderijbedrijf investeringen&#13;
daartoe zal hebben gedaan als nader in&#13;
voornoemd bedrijfseconomisch advies zijn&#13;
aangegeven. Bij niet vervulling van deze&#13;
voorwaarde zal gedaagde sub 1 op die grond&#13;
alsnog ontbinding van de onderhavige&#13;
pachtovereenkomst kunnen vorderen.&#13;
- Molkenboer is echter (o.m.) op het gepach&#13;
te een schapenhouderij begonnen.&#13;
Behandeling van het geschil in hoger beroep&#13;
Het hof behoeft nadere inlichtingen.&#13;
Molkenboer zal bij akte een balans en een&#13;
winst- en verliesrekening van zijn onder&#13;
meer op het gepachte uitgeoefende schapenhouderij&#13;
in het jaar 1988 in het geding dienen&#13;
te brengen, benevens een opgave van zijn&#13;
loon, dat hij thans verdient bij de Aalsmeerse&#13;
Bloemenveiling. Voorts zullen partijen&#13;
worden uitgenodigd om te verschijnen voor&#13;
een lid van het gerechtshof en een raad, tot&#13;
het geven van inlichtingen.&#13;
Slotsom&#13;
Er zal derhalve worden beslist als na te&#13;
melden.&#13;
Rechtdoende in hoger beroep:&#13;
Alvorens verder te beslissen:&#13;
Verwijst de zaak naar de rol van 11 december&#13;
1989, teneinde Molkenboer in de&#13;
gelegenheid te stellen de hiervoor vermelde&#13;
stukken bij akte in het geding te brengen.&#13;
Nodigt partijen uit, wat Molkenboer betreft&#13;
in persoon en wat de Parochie betreft&#13;
vertegenwoordigd door een van deze zaak&#13;
op de hoogte zijnde functionaris, partijen&#13;
desgewenst vergezeld van hun raadslieden,&#13;
op een door de griffier na overleg met de&#13;
raadslieden te bepalen dag en uur te verschijnen&#13;
voor de pachtkamer van het hof, die&#13;
daartoe zitting zullen houden in een vertrek&#13;
van het Paleis van Justitie, Walburgstraat 2&#13;
te Arnhem.&#13;
Behoudt zich iedere verdere beslissing&#13;
voor.&#13;
Pachtkamer Gerechtshof Arnhem, arrest&#13;
van 11 juni 1990&#13;
(Mr. Maris, mr. Spoor, mr. Kok, mr.ing.&#13;
Jansens van Gellicum en Wentink)&#13;
In de zaak van:&#13;
Jacobus Hendrikus Hubertus Molkenboer,&#13;
wonende te Roelofarendsveen, gemeente&#13;
Alkemade, appellant, procureur: mr. D.C.&#13;
de Kempenaer,&#13;
tegen&#13;
De Rooms-Katholieke Parochie Sint Jan&#13;
de Doper, gevestigd te Leimuiden,&#13;
geïntimeerde, procureur: mr. P.C. Plochg.&#13;
Het gerechtshof te Arnhem, pachtkamer;&#13;
Opnieuw gezien de stukken van het geding,&#13;
waaronder thans ook het tussen partijen&#13;
gewezen tussenarrest van 13 november&#13;
1989; Overwegende:&#13;
Hier wordt overgenomen hetgeen bij voormeld&#13;
tussenarrest is overwogen en beslist.&#13;
Ter uitvoering van dat tussenarrest heeft op&#13;
19 maart 1990 een comparitie van partijen&#13;
plaatsgevonden, waarvan proces-verbaal is&#13;
opgemaakt. Nadat appellant nog bij akte&#13;
financiële rapporten in het geding had gebracht,&#13;
hebben partijen andermaal de stukken&#13;
aan het hof overgelegd voor het wijzen&#13;
van arrest.&#13;
Voortzetting van de behandeling van het&#13;
geschil in hoger beroep&#13;
1. Bij de grief komt Molkenboer op tegen de&#13;
bij het bestreden vonnis gegeven toewijzing&#13;
van de ontbindingsvordering van de&#13;
Parochie, nu Molkenboer niet heeft voldaan&#13;
aan de in het door de pachtkamer van het&#13;
kantongerecht tussen partijen gewezen&#13;
vonnis van 7 oktober 1986 gestelde voor&#13;
waarde, dat hij op het gepachte een melkgeitenhouderij&#13;
zou exploiteren.&#13;
De grief is gegrond.&#13;
Ter comparitie heeft Molkenboer betreffende&#13;
zijn in het indeplaatsstellingsgeding&#13;
geuite voornemen om op het gepachte een&#13;
melkgeitenhouderij te beginnen, onbetwist&#13;
verklaard, dat hij de geitenmelk zou leveren&#13;
aan het Nationaal Geiten-centrum, maar dat&#13;
die instelling als gevolg van de daling van de&#13;
melkprijs failliet is gegaan; voorts dat ir.&#13;
Van Genderen, die het in eerste aanleg overgelegde&#13;
-en niet weersproken- rapport over&#13;
de geitenhouderij heeft opgemaakt, hem in&#13;
verband met de melkprijsdaling had afgeraden,&#13;
geiten te houden.&#13;
2. Aangezien bij het vonnis waarvan beroep&#13;
wordt 'daargelaten', dat de door Molken&#13;
boer begonnen schapenhouderij niet een&#13;
lonende en verantwoorde exploitatie van&#13;
het gepachte opleverde, moet ervan worden&#13;
uitgegaan, dat de enkele omstandigheid,&#13;
dat Molkenboer heeft afgezien van de geitenhouderij,&#13;
in de gedachtengang van de&#13;
pachtkamer van het kantongerecht de ontbinding&#13;
van de pachtovereenkomst rechtvaardigt.&#13;
Dat is niet juist. De pachtkamer had tenminste&#13;
dienen te onderzoeken, of de gestelde&#13;
ontwikkeling van de melkprijs de wijziging&#13;
van de plannen van Molkenboer rechtvaardigden.&#13;
Dat heeft zij echter nagelaten.&#13;
3. Onder de voormelde omstandigheden,,&#13;
welke ten processe vast staan, was het rede&#13;
lijk dat molkenboer heeft afgezien van de&#13;
geitenhouderij. Het was dus verschoonbaar,&#13;
dat hij zich niet heeft gehouden aan de hem&#13;
bij het indeplaatsstellingsvonnis opgelegde&#13;
voorwaarde.&#13;
4. Aangaande de 'daargelaten' stelling, dat&#13;
de schapenhouderij niet een lonende en&#13;
verantwoorde exploitatie oplevert, wordt&#13;
overwogen, dat voor de beslissing op een&#13;
vordering tot voortzetting van de pachtovereenkomst&#13;
in de plaats van de overleden&#13;
pachter niet vereist is, dat de voortzettende&#13;
pachter het gepachte lonend en verantwoord&#13;
zal exploiteren. Ingevolge artikel 54, lid 8&#13;
Pachtwet moet de vordering worden afgewezen,&#13;
indien degene, ten behoeve van wie&#13;
voortzetting der pachtovereenkomst is gevorderd,&#13;
niet voldoende waarborgen biedt&#13;
voor een behoorlijke bedrijfsvoering.&#13;
De pachtkamer had de desbetreffende&#13;
stelling van de pachter mogen daarlaten; zij&#13;
had er een onderzoek naar dienen in te stellen.&#13;
Voor de schapenhouderij in Nederland is&#13;
van belang, dat degene die 10 of meer schapen&#13;
houdt, op grond van de thans geldende&#13;
regeling recht heeft op een EEG-subsidie&#13;
van/50,- per ooi per jaar.&#13;
Voorts is uit de door Molkenboer overgelegde&#13;
en door de Parochie niet weersproken&#13;
financiële rapporten gebleken, dat Molkenboer&#13;
met de schapenhouderij een winst heeft&#13;
behaald van/706,- in 1988 en van/2 875,-&#13;
in het tijdvak van 1 januari tot en met 30 november&#13;
1989. Blijkens de rapporten heeft&#13;
Molkenboer ter zake van de schapenhouderij&#13;
subsidie ontvangen.&#13;
Molkenboer heeft bovendien ter comparitie&#13;
onweersproken verklaard, dat hij behalve&#13;
de grond in geschil nog 2.17 ha eigendomsgrond&#13;
in gebruik heeft, benevens 1 ha dijkhelling;&#13;
voorts dat hij een stal van 200 m2 op&#13;
de eigendomsgrond heeft gebouwd.&#13;
Onder deze omstandigheden is de&#13;
schapenhouderij voor Molkenboer -ook&#13;
voorzover uitgeoefend op het gepachteeen&#13;
zaak van voldoende economische betekenis.&#13;
Aangezien ten processe ook is komen vast&#13;
te staan, dat de Parochie geen klachten heeft&#13;
over het gebruik van de grond in geschil door olkenboer, is er geen grond voor ontbinding.&#13;
De grief is dus gegrond.&#13;
Slotsom&#13;
Het vonnis kan niet in stand blijven.&#13;
De inleidende vordering van geïntimeerde&#13;
zal alsnog worden afgewezen. Zij zal&#13;
als de verliezende partij de aan de zijde&#13;
van appellant gevallen kosten moeten betalen.&#13;
Rechtdoende in hoger beroep:&#13;
Vernietigt het vonnis waarvan beroep&#13;
en opnieuw rechtdoende:&#13;
Ontzegt geïntimeerde haar inleidende&#13;
vordering.&#13;
Veroordeelt geïntimeerde in de kosten&#13;
van het geding, gevallen aan de zijde appellant&#13;
en tot deze uitspraak begroot als volgt:&#13;
- in eerste aanleg op ƒ 553,40,- (vijfhonderd&#13;
en drieënvijftig gulden en veertig cent);&#13;
- in hoger beroep op ƒ 1571,80 (éénduizend&#13;
vijfhonderd en éénenzeventig gulden en&#13;
tachtig cent) voor salaris en verschotten van&#13;
de procureur van appellant.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-11-01 00:00:00</published><modified>1990-11-01 00:00:00</modified><editiondate>1990-11-01</editiondate><htmlpath>https://denhollander.info/artikel/7172</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2009</searchword><id>8292</id><udhid>UDH:TvAR/8292</udhid><titel>Het pachtrecht als open systeem</titel><searchwords><searchword>TvAR 12/2009</searchword><searchword>UDH:TvAR/8292</searchword></searchwords><attachments><attachment><name>TvAR2009_12_01_Het_pachtrecht.pdf</name><extention>pdf</extention><url>https://denhollander.info/download/7481/ci</url></attachment></attachments><inleiding>Kenmerkend voor het privaatrecht is onder andere de plaats die rechtssystematische argumentatie&#13;
inneemt, bijvoorbeeld in geval van rechtsvinding op basis van analogie. Coherentie en&#13;
coördinatie zijn hier sleutelwoorden. Een gesloten systeem is het privaatrecht gelukkig niet.&#13;
Invloeden van buiten zijn er op allerlei manieren, bijvoorbeeld via open normen, algemene&#13;
rechtsbeginselen en via het Europese recht.&#13;
Ook het pachtrecht dientmen te begrijpen als een systeem. In geval van ontbinding in verband&#13;
met het voornemen van de verpachter omhet gepachte, in overeenstemmingmet het algemeen&#13;
belang, te bestemmen voor niet tot de landbouw betrekkelijke doeleinden, is de verpachter&#13;
volgens art. 7:377 lid 3 BW een schadeloosstelling verschuldigd over de tijd welke de pachter&#13;
bij niet-ontbinding ingevolge de pachtovereenkomst nog op het gepachte had kunnen blijven.&#13;
Die schadeloosstelling ziet volgens lid 4 ook op toekomstige pachttermijnen, indien de&#13;
pachtovereenkomst zonder het voornemen tot bestemmingswijziging zou zijn verlengd. Een&#13;
voornemen tot bestemmingswijziging kan echter niet alleen via ontbinding tot beëindiging&#13;
van de pacht leiden, maar ook via opzegging, zoals volgt uit art. 7:370 lid 1 onder e BW.&#13;
Anders dan de Pachtwet deed (art. 48), voorziet de nieuwe wettelijke regeling van de pacht&#13;
voor het geval van opzegging niet in schadeloosstelling. Dat is niet coherent en op de een of&#13;
andere wijze zal men coördinatie tot stand moeten brengen tussen de regels met betrekking&#13;
tot ontbinding en die met betrekking tot opzegging. In de literatuur zijn op dat punt diverse&#13;
voorstellen gedaan (Asser/Snijders 7-III* 2009, nr. 219; E.H.M. Harbers, Agr.r. 2008, p. 95;&#13;
Valk 2009 (T&amp;C BW), art. 7:370 BW, aant. 2e).</inleiding><content>In het zojuist gegeven voorbeeld is sprake van een omissie van de wetgever, zoals ook blijkt&#13;
uit art. 7:387 lid 1 BW. Coördinatie van rechtsnormen beperkt zich echter niet tot zulke&#13;
duidelijke gevallen. Ik geef een ander voorbeeld, opnieuw met betrekking tot de beëindigingsregeling.&#13;
Volgens art. 7:370 lid 1 sub aBWkan de pachtrechter een vordering tot beëindiging&#13;
toewijzen indien de pachter ‘ernstig is tekortgeschoten in de nakoming van zijn verplichtingen’.&#13;
Speelt in dit verband een rol wat de gevolgen van beëindiging voor de pachter zijn? Maakt&#13;
het dus uit of het gepachte essentieel is voor de voortzetting van zijn agrarisch bedrijf of niet?&#13;
Men kan die vraag proberen te beantwoorden op grond van art. 7:370 BW op zichzelf genomen.&#13;
Het antwoord kan dan zijn dat volgens de aanhef van het eerste lid de rechter de vordering&#13;
‘kan’ toewijzen, wat een beoordelingsmarge impliceert.De rechter die ook rekening wil houden&#13;
met de ernst van de gevolgen van een beëindiging kan in de door mij veronderstelde opvatting&#13;
die ruimte benutten. Hiertegen valt dan vervolgens in te brengen dat onder oud recht (art.&#13;
39 Pachtwet) de pachtrechter geen speelruimte had en het volgens de wetsgeschiedenis voor&#13;
de hand ligt dat de onder het oude recht gewezen rechtspraak wordt voortgezet (MvT, Kamerstukken&#13;
II 2005/06, 30 448, nr. 3, p. 27).Mijns inziens is een dergelijk debat echter te beperkt,&#13;
omdatmen ook in dit verband behoort te letten op de samenhangmet de ontbindingsregeling.&#13;
Ontbinding wegens een tekortkoming is in het pachtrecht slechts gedeeltelijk geregeld in art.&#13;
7:376 BW.Naast die bepaling geldt art. 6:265 BWonverkort. In de rechtspraakmet betrekking&#13;
tot art. 6:265 BW is er een ontwikkeling geweest, mede onder invloed van opvattingen in de&#13;
literatuur, die ertoe heeft geleid dat de ernst van de gevolgen van een ontbinding volop in een&#13;
belangenafweging aan de orde komt en niet alleen in gevallen van een tekortkoming van geringe&#13;
betekenis. Bij de beoordeling van de vraag of de tekortkoming de ontbinding rechtvaardigt,&#13;
zijn alle omstandigheden van belang (A.C. van Schaick, ‘Beperkingen van de bevoegdheid&#13;
tot ontbinding van een wederkerige overeenkomst’, in: E.H. Hondius, J.J. Brinkhof &amp; M.&#13;
de Cock Buning (red.), Contracteren internationaal, Den Haag: Boom Juridische uitgevers&#13;
2006, p. 209 e.v.; W.L. Valk, ‘Het recht op ontbinding in de praktijk van de rechtspraak’,&#13;
NTBR 2003, p. 132 e.v.). Een behoorlijke afstemming van de regels met betrekking tot beëindiging&#13;
op die voor ontbinding, eist dat ook in geval van een beëindigingsvordering de ernst&#13;
van de gevolgen van een beëindiging in de afweging kan worden betrokken. Wie hiermee instemt,&#13;
zal beamen dat hetzelfde moet gelden in de context van art. 39 Pachtwet, omdat naar&#13;
oud recht eenzelfde samenhang bestond tussen de regels met betrekking tot verlenging en&#13;
ontbinding. En inderdaad heeft de pachtrechter recent de ernst van de gevolgen van nietverlenging&#13;
met zoveel woorden in zijn afweging betrokken (Gerechtshof Arnhem 12 mei&#13;
2009, LJN BI4247, Agr.r. 2009, 5536, met noot G.M.F. Snijders onder 5537).&#13;
Het laatste voorbeeld illustreert meteen dat het systeem van het pachtrecht open is. Ontwikkelingen&#13;
binnen Boek 6 BW hebben gevolgen voor het pachtrecht van Boek 7, óók waar het&#13;
pachtrecht op het eerste gezicht een geheel eigen regeling kent. Een illustratie van de betekenis&#13;
van Boek 6 BW voor het pachtrecht biedt ook het recente artikel van Olthof in de afscheidsbundel&#13;
van J.H. Nieuwenhuis (M.M. Olthof, ‘Anticipatory breach’, in: Ex libris Hans Nieuwenhuis,&#13;
Deventer: Kluwer 2009, p. 375 e.v.), waarin de bepaling van art. 6:80 BW wordt&#13;
doorgerekend in haar gevolgen voor de rechtspraak over productierechten.&#13;
Dat het systeem van het pachtrecht nog in tal van andere opzichten open is, valt met enkele&#13;
voorbeelden gemakkelijk te illustreren.Niemand zal zijn ontgaan dat het communautair recht&#13;
het pachtrecht beïnvloedt. Die invloed werkt via het beginsel van conforme interpretatie ook&#13;
door in de op het eerste gezicht nationale norm van art. 7:361 BW (Gerechtshof Arnhem 19&#13;
februari 2008, LJN BC7324, Agr.r. 2009, 5528, met noot G.M.F. Snijders). Wijzigingen in&#13;
algemeen aanvaarde opvattingen in de agrarische praktijk zijn van invloed op de invulling en&#13;
toepassing van de normen van het pachtrecht: agrarisch natuurbeheer is daarom als een vorm&#13;
van bodemcultuur te beschouwen (Gerechtshof Arnhem 18 augustus 2009, LJN BJ5920, in&#13;
dit tijdschrift opgenomen onder nr. 5547). Gewijzigde opvattingen binnen het ‘gewone’&#13;
procesrecht omtrent de gebondenheid van rechtsopvolgers onder bijzondere titel aan een gewijsde,&#13;
heeft gevolgen voor de ontvankelijkheid van een vordering tot indeplaatsstelling ingeval&#13;
tijdens de procedure de eigendom van het gepachte wordt vervreemd (Gerechtshof Arnhem&#13;
30 januari 2007, Agr.r. 2007/10).&#13;
Een open systeemis nooit af.Het lijdt geen twijfel dat de pachtrechtspraak ook in de komende&#13;
jaren nieuwe ontwikkelingen zal laten zien, bijvoorbeeld wat betreft de coördinatiemet normen&#13;
in het huurrecht. Dat in pachtzaken cassatie mogelijk wordt, kan versnellend werken, omdat&#13;
de Hoge Raad met een ‘frisse blik’ de eigenaardigheden van het pachtrecht zal bezien. Particularisme&#13;
heeft in het pachtrecht gelukkig nooit hoogtij gevierd,maarmogelijk gaan de ramen&#13;
nog wat wijder open.</content><legacyfootnotes/><footnotes><footnote/></footnotes><auteurs>mr. W.L. Valk</auteurs><published>2009-12-01 00:00:00</published><modified>2009-12-01 00:00:00</modified><editiondate>2009-12-01</editiondate><htmlpath>https://denhollander.info/artikel/8292</htmlpath></article>
</articles></edition>
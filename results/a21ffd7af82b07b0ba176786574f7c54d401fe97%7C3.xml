<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7185</id><udhid>UDH:TvAR/7185</udhid><titel>'D.M. / ruilverkaveling 'Vriescheloo'' (TvAR 1990/4385)</titel><searchwords><searchword>TvAR 8/9/1990</searchword><searchword>TvAR 1990/4385</searchword><searchword>UDH:TvAR/7185</searchword></searchwords><attachments><attachment><name>1990_nr 89_Rechtspraak_4385.pdf</name><extention>pdf</extention><url>https://denhollander.info/download/6779/ci</url></attachment></attachments><inleiding>Landinrichtingswet, art, 223,&#13;
lid 1, onder b&#13;
Artikel 223, lid 1 onder b komt kort gezegd&#13;
hierop neer dat bij de verdeling van de&#13;
kosten per afzonderlijke eigenaar de totale&#13;
kosten niet de werkelijke verandering in&#13;
waarde van de onroerende goederen te boven&#13;
mag gaan. De Rb. is van oordeel dat&#13;
onder 'waardevermeerdering' in art. 223,&#13;
lid 1 sub b moet worden verstaan de waardevermeerdering&#13;
in het economisch verkeer&#13;
als gevolg van de landinrichting. Deze&#13;
waardeverandering bepaalt de mate van het&#13;
nut, doch is daaraan niet gelijk te stellen.&#13;
De uitgevoerde tweede schatting kan niet&#13;
als maatstaf voor de bepaling van de werkelijke&#13;
waardeverandering worden gehanteerd.&#13;
Evenmin kan het door reclamant&#13;
overgelegde taxatierapport als zodanig gelden,&#13;
nu dit rapport geen enkel inzicht geeft&#13;
in de wijze waarop en met welke factoren&#13;
de waardevaststelling is geschied.</inleiding><content>Rechtbank Groningen, 2 maart 1990&#13;
(Mr. Van Riessen, mr. Praktiek en mr.&#13;
Evenhuis)&#13;
D.M., reclamant tegen de lijst der geldelijke&#13;
regelingen in de ruilverkaveling 'Vriescheloo';&#13;
etc.&#13;
Rechtsoverwegingen&#13;
1. Het resterende bezwaar van reclamant&#13;
tegen de LGR voor voormelde ruilverkaveling&#13;
komt, samengevat, hierop neer dat de&#13;
hem in rekening gebrachte ruilverkavelingslasten&#13;
disproportioneel zijn, gezien het&#13;
door hem verkregen nut van de ruilverkaveling.&#13;
2. Ter toelichting op dit bezwaar is door&#13;
en namens reclamant het navolgende aangevoerd.&#13;
Ten behoeve van zijn bedrijfsuitoefening&#13;
in de nabijheid van zijn — buiten het blok&#13;
gelegen - bedrijfsgebouwen heeft reclamant&#13;
een toedeling gekregen van ongeveer&#13;
10 hectare aan welke toedeling - vrijwel&#13;
- de totale basiskostenomslag wordt toegerekend.&#13;
Die basiskostenomslag dient naar zijn&#13;
mening niet voor zijn rekening te komen,&#13;
omdat in de eerste plaats&#13;
toepassing van het proces-verbaal van&#13;
aanwijzingen voor hem tot een onredelijk&#13;
resultaat leidt en in de tweede plaats&#13;
artikel 223 lid 1 sub b van de Landinrichtingswet&#13;
van toepassing is.&#13;
Voor wat een voor hem onredelijke toepassing&#13;
van het proces-verbaal van aanwijzingen&#13;
betreft heeft reclamant het navolgende&#13;
aangevoerd. Zijn inbreng bedroeg&#13;
47.4 + 24.4 ha. = 71.8 ha. De toedeling&#13;
bedroeg 47.9 ha. + 34.5 ha. = 82.4 ha.&#13;
Zijn totale bedrijf beslaat een oppervlakte&#13;
van in totaal ongeveer 170 ha. Ongeveer 90&#13;
ha. valt derhalve buiten het ruilverkavelingsblok.&#13;
Het zwaartepunt van zijn bedrijf&#13;
is gelegen in het Rhederveld, waar bedrijfsgebouwen,&#13;
woonhuis en ongeveer 30 ha.&#13;
grond zijn gelegen. In het noordwesten is,&#13;
met eigen bedrijfsgebouwen, een ander gedeelte&#13;
van het bedrijf gelegen, eveneens&#13;
buiten het ruilverkavelingsblok.&#13;
Door het dempen van een aantal tussensloten&#13;
in het hem toegedeelde land in&#13;
het ruilverkavelingsblok ontstonden er grotere&#13;
bewerkingseenheden. Reclamant had&#13;
dat ook in eigen beheer kunnen doen. Via&#13;
de LGR wordt hem echter ƒ5,- per strekkende&#13;
meter aan zwetsloot minder in rekening&#13;
gebracht, anderzijds impliceert het&#13;
dempen van tussensloten onmiddelijk een&#13;
vergroting van het perceel en een verandering&#13;
van een perceelsvorm. Dat laatste&#13;
wordt via de LGR tot uiting gebracht in een&#13;
bedrag van ƒ 24 000,-. Via de LGR wordt&#13;
er voorts ten onrechte van uitgegaan dat reclamant&#13;
in zijn inbrengsituatie diende om&#13;
te rijden, hetgeen bij de toedeling is gewijzigd. Hij acht dat niet geheel reëel, omdat&#13;
hij in de praktijk gebruik maakte van een&#13;
doorsteek en niet of nauwelijks behoefde&#13;
om te rijden. Dat laatste is niet verwerkt in&#13;
de LGR.&#13;
Wanneer zijn positie in ogenschouw&#13;
wordt genomen - zijn bedrijfsgebouwen&#13;
en een groot deel van zijn bedrijfsareaal&#13;
liggen buiten het ruilverkavelingsblok -&#13;
leidt de toepassing van het proces-verbaal&#13;
van aanwijzingen tot een onredelijk resultaat.&#13;
Hij bestrijdt niet dat hij voordelen&#13;
heeft van de ruilverkaveling, maar is van&#13;
mening dat hem in redelijkheid slechts 50&#13;
% van de thans nog resterende basiskostenomslag&#13;
in rekening mag worden gebracht.&#13;
Met betrekking tot het door hem gedane&#13;
beroep op artikel 223 lid 1 sub b van de&#13;
Landinrichtingswet heeft hij het volgende&#13;
gesteld.&#13;
Op grond van de Memorie van Toelichting&#13;
van voormelde wet kan niet gesproken&#13;
worden van 'rendement' van de ruilverkaveling&#13;
maar van een waardeverandering.&#13;
Die waardeverandering heeft hij laten taxeren.&#13;
Het opgemaakte taxatierapport geeft&#13;
weer dat de toegevoegde waarde na de ruilverkaveling&#13;
is te stellen op ƒ 41 150,-.&#13;
3. Namens de CLiC is met betrekking tot&#13;
dit bezwaar het navolgende aangevoerd.&#13;
De toedeling van reclamant is zodanig&#13;
dat twee kavels zijn toegedeeld van 47.9 ha.&#13;
respectievelijk 34.5 ha. alsmede een kavel&#13;
van 3.3 ha., bereikbaar over de openbare&#13;
weg vanuit de gebouwen over een afstand&#13;
van 900 meter, hetgeen - vergeleken met&#13;
de inbrengsituatie - een aanmerkelijke&#13;
verbetering is.&#13;
De basiskosten, die bij de toetsing van&#13;
artikel 223, lid 1 sub b Liw behoren te worden&#13;
betrokken bedroegen oorspronkelijk&#13;
voor reclamant ƒ110 980,-. Als gevolg van&#13;
een gegrond bezwaar van reclamant zijn&#13;
die kosten teruggebracht tot ƒ 91 780,-.&#13;
Naar de mening van de CLiC leidt toepassing&#13;
van het proces-verbaal van aanwijzingen&#13;
niet tot een onredelijk resultaat voor&#13;
reclamant en is niet in strijd gehandeld met&#13;
voormelde wetsbepaling. Voormeld wetsartikel&#13;
mag geacht worden als een 'veiligheidsklep'&#13;
te dienen om een excessieve belasting&#13;
te voorkomen, waarbij het aspect van de&#13;
kosten marginaal getoetst mag worden.&#13;
Een dergelijke toetsing leert het volgende.&#13;
De gemiddelde ruilverkavelingslasten in&#13;
de onderhavige ruilverkaveling zijn ƒ 135,-&#13;
per hectare per jaar. Reclamant is in rekening&#13;
gebracht een last van ƒ 64,- per hectare&#13;
per jaar. Reeds op grond daarvan moet&#13;
worden aangenomen dat in casu het gedeelte&#13;
van de kosten dat reclamant moet betalen&#13;
de waardevermeerdering niet te boven&#13;
gaat. Was dat niet zo dan zouden niet alleen&#13;
reclamant, maar naast hem alle 'gemiddeld'&#13;
aangeslagen eigenaren en zeker&#13;
alle eigenaren die hoger dan het gemiddelde&#13;
zijn aangeslagen met recht een beroep kunnen&#13;
doen op voormeld wetsartikel.&#13;
Onjuist is de stelling van reclamant dat&#13;
de waardestijging beperkt dient te blijven&#13;
tot een bedrag van ongeveer ƒ 50 000,. Onjuist&#13;
is eveneens diens stelling dat op vrijwillige&#13;
basis nooit meer zou zijn betaald.&#13;
Ruilverkaveling strekt niet tot verhoging&#13;
van de vermogens waar de, te realiseren bij&#13;
verkoop, doch strekt ertoe de externe produktie-&#13;
omstandigheden te verbeteren en te&#13;
scheppen voor een economisch verantwoorde&#13;
agrarische bedrijfsvoering. Uit de&#13;
Memorie van Toelichting op de Liw blijkt&#13;
dat ook, waar over waardeveranderingen&#13;
als gevolg van wijzigingen in perceelsvorm,&#13;
perceelsgrootte, ontsluiting etc. wordt gesproken.&#13;
Dat zijn de waardeveranderingen&#13;
die de basis van de kostenverdeling vormen.&#13;
In de Memorie van Antwoord bij&#13;
voormelde wet wordt die bedoeling nogmaals&#13;
aangeduid door over 'rendement' te&#13;
spreken. Gekeken moet dus worden naar&#13;
het rendement, dat jaarlijks terugkeert in&#13;
de bedrijfsvoering als gevolg van de ruilverkaveling&#13;
en naar de kosten, die uit&#13;
hoofde van de Landinrichting daar tegenover&#13;
staan.&#13;
Op grond van navolgende berekening&#13;
kan het rendement voor reclamant als volgt&#13;
worden weergegeven.&#13;
Als gevolg van de ruilverkaveling heeft&#13;
reclamant 42.8 ha. minder zwetsloot. Dat&#13;
impliceert jaarlijks minder slootonderhoud.&#13;
Voor 4280 meter houdt dat in een&#13;
jaarlijkse besparing van ƒ 3150,-.&#13;
Het vervallen van sloten levert meer&#13;
besteedbare oppervlakte op. Voor 4280&#13;
meter houdt dat in een bedrag van ƒ 2675,-.&#13;
De perceelsvergroting houdt in minder&#13;
rand- en wendakkerverlies, berekend voor&#13;
reclamant op ƒ 500,- per jaar. De afstandsverkleining betekent een&#13;
besparing aan tijd, welke op basis van&#13;
landbouweconomische berekeningen op&#13;
ƒ 3750,- per jaar kan worden gesteld, wanneer&#13;
hij zelf het werk uitvoert.&#13;
Die som van voordelen houden een rendement&#13;
in dat ruimschoots boven de berekende&#13;
jaarlijkse kosten ligt.&#13;
4. Met betrekking tot het onderhavige&#13;
bezwaar oordeelt de rechtbank als volgt.&#13;
In de LGR is reclamant aangeslagen&#13;
terzake basiskosten voor een bedrag van&#13;
ƒ91 780,- uit hoofde van verkaveling (ligging),&#13;
ontsluiting gronden, recht van weg&#13;
en overpad, perceelsgrootte en vorm en&#13;
zwetsloten.&#13;
Nagegaan dient te worden of die uitkomst&#13;
als gevolg van toepassing van het&#13;
proces-verbaal van aanwijzingen tot een&#13;
voor reclamant redelijk dan wel onredelijk&#13;
resultaat heeft geleid.&#13;
Voor de beoordeling van dat aspect acht&#13;
de rechtbank het navolgende van belang.&#13;
Blijkens toedeling zijn bij de bedrijfsgebouwen&#13;
van reclamant rwee kavels van&#13;
47.9 ha. en 34.5 ha., alsmede een kavel van&#13;
3.3 ha. toegedeeld, bereikbaar over de&#13;
openbare weg vanuit de gebouwen over 900&#13;
meter. Dat is, vergeleken met de uitganspositie,&#13;
een aanmerkelijke verbetering aangezien&#13;
toen een complex land van 6.8 ha.&#13;
slechts kon worden bereikt door vanuit de&#13;
gebouwen 4240 meter over de openbare&#13;
weg en 1160 meter over andermans land te&#13;
gaan.&#13;
Een ander perceel land van 3.9 ha. kon&#13;
in die situatie worden bereikt door vanuit&#13;
de gebouwen 5180 meter over de openbare&#13;
weg en 320 meter over andermans land te&#13;
gaan, terwijl een ander perceel van 2.8 ha.&#13;
bereikbaar was door 10770 meter over de&#13;
openbare weg en 330 meter over andermans&#13;
land te gaan.&#13;
Reclamant stelt wel dat hij in de praktijk&#13;
gebruik maakte van een doorsteek waardoor&#13;
hij niet of nauwelijks om reed, doch&#13;
met dat aspect kan in deze procedure geen&#13;
rekening worden gehouden, nu voor zo'n&#13;
doorsteek geen juridische basis bestond.&#13;
Dit betekent dat als gevolg van de ruilverkaveling&#13;
een behoorlijke en rechtens juist&#13;
geregelde ontsluiting is gerealiseerd.&#13;
Vaststaat voorts dat in het kader van&#13;
de ruilverkaveling de afstand te bewerken&#13;
zwetsloot is verminderd en er een grote bewerkingskavel&#13;
is ontstaan als gevolg van&#13;
demping van een tussensloot. Bij vaststelling&#13;
van de basiskosten is met een en ander&#13;
terecht rekening gehouden. De LiC heeft&#13;
het proces-verbaal van aanwijzingen in redelijkheid&#13;
kunnen toepassen, zoals zij heeft&#13;
gedaan, zodat de argumenten van reclamant&#13;
dienen te worden verworpen.&#13;
Vervolgens moet nog worden ingegaan&#13;
op de stelling van reclamant dat de kostenomslag,&#13;
gerelateerd aan het nut, de waardevermindering&#13;
als gevolg van de landinrichting&#13;
niet te boven mag gaan (artikel 223&#13;
lid 1 sub b van de Liw).&#13;
Gelet op de duidelijke andere bewoordingen&#13;
van artikel 223 lid 1 sub b van de&#13;
Landinrichtingswet dan die van het overeenkomstige&#13;
artikel 117 van de Ruilverkavelingswet&#13;
1954 en op hetgeen in de Memorie&#13;
van Toelichting is opgenomen omtrent&#13;
de waardeveranderingen als bedoeld in artikel&#13;
210 van de Landinrichtingswet, kort&#13;
gezegd hierop neerkomend dat bij de verdeling&#13;
van de kosten per afzonderlijke eigenaar&#13;
de totale kosten niet de werkelijke verandering&#13;
in waarde van zijn onroerende&#13;
goederen te boven mogen gaan, is de rechtbank&#13;
van oordeel dat onder 'waardevermeerdering'&#13;
in artikel 223 lid 1 sub b van de&#13;
Landinrichtingswet moet worden verstaan&#13;
de waardevermeerdering in het economisch&#13;
verkeer als gevolg van de uitgevoerde landinrichting,&#13;
welke waardeverandering de&#13;
mate van het nut bepaalt, doch daaraan&#13;
niet gelijk is te stellen. Dat brengt in de&#13;
onderhavige zaak met zich mee dat de uitgevoerde&#13;
tweede schatting niet als maatstaf&#13;
voor de bepaling van de werkelijke&#13;
waardeverandering1 als gevolg van de landinrichting&#13;
kan worden gehanteerd. Evenmin&#13;
kan het door reclamant overgelegde&#13;
taxatierapport van J. van Staalduinen te&#13;
Stadskanaal d.d. 30 mei 1989 als zodanig&#13;
gelden, nu dit rapport geen enkel inzicht&#13;
geeft in de wijze waarop en met welke factoren&#13;
de waardevaststelling is geschied.&#13;
Nu onvoldoende vaststaat of en zo ja tot&#13;
welke hoogte er sprake is van waardeverandering&#13;
van de in het kader van de landin richting verrichte werkzaamheden behoeft&#13;
de rechtbank dienaangaande nadere voorlichting&#13;
door deskundigen. Zij zal partijen&#13;
in staat stellen zich uit te laten omtrent de&#13;
vraag of het onderzoek door één of drie&#13;
deskundigen moet worden uitgevoerd en&#13;
wie zij als zodanig benoemd wensen te zien.&#13;
etc.</content><legacyfootnotes/><footnotes><footnote/></footnotes><auteurs>Mr. Van Riessen, mr. Praktiek en mr.&#13;
Evenhuis</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7185</htmlpath></article>
</articles></edition>
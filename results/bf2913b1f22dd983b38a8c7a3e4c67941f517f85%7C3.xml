<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1995</searchword><id>5003</id><udhid>UDH:TvAR/5003</udhid><titel>Brooijmans / Priem (TvAR 1995/4742)</titel><searchwords><searchword>TvAR 3/1995</searchword><searchword>TvAR 1995/4742</searchword><searchword>UDH:TvAR/5003</searchword></searchwords><attachments><attachment><name>1995_nr 3_Rechtspraak_4742.pdf</name><extention>pdf</extention><url>https://denhollander.info/download/4943/ci</url></attachment></attachments><inleiding>Pachtwet, art. 25, Suikersysteem, 1989/1990 art. 5&#13;
&#13;
De in de bepalingen van het suikersysteem beoogde sterke grondgebondenheid van de teelt van suikerbieten en de regelingen betreffende de suikerbietenquotering brengen mede dat weliswaar een redelijk handelend pachter/teler er in beginsel voor zorg behoort te dragen dat een eventueel aanwezig bietenquotum niet verloren gaat, maar dat in de verhouding verpachter/pachter niet kan worden gesproken van een door de pachter opgebouwd vermogensrecht, dat aan de verpachter wordt gelaten, noch van enige andere uit de pachtverhouding voortvloeiende verplichting die medebrengt dat een vergoeding aan de afgaande pachter moet worden voldaan.</inleiding><content>Arrest van 29 november 1994 In de zaak van:&#13;
Albrecht Priem, wonende te Dronten, appel-lant, eiser in het incident, procureur: mr. J.M. Bosnak,&#13;
tegen&#13;
Arnoldus Adrianus Brooijmans, wonende te Blijham (gemeente Bellingwedde), geïnti-meerde, gedaagde in het incident, procureur: mr. J. van Dijkhuizen.&#13;
Arrest in de zaak met rolnummer P 93/013:&#13;
Arnoldus Adrianus Brooijmans, wonende te Blijham (gemeente Bellingwedde), appellant, procureur: mr. J. van Dijkhuizen,&#13;
tegen&#13;
Albrecht Priem, wonende te Dronten, geïnti-meerde, procureur: mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te Gro-ningen heeft op 6 augustus 1992 en 3 februari 1993 tussen partijen vonnissen gewezen, die aan dit arrest worden gehecht. Naar de inhoud daarvan wordt verwezen.&#13;
De gedingen in hoger beroep&#13;
Priem heeft bij exploit van 7 september 1992 hoger beroep ingesteld tegen het vonnis van 6 augustus 1992 met dagvaarding van Brooij-mans voor het hof (rolnummer P 93/004). Brooijmans heeft bij exploit van 2 maart 1993 hoger beroep ingesteld tegen het vonnis van 3 februari 1993 met dagvaarding van Priem voor het hof (rolnummer P 93/013). Op vor-dering van Priem heeft het hof bij arrest van 10 januari 1994 de gevoegde behandeling van de aldus voor het hof lopende zaken bepaald.&#13;
Priem heeft bij memorie van grieven één grief aangevoerd tegen het vonnis van 6 au-gustus 1992 en geconcludeerd tot vernietiging van dat vonnis en tot niet-ontvankelijk verkla-ring van Brooijmans althans tot ontzegging van diens vorderingen, met veroordeling van Brooijmans in de kosten van de procedure in beide instanties.&#13;
Brooijmans heeft bij memorie van ant-woord verweer gevoerd en geconcludeerd tot bekrachtiging van het vonnis van 6 augustus 1992 met veroordeling van Priem in de kosten van beide instanties.&#13;
Brooijmans heeft bij memorie van grieven twee grieven aangevoerd tegen het vonnis van 3 februari 1993, bewijs aangeboden en gecon-cludeerd tot vernietiging van dit vonnis en tot toewijzing van zijn vordering, met veroorde-ling van Priem in de kosten van beide instan-ties.&#13;
Priem heeft bij memorie van antwoord ver-weer gevoerd, met conclusie tot niet-ontvan-kelijk verklaring van Brooijmans in diens hoger beroep, althans tot bekrachtiging van het vonnis, waarvan beroep, met veroordeling van Brooijmans in de kosten van het hoger beroep.&#13;
Partijen hebben in de laatst besproken zaak (rolnummer P 93/013) hun standpunten bij pleidooi doen toelichten, Priem door mr. D.M.H.M, van Dijk, advocaat te Arnhem, en Brooijmans door mr. A.J. Boonstra, advocaat te Groningen.&#13;
Daarna zijn in beide zaken de stukken overgelegd voor het wijzen van arrest.&#13;
De grieven&#13;
Priem heeft als grief tegen het vonnis van 6&#13;
augustus 1992 aangevoerd:&#13;
Ten onrechte heeft de pachtkamer het be-roep van Priem op rechtsverwerking verwor-pen.&#13;
Brooijmans heeft als grieven tegen het vonnis van 3 februari 1993 aangevoerd:&#13;
Grief 1&#13;
Ten onrechte heeft de pachtkamer van het kantongerecht te Groningen overwogen: 'Daargelaten, dat er nog al wat verschillen tussen de regelingen van het melk- en van het suikerquotum zijn, waarbij in het oog springt, dat de Beschikking Superheffing steeds eiste de medewerking van de afgaande pachter aan de overgang van het melkquotum, terwijl voor de verkrijging door de opvolgende ge-bruiker van een suikerquotum geen enkele medewerking van de afgaande pachter vereist is, en daargelaten de vraag of het suikerquo-tum nu wel of niet als een vermogensrecht moet worden aangemerkt, er is klaarblijkelijk geen enkele grond de afgaande pachter enige vergoeding toe te kennen ter zake van het sui-kerquotum. De pachtkamer is immers niet ge-bleken van enige belangstelling op dit punt in de rechtspraak. Zo er sprake zou zijn van een bestaande rechtsovertuiging met betrekking tot toekenning van enige vergoeding aan de afgaande pachter terzake van het suikerquo-tum, zouden daarover uitspraken moeten zijn verschenen'.&#13;
Grief 2&#13;
Ten onrechte heeft de pachtkamer van het kantongerecht te Groningen de vordering tot betaling van een vergoeding voor het suiker-quotum afgewezen.&#13;
De vaststaande feiten&#13;
In hoger beroep kan van de volgende als er-kend dan wel niet of onvoldoende betwist vaststaande feiten worden uitgegaan.&#13;
- Brooijmans heeft vanaf 1977 van Priem gepacht een hoeve te Spijk, groot 68 9560 ha.&#13;
- Doordat het verzoek tot verlenging is af gewezen is de pachtovereenkomst geëindigd, voor wat betreft de landerijen op 1 maart 1989 een voor wat betreft de gebouwen en het erfoplmei 1989.&#13;
- In het laatste pachtjaar was aan Brooij- mans toegewezen een quotum suikerbieten van 698 ton.&#13;
- Brooijmans is op gronden elders een be- drijf gaan uitoefenen. Terzake van het telen&#13;
van bieten op die gronden was geen referentie toegekend. Na bezwaar van Brooijmans is hem op die percelen alsnog een quotum sui-kerbieten toegewezen van aanvankelijk 555 ton.&#13;
- Op naam van J.P.L. Priem, aan wie vol-gens Priem de eerder aan Brooijmans ver-pachte hoeve thans is verpacht, is een referentie geregistreerd van 116057 kg polsui-ker, resulterend in een toewijzing van aanvan-kelijk ruim 667 ton bieten.&#13;
De beoordeling van het beroep in de beide&#13;
hoofdzaken&#13;
1. Het gaat in deze zaak om het volgende.&#13;
Ten tijde van de beëindiging door Brooij-mans van de bedrijfsvoering op de eerder van Priem gepachte hoeve was aan Brooijmans toegewezen een bietenquotum van 698 ton, welke toewijzing resulteerde uit de referentie-hoeveelheid, die was gebaseerd op het door Brooijmans in voorgaande jaren geteelde quantum suikerbieten. De ten tijde van de beëindiging van de pachtovereenkomst gel-dende suikerbietenquoteringsregeling, vastge-legd in het Suikersysteem 1989/1990, staat niet toe dat een teler, die elders bedrijf gaat uitoefenen, het quotum meeneemt. Krachtens het Suikersysteem dient integendeel in begin-sel een gelijk quotum aan de opvolgende ge-bruiker van de grond te worden toegewezen. Brooijmans is van mening dat hem, nu hij een quotum heeft achtergelaten, naar billijkheid een vergoeding van de voormalige verpachter toekomt voor de opbouw en instandhouding van het quotum en wel een vergoeding van f 275 per ton, totaal f 191 950, volgens Brooijmans, zo is bij pleidooi medegedeeld, minder dan de helft van de waarde van het quotum. De pachtkamer van het kantonge-recht heeft de vordering afgewezen. Brooij-mans vordert vernietiging van dat vonnis en alsnog toewijzing van het door hem gevorder-de bedrag.&#13;
Priem meent dat de pachtkamer van het kantongerecht tot een juist eindoordeel is ge-komen, zij het dat ook Priem van oordeel is dat de pachtkamer haar oordeel onvoldoende heeft gemotiveerd. Priem is voorts van me-ning, dat de pachtkamer reeds op grond van de omstandigheid, dat Brooijmans zijn recht om vergoeding te vorderen heeft verwerkt, de vordering had moeten afwijzen. Priem is daar-om in beroep gekomen van het tussenvonnis van 6 augustus 1992, omdat in de overwegin-gen van dat tussenvonnis het beroep op&#13;
rechtsverwerking reeds werd verworpen. Brooijmans onderschrijft op dit punt het oor-deel van de pachtkamer van het kantonge-recht.&#13;
2. Het hof zal eerst bespreken de grief van Priem tegen het tussenvonnis, zoals hiervoor gerelateerd. Het hof onderschrijft het oordeel van de pachtkamer van het kantongerecht hieromtrent. Niet is gesteld, dat Brooijmans uitdrukkelijk afstand heeft gedaan van het recht om vergoeding te vorderen wegens overgang van het bietenquotum. Door Brooij- mans is niet weersproken dat hij in diverse tussen partijen gevoerde procedures de onder- havige claim niet aan de orde heeft gesteld en dat ook in schikkingsonderhandelingen de claim niet aan de orde is geweest. Wellicht had uit het bereiken van een schikking kun- nen worden afgeleid dat beide partijen elkaar over en weer van wederzijdse verplichtingen ontslagen achtten. Dit geval doet zich echter niet voor omdat vaststaat dat geen schikking is bereikt. Van gedragingen van Brooijmans, waardoor bij Priem het vertrouwen opgewekt zou kunnen zijn dat Brooijmans geen aan spraak (meer) maakte op een bietenquotum c.q. een vergoeding daarvoor, is niet, althans onvoldoende gebleken.&#13;
Brooijmans zet voorts uiteen, dat eerst in de loop van de jaren hem duidelijk is gewor-den, dat hij een vordering tot vergoeding te-gen Priem zou kunnen instellen. Dit is niet onaannemelijk. Nu voorts niet is gebleken dat Priem ten gevolge van de late actie van Brooijmans iets heeft gedaan of nagelaten, waardoor hij in een nadeliger positie is geko-men, dan hij zou zijn geweest indien de vor-dering aanstonds aanhangig was gemaakt, moet het beroep op rechtsverwerking worden verworpen. Dit brengt mede dat de door Priem aangevoerde grief wordt verworpen en dat het tussenvonnis van 6 augustus 1992 moet worden bekrachtigd.&#13;
3. De grieven van Brooijmans tegen het vonnis van de pachtkamer van 3 februari 1993 leggen het geschil in volle omvang aan het hof voor en zullen gezamenlijk worden behandeld.&#13;
4. Beantwoord moet worden de vraag of gezien de aard van de quoteringsregeling en gezien de aard van de pachtovereenkomst met betrekking tot het onderhavige bouwland uit de eisen van redelijkheid en billijkheid voort vloeit, dat door Priem aan Brooijmans een vergoeding behoort te worden betaald in ver band met het achterlaten van een bietenquo-&#13;
tum. Het hof zal beide facetten hierna bespre-ken.&#13;
5. Krachtens Verordening (EG) nr. 1783/81 geldt voor de lidstaten van de EG een suikerbietenquoteringsregeling. Krachtens de geldende EG-regeling mag de quotering in- tern geregeld worden via een privaatrechtelij- ke regeling. In Nederland is met instemming van de minister van landbouw, natuurbeheer en visserij vorm gegeven aan de quotering al dus dat tussen de industrie en het Landbouw schap, dat geacht wordt de telers te vertegenwoordigen, jaarlijks een overeen komst wordt gesloten, genaamd het Suiker systeem, op basis van welke overeenkomst de industrie contracteert met de telers. Telers kunnen ingevolge de individuele contracten tegen een gegarandeerde prijs slechts afzetten het op basis van referentiejaren toegewezen quotum. De in het Suikersysteem vastgelegde regeling geldt in het algemeen voor de perio de 1 mei tot en met 30 april. Volgens artikel 9 van het het Suikersysteem 1989/1990 geldt de regeling van de gevolgen van aankoop grond, pacht en dergelijke voor transacties in de peri ode 1 mei 1988 tot en met 30 april 1990. Ge zien het tijdstip van beëindiging van de onderhavige pachtovereenkomst is op de ge volgen van de pachtbeëindiging van toepas sing het Suikersysteem 1989/1990 en in het bijzonder het bepaalde onder 5.1.&#13;
6. Uit de bepalingen van het Suikersysteem in onderling verband en samenhang gelezen alsmede uit de feitelijke toepassing daarvan blijkt dat een sterke grondgebondenheid is be- oogd. Verhuur van quotum is volgens de re- geling niet mogelijk. Bij verplaatsing van een bedrijf gaat het quotum niet mee met de teler en wordt het evenmin overgeboekt naar de ei- genaar van de grond als zodanig. Het quotum wordt slechts aan de opvolgende teler op de betreffende grond toegewezen. Bij onvrijwil- lige pachtbeëindiging, zoals in het onderhavi- ge geval, dient volgens het bepaalde onder 5.1 van het Suikersysteem 1989/1990 naar rato van het overgenomen akkerbouwareaal de ba sisreferentie ten laste van de referentie van de vorige teler/pachter overgeboekt te worden naar de nieuwe teler. Indien bij gebreke van medewerking van de afgaande pachter het evenredig deel niet kan worden vastgesteld dient de suikerfabrikant op verzoek van de nieuwe teler 2500 kg polsuiker per ha naar deze over te boeken, aldus de tekst van de re- geling. Hiervoor is geen enkele medewerking van de afgaande pachter en/of de verpachter&#13;
nodig. Bij het stoppen of verminderen van de produktie gaat de referentie geheel of gedeel-telijk verloren. Hiervoor wordt geen vergoe-ding toegekend.&#13;
De strakke grondgebonden regeling brengt mede dat zonder toepassing van oneigenlijke constructies het uit het suikersysteem voort-vloeiende afleveringsrecht in het algemeen niet te gelde kan worden gemaakt. Art. 5 eer-ste alinea van het Suikersysteem 1989/1990 vermeldt dan ook uitdrukkelijk dat als alge-meen uitgangspunt geldt dat quotumover-dracht gepaard dient te gaan met grond-overdracht in effectieve zin.&#13;
7. Het hof is van mening dat het aldus be- schreven Suikersysteem 1989/1990 als zoda- nig geen aanknopingspunten biedt voor het oordeel dat aan de afgaande pachter/teler een vergoeding behoort te worden betaald door de verpachter of de opvolgende pachter/teler. Besproken dient nog te worden of wellicht de aard van de onderhavige geëindigde pachtver- houding betreffende bouwland leidt tot een ander oordeel. Daaromtrent wordt het volgen de overwogen.&#13;
8. De teelt van suikerbieten is sterk gebon- den aan de grond. De teelt kan slechts redelijk rendabel plaats vinden op daarvoor geschikte gronden. Het behoort tot een normale be- drijfsvoering om bij daartoe geschikte gron den in wisselbouw circa 20 tot 25% van de grond met suikerbieten te bebouwen. Het be- staan van een bietenareaal en het ontstaan van een bietenreferentie is derhalve voornamelijk toe te schrijven aan aard en kwaliteit van de grond. Uitgaande van vakkundige bedrijfs- voering is de invloed van de teler op de op- brengst per hectare beperkt. Ook als in een bijzonder geval de invloed van de teler aan zienlijk zou zijn - waarvan in het onderhavige geval niet is gebleken - dan nog zou dit voor de opvolgende teler zonder belang zijn nu be- houdens uitzonderingen de overgang beperkt is tot 2500 kg polsuiker per hectare.&#13;
9. De hiervoor opgesomde regelingen, contractuele verhoudingen, akkerbouwkundi- ge omstandigheden en overige feiten en om standigheden leiden het hof tot de conclusie, dat weliswaar een redelijk handelend pach- ter/teler er in beginsel voor zorg behoort te dragen dat het eventueel aanwezige bieten- quotum nier verloren gaat, maar dat in de ver houding verpachter/pachter niet kan worden gesproken van een door de pachter opge- bouwd vermogensrecht, dat aan de verpachter wordt gelaten, noch van enige andere uit de&#13;
pachtverhouding voortvloeiende verplichting, die medebrengt dat een vergoeding aan de af-gaande pachter moet worden voldaan.&#13;
10. Gezien hetgeen hiervoor is overwogen kan buiten bespreking blijven of de bijzonde re omstandigheid dat Brooijmans alsnog el- ders een quotum heeft verkregen aan toewijzing van de onderhavige vordering in de weg zou staan.&#13;
11. Uit hetgeen hiervoor is overwogen volgt, dat de grieven van Brooijmans onge- grond zijn. Het eindvonnis van de pachtkamer moet met verbetering van gronden worden be- krachtigd.&#13;
12. Priem dient de proceskosten met be- trekking tot het appel tegen het tussenvonnis te betalen, Brooijmans dient de proceskosten met betrekking tot het appel tegen het eind vonnis te betalen.&#13;
Beslissing in de hoofdzaken&#13;
Het hof, rechtdoende in hoger beroep:&#13;
bekrachtigt met aanvulling respectievelijk verbetering van gronden de vonnissen van de pachtkamer van het kantongerecht te Gronin-gen van 6 augustus 1992 en 3 februari 1993, waarvan beroep;&#13;
wijst af het meer of anders gevorderde;&#13;
veroordeelt Priem tot betaling van de pro-ceskosten met betrekking tot het hoger beroep tegen het tussenvonnis van 6 augustus 1992, aan de zijde van Brooijmans tot deze uit-spraak begroot op f 350 voor verschotten en f 4100 voor salaris van de procureur;&#13;
veroordeelt Brooijmans tot betaling van de proceskosten met betrekking tot het hoger be-roep tegen het eindvonnis van 3 februari 1993, aan de zijde van Priem tot deze uit-spraak begroot op f 1325 voor verschotten en f 12 300 voor salaris van de procureur.</content><legacyfootnotes/><footnotes><footnote/></footnotes><auteurs/><published>1995-03-01 00:00:00</published><modified>1994-11-29 00:00:00</modified><editiondate>1995-03-01</editiondate><htmlpath>https://denhollander.info/artikel/5003</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2004</searchword><id>3604</id><udhid>UDH:TvAR/3604</udhid><titel>Wetgeving en literatuur</titel><searchwords><searchword>TvAR 6/2004</searchword><searchword>UDH:TvAR/3604</searchword></searchwords><attachments><attachment><name>2004_nr 6_Wetgeving_Bezemer.pdf</name><extention>pdf</extention><url>https://denhollander.info/download/3543/ci</url></attachment></attachments><inleiding>Agrarisch milieubeleid&#13;
&#13;
‘Zwarte mest’&#13;
In een brief van 19 maart 2004 bericht de minister de Kamer over de resultaten van een AID-onderzoek naar het fenomeen ‘zwarte mest’ en onregelmatigheden bij mestexport (TK 2003-2004, 28 971, nr. 16). Hoewel het onderzoek geen duidelijkheid heeft kunnen geven over de precieze omvang van de onregelmatigheden, maakt het wel duidelijk dat er alle aanleiding bestaat om de komende periode bij de uitvoering en handhaving extra aandacht te besteden aan de intermediaire sector en aan bij omvangrijke mesttransacties betrokken landbouwbedrijven. De minister wijst er in zijn brief verder nog eens op dat MINAS tot 2006 volledig van kracht blijft. Maar vanaf het aangiftejaar 2003 hoeven extensieve veehouderijbedrijven en akker- en tuinbouwbedrijven geen MINAS-aangifte meer in te dienen bij Bureau Heffingen. Bedrijven krijgen vrijstelling van de aangifteplicht wanneer de stikstofproductie op het bedrijf niet meer bedraagt dan 170 kg N/ha per jaar en er over het heffingsjaar geen stikstof- of fosfaatheffing verschuldigd is.&#13;
&#13;
Wet stankemissie veehouderijen in landbouwontwikkelingsgebieden&#13;
Bij motie van 25 november 2003 (29 200 XIV, nr. 55) heeft de Tweede Kamer de regering verzocht om een landelijke stankwet, met als inhoud het beoordelingskader van de Wet stankemissie veehouderijen in landbouwontwikkelings- en verwevingsgebieden. In een brief van 2 april 2004 geeft de staatssecretaris van VROM de kabinetsreactie op de motie (TK 2003-2004, 27 835, nr. 21). In de brief beschrijft de staatssecretaris welke overwegingen tot het voornemen hebben geleid om geen landelijke stankwet uit te brengen, welke mogelijke uitgangspunten er zijn voor een alternatief voor die wet, alsmede een aanzet daartoe, en tenslotte de procedure die moet leiden tot een aangepaste stankregelgeving. Uit praktische overwegingen en principiële argumenten verdient voor de niet-reconstructiegebieden een Handreiking sterk de voorkeur boven een wet, aldus de bewindsman. Algemeen uitgangspunt is dat de gemeente uiteindelijk het beschermingsniveau tegen stankhinder bepaalt. De Handreiking is daarbij een hulpmiddel, bedoeld ter ondersteuning van het bevoegd gezag. De staatssecretaris geeft een schets van de Handreiking, die in samenspraak met de verschillende maatschappelijke actoren kan worden aangevuld en verbeterd.&#13;
In een brief van 5 april 2004 gaat de staatssecretaris in op een drietal vragen die de vaste commissie voor LNV heeft gesteld over een uitspraak van de Afdeling bestuursrechtspraak van de Raad van State d.d. 24 maart 2004 (TK 2003-2004, 27 835, nr. 22). In die uitspraak heeft de Afdeling uitgesproken dat de omrekeningsfactoren uit de Regeling stankemissie veehouderijen in landbouwontwikkelings- en verwevingsgebieden “niet als de meest recente milieutechnische inzichten kunnen worden beschouwd”. De uitspraak betekent dat gemeenten in vergunningverlening de omrekeningsfactoren uit de Richtlijn veehouderij en stankhinder 1996 zullen moeten toepassen, in plaats van die uit de nieuwe Regeling. Verder verschenen: TK 2003-2004, 27 835, nr. 23 (verslag algemeen overleg, 26 april 2004).&#13;
&#13;
Gewasbeschermingsbeleid&#13;
In een brief van 31 maart 2004 gaat de minister, op verzoek van de vaste commissie voor LNV, in op het verdere verloop van de procedure met betrekking tot vrijstellingen voor gewasbeschermingsmiddelen, nu de Regeling tijdelijke vrijstelling gewasbeschermingsmiddelen eerste kwartaal 2004 door de voorzieningenrechter is  geschorst (TK 2003-2004, 27 858, nr. 44). De minister gaat ook uitgebreid in op hoe Regering en Kamer tot het vrijstellingsartikel van 16aa van de Bestrijdingsmiddelenwet 1962 zijn gekomen. Verder verschenen: TK 2003-2004, 27 858, nr. 45 (brief minister over het Fonds Kleine Toepassingen, gevuld met gelden van de overheid en van de sector, dat moet voorzien in middelen voor toepassingen met een voor de industrie beperkt financieel belang (de zgn. ‘kleine toepassingen’), 23 april 2004).&#13;
&#13;
Parlementaria&#13;
–	Evaluatie Meststoffenwet, TK 2003-2004, 28 385, nr. 25 (brief minister bij het syntheserapport van de evaluatie van de meststoffenwet: het syntheserapport geeft, terugkijkend, een evaluatie van de werking van de Meststoffenwet tot nu toe, en vooruitkijkend, een beoordeling van een aantal varianten van gebruiksnormen, 28 april 2004)&#13;
–	Wijziging van de Meststoffenwet in verband met de evaluatie 2002 (28 971), Hand. EK 19 april 2004, nr. 24, p. 1175 (behandeling wetsvoorstel)&#13;
–	Wijziging van de Meststoffenwet, de Wet verplaatsing mestproductie en de Wet herstructurering varkenshouderij ter opschorting van de expiratiedatum van de stelsels van mestproductie-, pluimvee- en varkensrechten (29 001), Hand. EK 19 april 2004, nr. 24, p. 1175 (behandeling wetsvoorstel)&#13;
–	Goedkeuring van het op 25 juni 1998 te Aarhus totstandgekomen Verdrag betreffende toegang tot informatie, inspraak bij besluitvorming en toegang tot de rechter inzake milieuaangelegenheden (28 834), Hand. TK 31 maart 2004, nr. 61, p. 3971 (stemmingen i.v.m. het wetsvoorstel)&#13;
–	Wijziging van de Wet milieubeheer, de Wet openbaarheid van bestuur en enige andere wetten (Wet uitvoering Verdrag van Aarhus) (28 835), Hand. TK 31 maart 2004, nr. 61, p. 3971 (stemmingen i.v.m. het wetsvoorstel); EK 2003-2004, 28 835, nr. A (gewijzigd wetsvoorstel, 31 maart 2004)&#13;
–	Handhaving milieuwetgeving, TK 2003-2004, 22 343, nr. 91 (brief ministers en staatssecretaris over de wijze waarop de politie en het OM invulling zullen geven aan hun milieutaak, 25 maart 2004)&#13;
–	Aanpak riooloverstorten, TK 2003-2004, 25 890, nr. 27 (lijst van vragen en antwoorden over de brief van 18 december 2003 over de stand van zaken 2003 bij de vergunningverlening en sanering risicovolle riooloverstorten (25890, nr. 26), 1 april 2004)&#13;
–	Begroting VROM 2004, TK 2003-2004, 29 200 XI, nr. 93 (brief minister inzake aanbieding van de Jaarrapportage 2003 van de VROM-Inspectie, 6 april 2004)&#13;
&#13;
Wet- en regelgeving&#13;
–	Aanpassing diverse algemene maatregelen van bestuur i.v.m. de instelling van het Inspectoraat-Generaal VROM en ter verbetering van de doelmatigheid van gegevensverstrekking met het oog op toezicht, Stb. 2004, nr. 155 (o.m. aanpassing van het Besluit akkerbouwbedrijven milieubeheer, het Besluit melkrundveehouderijen milieubeheer, het Besluit mestbassins milieubeheer en het Besluit op de ruimtelijke ordening 1985)&#13;
–	Wijziging Regeling residuen van bestrijdingsmiddelen, Stcrt. 8 april 2004, nr. 69 (wijziging betreft nummering en belettering van Artikel I); Stcrt. 28 april 2004, nr. 81 (diverse wijzigingen)&#13;
–	Wijziging Regeling ammoniak en veehouderij, Stcrt. 13 april 2004, nr. 70 (Bijlage 1 wordt geheel vernieuwd. Er is een aantal nieuwe huisvestingssystemen opgenomen met de bijbehorende emissiefactoren. Daarnaast is een nieuwe methode van nummering geïntroduceerd, omdat de Stichting Groen Label haar werkzaamheden heeft beëindigd en geen Groen-Labelnummers meer worden verstrekt.)&#13;
–	Vrijstellingen gewasbeschermingsmiddelen eerste kwartaal 2004, Stcrt. 14 april 2004, nr. 71 (vervanging van de geschorste Regeling tijdelijke vrijstelling gewasbeschermingsmiddelen eerste kwartaal 2004)&#13;
–	Vrijstellingen gewasbeschermingsmiddelen 2004, Stcrt. 22 april 2004, nr. 77 (besluit i.v.m. de door LTO-Nederland en het Hoofdproductschap Akkerbouw ingediende aanvragen tot vrijstelling op grond van art. 16aa Bestrijdingsmiddelenwet 1962 voor de toepassing van niet toegelaten gewasbeschermingsmiddelen); Wijziging Besluit vrijstellingen gewasbeschermingsmiddelen 2004, Stcrt. 29 april 2004, nr. 82 (de bijlagen van het besluit zijn aangevuld met de nieuwe vrijstellingen op grond van art. 16aa Bmw)&#13;
&#13;
Literatuur&#13;
–	J.M. Bazelmans, ‘De implementatie van Europese handel in emissierechten in Nederland’, Milieu &amp; Recht april 2004/nr. 4, p. 214-220&#13;
–	P.P.A. Bodden, ‘Nieuwe omrekeningsfactoren niet aanvaard als meest recente milieutechnische inzichten’, Land- en Tuinbouw Bulletin april 2004/nr. 4, p. 4-6 (onlangs heeft de ABRvS een uitspraak gedaan over de omrekeningsfactoren uit de Regeling stankemissie in landbouwontwikkelings- en verwevingsgebieden)&#13;
–	M.N. Boeve, F.M. Fleurke en M.A. Wiering, ‘Het begrip ‘milieu’ in de Wet milieubeheer’, Milieu &amp; Recht april 2004/nr. 4, p. 221-226 (in de Wm is geen definitie opgenomen van het begrip ‘milieu’; vanuit het perspectief van het Europese recht zou het wel eens kunnen zijn dat het opnemen van een definitie een vereiste is; auteurs behandelen de vraag welke invulling de praktijk geeft aan het begrip ‘milieu’)&#13;
–	P.C. Gilhuis, ‘Naar minder of naar betere regelgeving in het milieurecht?, Tijdschrift voor Omgevingsrecht april 2004/nr. 2, p. 39-45 (bespreking van de herijking van de VROM-regelgeving)&#13;
–	L.P.J. Mertens, ‘Eerste MER varkensbedrijf’, Land- en Tuinbouw Bulletin maart 2004/nr. 3, p. 14-16 (de ABRvS heeft voor het eerst een milieuvergunning met een milieueffectrapportage voor een varkensbedrijf behandeld en heeft de vergunning in stand gelaten)&#13;
&#13;
Jurisprudentie&#13;
–	ABRvS 22 oktober 2003 (Milieuvergunning varkenshouderij/akkerbouwbedrijf. Bijzondere gevoeligheid. Besmettingsgevaar. Bescherming milieubelang. Nadelige gevolgen milieu.), «JM» 2 april 2004, nr. 38 (m.nt. J.H.F. Zigenhorn)&#13;
</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2004-06-01 00:00:00</published><modified>2004-06-01 00:00:00</modified><editiondate>2004-06-01</editiondate><htmlpath>https://denhollander.info/artikel/3604</htmlpath></article>
</articles></edition>
<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1985</searchword><id>6382</id><udhid>UDH:TvAR/6382</udhid><titel>Toepassing van de superheffing in Nederland1</titel><searchwords><searchword>TvAR 4/1985</searchword><searchword>UDH:TvAR/6382</searchword></searchwords><attachments><attachment><name>1985_nr 4_Artikel_Kuiper.pdf</name><extention>pdf</extention><url>https://denhollander.info/download/6164/ci</url></attachment></attachments><inleiding>I. ALGEMEEN&#13;
1. Met de recente kritiek op de geringe resultaten van de dereguleringsoperatie behoeft&#13;
men het niet geheel en al eens te zijn. De onvrede schijnt deels ingegeven te&#13;
zijn door eerdere, te hooggespannen verwachtingen, misschien ook door onvoldoende&#13;
besef dat deregulering meer een voortdurend proces is dan een éénmalige actie.&#13;
Beschouwt men echter de regels voor de toepassing van de superheffing in het&#13;
licht van het rapport van de Commissie Geelhoed, verschenen vrijwel aan de vooravond&#13;
van de superheffing, dan zou men al snel enige verbijstering voelen opkomen.&#13;
Landbouweconomisch is een kwantitatieve melkproduktie-beperking door velen&#13;
als onwenselijk beschouwd.&#13;
Uit oogpunt van Europese integratie lijkt een marktordenend stelsel van zuivel -&#13;
quota, verdeeld over de Lid-Staten, vele stappen terug.&#13;
Het voorschrijven van quota aan individuele bedrijven is een instrument dat zich&#13;
slecht verdraagt met een vrije ondernemingsgewijze produktie.&#13;
De verdeling van een totale hoeveelheid over de bedrijven en de regeling van&#13;
quotum-overdracht roept grote bestuurlijke problemen op.&#13;
2. Met deze opsomming van nadelen is vooral beoogd te illustreren hoe dringend&#13;
daartegenover de noodzaak was in de EEG tot een melkquota-stelsel te besluiten.&#13;
In zijn verordening2 erkent de Raad van de Europese Gemeenschappen trouwens&#13;
uitdrukkelijk 'de aan de toepassing ervan verbonden administratieve moeilijk&#13;
heden'; door de groeiende zuiveloverschotten acht de Raad echter 'het bestaan zelf&#13;
van het gemeenschappelijk landbouwbeleid in gevaar'.&#13;
Met de constatering dat de zuiveloverschotten het gevolg zijn van 15 jaar onverantwoord&#13;
Europees landbouwbeleid kan men de kwestie niet afdoen.&#13;
Het stelsel van gemeenschappelijke prijzen is één van de wezenlijke elementen&#13;
voor het vrije verkeer van zuivelprodukt binnen de EEG en bepalend voor de groei&#13;
van de Nederlandse melkveehouderij in de laatste twee decennia. De superheffing&#13;
mag ook beschouwd worden als de prijs die de Nederlandse zuivel daar thans voor&#13;
gaat betalen.</inleiding><content>Oogmerk van deze bijdrage is echter niet na- en voordelen van de superheffing af&#13;
te wegen maar een beschrijving in grote lijnen te geven van de Nederlandse uitvoering in het eerste jaar van de voorlopig voorziene toepassingsperiode van 5 jaar.&#13;
3. Het kader van de nationale regeling wordt gevormd door twee verordeningen van&#13;
de Raad van de Europese Gemeenschappen.3 Deze verordeningen bevatten&#13;
rechtstreeks toepasselijke bepalingen krachtens artikel 189 EEG; zij kunnen voor de&#13;
nationale rechter worden ingeroepen. Verordening (EEG) nr. 856/84 stelt een 'extra&#13;
heffing' in om 'de groei van de melkproduktie te beheersen'. Deze heffing kan onder&#13;
meer worden geheven over de hoeveelheid melk die de melkproducent levert ter ver&#13;
werking en die een bepaalde referentiehoeveelheid overschrijdt. Voor iedere Lid-&#13;
Staat mag de som van deze referentiehoeveelheden een bepaalde 'gegarandeerde totale&#13;
hoeveelheid' niet overschrijden.&#13;
Verordening (EEG) nr. 857/84 regelt met name de vaststelling van de referentiehoeveelheden.&#13;
De 'normale referentiehoeveelheid' wordt berekend op basis van de&#13;
produktie in een recent jaar (artikel 2).&#13;
Indien deze produktie door bijzondere situaties niet representatief is kan een Lid-Staat&#13;
'specifieke referentiehoeveelheden' toekennen.&#13;
Overdracht van referentiehoeveelheden kan slechts in samenhang met overdracht van&#13;
(een gedeelte van) het bedrijf aan een andere producent, met name 'in geval van verkoop,&#13;
verhuur of overdracht door vererving' (artikel 7, nader bepaald bij artikel 5, van&#13;
Verordening (EEG) nr. 1371/84 van de Commissie4).&#13;
4. Hieronder zal in hoofdzaak worden ingegaan op de wijze waarop in Nederland&#13;
uitvoering is gegeven met betrekking tot de vaststelling van heffing en heffingvrije&#13;
hoeveelheden (II) en de overdracht ervan (III). Een en ander is neergelegd in de&#13;
'Beschikking superheffing' van 18 april 1984 die nadien vijf maal is gewijzigd.5&#13;
Naast de Beschikking superheffing zijn nog een aantal andere regelingen getroffen&#13;
waaronder een tot opkoop van quota.6&#13;
Wat de vaststelling van de heffingvrije hoeveelheden betreft zal volstaan worden met&#13;
de hoofdlijnen van het stelsel. Daarmee wordt geenszins ontkent het grote belang dat de&#13;
Nederlandse melkveehouder bij de wijze waarop de totale voor Nederlandse beschikbare&#13;
hoeveelheid wordt. Het betreft echter een in beginsel éénmalige operatie. Op het tijdstip&#13;
van verschijnen van deze bijdrage zal op vrijwel alle van de 33.000 verzoekschriften in&#13;
eerste instantie zijn beslist en zal naar verwacht ook beslist zijn op daarop ingediende&#13;
bezwaarschriften. Daarmee is, behoudens meer dan 5000 beroepen bij het College van&#13;
Beroep voor het bedrijfsleven, de relatieve verdeling over de Nederlandse melkveehouders&#13;
voor de komende jaren vastgelegd. Eerder verscheen in Agrarisch Recht een artikel van mr Pluim Mentz7 terwijl een&#13;
gedetailleerd overzicht van de Nederlandse uitvoering en in het bijzonder de afhandeling&#13;
van verzoek- en bezwaarschriften begin dit jaar de Tweede Kamer werd toegezonden&#13;
door de Minister van Landbouw en Visserij.8 Het lijkt daarom voor de&#13;
rechtspraktijk in de nabije toekomst zinvol uitvoeriger stil te staan bij het tweede&#13;
aspect, de overdracht van heffingvrije hoeveelheden.&#13;
I I . VASTSTELLING VAN HEFFINGVRIJE HOEVEELHEDEN&#13;
5. In de Nederlandse 'Beschikking superheffing' is gekozen voor een heffing ver&#13;
schuldigd door de producent terzake van de levering van melk.&#13;
Hierbij is te onderscheiden levering aan een koper ter be- of verwerking en rechtstreekse&#13;
verkoop voor consumptie (artikel 2, eerste lid).&#13;
Met het oog op de inning en afdracht van deze heffing kan ook de koper worden&#13;
aangesproken (artikel 3), die de heffing dan vervolgens in mindering zal brengen op&#13;
de koopprijs voor de hem leverende producenten (artikel 3 en artikel 2, derde lid).&#13;
Op beiden rust de plicht aangifte te doen van de nodige gegevens, tenzij een en&#13;
ander aan de administratie van de fabriek is te ontlenen (artikel 4).&#13;
Vaststelling en oplegging van de heffing geschiedt door het Produktschap voor&#13;
Zuivel (artikel 10).&#13;
6. De heffing is slechts verschuldigd voor zover de geleverde hoeveelheid een heffingvrije&#13;
hoeveelheid overschrijdt (artikel 2, eerste lid respectievelijk artikel 3, twee&#13;
de lid).&#13;
De normale heffingvrije hoeveelheid wordt berekend door de in 1983 afgeleverde&#13;
hoeveelheid te verminderen met 8,65% (artikel 5, eerste lid).&#13;
Voor rechtstreekse verkoop voor consumptie geldt als referentiejaar 1981 en&#13;
wordt de in dat jaar verkochte hoeveelheid vermeerderd met 1%.&#13;
7. Bijzondere heffingvrije hoeveelheden kunnen worden toegekend op grond van in&#13;
vesteringsverplichtingen aangegaan tussen 1 september 1981 en 1 maart 1984 (artikel&#13;
11, eerste lid). De investeringen moeten nieuwe standplaatsen betreffen en bedragen&#13;
van respectievelijk minimaal ƒ 50.000 en ƒ 100.000 belopen (artikel 11, tweede lid).&#13;
De additionele hoeveelheid, toegevoegd aan die ontleend aan de produktie uit het&#13;
voorafgaande jaar, wordt berekend met name op basis van 80% van de uitbreiding&#13;
in bezette standplaatsen (artikel 11, vierde lid, eerste deel). Zonder volledigheid na&#13;
te streven moet op een tweetal bijzondere bepalingen gewezen worden waarin even&#13;
eens een eerder aangegane investeringsverplichting maatstaf is voor een bijzondere&#13;
hoeveelheid maar waarvan de oorsprong is gelegen in het beginsel 'quotum volgt&#13;
grondgebruik'. Indien de eerdere investering de voortzetting van het bedrijf op andere, quotumloze&#13;
grond betreft kan in beginsel een heffingvrije hoeveelheid op basis van voorafgaande&#13;
aflevering worden toegekend (artikel lla).&#13;
De tweede bepaling betreft verwerving van grond in 1983 of januari en februari&#13;
1984, omdat deze grond nadien quotumloos kan blijken te zijn (artikel 5, zevende lid).&#13;
8. Een tweede categorie van bijzondere heffingvrije hoeveelheden betreft gevallen&#13;
waarin buitengewone omstandigheden de melkproduktie in 1983 met meer dan 10%&#13;
hebben doen dalen (artikel 12, eerste lid). Deze omstandigheden zijn limitatief opgesomd&#13;
in de betreffende EEG-verordening en zijn globaal aangeduid: een ernstige na&#13;
tuurramp, vernieling van de veevoeder-voorraden of de stallen, epizoötie, onteigening&#13;
van een aanzienlijk deel van de grond, langdurige arbeidsongeschiktheid&#13;
van de producent en verlies van de melkveestapel.&#13;
9. Als eerder gezegd wordt de normale heffingvrije hoeveelheid berekend door af&#13;
trek van een percentage van 8,65% op de in 1983 geleverde hoeveelheid. Een bijzondere&#13;
aftrekpercentage namelijk 5,65% geldt in beginsel voor een bepaalde categorie&#13;
producenten met hoofdberoep in de landbouw wier melkleveranties de laatste jaren&#13;
niet of nauwelijks gegroeid is. Deze regeling voor zogenaamde niet-groeiers is neer&#13;
gelegd in artikel 13.&#13;
10. Een bepaling waarvan de toepassing in de praktijk op aanzienlijke problemen&#13;
is gestuit is neergelegd in artikel 19 en betreft niet voorziene gevallen. Oorspronkelijk&#13;
was de benodigde hoeveelheid voor de toepassing van deze bepaling geraamd&#13;
op 0,3% van de voor Nederland gegarandeerde totale hoeveelheid. Op basis van de&#13;
12.000 ontvangen verzoekschriften werd een gedetailleerder inzicht verkregen in de&#13;
problemen wat de mogelijkheid gaf de Beschikking aan te vullen, met name op artikel&#13;
5, 11 en 12.&#13;
11. Een reeks bepalingen van procedurele aard is neergelegd in het bijzonder in de&#13;
artikelen 6 tot en met 10, 19, 20. Volstaan zij met erop te wijzen dat voor de investerings-&#13;
en de niet-groeiersregeling de provinciaal directeur voor de landbouw en voed&#13;
selvoorziening beslist met de mogelijkheid van bezwaarschrift hiertegen bij de Minister&#13;
(artikelen 6 en 7). In geval van de buitengewone omstandigheden van artikel 12&#13;
of onvoorziene gevallen van artikel 19 beslist de Minister van Landbouw en Visserij.&#13;
Van grote betekenis in de praktijk is de raadpleging geweest van een Landelijke&#13;
Commissie waarin twee vertegenwoordigers van het Landbouwschap en een waarnemer&#13;
van het Produktschap voor Zuivel zitting hebben.&#13;
12. Wat de toepassing van dit systeem in de praktijk betreft zij allereerst vermeld&#13;
dat het Produktschap voor Zuivel begin augustus voor 47.000 van de totaal 55.000&#13;
melkveehouders de heffingvrije hoeveelheid had vastgesteld. Per eind februari waren&#13;
van de 33.000 verzoekschriften ruim 98% beslist. Hiertegen zijn 4000 bezwaar&#13;
schriften ingediend bij de Minister en in meer dan 5000 gevallen beroep ingesteld&#13;
bij het College van Beroep voor het bedrijfsleven. Van de verzoekschriften waarop beslissing pas na uitvoerige en herhaalde afweging&#13;
kon worden genomen was het grootste deel ingediend op grond van artikel 19. Hierbij&#13;
scheen een spanning te zijn ontstaan tussen enerzijds besluitvorming met strikte&#13;
toepassing van de gekozen, in EEG-verordeningen en nationale beschikking neergelegde&#13;
criteria en anderzijds een beoordeling op grond van redelijkheid en billijkheid.&#13;
Dit lijkt mij echter een minder juiste aanduiding van de problemen die bij de laatste&#13;
groepen verzoekschriften bestaan.&#13;
Beoordeling naar 'redelijkheid en billijkheid' betekent het toepassen van open, vage&#13;
normen. De betekenis van deze begrippen is niet in abstracto aan te geven maar wordt&#13;
bepaald door morele normen op basis van de bijzonderheden van het concrete geval.9&#13;
Dat hiermee niet-economische criteria worden geïntroduceerd in een oorspronkelijk&#13;
zuiver economische regeling behoeft op zich nog geen bezwaar te vormen. Waar&#13;
het echter gaat om de verdeling van een beperkte, kwantitatief exact bepaalde, hoeveelheid&#13;
vormen de begrippen 'redelijkheid en billijkheid' op zich geen geschikte&#13;
juridische maatstaf.&#13;
De rechtsregels die hier wel toe kunnen dienen, moeten overigens beschouwd worden&#13;
als resultaat van een algemene afweging wat als redelijke en billijke verdelingscriteria&#13;
te beschouwen zijn.&#13;
Een keuze voor een geformuleerde rechtsregel boven een open norm wordt bovendien&#13;
in het bestuursrecht ingegeven door de wens om de concrete toepassing niet te&#13;
zeer te laten afhangen van het subjectieve oordeel, het eigen goeddunken van de uitvoerende&#13;
instantie.&#13;
13. Een ander algemeen aspect bij de beslissing op verzoek- en bezwaarschriften is&#13;
dat de in eerste aanleg gekozen verdeling was gebaseerd op een reductie voor de&#13;
meeste melkveehouders van 8,65% ten opzichte van de produktie in 1983. De mogelijkheden&#13;
om daarna tot extra toewijzingen voor sommigen te komen zonder de totale&#13;
Nederlandse melkveehouderij te confronteren met een aanzienlijke hogere reductie&#13;
voor de toekomst, waren zeer beperkt. De zeer beperkte marge heeft het beleid&#13;
bij de behandeling van verzoek- en bezwaarschriften sterk bepaald hetgeen in&#13;
de eerste uitspraken van het College van Beroep voor het bedrijfsleven ook rechtvaardiging&#13;
gevonden heeft.&#13;
I I I . OVERDRACHT VAN HEFFINGVRIJE HOEVEELHEDEN&#13;
14. De overweging van de EG-Raad dat quota niet vrij overdraagbaar behoren te&#13;
worden, gaf aanleiding overdracht te koppelen aan overdracht van (een gedeelte&#13;
van) het bedrijf aan een andere producent. Het recht op heffingvrije hoeveelheid is&#13;
aldus slechts in combinatie met het gebruiksrecht op de grond uit te oefenen. Dit&#13;
beginsel zou globaal — met een aantal preciseringen die hieronder volgen — aangeduid&#13;
kunnen worden als 'quotum volgt grondgebruik'. Deze koppeling aan het grondgebruik brengt in de nationale praktijk problemen&#13;
met zich waarover op het niveau van de Gemeenschap nog vrijwel geen aandacht&#13;
kon worden besteed. Prof. mr G. Heida wees reeds in het novembernummer op een&#13;
groot aantal vragen die hij a prima vista onderkende. De discussie tijdens de studiemiddag&#13;
van de Vereniging voor Agrarisch Recht getuigde van de onzekerheid die op&#13;
tal van punten in de rechtspraktijk bestaat.&#13;
Dat de Commissie van de Europese Gemeenschappen aan deze problematiek tot&#13;
nu toe weinig aandacht besteedde moge verklaarbaar zijn. In het eerste jaar van toepassing&#13;
van de superheffing zijn vooral vragen van belang als de respectering door&#13;
de Lid-Staten van de hen toegekende gegarandeerde totale hoeveelheid, de verdeling&#13;
hiervan over de melkveehouders en de daadwerkelijke inning van de superheffing.&#13;
Anderzijds is de oplossing van de gesignaleerde problemen mede afhankelijk van&#13;
de interpretatie en toepassing van een in het Gemeenschapsrecht neergelegde, rechtstreeks&#13;
toepasselijk beginsel.&#13;
In het hierna volgende deel zal een aantal kenmerken van het beginsel 'quotum&#13;
volgt grondgebruik' beschreven worden, aan de hand waarvan wellicht een deel van&#13;
de gerezen vragen is te beantwoorden.&#13;
15. Europeesrechtelijk ligt de bedrijfsgebonden overdracht van de quota, Europees&#13;
genaamd referentiehoeveelheden, besloten in twee bepalingen. Ingevolge artikel 7&#13;
van Verordening (EEG) nr. 857/84 van de Raad wordt 'in geval van verkoop, verhuur&#13;
of overdracht door vererving van een bedrijf . . . de overeenkomstige referentiehoeveelheid&#13;
volgens nog vast te stellen bepalingen geheel of gedeeltelijk aan de&#13;
koper, huurder of de erfgenaam overgedragen'.&#13;
De 'nog vast te stellen bepalingen' zijn te vinden in artikel 5 van Verordening&#13;
(EEG) nr. 1371/84 van de Commissie dat ons niet veel verder heeft gebracht, en dat&#13;
op een moment dat de superheffing al anderhalve maand van toepassing was. In het&#13;
bijzonder drie aspecten worden verduidelijkt.&#13;
Allereerst vindt blijkens dit artikel 5 overdracht van de betrokken referentiehoeveelheid&#13;
plaats 'aan de producent' die het bedrijf of gedeelte hiervan overneemt.&#13;
Blijkens artikel 12 van de eerder genoemde Raadverordening nr. 857/84 wordt onder&#13;
producent verstaan de landbouwexploitant die zuivelprodukten aan met name&#13;
consumenten of zuivelfabrieken verkoopt. Geen overdracht vindt derhalve plaats&#13;
aan de nieuwe gebruiksgerechtigde van het bedrijf of de grond die niet tevens melkveehouder&#13;
is. Wel is de referentiehoeveelheid voor de oorspronkelijke gebruiksgerechtigde&#13;
van rechtswege afgedragen. De bedrijfs- en grondgebondenheid van de&#13;
referentiehoeveelheden impliceert dus niet dat de verkrijger hierop ook aanspraak&#13;
kan maken; dit is mede afhankelijk van zijn persoonlijke hoedanigheid als melkveehouder.&#13;
Juist dit aspect heeft in de Nederlandse praktijk tot enige onzekerheid aanleiding&#13;
gegeven. In het vervolg wordt hierop nog nader ingegaan.&#13;
Ten tweede bepaalt artikel 5 van Verordening (EEG) nr. 1371/84 dat bij overname&#13;
van een gedeelte van het bedrijf een referentiehoeveelheid overgaat berekend&#13;
'op basis van de respectieve voor de melkproduktie gebruikte oppervlakten of andere&#13;
door de Lid-Staten vastgestelde objectieve criteria'. Hiermee moge geïllustreerd zijn dat de grondgebonden overdracht van quota te beschouwen is als consequentie van&#13;
de bedrijfsgebonden overdracht.&#13;
Wel noemt artikel 5 in dit verband uitdrukkelijk de mogelijkheid voor de Lid-&#13;
Staten om overdracht van grondoppervlakken beneden een door hen vast te stellen&#13;
minimum buiten beschouwing te laten. In de Nederlandse Beschikking superheffing&#13;
is dit minimum gesteld op een ½ hectare per melkjaar (artikel 14, vijfde lid). Kritiek is&#13;
geleverd op het feit dat met een in vergelijking tot andere Lid-Staten laag minimum&#13;
te weinig gebruik zou zijn gemaakt van een mogelijkheid aan bezwaren van te&#13;
strakke grondgebondenheid tegemoet te komen. Nu betekent vrijstelling van een ½&#13;
hectare dat in drie jaar 10% van de oppervlakte van een gemiddeld melkveehouderijbedrijf&#13;
in Nederland kan worden afgestoten zonder verlies van quotum.&#13;
Een grotere mate van vrijstelling zou kunnen leiden tot een vergaande concentratie&#13;
van quotum op een geringe oppervlakte grond, daarmee tot het praktisch losmaken&#13;
van quotum en bedrijf en aldus tot een mate van verhandelbaarheid die nu juist beoogd&#13;
werd te voorkomen.&#13;
Tenslotte bepaalt artikel 5 dat de geschetste regeling ook van toepassing is op&#13;
'andere gevallen van overgang die, op grond van nationale regelingen voor de producenten&#13;
vergelijkbare juridische consequenties hebben'. Hierbij valt niet te denken&#13;
aan pacht naar Nederlands recht die reeds onder het europeesrechtelijk begrip 'verhuur'&#13;
gerekend moet worden, maar aan ruil of schenking.&#13;
16. In het licht van vorenstaande dient Paragraaf 3 'Bepalingen met betrekking tot&#13;
de aanspraak op een heffingvrije hoeveelheid na overdracht' van de Beschikking superheffing&#13;
bezien te worden (artikelen 14-18).&#13;
Dit geldt allereerst voor de regel dat de heffingvrije hoeveelheid slechts geldt indien&#13;
de grondgebruiker ook daadwerkelijk de melkveehouderij voortzet (artikel 5,&#13;
derde lid, artikel 14, eerste lid, artikel 16, aanhef eerste lid, artikel 18, eerste lid en&#13;
tweede lid). Deels zijn deze bepalingen ingegeven door de aard van de heffingvrije&#13;
hoeveelheid: een aftrekmogelijkheid (franchise) voor de heffingplichtige, dus de&#13;
melkveehouder. Het blijven erkennen van rechten op niet gebruikte heffingvrije&#13;
hoeveelheden zou in strijd met de strekking van de regeling zijn en een goed quotumbeheer&#13;
verhinderen. Deels ook vloeien deze bepalingen noodzakelijkerwijs voort uit de&#13;
zojuist genoemde EEG-bepaling dat de referentiehoeveelheid slechts wordt overgedragen&#13;
'aan de producent die het bedrijf overneemt'.10&#13;
Ten onrechte is hieruit in de praktijk de conclusie getrokken dat met niet voortzetten&#13;
van de melkveehouderij op het betrokken bedrijf niet alleen de actuele aanspraak&#13;
op een heffingvrije hoeveelheid verloren zou gaan maar ook toekomstige aanspraken&#13;
in geval van eventuele hervatting van de melkveehouderij. Dat toekomstige&#13;
aanspraken mogelijk blijven blijkt uitdrukkelijk uit de toevoeging aan artikel 5, derde&#13;
lid:&#13;
'De Minister kan voor een daarbij te bepalen heffingvrije hoeveelheid een aanspraak&#13;
erkennen voor periodieke afleveringen na onderbreking daarvan'. Grondslag voor een aanspraak is aldus een tweeledige, namelijk de hoedanigheid&#13;
van het bedrijf of de grond en de hoedanigheid als melkveehouder van de exploitant.&#13;
De door velen uitgesproken zorg dat een pachter door te stoppen met de melkaflevering&#13;
het recht op quotum prijs geeft en waardevermindering van de grond veroorzaakt&#13;
is daarom niet gerechtvaardigd."&#13;
Het zou trouwens afbreuk doen aan de beoogde produktiebeperking om diegenen&#13;
die, al dan niet tijdelijk, de melkveehouderij zouden willen stoppen in feite te dwingen&#13;
door te gaan op straffe van verlies van toekomstige aanspraken. Evenmin bestaat&#13;
er dus voor de hypotheekhouder risico dat de grondgebruiker de waarde van de tot&#13;
zekerheid strekkende grond ongemerkt kan doen verminderen.&#13;
De tweeledige grondslag, gelegen in de hoedanigheid van zowel de grond als de&#13;
grondgebruiker heeft ertoe geleid in de Beschikking superheffing te bepalen dat&#13;
overdracht van het gebruiksrecht op grond automatisch leidt tot verlies van heffingvrije&#13;
hoeveelheid (artikel 14, eerste en derde lid); de nieuwe gebruiksgerechtigde&#13;
dient echter een verzoek in te dienen (artikelen 15 en 16).&#13;
17. Voor overdracht van los land is in de Beschikking voor het uitgangspunt gekozen&#13;
dat een deel van het quotum overgedragen wordt in evenredigheid met de voor de&#13;
melkveehouderij op het bedrijf gebezigde grond (artikel 14, derde lid). Hierop&#13;
bestaan een aantal uitzonderingen en preciseringen.&#13;
In de eerste plaats wordt geen quotum overgedragen bij ingebruikgeving van&#13;
grond voor een periode van ten hoogste één jaar (artikel 14, vierde lid).&#13;
Hierboven werd reeds de uitzondering genoemd in geval van een ½ hectare gedurende&#13;
het lopende melkprijsjaar 1984/1985 (artikel 14, vijfde lid, juncto eerste lid).&#13;
Verondersteld mag worden dat een soortgelijke vrijstelling voor de komende jaren&#13;
zal gaan gelden.&#13;
Het zojuist genoemde uitgangspunt brengt mee dat voor de bepaling van de hoeveelheid&#13;
die overgedragen wordt noch de wil van partijen, noch het relatieve produktievermogen&#13;
van grond, van betekenis is.&#13;
Een uitzondering hierop maakt het zesde lid van artikel 14, voor overdracht van&#13;
gronden die bij voorbeeld intensief beweid zijn en vervolgens worden overgedragen&#13;
ten behoeve van natuur en landschap. De af te dragen heffingvrije hoeveelheid blijft&#13;
beperkt tot 4500 kilogrammen per hectare.12&#13;
Een vierde uitzondering blijkt in het verschiet te liggen en zal grondruil betreffen&#13;
buiten het kader van de Ruilverkavelingswet 1954. Geen quotum-overdracht zal in&#13;
beginsel plaatsvinden bij ruil van gronden die met name niet meer bedragen dan&#13;
50% van de totale oppervlakte van het melkveehouderijbedrijf.13&#13;
18. Een drietal uitzonderingen op het beginsel 'quotum volgt grondgebruik' zijn&#13;
te noemen die van meer algemene aard zijn en in zoverre gezien moeten worden&#13;
naast de zojuist genoemde preciseringen voor overdracht van los land. De eerste vindt&#13;
zijn uitdrukkelijke grondslag in artikel 4 van Verordening (EEG) nr. 857/84 en betreft&#13;
de afstand van heffingvrije hoeveelheden, onder verlening van een bijdrage door de&#13;
overheid, door melkveehouders die zich verplichten de melkproduktie te beëindigen.&#13;
De in Nederland geldende bijdrageregeling is neergelegd in de Regeling opkoop&#13;
heffingvrije hoeveelheden.14&#13;
Artikel 16, tweede lid, van de Beschikking sluit recht op quotum voor goed uit&#13;
nadat aldus afstand van heffingvrije hoeveelheid is gedaan.&#13;
19. Van andere aard is de uitzondering voor ruilverkaveling op grond van de Ruilverkavelingswet&#13;
1954, voor reconstructie, voor het bufferzonebeleid en bedrijfsverplaatsing&#13;
naar de Flevopolders (artikel 17).&#13;
De aard van de overgang van het gebruiksrecht in het kader van ruilverkaveling,&#13;
reconstructie of bedrij f sverplaatsing op grond van de betrokken wettelijke regelingen&#13;
maakt dat grondgebondenheid van het quotum hier buiten toepassing blijft. De&#13;
producent zet na onderbreking immers het bedrijf voort op andere dan de oorspronkelijke&#13;
grond. Daarom is een eigen regime met afzonderlijke vaststelling van&#13;
heffingvrije hoeveelheden voorzien. In beginsel is het quotum toe te kennen aan het&#13;
bedrijf in de nieuwe situatie tenminste gelijk aan dat in oorspronkelijke situatie (artikel&#13;
17, tweede lid). In een op basis van artikel 17 getroffen uitvoeringsregeling worden&#13;
in het bijzonder toekenning van heffingvrije hoeveelheden in geval van substantiële&#13;
bedrij f svergroting voorzien.15&#13;
20. Een derde uitzondering betreft de onttrekking van de grond aan de landbouw,&#13;
voor welk geval artikel 18, eerste lid, bepaalt dat geen aanspraak meer wordt erkend.&#13;
Ook deze bepaling vloeit voort uit de aard der zaak: dat de betrokken grond&#13;
niet meer voor landbouwkundige doeleinden wordt gebruikt impliceert dat ook in&#13;
de toekomst nooit verzoek om quotum zal worden gedaan.&#13;
In het verlengde daarvan ligt de bepaling van het tweede lid dat met betrekking&#13;
tot overgedragen grond aan een publiekrechtelijk lichaam of een particuliere natuurbeschermingsorganisatie&#13;
in beginsel geen aanspraak meer wordt erkend. Ook in dat&#13;
geval wordt onttrekking van de grond aan de landbouw verondersteld. Mocht dit&#13;
anders zijn dan biedt de bepaling de ruimte zonodig een quotum toe te kennen; voor&#13;
intensieve beweiding zal niet meer dan 4500 kg per hectare worden toegekend.16&#13;
Deze regeling heeft het noodzakelijk gemaakt een voorziening te treffen ten behoeve&#13;
van de melkveehouder die gronden voor niet-landbouwkundige doeleinden&#13;
overdraagt. Zijn bereidheid hiertoe zal mede afhangen van de vraag in hoeverre op&#13;
ter compensatie aangeboden gronden een heffingvrije hoeveelheid rust. Toegezegd&#13;
is hem een in beginsel gelijke hoeveelheid toe te kennen als rustte op de afgedragen&#13;
gronden17; in gevallen van verloren gegane aanspraken biedt de eerste zin van artikel&#13;
19, eerste lid, hiertoe de grondslag. 21. Het geschetste stelsel kan leiden tot sterke uiteenlopende heffingvrije hoeveelheden&#13;
per hectare, afhankelijk van de meer of minder intensieve bedrijfsvoering in&#13;
het referentiejaar 1983.&#13;
Bovendien kan de hoeveelheid op een bepaalde hectare in de tijd gaan variëren.&#13;
Deze hoeveelheid blijft namelijk na toevoeging van de grond aan een ander bedrijf&#13;
niet gelijk maar 'vermengt zich' met de op dat bedrijf rustende hoeveelheid. Aldus&#13;
neemt de toegevoegde grond de gemiddelde hoeveelheid per hectare op dat bedrijf&#13;
aan.&#13;
De binding van quotum aan grondgebruik sluit op zich reeds uit dat een melkveehouder&#13;
die zijn quotum niet uitput, het restant in dat melkprijsjaar ter beschikking&#13;
van een ander stelt. Zijn heffingvrije hoeveelheid strekt slechts ten behoeve van de&#13;
levering op eigen naam van de produktie op het eigen bedrijf. Daarmee is niet zonder&#13;
meer uitgesloten dat hij voor deze produktie op eigen bedrijf tijdelijk de beschikking&#13;
krijgt van andermans koeien.&#13;
Toetssteen van constructies die de praktijk ongetwijfeld zal vinden, zal steeds zijn&#13;
of de heffingvrije hoeveelheid aan het betrokken bedrijf ten goede blijft komen of&#13;
dat in feite sprake is van een vrije verhandelbaarheid.&#13;
IV. SLOT&#13;
22. Oogmerk van deze bijdrage is niet een evaluatie van de Nederlandse toepassing.&#13;
Daarvoor is de toepassing van de superheffing nog in een te vroeg stadium.&#13;
Dat de toepassing met aanzienlijke problemen gepaard zou gaan voor de individuele&#13;
melkveehouder in de eerste plaats, maar ook in bestuurlijk opzicht was voorspelbaar&#13;
en voorspeld. Ervaringen met andere quoteringsregelingen, zoals de&#13;
vangstquota voor de visserij, gaven daar alle aanleiding toe.&#13;
Twee factoren met name hebben de uitvoering extra bemoeilijkt: onvoldoende&#13;
voorbereidingstijd en het systeem van individuele en tamelijk gedifferentieerde&#13;
quotumtoekenning. Beide te zamen hebben veroorzaakt dat ruim tien maanden na&#13;
inwerkingtreding van de EEG-verordeningen nog steeds op een klein deel van de&#13;
ruim 33.000 verzoekschriften in Nederland niet kon worden beslist. Kwesties over&#13;
de overdracht van quota konden daardoor ook niet reeds vanaf de aanvang geregeld&#13;
worden.&#13;
De produktieomvang van landbouw en visserij heeft grenzen, hetzij gelegen in&#13;
eisen van marktevenwicht en budgettaire aard, hetzij om de biologische rijkdommen&#13;
en daarmee de produktie in toekomst te beschermen (visserij), hetzij ter bescherming&#13;
van bodemvruchtbaarheid en milieu (veehouderij en mestbelasting). Produktiebeperkingen&#13;
als de superheffing voor de melkveehouderij, hebben echter ook hun&#13;
grenzen uit oogpunt van bestuurlijke beheersbaarheid en rechtszekerheid.</content><legacyfootnotes>1. Dit artikel is een bijgewerkte versie van een inleiding tijdens de studiemiddag van de Vereniging voor&#13;
Agrarisch Recht op 28 november 1984 te Ede. Van de tijdens de discussie gemaakte opmerkingen heb&#13;
ik dankbaar gebruik gemaakt. Opvattingen zijn a titre personnel.&#13;
2 Verordening (EEG) Nr. 856/84 van de Raad van 31-3-1984, Pb nr. L 90/10 van 1-4-1984.&#13;
3. De in noot 2 genoemde Verordening en Verordening (EEG) Nr. 857/84 van de Raad van 31-3-1984,&#13;
Pb nr. L 90/13 van 1-4-1984.&#13;
4. Pb nr. L 132/11 van 18-5-1984.&#13;
5. De beschikking superheffing d.d. 18-04-1984, no. J. 1731, is gepubliceerd in Stcrt. 79 en gewijzigd&#13;
bij: - Beschikking d.d. 15-05-1984, no. J. 2900, Stcrt. 94; - Beschikking d.d. 13-07-1984, no. J. 4280,&#13;
Stcrt. 136; - Beschikking d.d. 27-07-1984, no. J. 4537, Stcrt. 146; - Beschikking d.d. 02-10-1984, no.&#13;
J. 5865, Stcrt. 193; - Beschikking d.d. 02-11-1984, no. J. 6696, Stcrt. 216.&#13;
6. Regeling opkoop heffingvrije hoeveelheden, Bestuursbesluit no. 323 van het Ontwikkelings- en Sane&#13;
ringsfonds voor de Landbouw van 12-10-1984, Stcrt. 1984, 201 (Rectificatie in Stcrt. 1984, nr. 211).&#13;
Zie ook de Uittredingsregeling Werknemers in de melkveehouderij, Bestuursbesluit no. 322 in dezelf&#13;
de Staatscourant.&#13;
7. Mr J.P. Pluim Mentz, Produktiebeperking in de zuivelsector, Agrarisch Recht, september 1984, p.&#13;
383-388.&#13;
8. Evalatienota superheffing van 18-01-1985, Tweede Kamer 1984-1985, no. 18 600, no. 58.&#13;
9. Zie mr J.C. Hage, Over de betekenis van vage termen als 'goede trouw' 'redelijkheid' en 'billijkheid',&#13;
WPNR 1981 nr. 5579, p. 708-710.&#13;
10. Artikel 5 van Verordening (EEG) Nr. 1371/84 van de Commissie, Pb nr. L 132/11 van 18-&#13;
5-1984.&#13;
11. Zie prof.mr G. Heida, Superheffing en grondverkeer, Agrarisch Recht, november 1984, p.&#13;
489-490.&#13;
12. Zie de in noot 8 genoemde Evaluatienota superheffing, p. 17.&#13;
13. Evaluatienota superheffing, p. 16. Toevoeging van een artikel 17a ligt in de verwachting. &#13;
14. Zie noot 6.&#13;
15. Beschikking d.d. 28-08-1984, no. J. 5165, Stcrt. 169 gewijzigd bij - Beschikking d.d. 02-11-&#13;
1984, no.&#13;
J. 6697, Stcrt. 216.&#13;
16. Evaluatienota superheffing, p. 16&#13;
17. Evaluatienota superheffing, p. 17.&#13;
</legacyfootnotes><footnotes><footnote/></footnotes><auteurs>Mr M.J. Kuiper</auteurs><published>1985-04-01 00:00:00</published><modified>1985-04-01 00:00:00</modified><editiondate>1985-04-01</editiondate><htmlpath>https://denhollander.info/artikel/6382</htmlpath></article>
</articles></edition>
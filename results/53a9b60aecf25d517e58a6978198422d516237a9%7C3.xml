<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>6238</id><udhid>UDH:TvAR/6238</udhid><titel>De grondbank als instrument voor natuurbeleid</titel><searchwords><searchword>TvAR 8/9/1990</searchword><searchword>UDH:TvAR/6238</searchword></searchwords><attachments><attachment><name>1990_nr 89_Artikel_Kuiper.pdf</name><extention>pdf</extention><url>https://denhollander.info/download/6032/ci</url></attachment></attachments><inleiding>1. INLEIDING&#13;
Onlangs presenteerde ministers Braks, mede namens de ministers Alders en May-&#13;
Weggen, de regeringsbeslissing van het Natuurbeleidsplan (NBP).1 Het belangrijkste&#13;
onderdeel van dit plan is de zogeheten 'ecologische hoofdstructuur'. Dit netwerk&#13;
van grote en kleinere natuurgebieden en de verbindingszones daartussen moet&#13;
de ruggegraat gaan vormen voor een duurzame natuur in Nederland. Een flink deel&#13;
van de natuurgebieden in deze ecologische hoofdstructuur is reeds in bezit van de&#13;
natuurbescherming, of wordt door boeren met behulp van een beheersovereenkomst&#13;
natuurvriendelijk beheerd. Een niet onbelangrijk deel, circa 176 000 ha, moet echter&#13;
nog door de natuurbescherming worden aangekocht. In de regeringsbeslissing van&#13;
het NBP is een notitie toegezegd over de mogelijkheden en instrumenten ter realisering&#13;
van het NBP. Ook in het kader van de Vierde nota ruimtelijke ordening wordt&#13;
thans gewerkt aan een evaluatie van het grondverwervingsinstrumentarium.&#13;
De Stichting Natuur en Milieu heeft recent een onderzoek afgerond naar de beschikbare&#13;
juridisch-bestuurlijke instrumenten voor grondverwerving, en heeft de nodige&#13;
aanbevelingen gedaan voor aanpassingen.2&#13;
In een artikel in het tijdschrift Maaiveld3 zijn de hoofdlijnen uit dit onderzoek al&#13;
eens behandeld. De geïnteresseerde lezer zij hiernaar verwezen. Dit artikel gaat nader&#13;
in op één van de belangrijkste aanbevelingen die uit het onderzoek naar voren&#13;
is gekomen: de instelling van een grondbank.4</inleiding><content>2. GRONDBANK&#13;
Een analyse van de grondbalans in Nederland voor de komende jaren leert dat er&#13;
meer grond nodig is dan er op basis van autonome processen binnen de landbouw vrij zal komen. Bovendien zal de grond die vrijkomt lang niet altijd op de gewenste&#13;
plaats liggen en op het gewenste tijdstip ter beschikking komen. Daarom zijn uitgebreide&#13;
uitruilmogelijkneden noodzakelijk. Een wat ruimer aankoopgebied, zoals dat&#13;
op het ogenblik bijvoorbeeld binnen landinrichting beschikbaar is, voldoet slechts&#13;
in gebieden met een voldoende aanbod van grond.&#13;
Om gedwongen bedrijfsbeëindiging in regio's met een krappe grondmarkt tot een&#13;
minimum te beperken en het proces van uitruil te bespoedigen, dienen uitruilmogelijkheden&#13;
op landelijke schaal te worden gecreëerd. Daarbij moeten bedrijven die&#13;
uit de ecologische hoofdstructuur geplaatst dienen te worden actief en anticiperend&#13;
worden benaderd met op maat gesneden compensatiemogelij kneden. Daartoe dient&#13;
het Bureau Beheer Landbouwgronden (BBL) in geheel Nederland, maar met een accent&#13;
op de directe omgeving van de ecologische hoofdstructuur, agrarische bedrijven&#13;
(grond en gebouwen) te kunnen aankopen.&#13;
Een dergelijk aankoopbeleid kan gestalte krijgen door het BBL gebruik te laten&#13;
maken van zijn landelijke aankoopmogelijkheid en zijn in feite onbeperkte aankooptitel.&#13;
In dit artikel wordt dit instrument verder 'grondbank' genoemd. Het gaat&#13;
er vanzelfsprekend niet om dat een grondbank onbeperkt grond opkoopt; wel dient&#13;
de grondbank steeds voldoende gronden en bedrijven in voorraad te hebben voor&#13;
een vlotte doorstroming.&#13;
Er zijn geen wettelijke belemmeringen om een grondbank op ruime schaal in te zetten.&#13;
Een dergelijk aankoopbeleid kan gestalte krijgen door activering van de&#13;
bestaande algemene aankooptitel en de bevoegdheid tot het verwerven van compensatiegronden&#13;
die aan het Bureau zijn toegekend in de Beschikking vaststelling werkzaamheden&#13;
BBL.5&#13;
Los van de algemene aankooptitel voor het BBL (Beschikking vaststelling werkzaamheden&#13;
BBL art. 2 lid n), meldt lid r van deze beschikking nog eens specifiek&#13;
dat het BBL overal in Nederland grond mag opkopen, om deze aan te bieden als&#13;
ruilmiddel voor de verwerving van gronden.6&#13;
Een interessant beginkapitaal voor een grondbank kan worden gevormd door de&#13;
van (erf)pacht vrijkomende agrarische domeingronden.7 Daarmee kan het verkoopbeleid&#13;
van agrarische Domeingronden ten dienste worden gesteld van de oplossing&#13;
van problemen op het 'oude land', zoals dat al geruime tijd het geval is in Zuidelijk&#13;
Flevoland. 3. BIJKOMENDE VOORDELEN GRONDBANK&#13;
Naast een vlottere verwerving van de ecologische hoofdstructuur dankzij de grotere&#13;
uitruilmogelijkheden, brengt een grondbank nog een tweetal bijkomende voordelen&#13;
met zich mee. Ten eerste wordt het beslag op de financiële middelen van de overheid&#13;
beperkt doordat met een grondbank onteigeningskosten en het verstrekken van bijvoorbeeld&#13;
bedrijfsbeëindigingspremies en complextoeslagen8 kunnen worden beperkt.&#13;
Bovendien zullen gronden eerder als complex beschikbaar komen en daarmee&#13;
voor hun uiteindelijke bestemming ingericht kunnen worden en aan de eindbeheerders&#13;
worden overgedragen. Zo worden de rentelasten voor het BBL van reeds verworven&#13;
maar nog niet overgedragen gronden beperkt.&#13;
Ten tweede zal van de instelling van een grondbank een grondprijsmatigende werking&#13;
uitgaan. Met een grondbank immers kan de onderlinge concurrentie tussen&#13;
boeren die uit een bepaald gebied zijn uitgekocht worden beperkt. Bovendien kan&#13;
de druk op overvraagde gebieden worden verlicht. Dit kan door een grondbank&#13;
vooral bedrijven te laten verwerven dan wel te laten bemiddelen bij het verwerven&#13;
van bedrijven in gebieden met veel aanbod van grond, en een veelal lage grondprijs.&#13;
4. LOTGEVALLEN VAN DE GRONDBANK&#13;
Het idee van een grondbank is niet nieuw. Het is het afgelopen jaar reeds bij diverse&#13;
gelegenheden naar voren gebracht.&#13;
RARO-adviezen Vierde nota ruimtelijke ordening&#13;
De Raad van advies over de Ruimtelijke Ordening (RARO) geeft in haar advies ten&#13;
behoeve van de Vierde nota ruimtelijke ordening aan9:&#13;
'Bereikt dient te worden dat het beleid bepaalt of en zo ja, welke gronden eventueel&#13;
aan hun agrarische productiefunctie worden onttrokken. Met name op dit punt is&#13;
aandacht voor het uitvoeringsinstrumentarium van belang.'&#13;
De Raad geeft aan dat het BBL grond zou kunnen opkopen om daarmee in landinrichtingsprojecten&#13;
over een grotere 'grondpot' te kunnen beschikken.&#13;
In haar advies over de Vierde nota ruimtelijke ordening10 vestigt de RARO nogmaals&#13;
de aandacht op een meer actieve rol van de rijksoverheid op de grondmarkt:&#13;
'Niet verwacht mag worden dat er op korte termijn uit landbouwkundige overwegingen ('spontaan') uitstoot van gronden zal plaatsvinden. Er is een planmatige aanpak&#13;
nodig voor een reguliere onttrekking van landbouwgronden aan hun agrarische&#13;
bestemming, zulks op grond van een brede belangenafweging binnen de wettelijke&#13;
kaders van de ruimtelijke ordening.'&#13;
De RARO voegt hier aan toe:&#13;
'Dergelijke gebieden zullen zoveel mogelijk moeten passen in de ecologische hoofdstructuur.&#13;
De regeringsbeslissing moet meer duidelijkheid verschaffen over de vraag wat de rol&#13;
is van de ruimtelijke ordening bij de lokalisering van de niet-agrarische bestemmingen&#13;
op gronden die hun landbouwkundige functie verliezen en zal de vereiste initiatieven&#13;
moeten bevatten.'&#13;
Daarbij noemt de Raad met name compensatiemogelijkneden: 'De Raad denkt&#13;
daarbij aan het opkopen van landbouwgronden die verspreid door Nederland op&#13;
de markt komen als compensatiegrond voor hen, die plaats moeten maken voor&#13;
de realisering van genoemde acties.'&#13;
Regeringsbeslissing Vierde nota ruimtelijke ordening&#13;
De regering heeft in de regeringsbeslissing van de Vierde Nota11 toegezegd om de&#13;
gedachte van een 'grondbank' op nationaal niveau te onderzoeken, en hierop terug&#13;
te komen in de Memorie van Toelichting bij de begroting voor 1990 van het Ministerie&#13;
van Landbouw en Visserij.&#13;
Op (een onderzoek naar) grondonttrekking op niet-vrij willige basis, zoals door de&#13;
RARO voorgesteld, gaat de regeringsbeslissing van de Vierde nota overigens niet in.&#13;
Beleidsvoornemen Natuurbeleidsplan&#13;
In het beleidsvoornemen van het Natuurbeleidsplan komt de grondbank niet met zo&#13;
veel woorden aan de orde. Wel wordt vermeld12:&#13;
'Op onderdelen van het beleid zijn tekortkomingen in het instrumentarium te onderkennen.&#13;
Het beleid zal er op gericht zijn deze tekortkomingen op te heffen, zodat&#13;
bij het invullen van het beleid geen beletselen van instrumentele aard bestaan.&#13;
Het betreft:&#13;
- de mogelijkheden voor verwerving van gronden ten behoeve van natuurontwikkeling&#13;
zijn op dit moment beperkt tot mogelijkheden voor verwerving binnen landinrichtingsprojecten;&#13;
op basis van de huidige regelgeving zijn aankopen daarbuiten&#13;
alleen mogelijk in de categorieën natuurgebieden, relatienotareservaten, landgoederen&#13;
en bossen; het beleid is erop gericht deze beletselen weg te nemen. ...' Hiermee wordt waarschijnlijk gedoeld op het aanwijzen van (delen van) de ecologische&#13;
hoofdstructuur als aankoopgebied voor het BBL, en niet op een grondbank.&#13;
Beleidsvoornemen structuurnota landbouw&#13;
In het beleidsvoornemen van de Structuurnota Landbouw13 constateert men terecht&#13;
dat 'grond die op macro-basis niet nodig zou zijn voor de agrarische productie&#13;
niet zonder meer ligt op de locaties waar omwille van andere functies de grond moet&#13;
worden verworven'. Bij deze constatering blijft het echter.&#13;
Begroting Ministerie Landbouw en Visserij 1990&#13;
Het onderzoek naar een grondbank dat in de Vierde nota was toegezegd blijkt bij&#13;
het verschijnen van de memorie van toelichting bij de landbouwbegroting 199014&#13;
nog niet te hebben plaatsgevonden. Al zonder dit onderzoek achtte de landbouwminister&#13;
de mogelijkheden die het bestaande instrumentarium biedt voldoende om de&#13;
ecologische hoofdstructuur uit het NBP tot stand te brengen. Hierbij doelt hij vooral&#13;
op de grondverwervingsmogelijkneden van het BBL:&#13;
'Door te opereren binnen de reguliere aankoopgebieden en waar nodig aanvullend&#13;
een aankooptitel te creëren zoals voor natuurontwikkelingsgebieden, hetgeen is&#13;
voorgenomen in het Natuurbeleidsplan, waarbij overwogen wordt een ruimer aankoopgebied&#13;
aan te wijzen dan het concreet begrensde object, kan ook in de toekomst&#13;
naar verwachting aan de grondbehoefte voor het realiseren van het rijksbeleid worden&#13;
voldaan.&#13;
Met de hierboven beschreven bestaande en eventueel aanvullende aankoopmogelijkheden&#13;
wordt het beoogde effect van een grondpot op nationaal niveau voldoende&#13;
dicht benaderd.&#13;
De regering is dan ook van mening dat voor het realiseren van de aankoopdoelstellingen&#13;
van het Bureau Beheer Landbouwgronden het hanteren van een grondpot op&#13;
nationaal niveau in de huidige situatie niet nodig is.'&#13;
RARO-advies Structuurnota landbouw en Natuurbeleidsplan&#13;
Hoewel het BBL-aankoopgebied inderdaad iets minder dan de helft van de oppervlakte&#13;
cultuurgrond in Nederland beslaat, moet worden opgemerkt dat een niet onaanzienlijk&#13;
deel van dit aankoopgebied voor de verwerving van uitruilgronden voor&#13;
de ecologische hoofdstructuur niet relevant is (zoals landinrichtingsprojecten waarvan&#13;
het plan van toedeling al gepasseerd is en relatienotagebieden). Door zich te beperken tot een wat ruimer aankoopgebied gaat men geheel voorbij aan de functie&#13;
van een grondbank als instrument voor grondruil.&#13;
In haar advies over de Structuurnota landbouw en het Natuurbeleidsplan stelt de&#13;
RARO dan ook15:&#13;
'Naar de mening van de Raad doen bovengenoemde argumenten geen afbreuk aan&#13;
het nut van een 'grondbank' voor wat betreft ruimere uitruilmogelijkneden. Het is&#13;
geen kwestie van of-of maar van én-én. De vrijwilligheid als basis van het Relatienota-&#13;
beleid en het beperkte areaal (in totaal 200.000 ha) ervan kunnen een belemmering&#13;
zijn voor het bereiken van de ecologische hoofdstructuur. Voor het verwerven&#13;
van de voor de hoofdstructuur noodzakelijke natuurontwikkelingsgebieden kunnen&#13;
ruimere uitruilmogelijkheden over het gehele land of eventueel op regionale schaal&#13;
zeer gewenst zijn, waardoor de doelstellingen met grotere snelheid kunnen worden&#13;
gerealiseerd. De Raad brengt daarom het idee van een 'grondbank' nogmaals onder&#13;
de aandacht.'&#13;
Boerderijenbank&#13;
Bij de UCV over het natuurbeleid van januari 1990 is door de minister van LNV&#13;
de instelling van een zogenaamde 'boerderijenbank' aangekondigd.16 Deze zou tot&#13;
doel moeten krijgen om boeren die - op vrijwillige basis - worden uitgekocht op&#13;
mogelijke vervangende bedrijven te kunnen wijzen. Deze databank zal overigens&#13;
niet in de koop van het nieuwe bedrijf bemiddelen.&#13;
Als eerste aanzet om tot een grondbank te komen kan een dergelijke boerderijenbank&#13;
zijn nut hebben. Een boerderijenbank kan echter geenszins in de plaats komen&#13;
van een grondbank. Om bedrijfshoofden te bewegen hun bedrijf op vrijwillige basis&#13;
uit de ecologische hoofdstructuur te plaatsen kan niet worden volstaan met het simpelweg&#13;
doorverwijzen naar te koop staande bedrijven. Daarvan moet bovendien nog&#13;
worden afgewacht of deze uiteindelijk worden verkocht aan de te verplaatsen bedrijven.&#13;
Om bedrijfshoofden over te halen hun bedrijf te verplaatsen is meer nodig: een&#13;
actieve en anticiperende benadering met concrete aanbiedingen van compensatiemogelij&#13;
kheden.&#13;
Regeringsbeslissing Natuurbeleidsplan&#13;
Tegelijkertijd met zijn aankondiging van de boerderijenbank zegde minister Braks,&#13;
daartoe uitgelokt door de Kamer, een notitie over grondbeleid toe. In de regeringsbeslissing van het Natuurbeleidsplan17 wordt aangekondigd dat&#13;
een notitie zal worden uitgebracht 'over de mogelijkheden18 en instrumenten ter&#13;
realisering van het Natuurbeleidsplan'. Wellicht heeft deze laatste notitie een wat&#13;
bredere optiek dan de eerstgenoemde.&#13;
Stellingnamebrief Vierde nota ruimtelijke ordening&#13;
In de Stellingnamebrief Vierde nota kondigt minister Alders aan19: 'Bezien wordt&#13;
of het nodig is dat de rijksoverheid actiever wordt op de grondmarkt in de ROMgebieden.&#13;
In dat kader zal de geschiktheid van de thans beschikbare inrichtingsinstrumenten&#13;
en aankooptitels nader worden beschouwd.'&#13;
5. BREDERE ROL GRONDBANK&#13;
Met de Stellingnamebrief leek ook het Ministerie van VROM definitief te hebben&#13;
afgezien van een breed opgezette grondbank.&#13;
Naar aanleiding van bovenvermelde passage werd echter onlangs in de Tweede&#13;
Kamer een motie van Swildens-Rozendaal en Van Noord20 aangenomen, waarin&#13;
wordt gevraagd om verbreding van het onderzoek over het te voeren grondbeleid tot&#13;
buiten de ROM-gebieden. In het kader van de Vierde nota ruimtelijke ordening&#13;
moet de Kamer hierover worden geïnformeerd.&#13;
Ook van provinciale zijde21 wordt voor een grondbank gepleit. De provincie&#13;
Noord-Holland denkt daarbij aan een breed opgezette grondbank, die behalve voor&#13;
natuur- en landschapsdoeleinden ook voor projectmatige ontwikkelingen in de tuinbouw&#13;
en voor een betere regulering van het aanbod van bedrijventerreinen kan worden&#13;
ingezet.&#13;
De werkingssfeer van een grondbank, of in algemene zin, van een meer actief grondbeleid&#13;
van de rijksoverheid, hoeft inderdaad niet beperkt te blijven tot alleen landbouwgrond,&#13;
of tot de ecologische hoofdstructuur uit het NBP of de tien 'ROMgebieden'&#13;
uit de Vierde nota ruimtelijke ordening.&#13;
Het Natuurbeleidsplan spreekt bijvoorbeeld ook over het bieden van compensatie&#13;
bij de sanering van voor natuur en landschap schadelijke vormen van recreatie in&#13;
de zogenaamde 'kerngebieden' binnen de ecologische hoofdstructuur. In het gehele landelijke gebied zijn trouwens grote veranderingen gaande. Bestemmingswijzigingen&#13;
van grond op ander gebied of herstructurering van sectoren kunnen&#13;
met een grondbank op een soelpeler wijze worden verwezenlijkt. Te denken valt&#13;
bijvoorbeeld aan de realisering van de Randstadgroenstructuur of de in de Structuurnota&#13;
landbouw bepleite vergroting van landbouwbedrijven.&#13;
6. TOT BESLUIT&#13;
Onderzoek van de Stichting Natuur en Milieu heeft uitgewezen dat instelling van een&#13;
grondbank één van de belangrijkste instrumenten is om de ecologische hoofdstructuur&#13;
uit het Natuurbeleidsplan tot stand te brengen.&#13;
Tot voor kort werd instelling van een grondbank door de minister van Landbouw,&#13;
Natuurbeheer en Visserij echter zonder meer afgewezen. Zelfs het onderzoek naar&#13;
een grondbank, dat al in de Vierde nota ruimtelijke ordening werd aangekondigd,&#13;
heeft nog steeds niet plaatsgevonden. Onlangs heeft de Tweede Kamer echter kenbaar&#13;
gemaakt dat zij onderzoek naar een actievere rol van de overheid op de grondmarkt&#13;
wenst; niet alleen beperkt tot de tien ROM-gebieden.&#13;
Het is te hopen dat dit signaal spoedig tot resultaat leidt. De inmiddels opgelopen&#13;
vertraging in de totstandkoming van een grondbank dient verder zo beperkt mogelijk&#13;
te worden gehouden. Op deze wijze kan zo spoedig mogelijk de beschikking&#13;
worden verkregen over dit instrument, dat onmisbaar is voor een soepel en tijdig&#13;
verloop van de komende grootscheepse wijzigingen in het grondgebruik.</content><legacyfootnotes>1. Ministerie van Landbouw, Natuurbeheer en Visserij; Natuurbeleidsplan, regeringsbeslissing; 's-Gravenhage,&#13;
1990; blz. 208 (TK 1989-1990, 21 149, nrs. 2-3)&#13;
2. R. Kuiper; Grondbeleid en ecologische hoofdstructuur; Stichting Natuur en Milieu; Utrecht, april&#13;
1990. Te bestellen bij MilieuBoek, tel. 020-244989.&#13;
3. R. Kuiper; Grondverwerving voor natuurdoeleinden; Maaiveld jrg. 5 (1990) nr. 4: blz. 22-26.&#13;
4. De in dit artikel beschreven grondbank, ook wel 'grondpot' genoemd, dient niet te worden verward&#13;
met de bestaande grondbank ex Wet agrarisch grondverkeer, die de verbetering van de landbouwstruc&#13;
tuur door middel van de uitgifte van gronden in erfpacht tot doel heeft!&#13;
5. Beschikking van 28 dec 1982 (Stcrt. 253), gewijzigd bij regeling van 16 sept 1987 (Stcrt. 181).&#13;
6. Art. 2: 'Het bureau (BBL) verricht de volgende werkzaamheden en die daarmee verband houdende:&#13;
- lid n: verkrijgen, tijdelijk beheren of vervreemden van onroerende goederen en deze aan derden ver&#13;
vreemden;&#13;
— lid r. verkrijgen, tijdelijk beheren en vervreemden van andere onroerende goederen dan voorzien in&#13;
de onderdelen a tot en met n, indien en voorzover deze goederen kunnen worden aangewend voor de ver&#13;
krijging van onroerende goederen als bedoeld in de onderdelen a tot en met ri.&#13;
7. Naar schatting zijn een kleine 30 000 ha Domeingronden in gebruik bij bedrijfshoofden ouder dan 50&#13;
jaar zonder opvolger.&#13;
11. Ministerie VROM; Vierde nota ruimtelijke ordening, deel d; 's-Gravenhage, 1988; blz. 77 (TK&#13;
1988-1989, 20 490, nr. 10).&#13;
12. Ministerie van Landbouw en Visserij; Natuurbeleidsplan, beleidsvoornemen; 's-Gravenhage, 1989;&#13;
blz. 128.&#13;
13. Ministerie van Landbouw en Visserij; Structuurnota landbouw, beleidsvoornemen; 's-Gravenhage,&#13;
1989; blz. 110.&#13;
14. Tweede Kamer; Vaststelling van de begroting voor het jaar 1990 (Ministerie van Landbouw en Visse&#13;
rij); 's-Gravenhage, 1989; blz. 25 (TK 1989-1990, 21300 XIV, nrs. 1-3).&#13;
15. Raad van Advies over de Ruimtelijke Ordening; Advies over de Structuurnota landbouw en het Na&#13;
tuurbeleidsplan; 's-Gravenhage, 1989; blz. 24.&#13;
16. Handelingen Tweede Kamer, UCV 13; 29 jan 1990; blz. 13-30.&#13;
17. Ministerie LNV; Natuurbeleidsplan, regeringsbeslissing; 's-Gravenhage, 1990; blz. 208 (TK 1989-1990,&#13;
21 149, nr. 3).&#13;
18. Aan het Landbouw-Economisch Instituut is inmiddels een onderzoek uitbesteed naar de regionale&#13;
grondbalansen.&#13;
19. Ministerie VROM; Stellingname Vierde nota over de ruimtelijke ordening; 's-Gravenhage, 1990;&#13;
blz. 14 (TK 1989-1990, 20 490, nr. 21).&#13;
20. TK 1989-1990, 20 490, nr. 48.&#13;
21. Zie onder andere:&#13;
Interprovinciaal Overleg; Commentaar op het Natuurbeleidsplan en de Structuurnota landbouw; 's-Gravenhage,&#13;
1989 Provinciaal Bestuur Noord-Holland; Ontwerp-Structuurvisie Noord-Holland 2015;&#13;
Haarlem, 1989&#13;
</legacyfootnotes><footnotes><footnote/></footnotes><auteurs>Ir. R. Kuiper</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/6238</htmlpath></article>
</articles></edition>
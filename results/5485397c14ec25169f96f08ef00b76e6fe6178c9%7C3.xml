<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1989</searchword><id>7206</id><udhid>UDH:TvAR/7206</udhid><titel>'L.J.A. W. / 1. C.A.I.L. van N., 2. mr. C.J.J.C, van N., 3. mr. L.G.F.O.M, van N.' (TvAR 1989/4196)</titel><searchwords><searchword>TvAR 1/1989</searchword><searchword>TvAR 1989/4196</searchword><searchword>UDH:TvAR/7206</searchword></searchwords><attachments><attachment><name>1989_nr 1_Rechtspraak_4196.pdf</name><extention>pdf</extention><url>https://denhollander.info/download/6789/ci</url></attachment></attachments><inleiding>Pachtwet, art. 56,&#13;
art. 34, art. 54, art. 177 Rv.,&#13;
art. 1129 BW.&#13;
Verpachters eisen pachtontbinding omdat de&#13;
pachter het gepachte niet zelf zou hebben&#13;
geëxploiteerd. De pachtkamer van het&#13;
kantongerecht heeft de pachter het bewijs van de&#13;
eigen exploitatie opgedragen op grond van&#13;
aanwijzingen dat pachters schoonzoon het&#13;
gepachte heeft geëxploiteerd. De tegen deze&#13;
omkering van de normale bewijslast gerichte&#13;
grief is ongegrond, omdat dit de rechter vrijstaat&#13;
als hij voldoende vermoedens hiervoor aanwezig&#13;
acht. Hieraan staat niet in de weg dat deze&#13;
vermoedens zijn ontleend aan andere procedures&#13;
waarin partijen niet dezelfde waren en dat de&#13;
desbetreffende uitspraken zijn vernietigd, te meer&#13;
nu alle daarbij betrokken partijen ook thans in het&#13;
geding zijn, de omstreden rechtsbetrekking&#13;
dezelfde is en de vernietiging berustte op nietontvankelijk-&#13;
heid van de inleidende vordering.&#13;
Het hof oordeelt de vermoedens, samen met&#13;
andere, voldoende om de toegepaste omkering&#13;
van de bewijslast te kunnen dragen. De&#13;
vraag of, indien de pachter niet slaagt in het&#13;
opgedragen bewijs, zijn hierin besloten&#13;
wanprestatie pachtontbinding rechtvaardigt, is&#13;
afhankelijk van alle bijzondere omstandigheden.&#13;
De andere grief stelt, dat de ontbindingseis&#13;
zonder meer had moeten zijn afgewezen omdat&#13;
twee der drie verpachters pas door&#13;
boedelscheiding deze hoedanigheid verkregen en&#13;
pas hierna eventueel gepleegde wanprestatie is.&#13;
In het midden is gelaten of art. 34 Pw. bij&#13;
boedelscheiding toepasselijk is, omdat gelet op&#13;
art. 54, lid 1, Pw, ingevolge art. 1129 BW&#13;
boedelscheiding geen eigendomstitel schept maar&#13;
de erfrechtelijke verkrijging onder algemene titel&#13;
in stand laat. Art. 34 Pw. wijkt niet af van&#13;
gemelde erfrechtelijke regel. Volgt bekrachtiging&#13;
en verwijzing. </inleiding><content>Pachtkamer Gerechtshof te Arnhem, arrest d.d.&#13;
8 augustus 1988&#13;
In de zaak van:&#13;
L.J.A. W., wonende te O.-G., gemeente&#13;
O.&#13;
en N.-G., appellant,&#13;
tevens incidenteel geïntimeerde,&#13;
procureur: mr. J.M.J. H.,&#13;
tegen&#13;
1. C.A.I.L. van N.,&#13;
wonende te B., gemeente H.,&#13;
2. mr. C.J.J.C, van N.,&#13;
wonende te L.,&#13;
3. mr. L.G.F.O.M, van N.,&#13;
wonende te S.O., geïntimeerden,&#13;
tevens incidenteel appellanten,&#13;
procureur: mr. D. K.&#13;
Het Gerechtshof te Arnhem, pachtkamer; Gezien&#13;
de stukken van het geding, waaronder het tussen&#13;
partijen door de pachtkamer van het&#13;
kantongerecht te Z. gewezen vonnis van 27&#13;
augustus 1987, dat in foto-copie aan dit arrest is&#13;
gehecht;&#13;
Overwegende:&#13;
Appellant (hierna ook te noemen W.) is bij&#13;
exploit van 24 september 1987 in hoger beroep&#13;
gekomen van voormeld vonnis, met gelijktijdige&#13;
dagvaarding van geïntimeerden (hierna ook te&#13;
noemen v. N.) voor dit hof.&#13;
Bij memorie van grieven zijn na te melden grieven aangevoerd en is geconcludeerd, dat&#13;
vonnis te vernietigen en opnieuw rechtdoende&#13;
geïntimeerden, oorspronkelijk eisers, alsnog in&#13;
hun vordering niet-ontvankelijk te verklaren,&#13;
althans hun die vordering te ontzeggen, met&#13;
veroordeling van ge-intimeerden in de kosten van&#13;
deze procedure in beide instanties.&#13;
Bij memorie van antwoord in het principaal&#13;
appel is verweer gevoerd met conclusie tot&#13;
bekrachtiging van het vonnis waarvan beroep en&#13;
veroordeling van appeilant in de proceskosten in&#13;
beide instanties.&#13;
Voorts zijn in incidenteel appel de hierna te&#13;
melden grieven aangevoerd tegen het vonnis&#13;
waarvan beroep met conclusie dit vonnis te&#13;
vernietigen en opnieuw rechtdoende bij arrest,&#13;
voor zover mogelijk uitvoerbaar bij voorraad, de&#13;
pachtovereenkomst tussen partijen, te ontbinden&#13;
op zodanige datum als het hof in goede justitie&#13;
zal bepalen, alsmede partij W. te bevelen vóór&#13;
bedoelde datum het gepachte te ontruimen, op&#13;
straffe van een dwangsom van ƒ 100 per dag&#13;
voor elke dag dat partij W. hiermee in gebreke&#13;
blijft, met veroordeling van W. in de kosten van&#13;
beide instanties.&#13;
Partij W. heeft de in het incidenteel appel&#13;
aangevoerde grieven bestreden en geconcludeerd&#13;
tot niet-ontvankelijkverklaring van incidenteel&#13;
appellanten, subsidiair tot verwerping van hun&#13;
incidenteel beroep, met veroordeling van&#13;
incidenteel appellanten in de kosten.&#13;
De zaak is vervolgens bepleit, voor partij W.&#13;
door mr. L.J. d. H, advocaat te M., en voor partij&#13;
v. N. door mr. J.W. M., advocaat te G..&#13;
Daarna hebben partijen de stukken -waaronder&#13;
de pleitnotities van de advocaten - aan het hof&#13;
overgelegd voor het wijzen van arrest.&#13;
De grieven&#13;
De grieven in het principale beroep luiden als&#13;
volgt: Grief I&#13;
Ten onrechte heeft de pachtkamer W. opgedragen&#13;
door alle middelen rechtens te bewijzen&#13;
dat hij in de periode van 19 juni 1983 tot en met&#13;
31 januari 1985 de litigieuze percelen zelf als&#13;
pachter heeft geëxploiteerd, op grond van de&#13;
overweging dat - gezien de vaststaande en&#13;
erkende feiten,&#13;
alsmede gezien de overgelegde bewijsmiddelen&#13;
in de eerdergevoerde procedures - W. zal&#13;
worden belast met het bewijs van zijn&#13;
stellingen.&#13;
Grief II&#13;
Ten onrechte heeft de pachtkamer W. opgedragen&#13;
door alle middelen rechtens te bewijzen&#13;
dat hij in de periode van 19 juni 1983 tot en met&#13;
31 januari 1985 de litigieuze percelen zelve als&#13;
pachter heeft geëxploiteerd, in plaats van reeds&#13;
aanstonds eisers in eerste aanleg niet&#13;
ontvankelijk te verklaren in hun vordering,&#13;
althans die zonder meer af te wijzen.&#13;
De grieven in het incidentele beroep luiden als&#13;
volgt: Grief I&#13;
Ten onrechte heeft de pachtkamer geoordeeld als&#13;
vermeld op bladzijde 3 van haar vonnis,&#13;
uitmondend in de conclusie: 'moeten thans eisers&#13;
sub 2 en 3 als eigenaren van de verpachte grond&#13;
na 19 juni 1983 worden aangemerkt en tevens als&#13;
medeverpachters, nu de pachtovereeenkomst&#13;
ingevolge artikel 54 lid 1 van de Pachtwet is&#13;
blijven bestaan. De vordering van eiser sub 1&#13;
dient derhalve niet-ontvankelijk te worden verklaard,&#13;
nu eiser sub 1 niet (meer) als medeverpachter&#13;
is aan te merken'.&#13;
Grief II&#13;
Ten onrechte heeft de pachtkamer in het midden&#13;
gelaten of art. 34 van de Pachtwet in casu van&#13;
toepassing moet worden geacht en heeft de&#13;
pachtkamer uitsluitend de periode 19 juni 1983&#13;
tot 31 januari 1985 in aanmerking genomen.&#13;
Grief III&#13;
Ten onrechte heeft de pachtkamer W. toegelaten&#13;
tot het bewijs 'dat hij in de periode van 19 juni&#13;
1983 tot 31 januari 1985 de litigieuze percelen&#13;
zelve als pachter heeft geëxploiteerd'.&#13;
De vaststaande feiten&#13;
De door de pachtkamer van het kantongerecht&#13;
vastgestelde feiten zijn niet bestreden en staan&#13;
dus vast.&#13;
Behandeling van het geschil in hoger beroep&#13;
(1) De pachtkamer van het kantongerecht heeft&#13;
de bewijsopdracht aan W., dat hij in de periode&#13;
van 19 juni 1983 tot 31 januari 1985 de litigieuze percelen zelve als pachter heeft&#13;
geëxploiteerd, gegrond op:&#13;
1. de in art. 8 van het pachtcontract op de&#13;
pachter gelegde verplichting zelf het gepachte te&#13;
(blijven) exploiteren, behoudens toestemming van de&#13;
verpachters waarvan in casu niet is gebleken, en&#13;
2. in rechte bestaande aanwijzingen dat pachters&#13;
schoonzoon H. het gepachte (in gemeld tijdvak) heeft&#13;
geëxploiteerd, te weten de erkenning door de pachter in&#13;
een eerdere indeplaatsstellingsprocedure dat H. het gepachte&#13;
voor hem heeft bewerkt, en de in een&#13;
eerdere ontbindingsprocedure overgelegde&#13;
teeltovereenkomst tussen M. BV en H., als&#13;
mede een verklaring van de Suikerunie in&#13;
zake door H. aan haar geleverde bieten.&#13;
Onderdeel 1 is niet bestreden en staat dus vast.&#13;
(2) Grief I in het principale beroep acht voormelde&#13;
bewijslastverdeling onjuist, ten eerste omdat de partij&#13;
die wanprestatie stelt deze moet bewijzen, en ten&#13;
tweede omdat in dit proces betekenis mist hetgeen is&#13;
gebleken in andere procedures, te meer omdat de&#13;
stukken van die andere procedures thans niet zijn&#13;
overgelegd en de desbetreffende uitspraken zijn&#13;
gewezen tussen andere partijen en zijn vernietigd.&#13;
Het staat echter de rechter vrij de bewijslast om te&#13;
keren, als hij voldoende gegronde feitelijke&#13;
vermoedens hiervoor aanwezig acht, waarbij aan hem&#13;
is overgelaten of hij deze aanvaardt en welk gewicht hij&#13;
hieraan toekent. Hieraan staat niet in de weg dat&#13;
partijen niet dezelfde waren en de desbetreffende&#13;
uitspraken zijn vernietigd, te meer nu alle daarbij&#13;
betrokken partijen ook thans in het geding zijn, de&#13;
omstreden rechtsbetrekking dezelfde is en de vernietiging&#13;
berustte op niet-ontvankelijkheid van de&#13;
inleidende vordering op formeel-processuele gronden.&#13;
Voor zover in eerste aanleg zou zijn verzuimd de&#13;
desbetreffende processtukken over te leggen, is thans&#13;
dit verzuim hersteld door overlegging van de stukken&#13;
der eerder gevoerde indeplaatsstellings- en&#13;
ontbindingsprocedures. Het hof oordeelt de door de&#13;
pachtkamer van het kantongerecht gebezigde feitelijke&#13;
vermoedens, samen met de in de eerder tussen partijen&#13;
gevoerde ontbindingsprocedure als getuige verhoorde&#13;
M.R. v.d. R. afgelegde verklaring en het feit dat de&#13;
pachter tot&#13;
dusver geen bewijs heeft bijgebracht dat hij van 1982&#13;
af het gepachte zelf heeft geëxploiteerd, voldoende om&#13;
de door de pachtkamer van het kantongerecht&#13;
toegepaste omkering van de bewijslast te kunnen&#13;
dragen.&#13;
Grief I in het principale beroep is derhalve&#13;
ongegrond.&#13;
(3) Grief II in het principale beroep stelt dat de&#13;
ontbindingseis zonder meer had moeten zijn&#13;
afgewezen, omdat de verpachters sub 2 en 3 pas door&#13;
boedelscheiding op 3 februari 1984 deze hoedanigheid&#13;
verkregen, voorts ingevolge art. 34 Pachtwet pas na&#13;
laatstgenoemde dag eventueel gepleegde wanprestatie&#13;
relevant is, en wanprestatie van 3 februari 1984 tot 1&#13;
februari 1985 pachtontbinding niet kan&#13;
rechtvaardigen.&#13;
De pachtkamer van het kantongerecht heeft echter&#13;
in het midden gelaten of art. 34 Pachtwet bij&#13;
boedelscheiding toepasselijk is, omdat, gelet op het&#13;
bepaalde in art. 54, lid 1, Pachtwet, in dit geval art.&#13;
1129 Burgerlijk Wetboek ook op het recht van de&#13;
verpachter van toepassing is, te weten op de regel dat&#13;
boedelscheiding in het huidige recht geen&#13;
eigendomstitel schept maar de erfrechtelijke&#13;
verkrijging onder algemene titel in stand laat en&#13;
uitsluitend declaratoire werking heeft en terugwerkt&#13;
tot erflaters sterfdag.&#13;
Dit zou onjuist zijn indien art. 34 Pachtwet de&#13;
strekking zou hebben af te wijken van gemelde&#13;
erfrechtelijke regel, doch dat volgt noch uit de&#13;
bewoordingen noch uit de strekking van dit artikel,&#13;
weshalve het eindoordeel van de pachtkamer van het&#13;
kantongerecht op dit punt juist is.&#13;
De vraag of, indien de pachter niet slaagt in het&#13;
opgedragen bewijs van exploitatie als pachter, zijn&#13;
hierin besloten wanprestatie pachtontbinding&#13;
rechtvaardigt, is afhankelijk van en kan alsdan slechts&#13;
worden beoordeeld na vaststelling van alle bijzondere&#13;
omstandigheden van het voorliggende geval, zoals of&#13;
de verpachtster en haar echtgenoot reeds vóór de&#13;
zitting van 29 november 1984 wisten of althans&#13;
moesten begrijpen dat H. de aan W. verpachte grond&#13;
in gebruik had, en of W. wist of althans moest&#13;
begrijpen dat H. voor de verpachtster en haar&#13;
echtgenoot onaanvaardbaar was als gebruiker van&#13;
het gepachte, en daarom het overlaten van de&#13;
exploitatie aan H. niet mag gelden als (verontschuldig bare) anticipatie op indeplaatsstelling, en in het&#13;
bijzonder ook wat partijen beoogden met de tweede&#13;
zinsnede van art. 1 van de pachtovereenkomst,&#13;
speciaal voor het geval van indeplaatsstelling bij&#13;
leven van de pachter.&#13;
Ook grief II in het principale beroep is dus&#13;
ongegrond.&#13;
(4) in het incidentele beroep is de voorwaardelijk&#13;
voorgedragen grief I ongegrond aangezien de&#13;
pachtkamer van het kantongerecht de arresten van&#13;
het hof van 8 december 1986 juist heeft uitgelegd.&#13;
(5) Grief II in het incidentele beroep treft&#13;
op juiste gronden - die deels mede blijken&#13;
uit hetgeen inzake de principale grief II is&#13;
overwogen - doel. De bewijsopdracht had&#13;
dus moeten luiden: 'dat hij vanaf 1982 de&#13;
litigieuze percelen zelve als pachter heeft&#13;
geëxploiteerd.'&#13;
(6) Grief III in het incidentele beroep is&#13;
ongegrond. Aan hetgeen in de vorige ontbindingsprocedure&#13;
is gebleken kunnen, zoals is&#13;
overwogen, feitelijke vermoedens worden ontleend,&#13;
doch niet meer dan deze.&#13;
De slotsom&#13;
Het vonnis waarvan beroep moet worden&#13;
bekrachtigd, behoudens dat voor 'in de periode van&#13;
19 juni 1983 tot 31 januari 1985' moet worden&#13;
gelezen 'vanaf 1982'. In elk beroep moet de&#13;
instellende partijen als (grotendeels) in het ongelijk&#13;
gestelde partij worden veroordeeld in de kosten van&#13;
het hoger beroep.&#13;
Rechtdoende in hoger beroep:&#13;
In het principaal en in het incidenteel hoger&#13;
beroep:&#13;
Bekrachtigt het vonnis waarvan beroep, behoudens&#13;
dat voor 'in de periode van 19 juni 1983 tot 31 januari&#13;
1985' moet worden gelezen 'vanaf 1982'.&#13;
In het principaal hoger beroep:&#13;
Veroordeelt partij W. in de kosten van het&#13;
principaal beroep, aan de zijde van de wederpartij&#13;
tot op heden begroot op ƒ 3971,45 (drieduizend&#13;
negenhonderd en éénenzeventig gulden en&#13;
vijfenveertig cent), zijnde aan verschotten ƒ371,45&#13;
(driehonderd en éénenzeventig gulden en vijfenveertig&#13;
cent) en aan procureurssalaris ƒ 3600 (drieduizend en&#13;
zeshonderd gulden).&#13;
In het incidenteel hoger beroep:&#13;
Veroordeelt partij v. N. in de kosten van het&#13;
incidentele beroep, aan de zijde van de wederpartij tot&#13;
op heden begroot op ƒ 2400 (tweeduizend en&#13;
vierhonderd gulden) aan procureurssalaris.&#13;
Verwijst de zaak naar de pachtkamer van het&#13;
kantongerecht te Z. om verder te worden afgedaan en&#13;
beslist.</content><legacyfootnotes/><footnotes><footnote/></footnotes><auteurs/><published>1989-01-01 00:00:00</published><modified>1989-01-01 00:00:00</modified><editiondate>1989-01-01</editiondate><htmlpath>https://denhollander.info/artikel/7206</htmlpath></article>
</articles></edition>
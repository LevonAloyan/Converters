<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2020</searchword><id>16172</id><udhid>UDH:TvAR/16172</udhid><titel>Verjaring van grond: de vijf grootste misverstanden in de praktijk</titel><searchwords><searchword>TvAR 6/2020</searchword><searchword>UDH:TvAR/16172</searchword></searchwords><attachments><attachment><name>21015.pdf</name><extention>pdf</extention><url>https://denhollander.info/download/21015/ci</url></attachment></attachments><inleiding>&lt;p&gt;Onlangs las ik op Internet een agenda voor de toekomst. Het ging over een oplossing voor het stikstofprobleem, woningbouw, energietransitie en een nieuw welvaartsconcept. Ik wil daar zelf nog mobiliteit aan toevoegen. Veel van deze agendapunten hebben met grond te maken. Als men die grond voor een bepaald doel wil aanwenden voor die toekomst, dan moet die grond daarvoor ook beschikbaar zijn. Als grond door verjaring niet meer beschikbaar is voor de eigenaar (zeker als dat de overheid is), is er een probleem. &lt;/p&gt;</inleiding><content>&lt;h3&gt;1. Het nut van verjaring: rechtszekerheid verschaffen[1]&lt;/h3&gt;&lt;p&gt;In de samenleving is het belangrijk dat men kan afgaan op waarneembare feiten. Het is praktisch ondoenlijk voortdurend de vraag te stellen of, wat je buiten kunt waarnemen in overeenstemming is met de juridische werkelijkheid. Verjaring is een praktische oplossing van het recht voor het probleem dat wat is vastgelegd, niet (meer) strookt met de werkelijkheid. Wat iemand zelf kan waarnemen zou in beginsel ook de juridische werkelijkheid moeten zijn. Dat is het beginsel van de rechtszekerheid. Dit beginsel vraagt van het recht dat verwarring hierover niet te lang mag duren. Wat feitelijk waarneembaar is, komt namelijk niet altijd overeen met hoe het (ooit) juridisch is vastgelegd. De juridische werkelijkheid en de feiten, zoals deze waarneembaar zijn, zijn soms uit elkaar gegroeid. Wat moet dan gelden? Hetgeen op papier is vastgelegd of de situatie zoals die sinds jaar en dag waarneembaar is? Is het stuk grond – die iemand jaren in bezit heeft – nu wel of niet zijn eigendom (geworden)? Hoe lang hangt een bezitter – maar geen eigenaar – nog een rechtszaak of ontruiming van de eigenaar boven het hoofd? &lt;/p&gt;&lt;p&gt;In de praktijk is het leerstuk van verjaring ingewikkelde materie. Het zijn maar een paar artikelen in het Burgerlijk Wetboek (vanaf art. 3:99 BW) en heel veel uitspraken, jaarlijks al gauw zo’n 100 tot 150. &lt;/p&gt;&lt;h3&gt;2. De wettelijke regeling van verjaring&lt;/h3&gt;&lt;p&gt;Verjaring is een juridisch instrument. En verjaring is een instituut: van groot belang voor het recht en zijn beginselen, met name de rechtszekerheid.[2]&lt;br/&gt;De verjaring als instrument van het recht is al oud. De Romeinen bogen zich al over dit vraagstuk en gaven het recht termen mee als occupatio (toeëigening) en usucapio (verkrijgende verjaring). Dit soort termen komen we af en toe nog wel tegen in de vakliteratuur.&lt;/p&gt;&lt;h4&gt;2.1. Uiterlijk waarneembare feiten&lt;/h4&gt;&lt;p&gt;In de samenleving is het belangrijk dat je kunt afgaan op waarneembare feiten. Het is praktisch ondoenlijk om jezelf voortdurend af te vragen of het wel klopt, dat wat je buiten kunt waarnemen of leest op papier. Verjaring is een praktische oplossing van het recht voor het probleem dat wat op papier is geregeld, niet (meer) strookt met de werkelijkheid. Als iemand buiten op straat loopt en mij uit een huis ziet komen, de deur afsluiten, in een geparkeerde auto stappen en van de oprit ziet wegrijden, dan mag deze persoon vermoeden dat ik daar woon of logeer én dat ik dat niet illegaal doe. Dus, dat ik huurder, vakantievierder of eigenaar ben van dat huis of dat ik op een of andere manier mijn verblijf daar kan rechtvaardigen. &lt;/p&gt;&lt;p&gt;Verjaring is een praktisch instrument om een einde te maken aan juridische onzekerheid. Het zorgt er voor dat een bezitter ook de eigendom verkrijgt, ook al wist de bezitter of kon de bezitter weten dat deze geen eigenaar was, tenzij hij of zij te goeder trouw was. Zie het schema bovenaan de volgende pagina.&lt;/p&gt;&lt;p&gt;Uiteindelijk volgt het recht de feiten. Verjaring leidt er dus toe dat hetgeen buiten waarneembaar is, ook de juridische werkelijkheid wordt. En zo heeft de wet het ook vastgelegd:&lt;/p&gt;&lt;p class="inspringen"&gt;&lt;span class="italic"&gt;Artikel 3:80 lid 3 BW&lt;/span&gt;&lt;/p&gt;&lt;p class="inspringen"&gt;&lt;span class="italic"&gt;Men verkrijgt goederen onder bijzondere titel door overdracht, door verjaring en door onteigening, en voorts op de overige in de wet voor iedere soort aangegeven wijzen van rechtsverkrijging.&lt;/span&gt;&lt;/p&gt;&lt;p&gt;Bij verjaring zijn minimaal twee personen in het spel: de eigenaar aan de ene kant en een bezitter aan de andere kant. Wil een bezitter met succes een beroep doen op verjaring – en dus eigenaar worden, ten koste van de oorspronkelijke eigenaar – dan moet deze bezitter dus;&lt;/p&gt;&lt;ol&gt;&lt;li class="kleine letters"&gt;bezit hebben en &lt;/li&gt;&lt;li class="kleine letters"&gt;kunnen aantonen dat de oorspronkelijke eigenaar al geruime tijd (10 of 20 jaar) zijn of haar bezit heeft verloren (als laatste in ieder geval aan degene die een beroep doet op verjaring en (als dat aan de orde is) ook &lt;/li&gt;&lt;li class="kleine letters"&gt;dat de bezitter te goeder trouw is. &lt;/li&gt;&lt;/ol&gt;&lt;p&gt;Eigenlijk is er dus niet zo veel voor nodig om met succes een beroep te kunnen doen op verjaring: bezit + tijdsverloop en goede of kwade trouw.&lt;/p&gt;&lt;h3&gt;3. Misverstand 1: ‘dat komt bij ons niet voor…’&lt;/h3&gt;&lt;p&gt;Dit misverstand biedt ruimte voor struisvogelgedrag en dat komt voor bij overheden, maar ook wel bij andere grondbeheerders. Helemaal vreemd is dat niet, zeker als het grootgrondbezit betreft. De afgelopen jaren is in veel organisaties bezuinigd op kennis en capaciteit op grondzaken. Tijd, deskundigheid en doorzettingsmacht om aan de slag te gaan met actualisatie van de grondportefeuille was er vaak niet.&lt;/p&gt;&lt;p&gt;Bovendien, uit onwetendheid is menigeen zich niet bewust van de omvang van het probleem, als je de feitelijke situatie in ogenschouw neemt. Illegaal grondgebruik, grensoverschrijdingen, ingepikte grond en dergelijke zijn meestal voor een leek slecht waar te nemen. Zeker in het buitengebied zijn veel kadastrale grenzen immers niet gemarkeerd met paaltjes, hekjes, hagen, sloten of iets dergelijks. &lt;/p&gt;&lt;p&gt;Daar komt nog bij dat er wettelijk gezien geen registratieplicht is voor personen die andermans grond hebben in gebruik hebben genomen en menen door verjaring ook eigenaar van die grond te zijn geworden. Er staan ook nooit bordjes bij. Alleen een geoefend oog ziet hier en daar verdachte situaties – zoals lantaarnpalen die uit een haag ‘groeien’ of hekken die aan de ‘wa﻿ndel’ zijn geraakt. En toch is het bijna op elke luchtfoto, waarop kadastrale grenzen zijn geprojecteerd, wel raak. En het komt op grote schaal voor: een schatting van de RUG wees uit dat alleen al bij gemeenten tussen de 8 en de 18 % van alle percelen (binnen en buiten de bebouwde kom) illegaal bij derden in gebruik is. Dan zou het wel raar zijn als dat in het buitengebied niet eveneens aan de orde is. In mijn praktijk hoor ik van onder meer waterschappen, netbeheerders en natuurbeheerders dat zij per organisatie vaak duizenden gevallen hebben. Mijn inschatting is dat er minimaal een miljoen gevallen in Nederland zijn. Mogelijk nog veel meer.&lt;/p&gt;&lt;h3&gt;4. Misverstand 2: ‘Hekken, hagen, sloten en dergelijke, geven de kadastrale grens aan.’&lt;/h3&gt;&lt;p&gt;Dat is een gedachte die menig gebruiker van andermans grond koestert. Dat lijkt ook logisch, zeker in stedelijk gebied, waar vaak hekken en hagen inderdaad (ook) de kadastrale grens aangeven. Er is wettelijk gezien geen verplichting om een eigendomsgrens te markeren: het mag wel, maar het hoeft niet. Veel grenzen worden slechts tijdelijk gemarkeerd, bijvoorbeeld bij de vorming van bouwkavels. Als een eigendomsgrens niet (meer) zichtbaar is gemarkeerd, staat deze dus bloot aan vergetelheid en overschrijding. &lt;/p&gt;&lt;p&gt;In het buitengebied is het bepaald niet praktisch en vaak gewoon veel te duur om hekken te plaatsen rondom akker- en tuinbouwland. Mijn grootvader was tuinder in de Noord-Hollandse klei en groef in de winter soms extra sloten op zijn land, niet voor markering van zijn eigendom, maar voor de afwatering. Veel hagen zijn bedoeld als windscherm, bijvoorbeeld om fruitbomen te beschermen. Deze windschermen kúnnen ook op een kadastrale grens zijn geplant, maar zo’n dubbelfunctie (eigendomsmarkering én windscherm) is geen vanzelfsprekendheid. Veekeringen willen nog wel eens met opzet een stukje landinwaarts worden neergezet, opdat de koeien – ook als ze onder de draad door willen grazen – nog steeds niet op grond van de buren komen. &lt;/p&gt;&lt;p&gt;Kortom: ‘natuurlijke’ overgangen, zoals sloten, hagen en houtwallen zijn lang niet altijd ook juridische overgangen, dus markeringen van eigendomsgrenzen. Evenzo geldt dat voor de niet-natuurlijke overgangen, zoals hekken.&lt;/p&gt;&lt;h3&gt;5. Misverstand 3: ‘Je kunt toch alle informatie gewoon opzoeken in het Kadaster?’&lt;/h3&gt;&lt;p&gt;Kadastrale kaarten behoren niet tot de openbare registers. Een kadastrale kaart is slechts een globale weergave van de (juridische) werkelijkheid en geeft vooral de ligging weer van percelen ten opzichte van elkaar. Wat niet zichtbaar is op een kadastrale kaart is bijvoorbeeld hoe breed een grondstrook is, waarop een weg ligt. Waar de eigendom overgaat van de weg naar bijvoorbeeld een landbouw- of bosperceel is vaak onzichtbaar. Een kadastrale kaart is dan ook niet betrouwbaar voor degene die daaruit een eigendomsgrens wil afleiden. Dan zal men toch echt het veldwerk moeten raadplegen, om te achterhalen wáár ooit een eigendomsgrens door het Kadaster is aangewezen. Het Kadaster beheert diverse registers en registraties. Dat lijkt één pot nat, maar juridisch maken de wet en de rechtspraak daar onderscheid in. Het is belangrijk om dat onderscheid goed voor ogen te houden, want in rechtszaken maakt dat onderscheid soms net het verschil tussen wel of geen verjaring.[3] Een registratie – die het Kadaster óók beheert – is iets anders dan de openbare registers. De kadastrale registers behoren bijvoorbeeld niet tot de openbare registers in de zin van artikel 3:23 BW. En dat betekent weer dat een bezitter, die heeft nagelaten om een kadastrale kaart te raadplegen, toch te goeder trouw kan zijn. En dat is weer van belang voor bijvoorbeeld de verjaringstermijn, die bij goede trouw al na 10 jaar is voltooid, terwijl bij het ontbreken van goede trouw een bezitter moet aantonen dat de eigenaar al meer dan 20 jaar niet meer het bezit van de onroerende zaak heeft gehad. Zeker bij grond die door een derde nog geen 20 jaar in gebruik is, maar al wel meer dan 10 jaar, kan goede trouw van groot belang zijn.&lt;/p&gt;&lt;h3&gt;6. Misverstand 4: ‘Een beroep doen op verjaring is goedkoper dan die grond aan te kopen, te pachten, te huren of zoiets’&lt;/h3&gt;&lt;p&gt;Dat lijkt voor velen een aantrekkelijke gedachte. Immers, als iemand de grond gebruikt en die niet van de eigenaar wil of kan kopen of te huren of zoiets, omdat hij een beroep kan doen op verjaring, dan klinkt dat een stuk goedkoper. De werkelijkheid is in veel gevallen anders. Een eigenaar is in veel gevallen niet genegen om mee te werken aan een beroep op verjaring. Verjaring betekent immers voor de eigenaar verlies van eigendom en dat is ingrijpend. Bovendien, de Provinciewet, de Waterschapswet en de Gemeentewet leggen deze overheden juist de verplichting op om verlies van eigendom en bezit zo veel mogelijk tegen te gaan.[4] Menig gemeente en waterschap wijzen een beroep op verjaring dan ook standaard af. De kennis van verjaring is bij diverse grootgrondbezitters de afgelopen jaren flink toegenomen, ten nadele van personen die een beroep willen doen op verjaring. Werkt een eigenaar niet mee, dan zal degene die wil profiteren van verjaring, zijn of haar claim bij de rechter moeten neerleggen. En dan blijkt dat de rechtspraak de laatste jaren enorm streng is geworden voor dit soort claims. Het is in veel gevallen nauwelijks nog mogelijk om met succes bij de rechter een beroep te doen op verjaring van grond. De rechtspraak is vaak op de hand van de eigenaar, zeker als dat de overheid is.[5] Bovendien, een rechtszaak is duur en tijdrovend en dat kan menigeen afschrikken om zijn of haar beroep op verjaring wel door te zetten.&lt;/p&gt;&lt;p&gt;Tot slot, áls een rechtszaak is beslist, dan is het mogelijk dat een (voormalige) eigenaar schadevergoeding eist en dat is zowel mogelijk als het beroep op verjaring wordt toegewezen als wordt afgewezen.&lt;/p&gt;&lt;h3&gt;7. Misverstand 5: ‘Ach, verjaring is niet zo erg, want dan eisen we wel schadevergoeding’&lt;/h3&gt;&lt;p&gt;Deze opvatting wordt wel gehuldigd naar aanleiding van een spectaculaire uitspraak van de Hoge Raad van 24 februari 2017 (ECLI:NL:HR:2017:309). We zijn inmiddels al weer drie jaar verder en deze uitspraak domineert veel verjaringsjurisprudentie.[6] De Hoge Raad gaf als ‘tip’ in dit arrest dat ei	genaren, die door verjaring hun eigendom kwijt zijn geraakt, nog altijd schadevergoeding kunnen eisen van de nieuwe (verjarings)eigenaar. En de schadevergoeding kan bestaat uit een geldbedrag (de gebruikelijke manier) maar ook uit een vergoeding in natura: teruggave van de grond aan de vorige eigenaar. Beide vormen van schadevergoeding zijn geoorloofd, stelt de Hoge Raad. En dat biedt een voormalige eigenaar dus de kans om – als deze zijn of haar grond is verloren door de verjaring – deze weer terug te eisen van de nieuwe eigenaar, in de vorm van schadevergoeding in natura. Als een voormalige eigenaar schadevergoeding vordert van de nieuwe (verjarings)eigenaar blijkt dat in de praktijk toch niet zo eenvoudig. Schadevergoeding wordt niet spontaan of automatisch toegekend in verjaringskwesties. De eigenaar die zijn of haar grond door verjaring dreigt kwijt te raken, moet zelf tijdens de rechtszaak of uiterlijk tot 5 jaar daarna[7], schadevergoeding eisen. En ook bewijzen. Dat betekent dus vaak dat er maar liefst twee procedures moeten worden gevoerd: eerst om verjaring te voorkomen en – als dat niet is gelukt – vervolgens ook nog een procedure om via schadevergoeding de grond weer terug te krijgen (in natura) of de waarde van de grond vergoed te krijgen (schadevergoeding in geld). In beide gevallen kan dat duur en tijdrovend zijn. In veel gevallen zijn de proceskosten een veelvoud van de waarde van de grond.&lt;/p&gt;&lt;p&gt;In de tweede procedure (de schadevergoedingsprocedure) worden de rollen tussen de oude en de nieuwe eigenaar omgedraaid. Bij verjaring is het aan de bezitter om aan te tonen dat hij of zij recht heeft op eigendom als gevolg van verjaring, ten koste van de (oude) eigenaar. Als de bezitter daar in slaagt en de voormalige/oude eigenaar wil vervolgens de eigendom weer terug (in de vorm van schadevergoeding in natura) of geld zien, dan moet de oude eigenaar aantonen dat de nieuwe eigenaar te kwader trouw was. Uit de jurisprudentie blijkt dat het voor veel oude eigenaren bijna onmogelijk is om te voldoen aan alle eisen (de succesfactoren) om schadevergoeding in natura te realiseren. Menig voormalige eigenaar struikelt met name over de eis dat aangetoond moet worden dat de nieuwe eigenaar te kwader trouw was. &lt;/p&gt;&lt;h3&gt;8. Conclusie&lt;/h3&gt;&lt;p&gt;Het is lastige materie, de verjaring van grond. Er komt veel bij kijken, zowel juridisch als praktisch. Menigeen grondbeheerder bijt zijn tanden stuk op de bestrijding van illegaal grondgebruik omdat deze te lichtvaardig wordt opgevat. De helpende hand van de strenge jurisprudentie biedt uitkomst, maar ook dan is de praktijk weerbarstig.&lt;/p&gt;</content><legacyfootnotes/><footnotes><footnote>1 Van Leijen Overheidsrecht en Van Leijen Academie. Dit artikel is een bewerking van een voordracht tijdens de Actualiteitendag Agrarisch recht van 10 januari 2020.</footnote><footnote>2 HR 8 mei 1998, ECLI:NL:HR:1998:ZC2644.</footnote><footnote>3 Elke leveringsakte van de notaris wordt ingeschreven in de openbare registers. Eigenlijk zijn de openbare registers enorme stapels documenten, die belangrijke informatie bevatten over eigendommen, zoals percelen grond. En het Kadaster is belast met het beheren van dat register. Het Nederlandse Kadaster beheert zowel openbare registers als andere zaken, zoals administratie. Het Kadaster koppelt de gegevens uit de openbare registers namelijk aan de kadastrale registratie. Het beheren van openbare registers betekent dat he?t Kadaster ook eigenlijk niet meer doet dan nieuwe documenten toevoegen (en ontsluiten) aan de enorme berg die er al is. Anderen, zoals de notaris, bepalen de inhoud van het Kadaster, niet het Kadaster zelf. Het wettelijk kader vinden we in art. 3:16 BW.</footnote><footnote>4 Art. 160 lid 3 Gemeentewet, art. 158 lid 3 Provinciewet en art. 86 lid 1 Waterschapswet.</footnote><footnote>5 Een greep uit de jongste jurisprudentie:	Hof Amsterdam, 7 januari 2020, ECLI:NL:&lt;br/&gt;GHAMS:2020:27	Rb Overijssel, 8 januari 2020, Twentse tuinhek, ECLI:NL:RBOVE:2020:409	PG E.B. Rank-Berenschot, 10 januari 2020, tuinpoort, ECLI:NL:PHR:2020:19	Rb Noord-Holland, 12 februari 2020, voor en achter de poort, ECLI:NL:RBNHO:2020:1465	Hof Arnhem-Leeuwarden, 21 januari 2020, ECLI:NL:&lt;br/&gt;GHARL:2020:531	Rb Midden NL, 21 januari 2020, het honden-gaashekje, ECLI:NL:RBMNE:2020:240	Hof Arnhem-Leeuwarden: 4 februari 2020, 49 versus 51, ECLI:NL:GHARL:2020:933	HR: 14 februari 2020, Rancho Curaçao, ECLI:NL:&lt;br/&gt;HR:2020:257	Rb Den Haag, 26 februari 2020, woonark De Drecht, ECLI:NL:RBDHA:2020:1591	Rb Noord-Holland, 26 februari 2020, ECLI:NL:RBNHO:&lt;br/&gt;2020:1451`	Hof Arnhem-Leeuwarden, 3 maart 2020, binnenplaats met garageboxen, ECLI:NL:GHARL:2020:1866	Rb Midden NL: 12 maart 2020, verjaring publieke grond, ECLI:NL:RBMNE:2020:965	Hof Arnhem-Leeuwarden, 17 maart 2020, opstappen te Loosdrecht, ECLI:NL:GHARL:2020:2331	Hof Den Bosch: 24 maart 2020, Etten-leur, ECLI:NL:&lt;br/&gt;GHSHE:2020:1059	Rb Overijssel, 18 maart 2020, recht van overpad door verjaring, ECLI:NL:RBOVE:2020:1227	Rb Noord-Holland, 27 maart 2020, erfdienstbaarheid van voetpad, ECLI:NL:RBNHO:2020:2434	Rb Rotterdam, 8 april 2020, ECLI:NL:RBROT:2020:3650	Rb Limburg, 29 april 2020, ECLI:NL:RBLIM:2020:3310	Hof Den Bosch, 12 mei 2020, Axelse gaashek, ECLI:NL:&lt;br/&gt;GHSHE:2020:1525.</footnote><footnote>6 De belangrijkste uitspraak van de afgelopen tijd betreft: Hof Amsterdam: 30 juli 2019, Bergs hekje 2, ECLI:NL:GHAMS:2019:2817. Nog enkele voorbeelden uit de jongste jurisprudentie:	Hof Den Bosch: 17 september 2019, garage zonder erfdienstbaarheid, ECLI:NL:GHSHE:2019:3433	Hof Den Haag: 24 september 2019, waterstaatsgronden, ECLI:NL:GHDHA:2019:2567 	Hof AL: 4 februari 2020, 49 versus 51, ECLI:NL:&lt;br/&gt;GHARL:2020:933.</footnote><footnote>7 Art. 3:310 lid 1 BW.</footnote></footnotes><auteurs>mr. drs. Liesbeth van Leijen</auteurs><published>2020-06-26 12:31:07</published><modified>2020-10-23 14:35:15</modified><editiondate>2020-06-26</editiondate><htmlpath>https://denhollander.info/artikel/16172</htmlpath></article>
</articles></edition>
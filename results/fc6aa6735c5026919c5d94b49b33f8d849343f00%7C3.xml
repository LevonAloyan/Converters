<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2005</searchword><id>4240</id><udhid>UDH:TvAR/4240</udhid><titel>X / Y (TvAR 2005/5277)</titel><searchwords><searchword>TvAR 4/2005</searchword><searchword>TvAR 2005/5277</searchword><searchword>UDH:TvAR/4240</searchword></searchwords><attachments><attachment><name>2005_nr 4_Rechtspraak_5277.pdf</name><extention>pdf</extention><url>https://denhollander.info/download/4199/ci</url></attachment></attachments><inleiding>Algemene Voorwaarden voor de Grondverzetbedrijven.&#13;
Het geschil betreft&#13;
betalingen van baggerwerkzaamheden. Eén&#13;
van de partijen is gevestigd in het buitenland&#13;
en doet een beroep op de onbevoegdheid&#13;
van de arbitragecommissie. In een&#13;
tussenvonnis verklaart de arbitragecommissie&#13;
zich bevoegd van het geschil&#13;
kennis te nemen.</inleiding><content>ARBITRAAL TUSSENVONNIS IN DE&#13;
ZAAK VAN:&#13;
…,&#13;
gevestigd te …,&#13;
verzoeker,&#13;
gemachtigde: H.A. Bos&#13;
tegen,&#13;
…,&#13;
gevestigd te…,&#13;
verweerder,&#13;
gemachtigde: RA. W. Holtfester&#13;
De procedure&#13;
1. Bij verzoekschrift met 6 producties van&#13;
9 april 2002 heeft verzoeker een vordering ingesteld&#13;
met de strekking dat verweerder wordt&#13;
veroordeeld tot betaling van € 43.344,91, vermeerderd&#13;
met de wettelijk rente vanaf 3 april&#13;
2002 over een bedrag van € 34.365,27 en een&#13;
bijdrage in de kosten van rechtskundige bijstand&#13;
aan de zijde van verzoeker.&#13;
2. Verweerder heeft bij brief van 23 augustus&#13;
2002 betoogd de arbitragecommissie niet te&#13;
erkennen en dat Duits recht van toepassing&#13;
is als gevolg van het feit dat verweerder in&#13;
Duitsland gevestigd is.&#13;
3. Daarna zijn nog tweemaal stukken gewisseld&#13;
met de strekking dat verzoeker zijn vordering&#13;
staande houdt en dat verweerder blijft&#13;
bij het standpunt dat Duitse recht van toepassing&#13;
is, de AVG niet van toepassing zijn en de&#13;
arbitragecommissie niet bevoegd is.&#13;
4. De volgende drie vragen houdt partijen&#13;
verdeeld:&#13;
a. Het recht dat van toepassing is, het Duitse&#13;
of het Nederlandse;&#13;
b. de toepasselijkheid van de algemene voorwaarden;&#13;
c. de bevoegdheid van de arbitragecommissie.&#13;
Ten aanzien van het recht:&#13;
5. De eerste vraag die beantwoord dient te&#13;
worden is of het Nederlandse of het Duitse&#13;
recht van toepassing is. Ingevolge Het verdrag&#13;
inzake het recht dat van toepassing is op verbintenissen&#13;
uit overeenkomst, Rome 19 juni&#13;
1980 (EVO) is bij gebreke van een rechtskeuze&#13;
door partijen het recht toepasselijk van het&#13;
land waar de partij gevestigd is die de kenmerkende&#13;
prestatie moet verrichten. In onderhavige&#13;
zaak is verzoeker de partij die de kenmerkende&#13;
prestatie moet verrichten zodat het&#13;
Nederlandse recht van toepassing is.&#13;
6. De tweede vraag die beantwoord dient te&#13;
worden is of de algemene voorwaarden voor&#13;
de grondverzetbedrijven van toepassing zijn.&#13;
Het Burgerlijk Wetboek bepaalt in artikel&#13;
6:247 lid 2 dat afdeling 6.5.3. niet van toepassing&#13;
is op overeenkomsten waarbij niet beide&#13;
partijen in Nederland zijn gevestigd. Doordat&#13;
de betreffende afdeling niet van toepassing is,&#13;
valt men terug op de bepalingen over aanbod&#13;
en aanvaarding (de artt. 6:217 e.v. BW) en die&#13;
welke betrekking hebben op de totstandkoming&#13;
van rechtshandelingen in het algemeen&#13;
(de artt. 3:33 e.v. BW). De vraag of de algemene&#13;
voorwaarden deel uitmaken van de overeenkomst&#13;
moet aan de hand van die bepalingen&#13;
worden beantwoord. Uit jurisprudentie&#13;
blijkt dat hieraan voldaan kan zijn indien de&#13;
algemene voorwaarden op facturen of briefpapier&#13;
zijn vermeld. Zie daartoe ondermeer&#13;
Hoge Raad, 19 december 1997, NJ 1998/271&#13;
en Hoge Raad, 2 februari 2001, NJ 2001/200.&#13;
Partijen doen al sinds 1993 zaken met elkaar.&#13;
Uit door verzoeker overgelegde facturen&#13;
blijkt dat in ieder geval sinds 1994 op de facturen&#13;
een verwijzing staat naar de Algemene&#13;
Voorwaarden voor de Grondverzetbedrijven.&#13;
Gezien het bovenstaande is de arbitragecommissie&#13;
van mening dat de algemene voorwaarden&#13;
onderdeel uitmaken van de onderhavige&#13;
door partijen gesloten overeenkomst en derhalve&#13;
van toepassing zijn.&#13;
7. Nu de bevoegdheid van de arbitragecommissie&#13;
voortvloeit uit de algemene voorwaarden&#13;
staat de bevoegdheid van de arbitragecommissie&#13;
vast.&#13;
Beslissing&#13;
De Arbitragecommissie Algemene Voorwaarden&#13;
voor de Grondverzetbedrijven, beslissende&#13;
als goede mannen naar billijkheid:&#13;
a. Verklaart dat het Nederlands recht van&#13;
toepassing is.&#13;
b. Verklaart dat de Algemene Voorwaarden voor&#13;
de Grondverzetbedrijven van toepassing zijn.&#13;
c. Verklaart dat de arbitragecommissie bevoegd&#13;
is van het geschil kennis te nemen.&#13;
d. Verklaart dat in het vervolg van deze procedure&#13;
het Nederlands de voertaal is.&#13;
e. Houdt iedere verdere beslissing aan en&#13;
stelt verweerder in de gelegenheid om uiterlijk&#13;
voor … een gemotiveerd schriftelijk verweer&#13;
in te dienen tegen het door verzoeker ingediende&#13;
verzoekschrift d.d. 9 april 2002.&#13;
ARBITRAAL VONNIS IN DE ZAAK VAN:&#13;
…,&#13;
gevestigd te …,&#13;
verzoeker,&#13;
gemachtigde: H.A. Bos&#13;
tegen,&#13;
…,&#13;
gevestigd te …,&#13;
verweerder,&#13;
gemachtigde: RA. W. Holtfester&#13;
De procedure&#13;
1. Verzoeker heeft op 9 april 2002 bij de arbitragecommissie&#13;
een arbitrageaanvraag met 6&#13;
producties ingediend.&#13;
2. Verweerder heeft bij brief van 23 augustus&#13;
2002 betoogd de arbitragecommissie niet te&#13;
erkennen en dat Duits recht van toepassing is&#13;
als gevolg van het feit dat verweerder in&#13;
Duitsland gevestigd is.&#13;
3. Bij arbitraal vonnis van 27 maart 2003&#13;
heeft de arbitragecommissie beslist dat:&#13;
f. het Nederlands recht van toepassing is.&#13;
g. de Algemene Voorwaarden voor de Grondverzetbedrijven&#13;
van toepassing zijn.&#13;
h. de arbitragecommissie bevoegd is van het&#13;
geschil kennis te nemen.&#13;
i. in het vervolg van deze procedure het&#13;
Nederlands de voertaal is.&#13;
j. iedere verdere beslissing wordt aangehouden&#13;
en verweerder in de gelegenheid wordt&#13;
gesteld om uiterlijk voor 24 april 2003 een&#13;
gemotiveerd schriftelijk verweer in te dienen&#13;
tegen het door verzoeker ingediende verzoekschrift&#13;
d.d. 9 april 2002.&#13;
4. De arbitragecommissie heeft op 19 en 20&#13;
mei 2003 van verweerder een fax ontvangen in&#13;
de duitse taal waarna, met verwijzing naar het&#13;
arbitraal vonnis is verzocht de stukken in de&#13;
nederlandse taal in te dienen.&#13;
5. Op 7 oktober 2003 is van verweerder een&#13;
als verweerschrift aan te merken processtuk&#13;
ontvangen.&#13;
6. Op 11 november 2003 heeft te Wageningen&#13;
de mondelinge behandeling van het geschil&#13;
plaatsgevonden. Aanwezig waren van de kant&#13;
van verzoeker de heer K. en de heer N., werkzaam&#13;
als machinist bij verzoeker, bijgestaan&#13;
door gemachtigde. Hoewel behoorlijk opgeroepen&#13;
is verweerder zonder bericht van verhindering&#13;
niet ter zitting verschenen.&#13;
De vaststaande feiten&#13;
7. Als enerzijds gesteld en anderzijds niet&#13;
– althans niet voldoende gemotiveerd – weersproken,&#13;
alsmede op grond van de in het&#13;
geding gebrachte en in zoverre niet betwiste&#13;
stukken, staat in deze procedure het volgende&#13;
vast:&#13;
7.1 Verzoeker heeft in opdracht van verweerder&#13;
baggerwerkzaamheden uitgevoerd in&#13;
Duitsland te Appen, Wöhningen en Moorbek.&#13;
Tevens heeft verzoeker baggerwerkzaamheden&#13;
uitgevoerd in Polen te Rybnik.&#13;
7.2 Voor de baggerwerkzaamheden in Duitsland&#13;
zijn door verzoeker vanaf 31 maart 1999&#13;
t/m 16 augustus 1999 vijf facturen aan verweerder&#13;
verzonden voor een totaalbedrag van&#13;
132.199,50 DM. Verweerder heeft een bedrag&#13;
van 120.000 DM voldaan.&#13;
7.3 Voor de baggerwerkzaamheden in Polen&#13;
zijn door verzoeker vanaf 29 februari 2000&#13;
t/m 25 november 2000 negen facturen aan&#13;
verweerder verzonden voor een totaalbedrag&#13;
van 319.494,45 DM. Dit bedrag is verminderd&#13;
met een ten onrechte in rekening gebracht&#13;
bedrag van 1.120 DM en met een verrekend&#13;
bedrag van 3.382 DM. Verweerder heeft een&#13;
bedrag van 259.935,20 DM voldaan.&#13;
Het geschil&#13;
8. Verzoeker verzoekt de arbitragecommissie&#13;
verweerder te veroordelen tot betaling van&#13;
€ 43.344,91 vermeerderd met de wettelijke&#13;
rente daarover vanaf 3 april 2002 over een&#13;
bedrag van € 34.365,27, met veroordeling van&#13;
verweerder in de buitengerechtelijke kosten&#13;
ad. € 5.154,79 en een bijdrage in de kosten&#13;
van rechtskundige bijstand aan de zijde van&#13;
verzoeker.&#13;
De beoordeling van het geschil&#13;
9. Voor de baggerwerkzaamheden in Duitsland&#13;
heeft verzoeker een bedrag van&#13;
132.199,50 DM in rekening gebracht. Verweerder&#13;
heeft een bedrag van 120.000 DM&#13;
voldaan. Verzoeker vordert het resterende&#13;
bedrag van 12.199,50 DM vermeerderd met&#13;
de wettelijke rente vanaf 1 oktober 1999 tot&#13;
aan de dag der algehele voldoening. Verweerder&#13;
stelt een tegenvordering te hebben van&#13;
totaal 14.589,73 DM zodat een bedrag van&#13;
117.609,77 DM zou resteren. Verweerder stelt&#13;
dat er een afspraak is gemaakt tussen partijen&#13;
dat de zaak in Duitsland is afgemaakt op een&#13;
bedrag van 120.000 DM. De tegenvorderingen&#13;
en de afspraak worden door verzoeker gemotiveerd&#13;
betwist hetgeen door verweerder verder&#13;
niet wordt weersproken zodat de vordering&#13;
van verzoeker voor toewijzing vatbaar is.&#13;
10.Voor de baggerwerkzaamheden in Polen&#13;
heeft verzoeker een bedrag van 319.494,45 DM&#13;
in rekening gebracht. Verweerder heeft een&#13;
bedrag van 259.935,20 DM voldaan. Daarnaast&#13;
is het bedrag dat verweerder verschuldigd&#13;
is door verzoeker verminderd met een&#13;
bedrag van 4.502 DM wegens verrekening en&#13;
een ten onrechte in rekening gebracht bedrag.&#13;
Verzoeker vordert het resterende bedrag van&#13;
55.057,25 DM vermeerderd met de wettelijke&#13;
rente vanaf 1 januari 2002. Verweerder stelt&#13;
een tegenvordering te hebben van totaal&#13;
49.568,80 DM. Deze vorderingen worden&#13;
door verzoeker gemotiveerd betwist hetgeen&#13;
door verweerder verder niet wordt weersproken&#13;
zodat de vordering van verzoeker voor&#13;
toewijzing vatbaar is.&#13;
11.Gezien het bovenstaande acht de arbitragecommissie&#13;
het redelijk en billijk dat verweerder&#13;
wordt veroordeeld in de buitengerechtelijke&#13;
kosten. De door verzoeker gevorderde&#13;
buitengerechtelijke kosten van € 5.154,79&#13;
komen de arbitragecommissie bovenmatig voor&#13;
en stelt deze kosten vast op een bedrag van&#13;
€ 1.188.&#13;
12.Gezien het bovenstaande acht de arbitragecommissie&#13;
het redelijk en billijk dat verweerder&#13;
wordt veroordeeld in de kosten van het geding&#13;
begroot op een bedrag van € 11.944,66 als-&#13;
mede de kosten van rechtskundige bijstand&#13;
door de arbitragecommissie naar redelijkheid&#13;
en billijkheid vastgesteld op € 1.640.&#13;
Beslissing&#13;
De arbitragecommissie Algemene Voorwaarden&#13;
Grondverzetbedrijven, beslissende als&#13;
goede mannen naar billijkheid:&#13;
1. Veroordeelt verweerder aan verzoeker te&#13;
betalen een bedrag van € 6.237,51 (1 euro =&#13;
1.95583 DM) vermeerderd met de wettelijke&#13;
rente vanaf 1 oktober 1999 tot en met de dag&#13;
der algehele voldoening.&#13;
2. Veroordeelt verweerder aan verzoeker te&#13;
betalen een bedrag van € 28.150,32 vermeerderd&#13;
met de wettelijke rente vanaf 1 januari&#13;
2001 tot en met de dag der algehele voldoening.&#13;
3. Veroordeelt verweerder aan verzoeker te&#13;
betalen een bedrag van € 1.188 aan buitengerechtelijke&#13;
kosten.&#13;
4. Veroordeelt verweerder in de arbitragekosten,&#13;
tot en met het deponeren van het vonnis&#13;
begroot op een bedrag van € 11.944,66, alsmede&#13;
in de aan de zijde van verzoeker gevallen&#13;
kosten van rechtsbijstand ad. € 1.640.</content><legacyfootnotes/><footnotes><footnote/></footnotes><auteurs/><published>2005-04-01 00:00:00</published><modified>2005-04-01 00:00:00</modified><editiondate>2005-04-01</editiondate><htmlpath>https://denhollander.info/artikel/4240</htmlpath></article>
</articles></edition>
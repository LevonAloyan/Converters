<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2008</searchword><id>7590</id><udhid>UDH:TvAR/7590</udhid><titel>Stichting Openbare Ruimte / Limburg (TvAR 2008/5477)</titel><searchwords><searchword>TvAR 11/2008</searchword><searchword>TvAR 2008/5477</searchword><searchword>UDH:TvAR/7590</searchword></searchwords><attachments><attachment><name>TAR2008_11Rechtspraak_5477.pdf</name><extention>pdf</extention><url>https://denhollander.info/download/7072/ci</url></attachment></attachments><inleiding>Afdeling Bestuursrechtspraak Raad van State, 1 oktober&#13;
2008, nr. 200707921/1.&#13;
(Stichting Openbare Ruimte / Limburg)&#13;
(mr. P.J.J. van Buuren, voorzitter, mr. J.E.M. Polak en mr.&#13;
M.W.L. Simons-Vinckx, leden)&#13;
Vergunningverlening. Natuurbeschermingswet 1998.&#13;
Ontvankelijkheid. Belanghebbende.&#13;
[Natuurbeschermingswet 1998, art. 19d, 39; Algemene wet&#13;
bestuursrecht, art. 1:2]&#13;
Een stichting tekent beroep aan tegen een op grond van art.&#13;
19d Natuurbeschermingswet 1998 door het college van gedeputeerde&#13;
staten van Limburg verleende vergunning voor&#13;
het exploiteren van een varkensbedrijf in de omgeving van&#13;
het als speciale beschermingszone aangewezen gebied&#13;
‘Mariapeel’. De Afdeling oordeelt dat de stichting niet kan&#13;
worden aangemerkt als belanghebbende in de zin van&#13;
art.1:2, eerste en derde lid, van de Awb. Niet gebleken is&#13;
dat de stichting het rechtstreeks bij het bestreden besluit betrokken&#13;
belang krachtens haar statutaire doelstelling en blijkens&#13;
haar feitelijke werkzaamheden in het bijzonder behartigt&#13;
in de zin van art. 1:2, eerste en derde lid, van de Awb.&#13;
Volgt niet-ontvankelijkheidverklaring.&#13;
Met noot van P.P.A. Bodden en C.F. van Helvoirt&#13;
Uitspraak in het geding tussen:&#13;
de stichting Stichting Openbare Ruimte, gevestigd te Amsterdam,&#13;
appellante,&#13;
en&#13;
het college van gedeputeerde staten van Limburg,&#13;
verweerder.</inleiding><content>pliciet te vragen naar de relatie tussen het Europese marktordeningsrecht&#13;
en de nationale pachtregeling. Daar gaat&#13;
volgens mij de echte discussie over.&#13;
Aangezien de doorlooptijd van zaken bij het hof gemiddeld&#13;
zo’n 20 maanden is, komt het einde van de toeslagrechten&#13;
al in zicht als het hof en wellicht uiteindelijk ook nog de&#13;
Hoge Raad zich over de kwestie hebben uitgelaten. Deze jarenlange&#13;
rechtsonzekerheid had gemakkelijk voorkomen&#13;
kunnen worden als de wetgever – in plaats van standpunten&#13;
in brieven neer te leggen – regelend had opgetreden. Daar is&#13;
het natuurlijk nog steeds niet te laat voor.&#13;
D.W. Bruil&#13;
Beheer landelijk gebied&#13;
5477&#13;
Afdeling Bestuursrechtspraak Raad van State, 1 oktober&#13;
2008, nr. 200707921/1.&#13;
(Stichting Openbare Ruimte / Limburg)&#13;
(mr. P.J.J. van Buuren, voorzitter, mr. J.E.M. Polak en mr.&#13;
M.W.L. Simons-Vinckx, leden)&#13;
Vergunningverlening. Natuurbeschermingswet 1998.&#13;
Ontvankelijkheid. Belanghebbende.&#13;
[Natuurbeschermingswet 1998, art. 19d, 39; Algemene wet&#13;
bestuursrecht, art. 1:2]&#13;
Een stichting tekent beroep aan tegen een op grond van art.&#13;
19d Natuurbeschermingswet 1998 door het college van gedeputeerde&#13;
staten van Limburg verleende vergunning voor&#13;
het exploiteren van een varkensbedrijf in de omgeving van&#13;
het als speciale beschermingszone aangewezen gebied&#13;
‘Mariapeel’. De Afdeling oordeelt dat de stichting niet kan&#13;
worden aangemerkt als belanghebbende in de zin van&#13;
art.1:2, eerste en derde lid, van de Awb. Niet gebleken is&#13;
dat de stichting het rechtstreeks bij het bestreden besluit betrokken&#13;
belang krachtens haar statutaire doelstelling en blijkens&#13;
haar feitelijke werkzaamheden in het bijzonder behartigt&#13;
in de zin van art. 1:2, eerste en derde lid, van de Awb.&#13;
Volgt niet-ontvankelijkheidverklaring.&#13;
Met noot van P.P.A. Bodden en C.F. van Helvoirt&#13;
Uitspraak in het geding tussen:&#13;
de stichting Stichting Openbare Ruimte, gevestigd te Amsterdam,&#13;
appellante,&#13;
en&#13;
het college van gedeputeerde staten van Limburg,&#13;
verweerder.&#13;
1. Procesverloop&#13;
Bij besluit van 18 oktober 2007, kenmerk 2007/14584,&#13;
heeft het college van gedeputeerde staten van Limburg&#13;
(hierna: het college) aan [vergunninghouder] een vergunning&#13;
krachtens art. 19d van de Natuurbeschermingswet&#13;
1998 verleend voor het exploiteren van een varkensbedrijf&#13;
aan de [locatie] te [plaats] in de omgeving van het als speciale&#13;
beschermingszone aangewezen gebied ‘Mariapeel’.&#13;
Tegen dit besluit heeft de stichting Stichting Openbare&#13;
Ruimte (hierna: de Stichting) bij brief, per faxbericht bij de&#13;
Raad van State ingekomen op 9 november 2007, beroep ingesteld.&#13;
Het college heeft een verweerschrift ingediend.&#13;
De Afdeling heeft de zaak ter zitting behandeld, samen met&#13;
de zaken nrs. 200709094/1 en 200801150/1, op 21 augustus&#13;
2008, waar de Stichting, vertegenwoordigd door mr. V.&#13;
Wösten, werkzaam bij Wösten juridisch advies, en het college,&#13;
vertegenwoordigd door mr. D.A.L. Jongen-Trienekes,&#13;
ambtenaar in dienst van de provincie, zijn verschenen.&#13;
2. Overwegingen&#13;
2.1. Ingevolge art. 39, eerste lid, van de Natuurbeschermingswet&#13;
1998 kan een belanghebbende tegen een&#13;
besluit op grond van deze wet beroep instellen bij de&#13;
Afdeling bestuursrechtspraak van de Raad van State.&#13;
Ingevolge art. 1:2, eerste lid, van de Algemene wet bestuursrecht&#13;
(hierna: Awb) wordt onder belanghebbende&#13;
verstaan: degene wiens belang rechtstreeks bij&#13;
een besluit is betrokken.&#13;
Ingevolge art. 1:2, derde lid, van de Awb worden ten&#13;
aanzien van rechtspersonen als hun belangen mede&#13;
beschouwd de algemene en collectieve belangen die&#13;
zij krachtens hun doelstellingen en blijkens hun feitelijke&#13;
werkzaamheden in het bijzonder behartigen.&#13;
2.2. Blijkens art. 2, eerste lid, van haar statuten stelt de&#13;
Stichting zich ten doel het streven naar een kwalitatief&#13;
duurzame leefomgeving voor alle levende wezens,&#13;
omvattende zowel de lokale, nationale als mondiale&#13;
leefomgeving en wordt hieronder meer concreet verstaan:&#13;
– het streven naar een gezond en duurzaam milieu&#13;
voor zowel mensen, dieren als planten, omvattende&#13;
zowel de gecultiveerde als de natuurlijke omgeving;&#13;
– het streven naar een goede ruimtelijke ordening&#13;
voor zowel mensen, dieren als planten. Dit omvat&#13;
mede het bevorderen van een passende biotoop voor&#13;
flora en fauna en een daarop afgestemde zorg voor natuur&#13;
en landschap;&#13;
– het streven naar een beter welzijn voor landbouwdieren&#13;
en proefdieren.&#13;
Voorts stelt de Stichting zich ten doel het verrichten&#13;
van alle verdere handelingen die met het vorenstaande&#13;
in de ruimste zin verband houden of daartoe bevorderlijk&#13;
kunnen zijn.&#13;
2.3. Voor de vraag of een rechtspersoon belanghebbende is&#13;
als bedoeld in art. 1:2, eerste en derde lid, van de&#13;
Awb, is bepalend of de rechtspersoon krachtens zijn&#13;
statutaire doelstelling en blijkens zijn feitelijke werkzaamheden&#13;
een rechtstreeks bij het bestreden besluit&#13;
betrokken algemeen of collectief belang in het bijzonder&#13;
behartigt. Daartoe overweegt de Afdeling thans&#13;
als volgt.&#13;
Nr. 11 - november 2008 Tijdschrift voor AGRARISCH RECHT 483&#13;
Rechtspraak 5477&#13;
Het statutaire doel van de Stichting is zo veelomvattend&#13;
dat het onvoldoende onderscheidend is om op&#13;
grond daarvan te kunnen oordelen dat het belang van&#13;
de Stichting rechtstreeks is betrokken bij het bestreden&#13;
besluit (vergelijk de uitspraak van de Afdeling&#13;
van 28 mei 2008 in zaak nr. 200706005/1).&#13;
Voorts is gebleken dat de Stichting geen werkzaamheden&#13;
verricht die kunnen worden aangemerkt als feitelijke&#13;
werkzaamheden in de zin van art. 1:2, derde lid,&#13;
van de Awb waaruit blijkt dat zij het rechtstreeks bij&#13;
het bestreden besluit betrokken belang in het bijzonder&#13;
behartigt.&#13;
Blijkens haar schrijven van 11 juni 2008, zoals ter zitting&#13;
toegelicht, bestaan de werkzaamheden van de&#13;
Stichting in hoofdzaak uit het initiëren van en het&#13;
participeren in bestuursrechtelijke procedures op basis&#13;
van de Natuurbeschermingswet en de Wet milieubeheer&#13;
door het indienen van verzoeken tot handhavend&#13;
optreden, het naar voren brengen van zienswijzen&#13;
over ontwerpbesluiten of het maken van bezwaar&#13;
tegen besluiten, eventueel gevolgd door het instellen&#13;
van beroep, betreffende veehouderijen in geheel Nederland.&#13;
De Afdeling overweegt dat het louter in rechte opkomen&#13;
tegen besluiten als regel niet kan worden aangemerkt&#13;
als feitelijke werkzaamheden in de zin van art.&#13;
1:2, derde lid, van de Awb. Een andere uitleg zou betekenen&#13;
dat voor de ontvankelijkheid van een bezwaar&#13;
of beroep van een rechtspersoon, in een geval als hier&#13;
aan de orde, in zoverre voldoende is dat hij dergelijke&#13;
rechtsmiddelen pleegt aan te wenden. De uitleg van&#13;
de criteria van art. 1:2, derde lid, van de Awb zou er&#13;
dan op neerkomen dat het beroepsrecht in feite voor&#13;
een ieder open zou staan (actio popularis).&#13;
Naar het oordeel van de Afdeling kunnen evenmin als&#13;
feitelijke werkzaamheden als bedoeld in art. 1:2,&#13;
derde lid, van de Awb gelden het indienen van verzoeken&#13;
tot handhavend optreden en het naar voren&#13;
brengen van zienswijzen over ontwerpbesluiten, nu&#13;
beide dienen ter voorbereiding van het in rechte opkomen&#13;
tegen besluiten.&#13;
Het vergaren van informatie ten behoeve van eventuele&#13;
bestuursrechtelijke procedures, alsmede het mondeling&#13;
en schriftelijk informeren van derden over aanhangige&#13;
of afgeronde procedures, kan niet los worden&#13;
gezien van deze procedures of de voorbereiding daarvan.&#13;
De door de Stichting ingezonden brief die op de&#13;
website van het Agrarisch Dagbladis geplaatst, kan,&#13;
nu die betrekking heeft op een voorlopige voorzieningsprocedure&#13;
hangende het bezwaar van de Stichting&#13;
tegen de verlening van een vergunning krachtens&#13;
de Natuurbeschermingswet evenmin los worden gezien&#13;
van een bestuursrechtelijke procedure. Hetzelfde&#13;
geldt voor de onderzoeksopdracht in het kader van&#13;
het beroep van de Stichting tegen de verlening van&#13;
een vergunning krachtens de Wet milieubeheer die ter&#13;
zitting nog is genoemd. Van andere werkzaamheden&#13;
is niet gebleken.&#13;
De Afdeling neemt voorts in aanmerking dat is gebleken&#13;
dat de Stichting door het optreden in rechte in&#13;
dit geval geen bundeling van rechtstreeks bij het bestreden&#13;
besluit betrokken individuele belangen tot&#13;
stand brengt waarmee effectieve rechtsbescherming&#13;
gediend kan zijn, in vergelijking met het afzonderlijke&#13;
optreden van een groot aantal individuele natuurlijke&#13;
personen die door het bestreden besluit rechtstreeks&#13;
in hun belangen worden getroffen. De Afdeling sluit&#13;
met dit criterium aan bij het arrest van de Hoge Raad&#13;
van 17 juni 1986, nr. 12700 ( AB1987, 173).&#13;
Gelet op het vorenstaande is niet gebleken dat de&#13;
Stichting het rechtstreeks bij het bestreden besluit betrokken&#13;
belang krachtens haar statutaire doelstelling&#13;
en blijkens haar feitelijke werkzaamheden in het bijzonder&#13;
behartigt in de zin van art. 1:2, eerste en derde&#13;
lid, van de Awb.&#13;
2.4. De conclusie is dat de Stichting niet kan worden aangemerkt&#13;
als belanghebbende in de zin van art. 1:2,&#13;
eerste en derde lid, van de Awb. Het beroep is nietontvankelijk.&#13;
2.5. Voor een proceskostenveroordeling bestaat geen aanleiding.&#13;
3. Beslissing&#13;
De Afdeling bestuursrechtspraak van de Raad van State&#13;
Recht doende in naam der Koningin:&#13;
verklaart het beroep niet-ontvankelijk.&#13;
Noot&#13;
De hierboven opgenomen uitspraak van de Afdeling bestuursrechtspraak&#13;
van de Raad van State (hierna: de Afdeling)&#13;
maakt deel uit van een ‘drieluik’ van uitspraken met&#13;
betrekking tot dezelfde stichting, de Stichting Openbare&#13;
ruimte. De twee andere uitspraken zijn te vinden op&#13;
www.raadvanstate.nl, zaaknummers 200709094/1 en&#13;
200801150.&#13;
De hamvraag in deze uitspraken is of de Stichting Openbare&#13;
Ruimte (hierna: de stichting) belanghebbende is bij&#13;
een op de voet van de Natuurbeschermingswet 1998 verleende&#13;
vergunning. Het antwoord op deze vraag is van belang&#13;
voor de praktijk van het agrarisch recht gezien de vele&#13;
procedures beroepen die deze en andere belangenorganisaties&#13;
initiëren tegen niet alleen verleende natuurbeschermingswetvergunningen,&#13;
maar ook bijvoorbeeld milieuvergunningen&#13;
en bouwvergunningen van – met name – intensieve&#13;
veehouderijen.&#13;
Op basis van art. 1:2, eerste lid van de Algemene wet bestuursrecht&#13;
wordt onder belanghebbende verstaan degene&#13;
wiens belang rechtstreeks bij een besluit is betrokken. Ingevolge&#13;
art. 1:2, derde lid van de Algemene wet bestuursrecht&#13;
worden als belangen van rechtspersonen mede beschouwd&#13;
de algemene en collectieve belangen die zij krachtens hun&#13;
doelstellingen en blijkens hun feitelijke werkzaamheden in&#13;
het bijzonder behartigen.&#13;
In onder andere VzAbRS 26 maart 2008 ( Agr.r.2008/&#13;
5190, 5432 met noot D.W. Bruil) gaf de Voorzitter van de&#13;
Afdeling reeds een schot voor de boeg. De Voorzitter achtte&#13;
niet boven alle twijfel verheven dat de doelstelling waarvoor&#13;
de stichting volgens de statuten is opgericht zodanig ruim&#13;
is, dat deze niet in het bijzonder is gericht op de behartiging&#13;
Nr. 11 - november 2008 Tijdschrift voor AGRARISCH RECHT 484&#13;
5477 Rechtspraak&#13;
van het belang waarvoor de stichting in die procedure optrad.&#13;
De Afdeling hakt in de hierboven opgenomen uitspraak&#13;
de knoop door en oordeelt dat het statutaire doel&#13;
(voor een beschrijving daarvan verwijzen wij kortheidshalve&#13;
naar r.o. 2.2) zo veelomvattend is dat het onvoldoende onderscheidend&#13;
is om op grond daarvan te kunnen oordelen&#13;
dat het belang van de stichting rechtstreeks bij het bestreden&#13;
besluit betrokken is. Gelet op het woord ‘en’ in art. 1:2,&#13;
derde lid van de Algemene wet bestuursrecht had de Afdeling&#13;
het hier bij kunnen laten. De tekst geeft immers blijk&#13;
van cumulatieve voorwaarden, zodat strikt genomen niet&#13;
aan de feitelijke werkzaamheden wordt toegekomen in het&#13;
geval het statutaire doel onvoldoende onderscheidend is.&#13;
Blijkbaar mag deze bepaling echter niet zo gelezen worden.&#13;
Net zoals in de uitspraak van de Afdeling van 28 mei 2008&#13;
( AB2008, 238 met noot A.G.A. Nijmeijer) laat de Afdeling&#13;
het namelijk niet bij een beoordeling van het statutaire&#13;
doel, maar neemt vervolgens de feitelijke werkzaamheden&#13;
onder de loep. Deze bestaan - kort samengevat - uit het initiëren&#13;
van en het participeren in bestuursrechtelijke procedures&#13;
op basis van de Natuurbeschermingswet 1998 en de&#13;
Wet milieubeheer. Het louter in rechte opkomen tegen een&#13;
besluit kan als regel niet worden aangemerkt als feitelijke&#13;
werkzaamheden in de zin van art. 1:2, derde lid van de Algemene&#13;
wet bestuursrecht, aldus de Afdeling (in gelijke zin&#13;
oordeelde de Afdeling in de hiervoor gememoreerde uitspraak&#13;
van 28 mei 2008). Een andere uitleg zou volgens&#13;
haar met zich brengen dat het aanwenden van rechtsmiddelen&#13;
reeds leidt tot belanghebbendheid, hetgeen zou neerkomen&#13;
op een actio popularis. Ook de andere werkzaamheden&#13;
die de Stichting heeft aangevoerd mogen haar niet baten,&#13;
nu deze ook zonder uitzondering verband houden met (de&#13;
voorbereiding van) procedures. Verenigingen en stichtingen&#13;
die enkel rechtsmiddelen aanwenden zijn gewaarschuwd.&#13;
Een voldoende onderscheidend statutair doel kan de redding&#13;
zijn, doch zeker is dat niet. In de hierboven opgenomen&#13;
uitspraak lijkt de Afdeling niet uit te gaan van cumulatieve&#13;
voorwaarden, doch haar uitvoerige overwegingen ter&#13;
zake de feitelijke werkzaamheden lijken ons ook in zo een&#13;
situatie niet zonder betekenis.&#13;
P.P.A. Bodden en C.F. van Helvoirt&#13;
Diversen&#13;
5478&#13;
Tuchtgerecht Akkerbouwproductschappen, 23 april 2007,&#13;
zaaknummer AT 06-13&#13;
(mr. H.J. van Abbema, C.F.A. van Beek en A. de Jonge, in&#13;
tegenwoordigheid van mr. W.M.A.K. Parmet, als plv. secretaris)&#13;
Overtreding. Verordening HPA aardappelteelt 2003.&#13;
[Verordening HPA aardappelteelt 2003, art. 2]&#13;
Overtreding van art. 2 lid 1 Verordening HPA Aardappelteelt&#13;
2003 door aardappelen te telen met gebruikmaking&#13;
van pootaardappelen die niet door een keuringsdienst zijn&#13;
goedgekeurd.&#13;
1. De procedure&#13;
Op 16 februari 2007 heeft het Tuchtgerecht een schriftelijke&#13;
verklaring ontvangen van de voorzitter van het Hoofdproductschap&#13;
Akkerbouw met nummer AT 06-13 en een&#13;
bijgevoegd berechtingsrapport waarmee de zaak bij het&#13;
Tuchtgerecht aanhangig is gemaakt.&#13;
Op 15 maart 2007 heeft het onderzoek ter zitting plaatsgevonden.&#13;
De vennootschap heeft telefonisch laten weten dat&#13;
er niemand namens de vennootschap op de zitting aanwezig&#13;
is. Tegen de vennootschap is verstek verleend. Namens&#13;
de voorzitter van het Hoofdproductschap Akkerbouw heeft&#13;
mevrouw mr. O.D. van der Vliet de zaak nader toegelicht.&#13;
2. De schriftelijke verklaring en het berechtingsrapport&#13;
De vennootschap wordt ten laste gelegd:&#13;
Overtreding van art. 2, lid 1 van de Verordening HPA aardappelteelt&#13;
2003 door op tenminste 4 ha. aardappelen te&#13;
telen met gebruikmaking van pootaardappelen die niet&#13;
door een keuringsdienst zijn goedgekeurd, aangezien de&#13;
vereiste certificaten dan wel schriftelijke verklaring, afgegeven&#13;
door een keuringsdienst ontbraken. Het berechtingsrapport&#13;
is opgemaakt op 7 december 2006 door C.C.A.&#13;
Boons, toezichthouder HPA. Het berechtingsrapport bevat&#13;
een verklaring van J. Joostema alsmede een signaleringsrapport&#13;
van 29 november 2006 met bijlagen.&#13;
3. De betrokken regelgeving&#13;
Het Hoofdproductschap Akkerbouw heeft de Verordening&#13;
HPA aardappelteelt 2003 vastgesteld. Doelstelling is het beheersen&#13;
van de bij aardappelen voorkomende ziekten en&#13;
plagen door eisen te stellen aan het gebruikte pootgoed bij&#13;
de vermeerdering op het eigen bedrijf. Voor de aardappelteelt&#13;
mag alleen door de NAK goedgekeurd pootgoed worden&#13;
gebruikt. Dit pootgoed kan zijn aangekocht of zelf vermeerderd&#13;
(en door de NAK goedgekeurd). De aardappelteler&#13;
moet certificaten of een schriftelijke verklaring van de&#13;
keuringsdienst kunnen overleggen. Hieruit moet blijken dat&#13;
de pootaardappelen door een keuringsdienst zijn goedgekeurd.&#13;
Op overtreding van het bepaalde bij of krachtens de&#13;
Verordening worden tuchtrechtelijke maatregelen gesteld.&#13;
4. De vaststaande feiten&#13;
Op grond van de stukken en het onderzoek ter zitting zijn&#13;
in deze zaak de volgende feiten en omstandigheden voor&#13;
het Tuchtgerecht vast komen te staan:&#13;
– De vennootschap heeft in 2006 aardappelen geteeld;&#13;
– op 2 oktober 2006 heeft Boons, toezichthouder HPA&#13;
telefonisch contact gehad met J. Joostema waarin&#13;
J.Joostema vertelde dat hij het pootgoed dat hij in&#13;
2006 heeft gebruikt in 2005 uit een perceel Redstar&#13;
consumptieaardappelen heeft gehaald;&#13;
– op 29 november 2006 heeft Boons op het bedrijf van&#13;
de vennootschap o.a. vastgesteld dat er voor tenminste&#13;
4 ha van het ras Redstar geen goedgekeurd pootgoed&#13;
is gebruikt.&#13;
Nr. 11 - november 2008 Tijdschrift voor AGRARISCH RECHT 485&#13;
Rechtspraak 5478</content><legacyfootnotes/><footnotes><footnote/></footnotes><auteurs/><published>2008-11-01 00:00:00</published><modified>2008-11-01 00:00:00</modified><editiondate>2008-11-01</editiondate><htmlpath>https://denhollander.info/artikel/7590</htmlpath></article>
</articles></edition>
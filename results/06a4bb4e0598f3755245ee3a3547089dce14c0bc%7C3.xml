<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1998</searchword><id>5756</id><udhid>UDH:TvAR/5756</udhid><titel>Fytosanitaire maatregelen in Europees en internationaal perspectief</titel><searchwords><searchword>TvAR 3/1998</searchword><searchword>UDH:TvAR/5756</searchword></searchwords><attachments><attachment><name>1998_nr 3_Artikel_Noortmann.pdf</name><extention>pdf</extention><url>https://denhollander.info/download/5688/ci</url></attachment></attachments><inleiding>Inleiding&#13;
De landbouw- en tuinbouwproductie wordt voortdurend bedreigd door schadelijke organismen: schimmels en bacteriën die plagen en ziekten in gewassen veroorzaken. Het aantal plantenziekten en -plagen is sinds de jaren vijftig sterk gestegen; enerzijds tengevolge van de sterk toegenomen internationale handel in planten en plantaardige producten, anderzijds tengevolge van de intensivering en specialisatie van de teelt. Al vroeg werd ingezien dat naast de bestaande Nederlandse wetgeving internationale maatregelen noodzakelijk waren om de nationale plantenteelt te beschermen. In 1951 werd in het kader van de Voedsel en Landbouw Organisatie (FAO) een eerste multi-laterale overeenkomst voor de bescherming van planten gesloten.1 Het verdrag heeft tot doel&#13;
het komen tot een gemeenschappelijk en doeltreffend optreden van de Verdragsluitende Regeringen, om het binnendringen en het verspreiden van ziekten en plagen van planten te voorkomen en om bestrijdingsmaatregelen daartegen te bevorderen.2&#13;
In 1965 nam de Europese Commissie de eerste initiatieven om te komen tot een afstemming van het sanitaire en fytosanitaire beleid in de lidstaten.3 Deze hebben geleid tot een onderlinge aanpassing van de wettelijke bepalingen op plantenziekte-kundig gebied.&#13;
Naast multilaterale verdagen en Europese regelgeving werden in de jaren '70 en '80 verschillende bilaterale verdragen door Nederland gesloten.4 De meest recente multi-laterale overeenkomst is het in 1995 in het kader van de Wereld Handelsovereen-komst gesloten Akkoord betreffende Sanitaire en Fytosanitaire maatregelen5 (hierna: het SPS-akkoord).&#13;
In het onderhavige artikel geven wij een beschrijving van de relevante Europese en GATT-regelgeving en van recente ontwikkelingen op het gebied van sanitaire en fytosanitaire maatregelen. </inleiding><content>EG ontwikkelingen en regelgeving&#13;
In de Europese regelgeving betreffende sanitaire en fytosanitaire maatregelen kan een onderscheid gemaakt worden tussen regelgeving die:&#13;
1. coördinerende en/of toezichthoudende instanties instelt;&#13;
2. het op het grondgebied van de lidstaten binnenbrengen van voor planten of plant aardige producten schadelijke organismen reguleert (de richtlijn 77/93/EEG); of&#13;
3. voorschriften stelt aan lidstaten ter bestrijding van bepaalde, met name genoemde ziekten.&#13;
Hieronder zullen wij nader ingaan op de punten 1 en 2; de regulering die voorschrif-ten stelt aan lidstaten ter bestrijding van bepaalde, met name genoemde ziekten (3) blijft in dit verband buiten beschouwing.&#13;
1.&#13;
Coördinatie en toezicht op naleving&#13;
In 1976 werd op basis van een besluit van de Raad van de Europese Gemeenschappen een Permanent Plantenziektekundig Comité ingesteld.6 Het Comité kreeg tot taak de samenwerking tussen lidstaten en de uitvoering van fytosanitaire bepalingen te verge-makkelijken. Het Comité werd niet belast met controle- en handhavingstaken; deze bleven primair bij de lidstaten en de Europese Commissie liggen. In 1978 werd het Comité aangevuld met een Wetenschappelijk Comité voor Bestrijdingsmiddelen.7&#13;
Met name door de BSE-crisis en de beheersing van de varkenspest in Nederland is er binnen de Europese Commissie een discussie ontstaan met betrekking tot de con-trole op de naleving van veterinaire én fytosanitaire maatregelen.8 Deze discussie heeft geleid tot een voorstel van landbouwcommissaris Fischler om het Bureau voor veterinaire en fytosanitaire inspecties te vervangen door een Europees Agentschap voor Veterinaire en Fytosanitaire Controles.9 Ook moet dit nieuwe agentschap de gezondheidsaspecten van voedingsmiddelen gaan beoordelen. Fischler betwijfelt of de bestaande EG-adviesorganen op veterinair en fytosanitair gebied wel voldoende zijn. De lidstaten hebben hun twijfels uitgesproken bij het voorstel van de Commis-sie.10 Het zijn waarschijnlijk de vergaande en zelfstandige bevoegdheden van het nieuwe agentschap die de lidstaten huiverig maken. Het instemmen met Europese regelgeving en rechtspraak is slechts één kant van de medaille; instemmen met Euro-pese controle en handhaving is de andere.&#13;
De Europese discussie over het instellen van het hierboven genoemde agentschap lijkt ons inziens te leiden tot een herhaling van de discussie die in Nederland gewoed heeft naar aanleiding van het in 1982 gepubliceerde voorontwerp voor een nieuwe plantenziektenwet. Hierin werd de overheid een verruiming van de bevoegdheden toegewezen, zodat zij doeltreffender kan inspelen op het voorkomen van ziekten en plagen, en werden er wijzigingen op het gebied van de privaatrechtelijke instanties in EG ontwikkelingen en regelgeving&#13;
In de Europese regelgeving betreffende sanitaire en fytosanitaire maatregelen kan een onderscheid gemaakt worden tussen regelgeving die:&#13;
1. coördinerende en/of toezichthoudende instanties instelt;&#13;
2. het op het grondgebied van de lidstaten binnenbrengen van voor planten of plant aardige producten schadelijke organismen reguleert (de richtlijn 77/93/EEG); of&#13;
3. voorschriften stelt aan lidstaten ter bestrijding van bepaalde, met name genoemde ziekten.&#13;
Hieronder zullen wij nader ingaan op de punten 1 en 2; de regulering die voorschrif-ten stelt aan lidstaten ter bestrijding van bepaalde, met name genoemde ziekten (3) blijft in dit verband buiten beschouwing.&#13;
1.&#13;
Coördinatie en toezicht op naleving&#13;
In 1976 werd op basis van een besluit van de Raad van de Europese Gemeenschappen een Permanent Plantenziektekundig Comité ingesteld.6 Het Comité kreeg tot taak de samenwerking tussen lidstaten en de uitvoering van fytosanitaire bepalingen te verge-makkelijken. Het Comité werd niet belast met controle- en handhavingstaken; deze bleven primair bij de lidstaten en de Europese Commissie liggen. In 1978 werd het Comité aangevuld met een Wetenschappelijk Comité voor Bestrijdingsmiddelen.7&#13;
Met name door de BSE-crisis en de beheersing van de varkenspest in Nederland is er binnen de Europese Commissie een discussie ontstaan met betrekking tot de con-trole op de naleving van veterinaire én fytosanitaire maatregelen.8 Deze discussie heeft geleid tot een voorstel van landbouwcommissaris Fischler om het Bureau voor veterinaire en fytosanitaire inspecties te vervangen door een Europees Agentschap voor Veterinaire en Fytosanitaire Controles.9 Ook moet dit nieuwe agentschap de gezondheidsaspecten van voedingsmiddelen gaan beoordelen. Fischler betwijfelt of de bestaande EG-adviesorganen op veterinair en fytosanitair gebied wel voldoende zijn. De lidstaten hebben hun twijfels uitgesproken bij het voorstel van de Commis-sie.10 Het zijn waarschijnlijk de vergaande en zelfstandige bevoegdheden van het nieuwe agentschap die de lidstaten huiverig maken. Het instemmen met Europese regelgeving en rechtspraak is slechts één kant van de medaille; instemmen met Euro-pese controle en handhaving is de andere.&#13;
De Europese discussie over het instellen van het hierboven genoemde agentschap lijkt ons inziens te leiden tot een herhaling van de discussie die in Nederland gewoed heeft naar aanleiding van het in 1982 gepubliceerde voorontwerp voor een nieuwe plantenziektenwet. Hierin werd de overheid een verruiming van de bevoegdheden toegewezen, zodat zij doeltreffender kan inspelen op het voorkomen van ziekten en plagen, en werden er wijzigingen op het gebied van de privaatrechtelijke instanties in de wet opgenomen. Verschillende Nederlandse keuringsdiensten vreesden voor een oneigenlijke vermenging van overheids- en keuringstaken.11&#13;
De uiteindelijk voorgestelde regeling geeft de mogelijkheid bij algemene maatregel van bestuur instellingen die daartoe bereid zijn en die aan bepaalde eisen voldoen in een daarbij te bepalen omvang, te belasten met de uitvoering van de voor de ziektebe-strijding in het binnenland gegeven voorschriften. Daarbij is gekozen voor een sys-teem van rechtstreekse attributie van bevoegdheden, zodat de instellingen hun bevoegdheden jegens een ieder kunnen uitoefenen en niet alleen ten opzichte van aan-gesloten instellingen.12 De discussie rond de specifieke taken en bevoegdheden van de Nederlandse overheid op het gebied van keuring en controle en rond het door het Landbouwschap voorgestelde terugtredingsbeginsel moet nu opnieuw worden beke-ken in het licht van het voorstel van de Europese Commissie.&#13;
Een andere ontwikkeling die op termijn de inhoud van de complexe regelgeving van sanitaire en fytosanitaire maatregelen kan beïnvloeden, is het plan van de Com-missie om primaire en onverwerkte landbouwproducten onder de werking van de Richtlijn betreffende productaansprakelijkheid (85/374/EEG) te laten vallen.13 Ook hier worden de gevolgen van de BSE-crisis als rechtvaardiging aangevoerd. Op basis van art. 2 van de hierboven genoemde Richtlijn zijn landbouwproducten van de wer-king van deze Richtlijn uitgesloten.14&#13;
Over de uitwerking van een productaansprakelijkheid voor landbouwproducten blijft de Commissie in haar plannen vaag. Het is te verwachten dat een groot aantal landen zich tegen deze plannen van de Commissie zal verzetten. Of dit verzet - gelet op de toenemende druk vanuit consumentenorganisaties en op de veterinaire en fyto-sanitaire problemen - op termijn gehandhaafd kan worden, moet ons inziens worden betwijfeld.&#13;
2. De richtlijn 77/93/EEG&#13;
Deze richtlijn heeft betrekking op de bescherming tegen het binnenbrengen op het grondge-bied van de lidstaten van voor planten en plantaardige produkten schadelijke organismen uit andere lidstaten of derde landen.&#13;
De Europese Commissie heeft met het advies van het Europees Parlement en van het Economisch en Sociaal Comité15 besloten dat beschermende maatregelen voor planten en plantaardige producten vereist zijn. Zij heeft deze vertaald in Richtlijn 77/93/ EEG16, die later nog vele malen herzien en gewijzigd is.17 De Richtlijn vormt de basis voor de wetgeving op plantenziektenkundig gebied in Nederland. De Europese Commissie concludeerde dat, om schadelijke organismen effectief te voorkomen of te verwijderen binnen de lidstaten, de lidstaten gelijktijdig maatregelen moeten treffen. Om dit mogelijk te maken, moesten de bepalingen omtrent het bin-nenbrengen van de schadelijke organismen uit derde landen op elkaar worden afge-stemd. De Europese Commissie heeft hiertoe twee lijsten opgesteld. De eerste lijst beschrijft de schadelijke organismen die zo gevaarlijk zijn dat zij niet binnen de lid-staten gebracht mogen worden;18 de tweede lijst beschrijft de organismen die via bepaalde planten of plantaardige producten niet mogen worden binnengebracht.19 Deze laatste lijst geeft soms problemen, omdat het moeilijk is doeltreffend te contro-leren of de organismen zich bevinden op de planten of plantaardige producten, ter-wijl van sommige landen, genoemd in bijlage III van de Richtlijn, zeker is dat bepaalde verboden organismen er voorkomen.&#13;
Om dit probleem op te lossen worden twee maatregelen toegepast:&#13;
1. het in zijn geheel verbieden van de betreffende planten en plantaardige producten uit het desbetreffende land; en&#13;
2. het importerende land voorschrijven bijzondere controles te verrichten.&#13;
De eerstgenoemde oplossing wordt vaak gezien als een te rigoureuze maatregel en wordt daarom niet snel toegepast.&#13;
Tegelijkertijd met deze gemeenschappelijke bescherming beoogde men met de Richtlijn een reorganisatie in de plantenziektenkundige sector, met als doel een gelei-delijke afschaffing van de belemmeringen en controles in het intracommunautaire handelsverkeer.20&#13;
De planten en plantaardige producten worden nu alleen gecontroleerd in het land van verzending; vroeger, vóór de Richtlijn, werden ze gecontroleerd door beide, door het land van verzending én dat van bestemming. Belangrijk hierbij is dat de lidstaten elkaar kunnen vertrouwen, dat de controles goed worden uitgevoerd. In de Richtlijn staat daarom beschreven dat de lidstaat van bestemming vier jaar na kennisgeving van de Richtlijn nog stelselmatige controles mocht uitvoeren; dit in tegenstelling tot de andere bepalingen in de richtlijn, die al na twee jaar geïmplementeerd dienden te wor-den in de nationale wetgeving. Na deze vier jaar was het de bedoeling dat de contro-les in de lidstaat van bestemming beperkt zouden worden tot producten van oor-sprong uit derde landen en tot de gevallen waarin duidelijke aanwijzingen bestaan dat een van de plantenziektenkundige bepalingen niet is nageleefd. In alle andere gevallen zou volstaan moeten kunnen worden met incidentele controles.21&#13;
In de vijfde bijlage van de Richtlijn worden de planten en plantaardige producten of andere materialen genoemd die, bij vervoer van lidstaat naar lidstaat, door het land van verzending onderzocht moeten worden op de schadelijke organismen genoemd in bijlagen I en II deel A, en gecontroleerd moeten worden op de vraag of de eisen genoemd in bijlage IV deel A toegepast zijn.&#13;
Wanneer aan alle voorwaarden, beschreven in de verschillende bijlagen en in art. 6, is voldaan, wordt een gezondheidscertificaat opgesteld, ook wel bekend als planten-paspoort.22 Planten en plantaardige producten die voorzien zijn van dit plantenpas-poort hoeven bij intracommunautaire handel niet opnieuw gecontroleerd te worden; een gezondheidscertificaat voor herverzending23 wordt dan opgesteld. Dit is alleen toegestaan als de desbetreffende producten op het grondgebied van de lidstaat van verzending niet hebben blootgestaan aan risico's waardoor deze niet meer zouden kunnen voldoen aan de in art. 6 genoemde voorwaarden. Dit geldt ook voor produc-ten, materialen en planten die in meerdere lidstaten worden binnengebracht.&#13;
De soevereiniteit van de lidstaten op het gebied van de plantenziektenkundige wet-geving is niet nihil geworden na het invoeren van de Richtlijn. De lidstaten hebben de bevoegdheid om ontheffing van een aantal voorschriften te verlenen, behouden. Bijvoor-beeld staat in art. 3 lid 2 dat de bovengenoemde eerste lijst niet van toepassing is in de periode van 16 oktober tot en met 30 april in geval van lichte aantasting van snijbloe-men door de schadelijke organismen, maar dat volgens de procedure genoemd in art. 1624 de lidstaten op hun verzoek gemachtigd kunnen worden deze periode te verkorten.&#13;
Het kan ook zijn dat een schadelijk organisme onmiddellijk gevaar dreigt op te leveren in een van de lidstaten door bijvoorbeeld speciale omstandigheden zoals een bilaterale handelsovereenkomst tussen een lidstaat en een derde land. Dit kan ook een organisme zijn dat niet genoemd wordt op een van de twee lijsten. De lidstaat mag in deze situatie voorlopig aanvullende maatregelen treffen die noodzakelijk zijn het gevaar af te wenden. Hij moet dan de lidstaten en Europese Commissie inlichten over de genomen maatregelen en een toelichting hierbij geven. Het Permanent Planten-ziektenkundig Comité25 besluit, volgens de procedure van art. 17, of de genomen maatregelen moeten worden afgeschaft of gewijzigd. Zolang dit comité niets van zich laat horen, mag de lidstaat de maatregelen handhaven.26&#13;
Zoals in art. 1 lid 2 staat, is deze Richtlijn niet van toepassing op de Franse Overzee-se Departementen. De handelsstromen, het klimaat, de landbouwproductie en de voor-komende schadelijke organismen zijn op deze departementen dusdanig verschillend van dezelfde factoren in de andere lidstaten dat de Richtlijn zou moeten worden aangepast.&#13;
Het WTO-akkoord betreffende Sanitaire en Fytosanitaire Maatregelen van 1995&#13;
Op 1 januari 1995 is het WTO-akkoord betreffende Sanitaire en Fytosanitaire Maat-regelen in werking getreden. Daarvoor werden SPS-maatregelen beoordeeld op hun verenigbaarheid met het non-discriminatie- en meest-begunstigingsbeginsel (art. I GATT 1947) en het gelijkebehandelingsbeginsel (art. III). Op basis van art. XX (b) konden staten echter de import van goederen beperken voorzover dat "noodzakelijk was voor de bescherming van het leven of de gezondheid van mensen, dieren of plan-ten". Deze sanitaire en fytosanitaire maatregelen mochten echter niet worden toege-past op een wijze die leidde tot arbitraire of ongerechtvaardigde discriminatie. Daar-naast mocht ook een onderscheid gemaakt worden tussen invoer van plantaardige en dierlijke producten naar regio.&#13;
In de eerste plaats is het belangrijk om te constateren dat de werkingssfeer van het SPS-akkoord zich niet uitstrekt over dierenwelzijns- en veterinaire maatregelen.27 De preambule van het Verdrag maakt duidelijk dat de bescherming van welzijn van mens, plant en dier vooropstaat, zij het dat deze bescherming niet mag leiden tot ongerecht-vaardigde handelsbelemmeringen. Dat het Akkoord zich in de eerste plaats richt tegen protectionistische maatregelen, blijkt ook uit art. 1.&#13;
De primaire rechten en plichten die uit het SPS-verdrag voortvloeien, zijn neerge-legd in art. 2. Lid 1 bepaald dat lidstaten het recht hebben om fytosanitaire maatrege-len te nemen voor de bescherming van de gezondheid van mens, dier en plant, ver-mits deze maatregelen:&#13;
1. noodzakelijk zijn;&#13;
2. gebaseerd zijn op wetenschappelijke beginselen en bewijzen; en&#13;
3. niet in strijd komen met de andere verplichtingen van dit verdrag, zoals het anti- discriminatiebeginsel in lid 2.&#13;
Om te komen tot een algemene harmonisatie van SPS-maatregelen, dienen deze geba-seerd te zijn op internationale normen, richtlijnen of aanbevelingen voor zover deze bestaan (art. 3 lid 1). Hogere nationale normen worden echter toegestaan indien:&#13;
1. hiervoor een wetenschappelijke rechtvaardiging bestaat, of&#13;
2. deze normen niet leiden tot een schending van de relevante bepalingen in de art. 1-8.&#13;
Betwijfeld moet worden of de uitleg van het Nederlandse ministerie van Economi-sche Zaken dat SPS-maatregelen "bij voorkeur" gebaseerd moeten zijn op internatio-nale normen en richtlijnen juist is.28 Uit de bewoording van het SPS-akkoord moet worden opgemaakt dat het hier gaat om een minimumverplichting.&#13;
Het Akkoord moet in het algemeen leiden tot meer doorzichtigheid. Derhalve zijn de lidstaten verplicht importerende staten toegang te geven tot inspectie en relevante procedures (art. 4). Ook zullen lidstaten wijzigingen in hun SPS-maatregelen moeten melden (art. 7).&#13;
Het SPS-akkoord moet gezien worden als een raamwerkovereenkomst. Het Akkoord legt zelf geen normen vast; hiervoor verwijst het naar de Codex Alimentarius Commissie van de FAO/WHO, het Internationale Bureau voor Epizootics en het Secretariaat van de Internationale Planten Inspectie Commissie. In deze internationale commissies werken de meeste bij het Akkoord betrokken staten samen om te komen tot internationale afspraken.&#13;
Het Akkoord lijkt weinig concrete beperkingen aan lidstaten op te leggen. Desal-niettemin uitte een aantal kamerleden zorgen over de gevolgen van het Akkoord. Het was met name de vrees dat het nationale beschermingsniveau verlaagd moest worden, die aanleiding vormde voor deze zorgen.29 Voor zover dit het geval zal zijn, zal dat voortvloeien uit de toetsing van de Nederlandse beschermingsmaatregelen in een concreet conflict.&#13;
Volgens het ministerie van Economische Zaken heeft het verdrag inzake SPS-maat-regelen een positief effect op Nederlandse export van land- en tuinbouwproducten, omdat de mogelijkheid om fytosanitaire maatregelen te gebruiken als protectionis-tisch instrument kleiner wordt. Aan de andere kant moet worden geconcludeerd dat Nederland niet meer kan profiteren van EG-importbeperkingen die zijn gebaseerd op fytosanitaire overwegingen. Voor de boer en tuinder die voor de Nederlandse markt produceren, zal de concurrentie derhalve groter worden.&#13;
De directe werking van het WTO-akkoord&#13;
In hoeverre Europese wetgeving in de vorm van verordeningen, richtlijnen en beschikkingen of Nederlandse wetgeving in strijd komt met de Overeenkomst, is door het Hof van Justitie van de EG nog niet bepaald. In het kader van een krachtens art. 177 EG-Verdrag ingestelde prejudiciële procedure over de geldigheid van beschik-king 95/119/EG van de Commissie van 7 april 1995 houdende beschermende maat-regelen ten aanzien van visserijproducten van oorsprong uit Japan (PB 1995, L 80, p. 56; hierna 'omstreden beschikking'), oordeelde het Hof:&#13;
Wat de door Affish gestelde schending van de Overeenkomst betreft, heeft de verwijzende rechter het Hof niet verzocht om de beschikking aan deze Overeenkomst te toetsen; voor een ambtshalve toetsing door het Hof zijn geen termen aanwezig.30&#13;
De verwijzende rechter (de President van het College van Beroep voor het bedrijfsle-ven) had ons inziens een dergelijk verzoek niet achterwege mogen laten nu Affish BV, ter ondersteuning van haar verzoek om een voorlopige voorziening, het volgende had aangevoerd:&#13;
De omstreden beschikking is in strijd met de artikelen 2, 4 en 5 van de Overeenkomst inzake sanitaire en fytosanitaire maatregelen, die is vastgesteld op grond van GATT 1994 en door de gemeenschap is bekrachtigd. Zelfs indien wordt aangenomen dat de Overeenkomst geen rechtstreekse werking kan hebben in de Gemeenschap, dient het Gemeenschapsrecht, en met name artikel 19 van Richtlijn 90/675 wel in het licht van deze Overeenkomst moet worden uitgelegd.31 Gelet op de aard en inhoud van het betoog had het College de vraag aan het Hof van Justitie moeten verwijzen, daar er zeker sprake was van een punt van communautair recht waarvan de verduidelijking noodzakelijk was voor het oplossen van het hem voorgelegde geschil. Nu er, gelet op de ontwikkelingen, geen sprake was duidelijk-heid op dit terrein, noch van een toepassing van de acte éclairé32 noch van de toepas-sing van de acte clair, 33 had het Hof van Justitie in staat moeten worden gesteld deze vraag te beantwoorden. Het Europese Hof heeft reeds in 1981 in het Kupferberg-arrest bepaald dat internationale overeenkomsten waarbij de EG partij is, direct effect kunnen hebben.34 Daarnaast moet worden voorondersteld dat de uitspraak van het Hof in de SPI-zaak 198335, gelet op de structurele en institutionele veranderingen ten gevolgen van het WTO-akkoord, achterhaald is.36 De verwijzende rechter in de Affish-zaak had in het licht van de WTO-ontwikkelingen een prejudiciële vraag betreffende de directe werking van de Overeenkomst inzake sanitaire en fytosanitaire maatregelen niet achterwege mogen laten.&#13;
Conclusies&#13;
Europese en internationale regelgeving en beleid op het gebied van sanitaire en fyto-sanitaire maatregelen zijn sterk in beweging. Op Europees niveau zijn het met name volksgezondheids- en consumentenbeschermingsargumenten die de rechtvaardiging vormen voor verdergaande harmonisatie van nationale wetgeving en uitbreiding van controle- en handhavingsmechanismen voor de Europese Commissie. Op internatio-naal (lees WTO-) niveau is het met name het liberaliseringsargument dat de regelge-vings- en beleidsvrijheid van staten beïnvloedt.&#13;
Op beide niveaus zullen staten slechts schoorvoetend afstand doen van hun bevoegdheden om sanitaire en fytosanitaire maatregelen te treffen. Het beginsel dat staten in eerste instantie zelf verantwoordelijk zijn voor welzijn van mens, plant en dier, lijkt als uitgangspunt te blijven gehandhaafd. De directe doorwerking naar voor de landbouwsector relevante wetgeving blijft, afgezien van in Nederlandse wetgeving omgezette richtlijnen, verordeningen en beschikkingen van de EG, vooralsnog ondui-delijk. Dat de omzetting van de voorstellen en plannen van de Europese Commissie in Europese wetgeving ingrijpende gevolgen zullen hebben voor de Nederlandse regelgeving en de bevoegdheden van de Nederlandse overheid en keuringsdiensten, is onmiskenbaar.</content><legacyfootnotes>1. Internationaal Verdrag voor de Bescherming van Planten, Rome, 6 december 1951, in Plantenziekten-wetgeving, bewerkt door mevr. mr. drs. I.B.Th. van Groningen, Schuurman en Jordens 111, 1996, 7e druk, p. 515. &#13;
2. Het verdrag is verschillende malen herzien. &#13;
3. De laatste herziening is in werking getreden op 4 april 1994. Art. l,idem, p. 518. Zie PbEG L 187 09.11.65, p. 2900/65.&#13;
4. Zie bijvoorbeeld de Fytosanitaire overeenkomsten met Polen, Warschau 31 mei 1978 (Trb. 1979, 84), met Bulgarije, Den Haag 21 april 1976 (Trb. 1976, 100) en met China, Den Haag 25 augustus 1986 (Trb. 1986,118). PbEG,L 336/1994/ 40.&#13;
6. Zie Besluit 76/894/EEG (PbEG L/340/76/25).&#13;
7. Zie Besluit van de Commissie, 78/436/EEG, (PbEG 093/86/14).&#13;
8. Zie Algemeen Verslag Europese Commissie 1996, p. 205.&#13;
9. Zie PbEG C 239 17.08.96, p. 9.&#13;
10. Zie Stcrt. 17 december 1996, nr. 244.&#13;
11. Zie mevr. mr. drs. I.B.Th. van Groningen, Plantenziekten-wetgeving, 1996, Schuurman &amp; Jordens,p. 7-12.&#13;
12. Idem, p. 10.&#13;
13. Zie Commission Green Paper, The General Principles of Food Law in the European Union, COM (97) 176.&#13;
14. Lidstaten kunnen op vrijwillige basis landbouwproducten onder de werking van de Richtlijn brengen. De meeste lidstaten, waaronder Nederland, hebben dat niet gedaan.&#13;
15. Advies uitgebracht op 13 oktober 1965; dit is niet in het Publikatieblad verschenen. Zie voetnoot 2, Pfc£GL 026 31.01.77, p. 20.&#13;
16. Zie PbEGL 026 31.01.77, p. 20.&#13;
17. Bijvoorbeeld door Richtlijn 91/683/EEG; zie PbEG L 376 31.12.91, p. 29.&#13;
18. Bijlage I van Richtlijn 77/93/EEG. Deze bijlage is opgesplitst in een deel A en een deel B. In deel A staan de schadelijke organismen beschreven waarvan het op hun grondgebied binnenbrengen in alle lid staten is verboden. In deel B staan de schadelijke organismen beschreven waarvan het op hun grondge- bied binnenbrengen in bepaalde lidstaten kan worden verboden.&#13;
19. Bijlage II van Richtlijn 77/93/EEG. Deze bijlage is net zoals bijlage I opgesplitst in een deel A en een deel B. Ook hier staan in deel A de schadelijke organismen die moeten worden verboden in alle lidsta- ten wanneer zij zich op bepaalde planten of plantaardige producten bevinden, en in deel B de organis- men die in bepaalde lidstaten moeten worden verboden wanneer zij zich op bepaalde planten of plant aardige producten bevinden.&#13;
20. Zie inleidende tekst Richtlijn 77/93/EEG.&#13;
21. Zie inleidende tekst Richtlijn 77/93/EEG.&#13;
22. Model beschreven in bijlage VIII deel A van Richtlijn 77/93/EEG.&#13;
23. Model beschreven in bijlage VIII deel B van Richtlijn 77/93/EEG.&#13;
24. Art. 16 leden 1, 2, 3 en 4 van Richtlijn 77/93/EEG.&#13;
25. Het Permanent Plantenziektenkundig Comité is ingesteld bij Besluit 76/894/EEG; PbEG L 340 09.12.1976, p. 25.&#13;
26. Zie art. 15 leden 1 en 2 van Richtlijn 77/93/EEG.&#13;
27. Het conflict tussen de Europese Gemeenschap en de Verenigde Staten betreffende het gebruik van groeihormonen in rundvlees zal derhalve beslist worden met toepassing van het GATT-akkoord.&#13;
28. Zie ministerie van Economische Zaken, Directoraat-Generaal voor Buitenlandse Economische Betrek kingen, de GATT-Urugay-ronde, resultaten en gevolgen, april 1994, p. 51.&#13;
29. Zie ministerie van Economische zaken, De WTO in een globaliserende wereldeconomie: gevolgen en uitdagingen, p. 24.&#13;
30. Affish BV v. Rijksdienst voor de keuring van Vee en Vlees, Arrest van het Hof, 17 juli 1997, zaak C- 183-95, r.o. 28.&#13;
31. Uitspraak van de President van het College van Beroep voor het bedrijfsleven, 24 mei 1995 in 1995 AB nr. 443, p. 1291.&#13;
32. De acte éclairé houdt in dat: 1. "de opgeworpen vraag zakelijk gelijk is aan een vraag, elke reeds eerder in een gelijksoortig geval voorwerp van een prejudiciële beslissing is geweest" (zie gev. zaken 28-30/62 Da Costa en Schake), of 2. "er al een vaste rechtspraak van het Hof bestaat op het punt waarop het geding betrekking heeft" (zie zaak 283/81 Cilfit I).&#13;
33. De acte clair is van toepassing indien de hoogste nationale rechter meent dat er over de beantwoording van de vraag redelijkerwijs geen twijfel kan bestaan.&#13;
34. Zaak 104/81, Hauptzollamt Mainz v. Kupferberg [1982] ECR 3641.&#13;
35. Zaak 267-269/81, Amministrazione dello Stato v. Societa Petrolifera Italia (SPI) [1983] ECR 801.&#13;
36. Het Europese Hof van Justitie heeft tot nu toe geen directe werking verleend aan het GATT-akkoord of aan een van de door de lidstaten geaccepteerde Panel Reports. Zie Nanette A.E.M. Neuwahl, 'Individu als and the GATT: Direct Effects of the General Agreement on Tarriffs and Trade in Community Law', in Emiliou &amp; O'Keeffe (eds.), The European Union and World Trade law; after the GATT Uruguay Round, 1996, p. 325.&#13;
</legacyfootnotes><footnotes><footnote/></footnotes><auteurs>Math Noortmann en Ingeborg van Ansem</auteurs><published>1998-03-01 00:00:00</published><modified>1996-10-22 00:00:00</modified><editiondate>1998-03-01</editiondate><htmlpath>https://denhollander.info/artikel/5756</htmlpath></article>
</articles></edition>
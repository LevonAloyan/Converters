<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1993</searchword><id>6084</id><udhid>UDH:TvAR/6084</udhid><titel>De eigenaar van een onroerende zaak en zijn verhouding tot andere eigenaren</titel><searchwords><searchword>TvAR 7/1993</searchword><searchword>UDH:TvAR/6084</searchword></searchwords><attachments><attachment><name>1993_nr 7_Artikel_Lopes.pdf</name><extention>pdf</extention><url>https://denhollander.info/download/5893/ci</url></attachment></attachments><inleiding>1. INLEIDING&#13;
De eigendom, zeker die van onroerende zaken, heeft een emotionele meerwaarde ten opzichte&#13;
van de beperkte rechten op die zaken. Het eigendomsrecht op de zaak wordt vereenzelvigd&#13;
met de zaak (synthese van psychologie, taal en recht). De Franse Revolutie&#13;
(1789) bracht de eigendom als onschendbaar en heilig recht. De ontwikkeling van de moderne&#13;
Staat ging vervolgens vanaf, zeg 1848, gepaard met de mogelijkheid van de ontneming&#13;
van de eigendom aan de burger onder in de Grondwet verankerde waarborgen&#13;
(openbaar nut, schadeloosstelling). Met name en in toenemende mate in deze eeuw ontstond&#13;
gebruiksbeperkende wetgeving, ruimtelijke ordening, inrichtings- en beschikkingswetgeving&#13;
(uitbreiding Onteigeningswet, ruilverkaveling, landinrichting, enz.). Zo kromp&#13;
met de ontwikkeling van het publiekrecht het oorspronkelijke gewone recht, het privaatrecht,&#13;
met zijn kernbegrippen overeenkomst en eigendom. Wel bleef en blijft eigendom&#13;
het meest omvattende recht op een zaak (art. 5 : 1, lid 1 BW).&#13;
Ook het privaatrecht stelt beperkingen aan de eigenaar, in het bijzonder ten aanzien&#13;
van het gebruik van de zaak. Dat mag niet strijden met rechten van anderen en de eigenaar&#13;
dient de op wet en ongeschreven recht gegronde beperkingen in acht te nemen (art.&#13;
5:1, lid 2). Voor een en ander kan voor onroerende zaken worden verwezen naar Boek&#13;
5, titel 3 t/m 6 (eigendom van onroerende zaken, burenrecht, mandeligheid, erfdienstbaarheden).&#13;
Waar de eigenaar zich tegenover zijn omgeving aan misbruik van zijn recht bezondigt,&#13;
riskeert hij van die kant een actie uit onrechtmatige daad (vergelijk art. 6 : 162,&#13;
lid 2 BW met art. 5 : 1, lid 2). Rechten van anderen zijn onder andere op de wet gebaseerd&#13;
(zie nogmaals Boek 5, titel 3 t/m 6), rechten van anderen op de zaak kunnen door&#13;
vestiging (art. 3 : 98 jo 84 e.v. BW ) of verjaring (art. 3 : 99 BW) ontstane beperkte rechten&#13;
zijn, alsmede persoonlijke gebruiksrechten ingevolge een verbintenis- scheppende&#13;
overeenkomst (huur, pacht, bruikleen). Ten slotte kan de eigendom in handen zijn van&#13;
meer personen (pluraliteit), namelijk in gemeenschap of in mandeligheid. Hun verhouding&#13;
wordt dan bepaald door de wet en door een overeenkomst (c.q. vonnis, art. 3 :&#13;
168). Splitsing in appartementsrechten leidt tot individuele eigendomsrechten in een collectiviteit&#13;
(wet, reglement).</inleiding><content>2. EIGENDOM&#13;
Eigendom is het meest omvattende recht dat een persoon op een zaak kan hebben (art.&#13;
5 : 1, lid 1). Het is te zien als een bundel, een verzameling, van voornamelijk gebruik, beheer, inrichting, bestemming, beschikking. Vestiging van een beperkt gebruiksrecht betekent&#13;
overheveling van het gebruik met een gedeelte van het beheer en eventueel van de&#13;
inrichtings-, bestemmings- en beschikkingsbevoegdheid. Hypotheek houdt beschikkingsbevoegdheid&#13;
onder bepaalde voorwaarden in. Na de vestiging van een beperkt recht blijft&#13;
de eigenaar over met hetgeen voorheen blote eigendom heette (behalve in geval van erfdienstbaarheden&#13;
en hypotheek). Het beperkte recht kan lang blijven bestaan, doch nooit&#13;
langer dan de blote eigendom. Eindigt het beperkte recht, dan wast in het algemeen de&#13;
blote eigendom aan tot volle eigendom.&#13;
2.1. Revindicatie&#13;
De eigenaar van een zaak is bevoegd haar van een ieder die haar zonder recht houdt, op te&#13;
eisen (art. 5:2). Deze processuele functie is meer een kenmerk van het recht dan een verlengstuk&#13;
daarvan.&#13;
Tot de houders zonder recht behoort degene wiens beperkte recht of persoonlijk recht&#13;
geëindigd is. De revindicatie beoogt de feitelijke toestand in overeenstemming te brengen&#13;
met de rechtstoestand. De eis houdt dus ontruiming van een onroerende zaak in en verschilt&#13;
niet of nauwelijks van een vordering uit een onrechtmatige daad (art. 6 : 162, voorheen&#13;
art. 1401 BW oud), bestaande in inbreuk op het eigendomsrecht. Revindiceert de&#13;
eigenaar niet, dan kunnen de gevolgen hem ernstig nadeel brengen. Zo kan een verstreken&#13;
erfpacht/zelfstandige opstal doorlopen indien de eigenaar binnen zes maanden niet doet&#13;
blijken dat hij haar/het als beëindigd beschouwt; het recht wordt verlengd (art. 5 : 98 lid jo&#13;
art. 104, lid 2) en een poging tot revindicatie zal falen omdat nu de houder zich op zijn&#13;
verlengde recht kan beroepen. In dit geval behoefde de eigenaar trouwens niet eens te revindiceren,&#13;
hij kon met een duidelijke verklaring volstaan. Eindigt een pachtrecht, dan&#13;
kan een nieuwe pachtovereenkomst ontstaan via een ingebruikgeving in de vorm van een&#13;
gedogen (Pachtkamer Hof Arnhem 25 november 1963, P.1964, 2443; 28 januari 1974,&#13;
P.1974, 3206). Begint iemand te goeder trouw te gebruiken (grensoverschrijding), dan&#13;
kan na tien jaren zijn bezit via verjaring tot verkrijging van een zakelijk recht leiden.&#13;
3. EIGENDOM VAN GROND&#13;
De eigendom van de grond omvat, voor zover de wet niet anders bepaalt (art. 5 : 20):&#13;
a. de bovengrond;&#13;
b. de daaronder zich bevindende aardlagen;&#13;
c. het grondwater dat door een bron, put of pomp aan de oppervlakte is gekomen;&#13;
d. het water dat zich op de grond bevindt en niet in open gemeenschap met water op&#13;
eens anders erf staat;&#13;
e. gebouwen en werken die duurzaam met de grond zijn verenigd, hetzij rechtstreeks,&#13;
hetzij door vereniging met andere gebouwen en werken, voor zover ze geen bestanddeel&#13;
zijn van eens anders onroerende zaak. We vinden dezelfde bewoordingen in artikel 3 :3 ,&#13;
lid 1 waar 'onroerend' wordt gedefinieerd. De grond trekt de gebouwen en werken na. De&#13;
bewoording laat ruimte voor een vrij ingewikkelde architectuur en waarschuwt voor de&#13;
mogelijkheid dat twee of meer onroerende zaken te zamen één constructie vormen; ƒ. met de grond verenigde beplantingen. Ook deze komen voor in artikel 3 : 3, lid 1 en&#13;
worden door de grond nagetrokken. De natuur laat soms vervlechting van bomen zien&#13;
met een complexiteit die aan die van de gebouwen en werken onder e. doet denken.&#13;
4. BEGRENZING ONROERENDE ZAAK&#13;
De grens van een onroerende zaak is een lijn met een dikte die tot nul nadert, de omtrek&#13;
en de oppervlakte van de zaak bepaalt en in de kadastrale registratie te vinden is. De&#13;
grens kan in het terrein worden uitgezet en aldus zichtbaar worden gemaakt. Die zichtbaarheid&#13;
kan permanent worden gemaakt wanneer de eigenaar van een erf van de eigenaar&#13;
van het aangrenzende erf vordert dat op de grens van hun erven behoorlijk&#13;
waarneembare afpalingstekens gesteld of de bestaande zo nodig vernieuwd worden. De&#13;
eigenaars dragen in de kosten hiervan voor gelijke delen bij (art. 5 : 46).&#13;
4.1. Onzekerheid omtrent loop grens&#13;
Omtrent de loop van de grens tussen twee erven kan onzekerheid bestaan. Ieder der eigenaars&#13;
kan dan te allen tijde vorderen dat de rechter de grens bepaalt (art. 5 : 47, lid 1).&#13;
Daarbij geldt niet het wettelijk vermoeden dat de bezitter eigenaar is (lid 2); wel kan men&#13;
zich gevallen voorstellen waarin de rechter tot zulk een vermoeden komt en op grond&#13;
daarvan de andere eigenaar belast met het bewijs dat juist hij eigenaar is van een gedeelte&#13;
van het onzekerheidsgebied of zelfs van dat gehele gebied. Er is wel een wettelijk vermoeden&#13;
dat het midden van een muur, heg, hek of greppel, dan wel een niet bevaarbaar&#13;
stromend water, een sloot, gracht of dergelijke watergang die als afscheiding tussen de erven&#13;
dient, de grens is (art. 5 : 36). Dit vermoeden is evenwel eerst beslissend, wanneer het&#13;
onzekerheidsgebied met die afscheiding is geïdentificeerd. Het vermoeden geldt niet&#13;
wanneer de afscheiding een muur is die slechts aan een zijde een gebouw of werk steunt&#13;
(art. 5 : 36, slot).&#13;
De rechter kan naar gelang van de omstandigheden het onzekerheidsgebied in gelijkwaardige&#13;
of ongelijkwaardige delen verdelen dan wel het in zijn geheel aan een der eigenaars&#13;
toewijzen, al dan niet met toekenning van een schadevergoeding aan de andere&#13;
eigenaar (zie lid 3). Eerst zal hij trachten het onzekerheidsgebied tot een zo gering mogelijke&#13;
omvang terug te brengen. De verdeling zal veelal voortvloeien uit de terreingesteldheid.&#13;
De term 'schadevergoeding' lijkt mij niet verantwoord, omdat deze suggereert dat&#13;
de loop van de grens aan het licht gekomen is en de rechter die heeft gewijzigd. Daartoe&#13;
is de rechter niet bevoegd, zodat we moeten aannemen dat het bedrag te maken heeft met&#13;
waarschijnlijkheid en wel in die zin dat, naarmate de onzekerheid blijft, de grensbepaling&#13;
met een hoger bedrag gepaard gaat. De grensbepaling is dan geen constatering van de&#13;
juiste loop van de grens, maar de creatie van een nieuwe grens. 4.2. Erf aan het water&#13;
De grens van een langs een water liggend erf verplaatst zich met de oeverlijn, behalve in&#13;
geval van opzettelijke drooglegging of tijdelijke overstroming (art. 5 : 29). De oeverlijn&#13;
wordt bepaald door de normale waterstand of, bij wateren waarvan het peil periodiek wisselt,&#13;
door de normale hoogwaterstand (art. 5 : 34). Een overstroming is niet tijdelijk, indien&#13;
tien jaren daarna het land nog door het water wordt overspoeld en de drooglegging&#13;
niet is begonnen (art. 5 : 29, vervolg). Opzettelijke drooglegging is dus mede een rechtshandeling&#13;
die een land/watergrens fixeert. Een overstroming verplaatst de oeverlijn over&#13;
het land, maar daarmee niet de grens. Er is geen rechtsgrens meer door het ontbreken van&#13;
de historische, al dan niet variabele, oeverlijn en de nieuwe oeverlijn is een feitelijke&#13;
grens die via verjaring tot rechtsgrens kan worden gepromoveerd. De handeling die dat&#13;
voorkomt, is de tijdige aanvang van de drooglegging. In beginsel behoeft die drooglegging&#13;
niet te worden voltooid. Zij heeft ten gevolge dat de grens van het erf zich wederom&#13;
met de oeverlijn verplaatst, ook als zij zich onder water bevindt. De vraag is of de verjaring&#13;
alleen is gestuit, of opnieuw een verloop van tien jaar zonder voortzetting van de&#13;
drooglegging de grens kan wijzigen. Het zou dan veelal om een andere grens gaan dan in&#13;
de periode tussen overstroming en de aanvang van de drooglegging. Een voltooide drooglegging&#13;
kan de nieuwe, definitieve grens op een andere plaats brengen dan de grens van&#13;
voorheen.&#13;
4.3. Delimitatie&#13;
Een verplaatsing van de oeverlijn wijzigt de grens niet meer, nadat deze door de eigenaars&#13;
van land en water dan wel op vordering van een van hen door de rechter is vastgelegd.&#13;
De vastlegging geldt jegens een ieder (art. 5 : 30, lid 1 jo art. 31 en 32). Dit laatste is&#13;
begrijpelijk, indien men de parallel tussen manipulatie met de grens van de zaak en de&#13;
overdracht van een gedeelte van de zaak ziet.&#13;
4.4. Delimitatie bij overeenkomst&#13;
De vastlegging van de grens door de eigenaars geschiedt bij een daartoe bestemde notariële&#13;
akte, binnen veertien dagen gevolgd door de inschrijving daarvan in de openbare registers&#13;
(art. 5 : 31, lid 1). Met de inschrijving is de delimitatie voltooid. De bewoording&#13;
zou de onjuiste suggestie kunnen wekken dat met de akte dat resultaat wordt bereikt, mits&#13;
tijdig de inschrijving volgt. Aan een en ander gaat een verbintenisscheppende overeenkomst&#13;
vooraf, te vergelijken met een koopovereenkomst of een overeenkomst van verlening&#13;
van een beperkt recht.&#13;
De bewaarder van de openbare registers is bevoegd van de inschrijving kennis te geven&#13;
aan ieder die als rechthebbende of beslaglegger op een der erven staat ingeschreven&#13;
(art. 5 : 31, lid 2). Voor zover de in de akte beschreven grens van de toenmalige oeverlijn&#13;
afwijkt, kan een derde die op het ogenblik van de inschrijving een recht op een der erven&#13;
heeft, daarvan huurder of pachter is of daarop een beslag heeft doen inschrijven, de toenmalige&#13;
oeverlijn als vastgelegde grens aanmerken (art. 5 : 31, lid 3; beter ware 'beperkt recht' en 'beperkt gerechtigde' in plaats van 'recht' en 'rechthebbende'). De rechthebbende&#13;
of beslaglegger kan door de bewaarder in kennis zijn gesteld, huurders of pachters&#13;
kunnen van de gang van zaken van hun verhuurder of verpachter hebben vernomen of op&#13;
een gegeven ogenblik van deze of van de eigenaar van het andere erf (meestal het watererf,&#13;
behalve wanneer juist dat het huurobject is). Overigens pleegt een eigenaar die een&#13;
delimitatieovereenkomst aangaat met als gevolg dat het object van een persoonlijk recht&#13;
kleiner wordt, wanprestatie tegen de gebruiker, die dan schadevergoeding en zelfs ontbinding&#13;
kan vorderen. Huurders en pachters kunnen hun recht doen gelden tegenover de opvolger&#13;
onder bijzondere titel van hun verhuurder of verpachter, dus in casu tegen de&#13;
eigenaar van het aangrenzende erf die de oppervlakte daarvan vergroot ziet. Zoals een&#13;
nieuw beperkt recht geen betekenis heeft voor de positie van degene die op de zaak reeds&#13;
een beperkt recht had, heeft de grensvastlegging geen gelding tegen hem. Voor hem geldt&#13;
de toenmalige oeverlijn, zodat het 'kunnen aanmerken' als zodanig niet geheel passend&#13;
is. Het is zelfs niet mogelijk dat de eigenaar van het aangrenzende erf door verjaring ook&#13;
tegenover een (oudere) beperkt gerechtigde de strook aan gene zijde van de oeverlijn verkrijgt;&#13;
zijn bezit zou niet te goeder trouw zijn en/of de beperkt gerechtigde zou hem de&#13;
toegang tot de strook ontzeggen. Het gevolg is dat tussen de eigenaars een andere grens&#13;
geldt dan voor de beperkt gerechtigde op het ene erf.&#13;
4.5. Delimitatie bij vonnis&#13;
Delimitatie is ook mogelijk, wanneer de initiatiefnemende eigenaar niet tot overeenstemming&#13;
met de 'andere' eigenaar kan komen. Het fixeren van grenzen tussen land- en waterpercelen&#13;
wordt door de wetgever kennelijk alleszins redelijk geacht. De rechter legt de&#13;
grens vast op vordering van een van de eigenaren. De kosten komen ten laste van de eiser&#13;
(art. 5 : 32, lid 3). Verzet, hoger beroep en cassatie staan open (lid 4 met onder andere regeling&#13;
verzettermijn).&#13;
De vordering tot delimitatie wordt slechts toegewezen, indien de instelling ervan in de&#13;
openbare registers is ingeschreven en allen die toen (d.w.z. op het tijdstip van inschrijving&#13;
van de instelling van de vordering) als rechthebbende of beslaglegger op een der erven&#13;
stonden ingeschreven, tijdig in het geding zijn geroepen (art. 5 : 32, lid 1; lid 4 over inschrijving&#13;
verzet, hoger beroep en cassatie). Hieruit blijkt dat de delimitatieprocedure met&#13;
beslissende gevolgen voor de grens tussen de twee percelen een werkelijke eigenaar, niet&#13;
als zodanig in de openbare registers ingeschreven, geheel kan ontgaan (vgl. art. 5 :&#13;
30, lid 2, zie onder).&#13;
De rechter bepaalt de grens overeenkomstig de oeverlijn op het tijdstip van de inschrijving&#13;
van de vordering (art. 5 : 32, lid 2). Dit betekent dat een landmeter die oeverlijn op&#13;
het juiste tijdstip heeft moeten vastleggen. Waar partijen bij de delimitatieovereenkomst&#13;
vrij zijn de ligging van de grens, althans binnen een bepaald gebied (?, delimitatie is immers&#13;
geen overdracht) te bepalen, komt hier in principe slechts één grens in aanmerking.&#13;
Wel kan de eiser met de inschrijving van zijn vordering wachten tot de oeverlijn hem&#13;
schikt.&#13;
Alvorens de eis toe te wijzen, kan de rechter de maatregelen bevelen en de bewijsopdrachten&#13;
doen, die hij in het belang van de niet-verschenen belanghebbenden nuttig oordeelt&#13;
(art. 5 : 32, lid 2, vervolg). Ik denk hier aan het stellen van tekens in het terrein en het op andere wijze vastleggen van feiten omtrent land/waterbewegingen en de inventarisatie&#13;
van voorwerpen. De genoemde belanghebbenden zijn, naast de opgeroepen rechthebbenden&#13;
en beslagleggers, ook onbekenden, zoals mogelijke bezitters van een recht&#13;
(denk ook aan verjaring) en aan rechthebbenden die niet als zodanig in de openbare registers&#13;
zijn ingeschreven (zoals de eerder genoemde werkelijke eigenaar).&#13;
Wanneer het vonnis waarbij de vordering tot vastlegging is toegewezen, in kracht van&#13;
gewijsde is gegaan, wordt het in de openbare registers ingeschreven. Op het tijdstip van&#13;
inschrijving gaat de delimitatie in (lid 5).&#13;
4.6. Delimitatie en onbevoegdheid&#13;
Indien bij de vastlegging in plaats van de werkelijke eigenaar van een erf iemand die als&#13;
zodanig in de openbare registers was ingeschreven, partij is geweest, blijft niettemin een&#13;
verplaatsing van de oeverlijn irrelevant voor de loop van de grens, tenzij de werkelijke eigenaar&#13;
tegen inschrijving van de akte of het vonnis verzet heeft gedaan voordat zij is geschied&#13;
(art. 5 : 30, lid 2). De delimitatie geldt dus onverminderd, indien de overeenkomst&#13;
werd aangegaan door een kadastrale-niet werkelijke eigenaar. Zou de werkelijke eigenaar&#13;
daarna met succes revindiceren, dan zou zijn eigendomsrecht intussen betrekking hebben&#13;
op de zaak met de begrenzing, zoals bepaald door de delimitatieovereenkomst. Om dit te&#13;
voorkomen zou hij verzet moeten hebben gedaan vóór de inschrijving van de delimitatieakte&#13;
of -vonnis. De kans op onbekendheid zijnerzijds met de delimitatiegebeurtenissen is&#13;
reeds aan de orde gekomen in het bovenstaande. Omdat hij ter zake van het doen van verzet&#13;
zijn eigendomsrecht moet bewijzen, ligt het voor de hand dat hij tevens revindiceert.&#13;
We zien een parallel met de overdracht ondanks beschikkingsonbevoegdheid van de&#13;
vervreemder (art. 3 : 88). Hier gaat het om een verandering in de omvang van de onroerende&#13;
zaak, die in zekere zin tot overdracht van een strook tussen oeverlijn en vastgelegde&#13;
grens kan naderen. De eigenaar van het erf dat vergroot wordt via delimitatie heeft geen&#13;
probleem met betrekking tot zijn eigen beschikkingsbevoegdheid. Maar gesteld dat de eigenaar&#13;
van het andere erf niet de werkelijke eigenaar is, omdat een vroegere overdracht&#13;
ongeldig was als gevolg van onbevoegdheid van de toenmalige vervreemder. Dan zou het&#13;
de vraag kunnen zijn of de delimitatie tot stand komt. Het antwoord luidt bevestigend,&#13;
tenzij de werkelijke eigenaar vóór de inschrijving van akte of vonnis verzet heeft gedaan&#13;
(art. 5 : 30, lid 2). Heeft hij dat niet gedaan, dan zal zijn eventuele latere revindicatie leiden&#13;
tot succes met betrekking tot een gedelimiteerde zaak. Misschien kan hij dan nog&#13;
denken aan een vordering uit onrechtmatige daad tegen zijn voorganger en aan een vordering&#13;
uit ongerechtvaardigde verrijking tegen de eigenaar van het andere erf. In het algemeen&#13;
lijkt de kans op succes gering.&#13;
4.7. Gevolgen delimitatie&#13;
Verplaatst de oeverlijn van een openbaar water zich na de delimitatie c.q. na de inschrijving&#13;
van de vordering daartoe (lid 4) landinwaarts, dan moet de eigenaar van het overspoelde&#13;
erf het gebruik van het water overeenkomstig de bestemming dulden (art. 5 : 33,&#13;
lid 1). De delimitatie heeft dus geen gevolgen met betrekking tot het gebruik, de oeverlijn blijft de gebruiksgrens. De gebruikers zijn, om het zo uit te drukken, het publiek; er rust&#13;
een publiekrechtelijk servituut op het gedelimiteerde erf. De waterstrook is eigendom van&#13;
de particulier, het gebruik ervan is openbaar. Er is een gelijkenis met een openbare weg in&#13;
eigendom van een particulier. Het publiek mag bij voorbeeld varen, zwemmen, vissen&#13;
(uit de boot), water scheppen, doch niet het land betreden en de boot op de kant trekken.&#13;
De oeverlijn kan zich natuurlijk ook in tegenovergestelde richting verplaatsen. Aan&#13;
gene zijde van de grens van het particuliere erf bevindt zich dan land in eigendom van&#13;
een openbaar lichaam. Het publiek mag daarvan overeenkomstig de bestemming gebruik&#13;
maken, bij voorbeeld om de boot aan te leggen of zich aldaar op te houden. Die bevoegdheid&#13;
komt de eigenaar van het landerf ook toe, namelijk als 'lid' van het publiek. Hij kan&#13;
bij voorbeeld zijn boot op de publieke kant trekken.&#13;
Verplaatst zich na de delimitatie c.q. de inschrijving van de vordering daartoe (lid 4)&#13;
de oeverlijn van een water dat de eigenaar van het aanliggende erf voor enig doel mag gebruiken,&#13;
in de richting van het water, dan kan de eigenaar van dat erf vorderen dat hem op&#13;
de drooggekomen grond een of meer erfdienstbaarheden worden verleend, waardoor hij&#13;
zijn bevoegdheden ten aanzien van het water kan blijven uitoefenen (art. 5 : 33, lid 2). De&#13;
landmassa neemt toe, er ontstaat een landstrook tussen het gedelimiteerde erf en het water&#13;
dat de eigenaar van dat erf mag gebruiken.&#13;
Het andere erf bestaat niet meer uit 'water' (gedragen door een ondergrond) alleen,&#13;
doch uit water èn land. Een erfdienstbaarheid met dat land als dienend erf maakt voor de&#13;
eigenaar van het (uitsluitend) landperceel voortgezet gebruik van het water mogelijk. We&#13;
denken bij voorbeeld aan een erfdienstbaarheid van weg die hem met zijn vee naar het&#13;
water brengt waar hij het kan drenken, aan een erfdienstbaarheid van pad waarlangs hij&#13;
zijn aan het water gemeerde boot kan bereiken, aan een erfdienstbaarheid van leiding&#13;
waarmee hij op het water loost.&#13;
Verplaatsing van de oeverlijn over het landperceel, binnen de vastgelegde grens,&#13;
brengt de eigenaar daarvan als gebruiker dichterbij het door hem gebruikte water. De&#13;
overspoelde strook is zijn eigendom, de eigenaar van het (uitsluitend) waterperceel heeft&#13;
daarop geen gebruiksrechten, tenzij beide eigenaren die in harmonie tot stand brengen&#13;
(gunst, gebruiksovereenkomst, verlening en vestiging zakelijk genotsrecht).&#13;
4.8. Delimitatie en erfdienstbaarheden&#13;
Degene die het water voor enig doel mag gebruiken en daartoe een erfdienstbaarheid op&#13;
het aan het water liggende erf heeft, kan, wanneer de oeverlijn zich na delimitatie c.q. inschrijving&#13;
van een vordering daartoe (lid 4) uitwaarts heeft verplaatst, vorderen dat hem&#13;
op de drooggekomen grond aan gene zijde van de vastgestelde grens een of meer erfdienstbaarheden&#13;
worden verleend (art. 5 : 33, lid 3 jo lid 2, dat 'van overeenkomstige toepassing'&#13;
met alle interpretatieruimte van dien). De drooggekomen grond of, beter, het&#13;
water-landerf (met eventueel werken op het landgedeelte daarvan), kan dus door inschrijving&#13;
van een vonnis dienend erf worden. In vele gevallen zal het gaan om uitbreiding van&#13;
het bestaande dienende erf met de drooggekomen grond, anders gezegd wijziging ten&#13;
aanzien van het object van de erfdienstbaarheid. Soms zal in het verlengde van de bestaande&#13;
erfdienstbaarheid een erfdienstbaarheid van beperkter strekking op de drooggekomen&#13;
grond volstaan, bij voorbeeld een recht van pad in aansluiting op een recht van weg. 4.9. Strand en duin&#13;
Nieuw duin dat zich op het strand vormt, behoort aan de eigenaar van het aan het strand&#13;
grenzende duin, wanneer beide duinen een geheel zijn geworden, zodanig dat zij niet&#13;
meer van elkander kunnen worden onderscheiden; dit is het enige geval waarin uitbreiding&#13;
van een duin wijziging in de eigendom brengt (art. 5 : 35, lid 1 en 4; vgl. art. 3 : 4,&#13;
lid 2 over bestanddeel en art. 5 : 3). De variabele strand-duin-grens heeft veel gemeen&#13;
met de in het bovenstaande uitvoerig besproken oeverlijn.&#13;
De eigenaar van een duin verliest de grond welke door afneming van het duin deel van&#13;
het strand wordt; andere gevallen van eigendomswijziging door afneming van het duin&#13;
zijn er niet (art. 5 : 35, lid 2 en 4).&#13;
Uitbreiding of afneming van een duin (lid 1 en 2) brengt geen wijziging meer in de eigendom&#13;
nadat de grens is vastgesteld, hetzij door de eigenaars van strand en duin, hetzij&#13;
door de rechter op vordering van een hunner tegen de ander. Dus, delimitatie bij overeenkomst&#13;
of vonnis is mogelijk (art. 5 : 35; lid 3, voor delimitatie jo art. 30 t/m 32). Ook na&#13;
de grensvastlegging staat de natuur niet stil. Er is geen regeling van het gebruik, zoals&#13;
met betrekking tot die van de gedelimiteerde erven bij latere verplaatsing van de oeverlijn&#13;
(art. 5 : 33, zie boven). Nu zijn stranden tot aan de duinvoet in het algemeen Staatseigendom&#13;
(wettelijk vermoeden, art. 5 : 26); de eigendom van de duinen kan zich in particuliere&#13;
handen bevinden, maar is gewoonlijk bij een openbaar lichaam (art. 5 : 28, lid 1).&#13;
Strand en duin zijn meestal openbaar, hun beheer is een taak van Rijkswaterstaat. Dat beheer&#13;
is mede bepalend voor het gebruik door het publiek. Kortom, alleen de eigendom&#13;
van strand en duin is een aangelegenheid van privaatrecht.&#13;
5. EIGENDOM STAAT EN OPENBARE LICHAMEN&#13;
De Staat en de openbare lichamen zijn publieke rechtspersonen. Zij kunnen in het privaatrecht&#13;
op gelijke voet als een private rechtspersoon of een natuurlijk persoon optreden,&#13;
bij voorbeeld overeenkomsten aangaan, onrechtmatige daden plegen en eigendom of een&#13;
beperkt recht hebben.&#13;
5.7. Geen onroerende res nullius&#13;
Aan de Staat behoren onroerende zaken die geen andere eigenaar hebben (art. 5 : 24).&#13;
Waar een roerende zaak aan niemand kan toebehoren (art. 5 : 4 over inbezitneming als&#13;
wijze van eigendomsverkrijging), bestaan onroerende res nullius niet. Er is Staatseigendom&#13;
of eigendom van een ander. Die ander kan een openbaar lichaam dan wel een particulier,&#13;
inclusief een private rechtspersoon, zijn. Waar een nieuwe onroerende zaak zich&#13;
voordoet (natuur!), wordt niet, maar is de Staat eigenaar. Houdt de eigendom van een particulier&#13;
op te bestaan, bij voorbeeld door afstand (abandonnement), dan is de zaak eigendom&#13;
van de Staat. (Afstand van een beperkt recht leidt wederom tot volle eigendom van&#13;
de oorspronkelijke volle eigenaar). 5.2. Zeebodem&#13;
De bodem van de territoriale zee en van de Waddenzee is eigendom van de Staat (art. 5 :&#13;
25). De territoriale wateren zijn gedefinieerd (Volkenrecht, meetkunde), de Waddenzee&#13;
niet. Dat is ook niet nodig omdat die zee bij de territoriale wateren aansluit.&#13;
5.3. Zeestranden&#13;
De stranden der zee tot aan de duinvoet worden vermoed eigendom van de Staat te zijn&#13;
(art. 5 : 26, zie ook art. 28, lid 1). Hieruit volgt dat anderen eigenaren van stranden kunnen&#13;
zijn.&#13;
Nieuw duin kan het strand doen afnemen (art. 5 : 35, lid 1, zie boven).&#13;
5.4. Openbare vaarwateren&#13;
De grond waarop zich openbare vaarwateren bevinden, wordt vermoed eigendom van de&#13;
Staat te zijn (art. 5 : 27, lid 1). Anderen kunnen dus eigenaren zijn, bij voorbeeld de eigenaren&#13;
van erven aan een openbaar vaarwater die een agrarisch bedrijf exploiteren. Het is&#13;
dan zelfs denkbaar dat zij die bodem verpachten, al dan niet te zamen met het land. De&#13;
vraag daarbij is of de bodemteelt (c.q. onderwaterteelt) als landbouw kan worden aangemerkt&#13;
(art. 1 Pachtwet; het object is op den duur zeker geen probleem, wanneer dat als&#13;
'onroerende zaak' wordt aangeduid).&#13;
Het vermoeden werkt niet tegenover een openbaar lichaam (lid 2):&#13;
a. dat die wateren onderhoudt en het onderhoud niet van de Staat heeft overgenomen;&#13;
b. dat die wateren onderhield en waarvan dit onderhoud door de Staat of door een an&#13;
der openbaar lichaam is overgenomen.&#13;
5.5. Openbare onroerende zaken&#13;
Onroerende zaken die openbaar zijn, met uitzondering van de stranden der zee, worden,&#13;
wanneer zij door een openbaar lichaam worden onderhouden, vermoed eigendom van dat&#13;
openbare lichaam te zijn (art. 5 : 28, lid 1). Hieruit volgt dat openbare onroerende zaken&#13;
voorkomen die niet door een openbaar lichaam worden onderhouden en dat een particulier&#13;
eigenaar kan zijn van een openbare onroerende zaak.&#13;
Het vermoeden werkt niet tegenover hem van wie het onderhoud is overgenomen (lid&#13;
2). Deze die een particulier kan zijn, verkeert dus in bewijsrechtelijk opzicht op gelijke&#13;
voet als het openbare lichaam.&#13;
6. GRENSGEBIED&#13;
In het grensgebied van twee erven ligt de grens. Is de loop daarvan onzeker, dan is het&#13;
grensgebied tevens een onzekerheidsgebied (zie art. 5 : 47, boven). Bij het bepalen van de grens kan de rechter naar gelang van de omstandigheden dat gebied verdelen dan wel het&#13;
in zijn geheel aan een der eigenaars toewijzen (c.q. met schadevergoeding voor de andere&#13;
eigenaar, art. 5 : 47, lid 3).&#13;
6.1. Afpalen en afsluiten erf&#13;
Bestaat geen onzekerheid omtrent de loop van de grens (zie zojuist), dan kan de eigenaar&#13;
van een erf te allen tijde van de eigenaar van het aangrenzende erf vorderen dat op de&#13;
grens van hun erven behoorlijk waarneembare afpalingstekens gesteld of de bestaande zo&#13;
nodig vernieuwd worden. De eigenaars dragen in de kosten hiervan voor gelijke delen bij&#13;
(art. 5 : 46).&#13;
De eigenaar van een erf is bevoegd dit af te sluiten (art. 5 : 48). In het grensgebied&#13;
staat dan (bij voorbeeld) een muur of een hek. Anders dan bij het zojuist genoemde zichtbaar&#13;
maken van de grens in het terrein heeft de afsluiting gevolgen voor genot en gebruik&#13;
van de aangrenzende en zelfs van andere nabije erven.&#13;
6.2. Scheidsmuur&#13;
Is de afsluiting ondoorzichtig, dan is zij een muur. Deze is bij voorbeeld vervaardigd van&#13;
steen of hout (art. 5 : 43). Een muur op de grens is een scheidsmuur. Ieder der eigenaars&#13;
van aangrenzende erven, geen van beide openbare weg of openbaar water zijnde (lid 2),&#13;
in een aaneengebouwd gedeelte van een gemeente, kan te allen tijde vorderen dat de andere&#13;
eigenaar ertoe meewerkt, dat een dergelijke muur van twee meter hoogte wordt opgericht,&#13;
voor zover een verordening of een plaatselijke gewoonte de wijze of hoogte der&#13;
afscheiding niet anders regelt. De eigenaars dragen in de kosten van de afscheiding voor&#13;
gelijke delen bij (art. 5 : 49, lid 1). De aanwezigheid van een scheidsmuur heeft voor de&#13;
eigenaar van het aangrenzende erf allerlei gevolgen, waarvan een aantal aanstonds aan de&#13;
orde komt. De bouwkosten kunnen aanzienlijk zijn, terwijl de andere eigenaar weinig of&#13;
geen baat van de muur heeft.&#13;
De vrijstaande scheidsmuur, c.q. hek of heg is gemeenschappelijk eigendom en mandelig&#13;
(art. 5 : 62, lid 1), evenals de scheidsmuur die twee gebouwen of werken gemeen&#13;
hebben (lid 2). Dit brengt onderhoudsverplichtingen en bijbehorende kosten voor de beide&#13;
eigenaars mee (art. 5 : 65). Beide eigenaren mogen tegen de scheidsmuur aanbouwen en&#13;
daarin tot op de helft der dikte werken aanbrengen, mits zij aan de muur en aan de&#13;
door de buur bevoegdelijk daarmee verbonden werken geen nadeel toebrengen (art. 5 :&#13;
67, lid 1); met het oog op dit laatste kan die buur vooraf deskundigheid inroepen (lid 2).&#13;
Beide eigenaars mogen op de muur tot op de helft der dikte een goot aanleggen, mits het&#13;
water niet op het erf van de ander uitloost (art. 5 : 68). Deze onderhouds- en inrichtingsbepalingen&#13;
vinden geen toepassing voor zover de eigenaars het genot, het gebruik en het&#13;
beheer bij overeenkomst regelen c.q. de kantonrechter een dergelijke regeling heeft getroffen&#13;
(art. 5 : 69 jo art. 3 : 168). Opvallend is dat de inrichting bezwaarlijk in die regeling&#13;
onder te brengen lijkt. 6.3. Watergang als grensgebied&#13;
De grens van twee erven kan in de lengterichting onder een niet bevaarbaar stromend water,&#13;
een sloot, gracht of dergelijke watergang doorlopen. Die watergang is dan het of, beter,&#13;
een grensgebied. Beide eigenaren hebben met betrekking tot die watergang in zijn&#13;
gehele breedte dezelfde bevoegdheden en verplichtingen als een mede-eigenaar (art. 5 :&#13;
59, lid 1; verg. de vrijstaande scheidsmuur, art. 5 : 62, die bovendien mandelig). ledere&#13;
eigenaar is alleen-eigenaar van zijn zijde, van de watergang tot aan de grens, maar gezamenlijk&#13;
gedragen zij zich met betrekking tot de watergang als waren zij mede-eigenaren.&#13;
Hieruit blijkt reeds een merkwaardige formulering. De uitoefening van de functies gebruik,&#13;
beheer en inrichting kan een kwestie zijn van vanzelfsprekendheid, redelijkheid en&#13;
billijkheid, plaatselijke gewoonte en/of regeling bij overeenkomst. Bestemming staat&#13;
apart, de bepaling heeft immers betrekking op een blijvend onbevaarbare watergang. Wat&#13;
beschikking betreft, geldt dat nog sterker, wanneer wij denken aan het dempen van de&#13;
watergang, want dan is de bepaling in het geheel niet meer van toepassing. De bepaling&#13;
zelf verplicht nog iedere eigenaar de op zijn erf gelegen kant van het water, de sloot, de&#13;
gracht of de watergang te onderhouden (art. 5 : 59, lid 1, laatste zin). Deze eigenaar is&#13;
ook gerechtigd en verplicht hetgeen tot onderhoud uit de watergang wordt verwijderd,&#13;
voor zijn deel op zijn erf te ontvangen (art. 5 : 59, lid 2). Deze onderhouds- en afvalregeling,&#13;
eigenlijk een onderhoudsbepaling in twee regels, wijst meer in de richting van eenzijdigheid&#13;
(ieder de watergang aan zijn zijde van de grens) dan op gemeenschappelijkheid.&#13;
Het lijkt mij dan ook dat de bevoegdheden en verplichtingen als van een medeeigenaar&#13;
in de eerste plaats betrekking hebben op het gebruik van de watergang. Het gebruik&#13;
door de ene eigenaar kan dan meer onderhoud van de gehele watergang&#13;
noodzakelijk maken dan het gebruik door de ander. Het kan zelfs letterlijk diens kant aantasten,&#13;
juist die kant die hij, de niet-gebruiker (zie weer lid 1, laatste zin) moet onderhouden.&#13;
De wetgever heeft ook wel aan allerlei gedacht en maakt een door de eigenaars&#13;
overeengekomen afwijkende regeling ook bindend voor hun rechtverkrijgenden (art. 5 :&#13;
59, lid 3). De afwijking moet er een zijn van de zojuist genoemde onderhoudsverplichtingen&#13;
(lid 1, laatste zin en lid 2). De regeling heeft haar plaats in het verbintenissenrecht en&#13;
verhoudt zich tot de twee eigendomsrechten als, bij voorbeeld, de erfpachtvoorwaarden&#13;
tot de grondeigendom en tot de erfpacht. Opmerkelijk is dat, anders dan in artikel 5 : 59&#13;
(mandeligheid), in het artikel niet wordt verwezen naar artikel 3 : 168 dat een regeling&#13;
door de kantonrechter op verzoek van een der eigenaren mogelijk zou maken.&#13;
6.4. Beplanting dichtbij grens&#13;
Ten aanzien van beplanting is het grensgebied een strook ter weerszijden van de grens op&#13;
een afstand daarvan van twee meter voor bomen en van een halve meter voor heesters en&#13;
heggen, tenzij ingevolge een verordening of een plaatselijke gewoonte een kleinere afstand&#13;
is toegelaten (art. 5 : 42, lid 2). Het is niet geoorloofd in dat grensgebied bomen tot&#13;
voorbij het midden van de voet (lid 2) dan wel heesters of heggen te hebben, tenzij de eigenaar&#13;
daartoe toestemming heeft gegeven of het aangrenzende erf een openbare weg of&#13;
een openbaar water is (art. 5 : 42, lid 1). Aan de toestemming worden geen eisen gesteld.&#13;
De vorm kan dus lopen van de vestiging van een erfdienstbaarheid terzake via een schriftelijke toestemming en een uitdrukkelijke mondelinge toestemming tot een gedogen (zie&#13;
nog onder 6.5). In principe kan een eigenaar juist binnen de grens van zijn erf boomstammen&#13;
hebben, zodat de takken zich boven de openbare weg of het openbare water bevinden.&#13;
Is er een scheidsmuur tussen de erven (art. 5 : 49 jo 43), dan kan de nabuur zich niet&#13;
verzetten tegen de aanwezigheid van bomen, heesters of heggen die niet hoger reiken dan&#13;
die muur (art. 5 : 42, lid 3). Hieruit volgt dat in een aaneengebouwd gebied verzet tegen&#13;
beplanting te dicht bij de grens door de nabuur beantwoord zou kunnen worden met de&#13;
vordering tot oprichting van een scheidsmuur die voor de helft door de ander moet worden&#13;
betaald (art. 5 : 49).&#13;
Er kan schadevergoeding worden gevorderd ter zake van de ongeoorloofde aanwezigheid&#13;
van beplantingen. Die vergoeding zal gewoonlijk in natura zijn, dus op kappen en&#13;
snoeien gericht. Het kan daarbij alleen om schade gaan, ontstaan na het tijdstip waartegen&#13;
tot opheffing van de toestand is aangemaand (art. 5 : 42, lid 4). De eigenaar die te lang de&#13;
beplanting gedoogd heeft, heeft daardoor zijn buur het recht gegeven de beplanting tot&#13;
een bepaalde omvang te handhaven. (Vergelijk verjaring en rechtsverwerking).&#13;
Indien een nabuur wiens beplantingen over eens anders erf heenhangen, ondanks aanmaning&#13;
van de eigenaar van dit erf, nalaat het overhangende te verwijderen, kan laatstgenoemde&#13;
eigenmachtig het overhangende wegsnijden en het zich toeëigenen (art. 5 : 44,&#13;
lid 1). Aan de aanmaning worden geen eisen gesteld. Een aangetekende brief lijkt mij ten&#13;
minste aan te bevelen om een latere actie tot schadevergoeding wegens onbevoegdelijk&#13;
kappen te vermijden. Opvallend is dat de wetgever nooit gekozen heeft voor de mogelijkheid&#13;
tot verwijdering of het doen verwijderen op kosten van de eigenaar van het erf waar&#13;
de beplantingen wortelen.&#13;
Degene op wiens erf wortels van een ander erf doorschieten, mag deze voor zover ze&#13;
doorgeschoten zijn, weghakken en ze zich toeëigenen (art. 5 :44, lid 2). Ter zake van&#13;
wortels geldt het vereiste van voorafgaande aanmaning dus niet. Dit doet de vraag rijzen&#13;
of de weghakkende eigenaar niet onzorgvuldig zou kunnen handelen, wanneer hij zonder&#13;
enig overleg met de andere eigenaar zodanig te werk gaat dat de stabiliteit van de boom&#13;
in kwestie op het spel kan komen te staan. (Vergelijk misbruik van recht).&#13;
Vruchten die van de bomen van een erf op een naburig erf vallen, behoren aan degene&#13;
aan wie de vruchten van dit laatste erf toekomen (art. 5 : 45). Onder vallen mag niet mede&#13;
worden verstaan vallen als gevolg van speciale activiteit door de vruchttrekker op het ontvangende&#13;
erf. Die vruchttrekker verkrijgt dus de eigendom van de vruchten van de gewassen&#13;
en andere beplantingen op zijn gebruiksobject zoals hij die door zijn werkzaamheden&#13;
oogst of die spontaan vallen, alsmede van de vruchten van bomen op naburige erven,&#13;
die spontaan op zijn gebruiksobject vallen.&#13;
6.5. Vensters en balkons dichtbij grens&#13;
Ten aanzien van vensters of andere muuropeningen, dan wel balkons of soortgelijke werken&#13;
geldt een grensgebied, zijnde een strook van twee meter breed langs de grenslijn. Die&#13;
afstand wordt gemeten rechthoekig uit de buitenkant van de muur daar, waar de opening&#13;
is gemaakt, of uit de buitenste naar het naburige erf gekeerde rand van het vooruitspringende&#13;
werk tot aan de grenslijn der erven of de muur. Tenzij de eigenaar van het naburige erf daartoe toestemming heeft gegeven, is het niet geoorloofd in dat grensgebied die objecten&#13;
te hebben, voor zover deze op dit erf uitzicht geven (art. 5 : 50, lid 1 en 3). Aan de&#13;
toestemming wordt geen vereiste gesteld (zie weer boven bij 6.4). Zo kan de toestemming&#13;
voor de eigenaar met het uitzicht een persoonlijk recht betekenen en overgaan op een verkrijger&#13;
van het erf onder bijzondere titel (art. 6 : 251); het resultaat benadert dan dat van&#13;
de vestiging van een erfdienstbaarheid. Zonder toestemming is de aanwezigheid van de&#13;
genoemde objecten in het omschreven grensgebied geoorloofd, voor zover deze geen uitzicht&#13;
op het naburige erf geven. Enigszins ten overvloede, doch daarmee niet overbodig,&#13;
is de bepaling dat in de bedoelde muren steeds lichtopeningen mogen worden gemaakt,&#13;
mits zij van vaststaande en ondoorzichtige vensters worden voorzien (art. 5 : 51).&#13;
De nabuur kan zich niet verzetten tegen de aanwezigheid van de objecten (openingen&#13;
of werken), indien zijn erf een openbare weg of een openbaar water is, indien zich tussen&#13;
de erven openbare wegen of openbare wateren bevinden of indien het uitzicht niet verder&#13;
reikt dan tot een muur binnen twee meter van het object (art. 5 : 50, lid 2). De eigenaar&#13;
van de openbare weg of van het openbare water kan een openbaar lichaam zijn of een&#13;
particulier. Een pad of sloot aan de grens van het in dit verband naburige erf kan zelfs een&#13;
openbare bestemming hebben. Die weg of dat water lijken dan op een dienend erf in erfdienstbaarheidsverband.&#13;
Dergelijke wegen of wateren tussen de erven zijn dan smaller&#13;
dan twee meter (zie lid 1) en zouden als vanzelve de eigenaar van het aangrenzende erf&#13;
de bevoegdheid geven dichter bij de grens van zijn erfde openingen of werken te hebben.&#13;
De bepaling brengt echter mee dat reeds de enkele aanwezigheid van een veel smallere&#13;
openbare weg of openbaar water het de eigenaar van het erf aan de andere zijde van de&#13;
weg of van het water onmogelijk maakt zich tegen de uitzicht gevende werken te verzetten.&#13;
Uitzicht op de muur op het naburige erf binnen twee meter betekent voor de eigenaar&#13;
daarvan geen enkel nadeel. Soms zou laatstgenoemde kunnen denken aan de vordering&#13;
tot medewerking aan de oprichting van een scheidsmuur van twee meter hoogte (art. 5 :&#13;
49). Nu nog de betekenis van 'zich verzetten'. Die is in het uiterste geval de instelling van&#13;
een vordering uit onrechtmatige daad (art. 6 : 162) teneinde de nabuur veroordeeld te zien&#13;
tot het ondoorzichtig maken van de opening. Bedoeld is waarschijnlijk de eerste stap in&#13;
die richting, de aanmaning tot opheffing van de ongeoorloofde toestand (vgl. art. 5 : 50,&#13;
lid 5, zie onder).&#13;
De geoorloofde openingen of werken blijven geoorloofd, ook nadat de erven hun&#13;
openbare bestemming hebben verloren of de muur is gesloopt (art. 5 : 49, lid 2, slot). De&#13;
bepaling voorkomt dat de eigenaar de bestemming verandert of de muur sloopt om zijn&#13;
nabuur te kunnen dwingen het uitzicht ongedaan te maken. Het lijkt er op dat de wet een&#13;
blijvende erfdienstbaarheid schept op grond van een bepaalde feitelijke - en/of rechtstoestand.&#13;
Wanneer de nabuur als gevolg van verjaring geen wegneming van een opening of werk&#13;
meer kan vorderen, is hij verplicht binnen een afstand van twee meter daarvan geen gebouwen&#13;
of werken aan te brengen die de eigenaar van het andere erf onredelijk zouden&#13;
hinderen, behoudens voor zover zulk een gebouw of werk zich daar reeds op het tijdstip&#13;
van de voltooiing van de verjaring bevond (art. 5, 50, lid 4). Door de verjaring is het andere&#13;
erf als het ware heersend erf geworden, er is een wettelijke erfdienstbaarheid met als&#13;
inhoud een niet doen.&#13;
De ongeoorloofde toestand kan de eigenaar van het erf op veroordeling tot schadevergoeding&#13;
komen te staan. Het gaat daarbij om schade, ontstaan na het tijdstip waartegen opheffing van die toestand is aangemaand (art. 5 : 50, lid 5). Die schadevergoeding zal&#13;
gewoonlijk in natura luiden, het ondoorzichtig maken van de opening; het licht valt dan&#13;
binnen, maar men kan niet naar buiten kijken (matglas). De schade, geleden vóór de aanmaning&#13;
en dus niet in aanmerking komend voor vergoeding, bestond in het zich bespied&#13;
wanen, vrees voor inbreuk op de persoonlijke levenssfeer.&#13;
6.6. Bouwen over grens&#13;
Is een gebouw of werk ten dele op, boven of onder het erf van een ander gebouwd c.q. is&#13;
het na verloop van tijd daarover gaan overhellen en zou de eigenaar van het gebouw of&#13;
werk door wegneming van het uitstekende gedeelte onevenredig veel zwaarder benadeeld&#13;
worden dan de eigenaar van het erf door handhaving daarvan, dan kan de eigenaar van&#13;
het gebouw of werk te allen tijde vorderen dat hem tegen schadeloosstelling een erfdienstbaarheid&#13;
tot het handhaven van de bestaande toestand wordt verleend of, ter keuze&#13;
van de eigenaar van het erf, een daartoe benodigd gedeelte van het erf wordt overgedragen&#13;
(art. 5 : 54, lid 1 en 2). De bepaling geldt niet voor een gebouw of werk, hoe klein&#13;
ook, dat zich geheel op, boven of onder het erf van een ander bevindt; dat wordt nagetrokken&#13;
en is eigendom van de grondeigenaar. Zij geldt wel, wanneer dit gebouw of werk&#13;
boven of onder de grond van de ander is verbonden met een gebouw of werk op het eigen&#13;
erf. Het overhellen van het gebouw of werk over de grens doet een recht ontstaan. De&#13;
vraag is of de eigenaar van het andere erf eisen mag stellen omtrent bouw of aanleg of&#13;
maatregelen mag eisen wanneer het overhellen een aanvang neemt of genomen heeft. De&#13;
schade ligt in de toepassing van deze bepaling en de schadevergoeding in het nemen van&#13;
de benodigde bouwkundige maatregelen; de onrechtmatigheid laat zich soms misschien&#13;
niet kennen (art. 6 : 162). Handhaving van het uitstekende gedeelte doet zich reeds voor,&#13;
indien de eigenaar van het andere erf de wegneming niet vordert. De eigenaar van het gebouw&#13;
of werk kan dan gewoon wachten. Hij is niet te kwader trouw (zie onder, lid 3), dus&#13;
kan gedacht worden aan het ontstaan van de erfdienstbaarheid tot het handhaven van de&#13;
bestaande toestand door verjaring. Hij kan zelf het initiatief nemen of wachten tot de eigenaar&#13;
van het andere erf van hem de wegneming vordert. Verlening van een erfdienstbaarheid&#13;
op vordering lijkt een contradictio in terminis; de overeenkomst van verlening is&#13;
immers gebaseerd op wilsovereenstemming van partijen. Juister ware vestiging op basis&#13;
van een rechterlijk vonnis, dat de eigenaar van het gebouw of werk in de openbare registers&#13;
kan doen inschrijven. Ook de schadeloosstelling duidt niet op vrijwilligheid aan de&#13;
zijde van de eigenaar van het andere erf. Zij laat zich duidelijk van een prijs onderscheiden&#13;
en zal wel in opdracht van de rechter door deskundigen worden bepaald (vergelijk&#13;
onteigening). De eigenaar van het andere erf kan overdracht van een gedeelte van zijn erf&#13;
aan de eigenaar van het gebouw of erf als het minste van twee kwaden beschouwen. Er is&#13;
geen prijs, maar een schadeloosstelling (zie zojuist), want er is geen koopovereenkomst,&#13;
maar een rechterlijk vonnis.&#13;
Het bovenstaande is niet van toepassing, indien dit voortvloeit uit een op de wet of&#13;
rechtshandeling gegronde verplichting tot het dulden van de bestaande toestand of indien&#13;
de eigenaar van het gebouw of werk ter zake van de bouw of zijn verkrijging kwade&#13;
trouw of grove schuld verweten kan worden (art. 5 : 54, lid 3). Bij de wet zouden we kunnen&#13;
denken aan een overhellende scheidsmuur (art. 5 : 49), bij de rechtshandelingen aan een kwalitatieve verplichting (art. 6 : 252) of aan een erfdienstbaarheid, niet door verjaring&#13;
ontstaan, alsmede aan allerlei vormen van toestemming van de kant van de eigenaar&#13;
van het andere erf. De bouwer is te kwader trouw wanneer zijn kennis omtrent de ligging&#13;
van de grens niet overeenkomt met die van een serieuze raadpleger van de grondregistratie&#13;
(kadaster en openbare registers) en/of hij niet voldoende moeite heeft gedaan, al dan&#13;
niet in overleg met de eigenaar van het andere erf, die grens in het terrein zichtbaar te maken.&#13;
Bij grove schuld zullen grote onzorgvuldigheden en onnauwkeurigheden bij de uitvoering&#13;
van de bouw passen zoals slecht meetwerk of tekortschietende fundering (leidend&#13;
tot overhelling). Dat het bovenstaande niet van toepassing is, wil in het geval van kwade&#13;
trouw of grove schuld zeggen dat de eigenaar van het andere erf wegneming (afbraak,&#13;
amotie) kan vorderen met mogelijk zeer groot nadeel voor de bouwer. Deze kan nog&#13;
trachten via onderhandelingen met die eigenaar tot de verlening van een erfdienstbaarheid&#13;
te komen of tot de koop van de ondergrond van zijn gebouw of werk, maar daarin is zijn&#13;
onderhandelingspositie niet sterk; maakt de eigenaar van het andere erf echter misbruik&#13;
van omstandigheden (art. 3 : 44, lid 1 en 4; afhankelijkheid), dan is de overeenkomst vernietigbaar.&#13;
6.7. Bouwvalligheid aan grens&#13;
Indien door een dreigende instorting van een gebouw of werk een naburig erf in gevaar&#13;
wordt gebracht, kan de eigenaar van dat erf te allen tijde vorderen dat maatregelen worden&#13;
genomen teneinde het gevaar op te heffen (art. 5 : 55). De eigenaar van het gebouw&#13;
of het werk zal aansprakelijk zijn, wanneer het gevaar zich verwezenlijkt (onrechtmatige&#13;
daad, art. 6 : 174). Hij is dan aansprakelijk voor de schade, niet voor de gevaarlijke toestand.&#13;
Zou hij veroordeeld worden tot schadevergoeding in natura, dan zou dat puinruimen&#13;
en esthetisch herstel betekenen, al dan niet in het kader van nieuwbouw of&#13;
ingrijpende reparatie. De onderhavige bepaling houdt een vordering tot preventie van&#13;
schade in, ook een prestatie in natura (een doen), doch minder ingrijpend, minder duur en&#13;
mogelijk minder esthetisch.&#13;
7. GEBRUIK EN VRUCHTTREKKING&#13;
Het staat de eigenaar met uitsluiting van een ieder vrij van de zaak gebruik te maken, mits&#13;
dit gebruik niet strijdt met rechten van anderen en de op wettelijke voorschriften en regels&#13;
van ongeschreven recht gegronde beperkingen daarbij in acht worden genomen (art. 5 : 1 ,&#13;
lid 2 voor alle zaken). Rechten van anderen zijn beperkte (zakelijke) rechten op het erf en&#13;
de eigendom en beperkte rechten op naburige erven, alsmede persoonlijke rechten (huur,&#13;
pacht, bruikleen) op het erf en op naburige erven. Die anderen kunnen nu eens uit wanprestatie,&#13;
dan weer uit onrechtmatige daad tegen de eigenaar ageren. De wettelijke voorschriften&#13;
hebben meestal betrekking op de in deze beschouwing behandelde regeling van&#13;
de verhouding tussen de eigenaren (en gebruikers) van onroerende zaken. Regels van ongeschreven&#13;
recht verwijzen naar misbruik van recht en ander onzorgvuldig gebruik van&#13;
de zaak. De bevoegdheid van de eigenaar van de grond om deze te gebruiken, omvat de bevoegdheid&#13;
tot gebruik van de ruimte boven en onder de oppervlakte (art. 5 : 21, lid 1). De&#13;
wijze en de intensiteit van het gebruik hangt af van de mogelijkheden, de ambitie en de&#13;
fantasie van de eigenaar. Zo zou iemand op relatief grote hoogte een enorme schotelantenne&#13;
kunnen oprichten. Het gebruik van de ruimte boven en onder de oppervlakte is aan&#13;
anderen toegestaan, indien dit zo hoog boven of zo diep onder de oppervlakte plaats&#13;
vindt, dat de eigenaar geen belang heeft zich daartegen te verzetten (art. 5 : 21, lid 2). De&#13;
gebruiksmogelijkheden van anderen hangen dus weer sterk af van de specifieke kenmerken&#13;
en omstandigheden van de eigenaar. Hierbij denk ik even aan een op een naburig erf&#13;
verankerd luchtschip voor reclamedoeleinden dat zich hoog boven het erf bevindt. De regeling&#13;
van het gebruik - van de eigenaar en van anderen - is niet van toepassing op de&#13;
bevoegdheid tot vliegen (art. 5 : 21, lid 3). Dat vliegen kent zijn eigen regelgeving, ook&#13;
waar het dat met sproeivliegtuigjes in de landbouw betreft.&#13;
De eigenaar van de zaak wordt, behoudens rechten van anderen, eigenaar van de afgescheiden&#13;
vruchten (art. 5 : 1, lid 3 voor alle zaken). Anderen kunnen het recht van vruchttrekking&#13;
hebben, te weten beperkte (zakelijke) gerechtigden, huurders, pachters en&#13;
bruikleners. Zij ontlenen hun recht aan de eigenaar. Vruchten die van de bomen op een&#13;
naburig erf op het erf vallen, behoren aan hem wie de vruchten van dit laatste toekomen&#13;
(art. 5 : 45), dus aan de eigenaar c.q. de vruchttrekker krachtens beperkt of persoonlijk&#13;
recht.&#13;
7.1. Gebruik van de zaak door anderen&#13;
Wanneer het voor het verrichten van werkzaamheden ten behoeve van een onroerende&#13;
zaak noodzakelijk is van een andere onroerende zaak tijdelijk gebruik te maken, is de eigenaar&#13;
van deze zaak gehouden dit na behoorlijke kennisgeving en tegen schadeloosstelling&#13;
toe te staan, tenzij er voor deze eigenaar gewichtige redenen bestaan dit gebruik te&#13;
weigeren of tot een later tijdstip te doen uitstellen (art. 5 : 56). Onder genoemde voorwaarden&#13;
kunnen eigenaren eikaars onroerende zaak gebruiken. Gewoonlijk zal het gaan&#13;
om onderhoudswerkzaamheden of om bouw, waarbij bereikbaarheid via het aangrenzende&#13;
erf het meest voor de hand ligt. Gebruikt wordt het woord 'onroerende zaak', niet&#13;
'erf'. Soms zal de benadering van een gebouw moeten geschieden via een dak, balkon of&#13;
venster van een opstal op het andere erf. De eigenaar die de werken laat uitvoeren, kondigt&#13;
per brief of mondeling duidelijk zijn bedoelingen aan zijn buurman-eigenaar aan en&#13;
kan vervolgens diens erf doen betreden, diens huis doen binnengaan, eventueel steigermateriaal&#13;
doen aanbrengen. In het algemeen moet een en ander worden toegestaan en&#13;
gaat het nog alleen om de hoegrootheid van de schadeloosstelling. Soms zal deze door de&#13;
rechter moeten worden bepaald, die daarvoor een commissie van deskundigen zal instellen.&#13;
Gewichtige redenen kunnen gelegen zijn in de kenmerken van de onroerende zaak,&#13;
bij voorbeeld aanwezigheid van constructies die niet bestand zijn tegen het bouwkundige&#13;
geweld, of in activiteiten die zich op het erf of in de opstal afspelen. De gewichtige redenen&#13;
lijken op overmacht, gegeven de omstandigheden kan het dulden van de werkzaamheden&#13;
van de eigenaar van de aangrenzende zaak niet worden verlangd. Na een&#13;
rechtsgeding in meer instanties kan in het uiterste geval blijken dat noodzakelijke werkzaamheden&#13;
in het geheel niet kunnen worden uitgevoerd. Uit een en ander volgt dat het gebruik van en dus de waarde van een onroerende zaak mede bepaald wordt door de mogelijkheden&#13;
van de aangrenzende zaak gebruik te maken. Die waarde kan verminderen&#13;
door latere inrichting van laatstgenoemde zaak. Ik denk nog even aan de mogelijkheid&#13;
van een actie tegen de verlening van een bouwvergunning op dat aangrenzende erf, maar&#13;
kan de kans op succes vooralsnog niet beoordelen.&#13;
Is een voorwerp of een dier anders dan door opzet of grove nalatigheid van de eigenaar&#13;
op de grond van een ander terecht gekomen, dan moet de eigenaar van de grond hem op&#13;
zijn verzoek toestaan het voorwerp of het dier op te sporen en weg te voeren (art. 5 : 23,&#13;
lid 1). Is opzet of grove nalatigheid in het spel en is er (dus) geen toestemming, dan zou&#13;
het betreden van het erf door de eigenaar van het voorwerp of het dier onrechtmatig zijn.&#13;
Eventueel door het voorwerp of het dier of door de eigenaar daarvan aangerichte schade&#13;
is onrechtmatig geschied. Kan deze eigenaar zijn verzoek niet doen wegens afwezigheid&#13;
van de grondeigenaar, dan zal hij gewoonlijk ongeautoriseerd opsporen en afvoeren en&#13;
zich eventueel met succes op een vorm van overmacht kunnen beroepen. De bij de opsporing&#13;
en wegvoering aangerichte schade moet door de eigenaar van het voorwerp of het&#13;
dier aan de eigenaar van de grond worden vergoed. Voor de vordering heeft laatstgenoemde&#13;
een retentierecht op het voorwerp of het dier (art. 5 : 23, lid 2). Dit veronderstelt&#13;
dat hij de macht over het voorwerp of het dier heeft verkregen voordat dat het erf heeft&#13;
verlaten. Bij retentierecht op een dier komt dikwijls nog veel kijken. Soms zal het zelfs in&#13;
een gespecialiseerd pension moeten worden ondergebracht en zullen de kosten daarvan&#13;
op de eigenaar van het dier verhaald moeten worden.&#13;
7.2. Niet afgesloten erf&#13;
Wanneer een erf niet is afgesloten, mag ieder er zich op begeven, tenzij de eigenaar schade&#13;
of hinder hiervan kan ondervinden of op duidelijke wijze kenbaar heeft gemaakt, dat&#13;
het verboden is zonder zijn toestemming zich op het erf te bevinden, een en ander onverminderd&#13;
hetgeen omtrent openbare wegen is bepaald (art. 5 : 22). Tot op zekere hoogte&#13;
heeft plaatsing van een bord met het opschrift 'VERBODEN TOEGANG' hetzelfde effect&#13;
als afsluiting van het erf. Derden die zich op het erf begeven, plegen een onrechtmatige&#13;
daad jegens de eigenaar. Zij kunnen worden veroordeeld, behalve tot vergoeding van&#13;
eventueel aangerichte schade, tot betaling van een dwangsom na nieuwe grensoverschrijdingen.&#13;
Een en ander vooronderstelt constatering van schending en zekerheid omtrent de&#13;
persoon van de schender. Ieder mag zich begeven op een niet afgesloten erf zonder verbodsbord,&#13;
mits hij geen schade of hinder veroorzaakt. Hiermede wordt enigszins ten overvloede&#13;
verwezen naar de onrechtmatige daad (art. 6 : 162, in het bijzonder lid 2). Het&#13;
schade- of hinderbegrip is tamelijk subjectief, afhankelijk van de persoon van de eigenaar&#13;
en de wijze waarop hij zijn erf gebruikt. Bovendien speelt de afstand van het woonhuis&#13;
tot de plaats waar de derde zich bevindt een rol, alsmede diens zichtbaarheid uit dat huis&#13;
of van de verblijfs- of werkplaats van de eigenaar uit. De bewoording van het artikel lijkt,&#13;
naast het dynamische 'zich begeven', het statische 'zich bevinden' toe te laten. De derde&#13;
mag het erf echter niet gebruiken, dus niet er zijn voertuig parkeren, zijn vee er weiden of&#13;
er overheen naar elders leiden, er oefeningen doen met zijn paard of hond. De vraag is of&#13;
hij zijn tent op het erf mag opslaan, afgezien van de publiekrechtelijke aspecten daarvan. Pleegt hij een onrechtmatige daad jegens de eigenaar, wanneer deze van het verblijf geen&#13;
schade of hinder kan ondervinden?&#13;
Wat de (zeldzame) particuliere openbare wegen betreft, zijn situaties denkbaar die de&#13;
eigenaar graag zou willen opheffen. Iemand heeft aan een dergelijke weg een verkooppunt&#13;
geïnstalleerd waar hij bij voorbeeld frites, ijs, souvenirs of goedkope kleding aanbiedt.&#13;
Zijn er verschillen tussen de privaatrechtelijke en de publiekrechtelijke openbaarheid?&#13;
7.3. Onrechtmatige wijze van gebruik&#13;
De eigenaar mag zijn zaak gebruiken, maar moet daarbij wel de op wettelijke voorschriften&#13;
en regels van ongeschreven recht gegronde beperkingen in acht nemen (zie art. 5 : 1 ,&#13;
lid 2). Hij mag gebruiken, maar niet op onrechtmatige wijze (art. 6 : 162). Het lijkt dan&#13;
ook overbodig concrete onrechtmatige daden te formuleren en de eigenaar de bevoegdheid&#13;
te ontzeggen die daden te verrichten. Toch heeft de wetgever dat gedaan.&#13;
De eigenaar van een erf mag niet in een mate of op een wijze die volgens art. 162 van&#13;
Boek 6 onrechtmatig is, aan eigenaars van andere erven hinder toebrengen zoals door het&#13;
verspreiden van rumoer, trillingen, stank, rook of gassen, door het onthouden van licht of&#13;
lucht of door het ontnemen van steun (art. 5 : 37). De voorbeelden van hinder horen in&#13;
een bepaling als deze niet thuis, doch in concrete rechtspraak; zij zijn dan ook aan klassieke&#13;
jurisprudentie ontleend (o.a. Hoge Raad 31 december 1937, NJ 1938, 517, Unitasarrest&#13;
over rumoer en trillingen).&#13;
De eigenaar van een erf dat aan een openbaar of stromend water grenst, mag van het&#13;
water gebruik maken tot bespoeling, tot drenking van vee of tot andere doeleinden, mits&#13;
hij daardoor aan eigenaars van andere erven geen hinder toebrengt in een mate of op een&#13;
wijze die volgens art. 162 van Boek 6 onrechtmatig is (art. 5 : 40, lid 1). Ook in deze bepaling&#13;
zijn de voorbeelden misplaatst. De eigenaar mag van het openbare of stromende&#13;
water gebruik maken, hij mag zelfs aan de andere eigenaren hinder toebrengen, maar de&#13;
mate of de wijze daarvan mag die hinder niet onrechtmatig doen zijn. Is het water openbaar,&#13;
dan mag de eigenaar van een daaraan grenzend erf het water slechts gebruiken, voor&#13;
zover de bestemming daarvan zich er niet tegen verzet (art. 5 : 40, lid 2); daarbij hoede&#13;
hij zich voor gebruik in onrechtmatige mate of op onrechtmatige wijze. Het kan bij voorbeeld&#13;
zijn dat de bestemming zich formeel of duidelijk beperkt tot die van viswater.&#13;
De eigenaar van een erf mag niet in een mate of op een wijze die volgens art. 162 van&#13;
Boek 6 onrechtmatig is, aan eigenaars van andere erven hinder toebrengen door wijziging&#13;
te brengen in de loop, hoeveelheid of hoedanigheid van over zijn erf stromend water of&#13;
van het grondwater, dan wel door gebruik van water dat zich op zijn erf bevindt en in&#13;
open gemeenschap staat met het water op eens anders erf (art. 5 : 39). De eigenaar mag&#13;
dus wijziging brengen in de loop, hoeveelheid of hoedanigheid van over zijn erf stromend&#13;
water of van het grondwater, zelfs de eigenaren van andere erven daarmee hinderen, doch&#13;
in beperkte mate. Hij mag dus betrekkelijk ingrijpende waterbouwkundige werken op zijn&#13;
erf doen uitvoeren en behoeft zich daarbij alleen te bekommeren om de gevolgen daarvan&#13;
stroomafwaarts. Hij mag ook het water op zijn erf dat in open gemeenschap staat met het&#13;
water op eens anders erf, gebruiken, mits hij dat water bij voorbeeld niet vervuilt of de&#13;
watermassa op het andere erf niet aanzienlijk vermindert. Lagere erven moeten het water ontvangen dat van hoger gelegen erven van nature afloopt&#13;
(art. 5 : 38). Hieruit volgt dat de aanleg van werken die concentratie van de waterloop&#13;
die het lagere erf treft, veroorzaakt, onrechtmatig is. Of het tot veroordeling van de&#13;
eigenaar van het hogere erf kan komen, hangt onder andere af van het antwoord op de&#13;
vraag of het lagere erf schade lijdt.&#13;
Een eigenaar is verplicht de afdekking van zijn gebouwen en werken zodanig in te&#13;
richten, dat daarvan het water niet op eens anders erf afloopt (art. 5 : 52, lid 1). Afloop&#13;
van water via gebouwen of werken is per definitie niet van nature. De eigenaar moet dus&#13;
goten hebben en het daarin komende water op het eigen erf opvangen dan wel in het&#13;
openbaar water leiden. Zelfs is afwatering op de openbare weg geoorloofd, indien zij niet&#13;
bij de wet of verordening verboden is (lid 2). We hebben in het bovenstaande reeds voordelen&#13;
ontmoet die de eigenaar van een erf aan een openbaar water of aan een openbare&#13;
weg van dat water of van die weg heeft. We zouden van openbare wegen en wateren kunnen&#13;
spreken als van dienende erven in erfdienstbaarheidsverband; de erfdienstbaarheid is&#13;
gecreëerd door een gezamenlijke operatie van de gever van het Burgerlijke Wetboek en&#13;
de overheden die de bevoegdheid hebben de hoedanigheid van openbaarheid aan weg of&#13;
water te hechten. Op te merken is nog dat de eigenaar van een erf mag afwateren op een&#13;
openbare weg die aan een particulier toebehoort.&#13;
Een eigenaar is verplicht er voor te zorgen dat geen water of vuilnis van zijn erf in de&#13;
goot van eens anders erf komt (art. 5 : 53). Deze verplichting zou waarschijnlijk niet bestaan&#13;
met betrekking tot water op een hoger gelegen erf dat van nature in de goot op een&#13;
lager gelegen erf van iemand anders terecht komt (zie boven, art. 5 : 38).&#13;
Van de artikelen 38, 39 en 40 van Boek 5 kan bij verordening worden afgeweken (art.&#13;
5:41). Een verordening kan dus bij voorbeeld inhouden dat lagere erven ook het water&#13;
dat niet van nature van hoger gelegen erven afloopt, moeten ontvangen (afwijking art.&#13;
38); dat bepaalde wijzigingen in het over particuliere erven stromende water verboden&#13;
zijn (afwijking art. 39); dat bepaalde doeleinden van gebruik van openbaar water aan de&#13;
eigenaren van daaraan grenzende erven verboden zijn (afwijking art. 40).&#13;
8. ONTSLUITING&#13;
Normaliter kan de eigenaar van een erf de openbare weg (of een openbaar water) bereiken&#13;
via een uitgang op zijn erf. In de landinrichting/ruilverkaveling behoort het toe te delen&#13;
erf een goede ontsluiting te hebben; een erfdienstbaarheid van weg of pad komt&#13;
slechts in het uiterste geval in aanmerking, een van haar nadelen is dat zij weldra aanleiding&#13;
geeft tot een conflict tussen de eigenaar van het heersend erf en die van het dienend&#13;
erf en het wordt als een algemeen landinrichtingsbelang gezien dergelijke conflicten te&#13;
vermijden.&#13;
Is er een erfdienstbaarheid van weg of pad, dan kan de eigenaar van het dienende erf&#13;
vorderen dat deze wordt gewijzigd of opgeheven (art. 5 : 78, lid 1 voor erfdienstbaarheden&#13;
in het algemeen). De rechter wijst de vordering toe (lid 2)&#13;
a. op grond van onvoorziene omstandigheden welke van dien aard zijn dat naar maatstaven&#13;
van redelijkheid en billijkheid ongewijzigde instandhouding van de erfdienstbaarheid&#13;
niet van de eigenaar van het dienende erf kan worden gevergd. We denken aan een aanzienlijke toeneming en intensivering van de activiteiten in de bedrijfstak waartoe de&#13;
eigenaar van het heersende erf behoort;&#13;
b. indien ten minste twintig jaren na het ontstaan van de erfdienstbaarheid zijn verlopen&#13;
en het ongewijzigd voortbestaan van de erfdienstbaarheid in strijd is met het algemeen&#13;
belang.&#13;
De rechter kan op vordering van de eigenaar van het dienende erf een erfdienstbaarheid&#13;
opheffen, indien de uitoefening daarvan onmogelijk is geworden of de eigenaar van&#13;
het heersende erf geen redelijk belang bij de uitoefening meer heeft, en het niet aannemelijk&#13;
is dat de mogelijkheid van uitoefening of het redelijk belang daarbij zal terugkeren&#13;
(art. 5 : 79). De uitoefening kan bij voorbeeld onmogelijk zijn geworden omdat de terreingesteldheid&#13;
de inzet van inmiddels veel zwaardere voertuigen niet verdraagt. Het redelijke&#13;
belang bij de uitoefening kan verloren zijn gegaan, doordat inmiddels de&#13;
ontwikkelingen een andere ontsluiting hebben doen ontstaan. In beide gevallen is niet of&#13;
nauwelijks tegenstand van de eigenaar van het heersende erf te verwachten.&#13;
De rechter kan op vordering van de eigenaar van het heersende erf de inhoud van een&#13;
erfdienstbaarheid, wanneer door onvoorziene omstandigheden de uitoefening blijvend of&#13;
tijdelijk onmogelijk is geworden of het belang van die eigenaar aanzienlijk is verminderd,&#13;
zodanig wijzigen dat de mogelijkheid van uitoefening of het oorspronkelijke belang&#13;
wordt hersteld, mits deze wijziging naar maatstaven van redelijkheid en billijkheid van de&#13;
eigenaar van het dienende erf kan worden gevergd (art. 5 : 80).&#13;
De voorbeelden van zojuist (ad art. 5 : 79) kunnen ook hier illustratief zijn. De wijziging&#13;
door de rechter kan de geldelijke consequenties van de in onbruik geraakte erfdienstbaarheid&#13;
van weg voor de eigenaar van het heersende erf in belangrijke mate reduceren&#13;
en een eventuele revalidatie van die weg in de toekomst mogelijk maken; in geval van&#13;
blijvend onmogelijk gebruik van de weg zou opheffing van de erfdienstbaarheid het&#13;
meest voor de hand te liggen. Het lijkt er op dat alleen de eigenaar van het dienende erf&#13;
opheffing kan vorderen (art. 5 : 79), al kan extreme wijziging tot opheffing naderen.&#13;
8.1. Noodweg&#13;
Heeft een erf geen behoorlijke toegang tot een openbare weg of een openbaar vaarwater,&#13;
dan kan de eigenaar van de eigenaars van de naburige erven te allen tijde aanwijzing van&#13;
een noodweg ten dienste van zijn erf vorderen tegen vooraf te betalen of te verzekeren&#13;
vergoeding van de schade welke hun door die weg wordt berokkend (art. 5 : 57, lid 1).&#13;
Dit is als het ware een kwaadschiks ontstaan van een erfdienstbaarheid via een rechterlijk&#13;
vonnis, waarbij de rechter ook rekening houdt met de belangen van de andere eigenaren&#13;
(zie lid 3). Indien zich na de aanwijzing onvoorziene omstandigheden voordoen, waardoor&#13;
de noodweg een grotere last aan de eigenaar van het erf veroorzaakt dan waarmee&#13;
bij het bepalen van de vergoeding (lid 1) was gerekend, kan de rechter het bedrag van de&#13;
vergoeding verhogen (lid 2). De noodweg kan op vordering van een onmiddellijk belanghebbende&#13;
eigenaar worden verlegd (wijziging plaatselijke omstandigheden, lid 4). De&#13;
weg vervalt, zodra hij niet meer nodig is (lid 5). We moeten hierbij denken aan een nieuwe&#13;
aansluiting op de openbare weg, een erfdienstbaarheid met een redelijke oplossing&#13;
voor de ontsluiting, samenvoeging van het ingesloten erf met een erf met verbinding met&#13;
de openbare weg. .2. Noodwaterleiding&#13;
De eigenaar van een erf die water dat elders te zijner beschikking staat, door een leiding&#13;
wil aanvoeren, kan tegen vooraf te betalen of te verzekeren schadevergoeding van de eigenaars&#13;
der naburige erven vorderen te gedogen dat deze leiding door of over hun erven&#13;
gaat (art. 5 : 58, lid 1). De noodzaak van de leiding is vaak veel minder sprekend dan van&#13;
de zojuist behandelde noodweg. Er is trouwens geen sprake van noodzaak, maar van wil.&#13;
Bovendien kan de watervoorraad elders ter beschikking van de eigenaar komen lang nadat&#13;
hij eigenaar van het erf in kwestie is geworden, terwijl anciënniteit in het zakenrecht&#13;
een belangrijke rol speelt. De overeenkomstige toepassing van artikel 57, leden 2 t/m 5&#13;
(art. 5 : 58, lid 2) lijkt niet wel overwogen. Er kunnen vele erven liggen tussen de watervoorraad&#13;
en het erf van de eigenaar, van een parallel met aansluiting op de openbare weg&#13;
is niet of nauwelijks sprake. Vervalt een noodweg zonder noodzaak (art. 5 : 57, lid 5), de&#13;
leiding zou moeten vervallen met het verklaarde einde van de wil van de eigenaar van de&#13;
watervoorraad en zeker met de opheffing van die voorraad c.q. de verplaatsing daarvan.&#13;
9. ERFDIENSTBAARHEDEN&#13;
In het voorafgaande kwamen enkele malen erfdienstbaarheden ter sprake. Meer in het algemeen&#13;
spelen zij een belangrijke rol, waar zij een toevoeging betekenen aan de eigendom&#13;
van het heersende erf en een belasting van de eigendom van het dienende erf. In een&#13;
volgende beschouwing komen zij in bredere zin aan de orde.</content><legacyfootnotes/><footnotes><footnote/></footnotes><auteurs>Mr. D.L. Rodrigues Lopes</auteurs><published>1993-07-01 00:00:00</published><modified>1992-04-27 00:00:00</modified><editiondate>1993-07-01</editiondate><htmlpath>https://denhollander.info/artikel/6084</htmlpath></article>
</articles></edition>
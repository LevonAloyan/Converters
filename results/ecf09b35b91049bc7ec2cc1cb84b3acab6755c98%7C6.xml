<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2015</searchword><id>12498</id><udhid>UDH:TvAR/12498</udhid><titel>De Europese Erfrechtverordening</titel><searchwords><searchword>TvAR 10/2015</searchword><searchword>UDH:TvAR/12498</searchword></searchwords><attachments><attachment><name>17620.pdf</name><extention>pdf</extention><url>https://denhollander.info/download/17620/ci</url></attachment></attachments><inleiding/><content>&lt;p&gt;17 Augustus jl. is de Europese Erfrechtvordering (ook wel genoemd: Erfvo) in werking getreden&lt;span class="superscript"&gt;.[1]&lt;/span&gt;&lt;/p&gt;&lt;p&gt;De Erfrechtverordening is van veel belang voor grensoverschrijdende nalatenschappen.&lt;/p&gt;&lt;p&gt;We spreken van grensoverschrijdende nalatenschappen als bestanddelen van nalatenschappen in meerdere landen zijn gelegen, de erfgenamen in een ander land wonen dan waar de overledene zijn gewone verblijfplaats had of de gewone verblijfplaats van de erflater en diens nationaliteit verschillen.&lt;/p&gt;&lt;p&gt;Dus als bijvoorbeeld een landbouwer uit Overijssel overlijdt en tot zijn nalatenschap een landbouw-&lt;br/&gt;bedrijf in Polen behoort, hebben we te maken met een grensoverschrijdende nalatenschap.&lt;/p&gt;&lt;p&gt;Als de landbouwer een langstlevende testament had met een rechtskeuze voor Nederlands recht, was het tot 17 augustus een vraag van Nederlands en Pools internationaal privaatrecht welk recht op de nalatenschap van toepassing is.&lt;/p&gt;&lt;p&gt;Een rechtskeuze voor Nederlands recht werd lang niet altijd elders in Europa erkend en een Nederlandse verklaring van erfrecht had in vele andere Europese landen geen betekenis.&lt;/p&gt;&lt;p&gt;Het gevolg hiervan was dat aan zo'n grensoverschrijdende nalatenschap veel papierwerk te pas kwam (vertalen, legalisaties, apostilles etc.).&lt;/p&gt;&lt;p&gt;Sinds 17 augustus jl. is dat in veel EU landen een stuk eenvoudiger geworden. De aangesloten landen (alle EU landen behalve Denemarken, Groot-Brittannië en Ierland) erkennen de rechtskeuze die in een ander aangesloten land gemaakt is. Op grond van art. 21 van de Erfvo kan de erflater een keuze maken voor het erfrecht van het land waarvan hij de nationaliteit heeft. Dus onze Nederlandse boer kan voor de vererving van zijn Poolse bedrijf, zelfs al woont hij in Polen, kiezen voor Nederlands recht.&lt;/p&gt;&lt;p&gt;Als hij geen keuze maakt is het recht van zijn gewone verblijfplaats van toepassing.[2] Dus wanneer de Overijsselse boer, die in Polen woont en geen testament heeft gemaakt, overlijdt is op zijn nalatenschap het Poolse recht van toepassing. &lt;/p&gt;&lt;p&gt;Terug naar het voorbeeld dat de Nederlandse boer een Nederlands testament heeft gemaakt, dat op grond van de Europese Erfrechtverordening in Polen erkend moet worden, zal dat in de praktijk ook werken? Gesteld de executeur van onze Nederlandse boer stapt naar een Poolse bank en wil de door erflater aangehouden bankrekening opheffen of het banktegoed opnemen. Kan dat zomaar? Hij heeft daarvoor een Europese verklaring van erfrecht nodig. Voor die Europese verklaring van erfrecht is een formulier ontwikkeld dat in alle EU talen vertaald is. Het is een (onderhands) formulier dat in Nederland door de notaris ingevuld, gedateerd en ondertekend wordt. Het is ook mogelijk dat de executeur naar de Poolse autoriteit (de in de Poolse Uitvoeringswet van de Erfvo aangewezen autoriteit) stapt. De Poolse autoriteit kan eveneens de Europese verklaring van erfrecht afgeven. Als er een testament met een rechtskeuze voor Nederlands recht is, zal de Poolse autoriteit in de Europese erfrechtverklaring het Nederlandse recht moeten toepassen. De invulling van het formulier geschiedt voornamelijk door het zetten van kruisjes. In elke taal is het formulier hetzelfde ingericht. De notaris/autoriteit geeft afschriften af van het formulier, die zes maanden geldig zijn. Na het verstrijken van de zes maanden moet aan de notaris/autoriteit een nieuw afschrift gevraagd worden.&lt;/p&gt;&lt;p&gt;Met dit afschrift kan de executeur naar de Poolse bank en de rekening opheffen. Kan het gemakkelijker?&lt;br/&gt;Het is echter de vraag of de Poolse bankemployé, en hetzelfde zal gelden voor de Duitse, Belgische of andere Europese bankbediende, weet wat een Europese erfrechtverklaring is en wat hij daar mee aan moet. Zo is het in veel Europese landen niet de notaris, maar bijvoorbeeld in Duitsland het Amtsgericht, dat de verklaring van erfrecht afgeeft. De bankbediende in Duitsland zal dus een gerechtelijk document verwachten.&lt;/p&gt;&lt;p&gt;Overigens blijft het nog altijd mogelijk voor een nationale verklaring van erfrecht te kiezen, dus in ons geval een Nederlandse verklaring van erfrecht in een notariële akte, maar dan houden we de eerder gesignaleerde uitvoeringsproblemen. Dat lijkt niet wenselijk en druist in tegen de harmonisering van het Europese internationale (erfrecht)privaatrecht.&lt;/p&gt;&lt;p&gt;De Europese erfrechtverklaring zal alleen kans van slagen hebben wanneer er praktisch mee omgegaan wordt, dat wil zeggen de nodige vertaalslagen maken, zowel letterlijk als juridisch (dat men bijv. in Polen weet wat een wettelijke verdeling is en in Duitsland dat een Nederlandse notaris de bevoegde autoriteit is).&lt;/p&gt;&lt;p&gt;Het belangrijkste is wellicht dat er ruchtbaarheid aan de Europese Erfrechtverordening en Europese erfrechtverklaring gegeven wordt. Deze﻿ kort en bondig is een poging daartoe.&lt;/p&gt;</content><legacyfootnotes/><footnotes><footnote>1 Verordening(EU) 650/2012.</footnote><footnote>2 Met een uitzondering voor het geval hij kennelijk nauwere banden met een andere staat heeft (art. 21 lid 2 Erfvo).</footnote></footnotes><auteurs>prof. mr. T.J. Mellema-Kranenburg</auteurs><published>2015-10-20 13:21:26</published><modified>2019-08-22 12:16:39</modified><editiondate>2015-10-20</editiondate><htmlpath>https://denhollander.info/artikel/12498</htmlpath></article>
</articles></edition>
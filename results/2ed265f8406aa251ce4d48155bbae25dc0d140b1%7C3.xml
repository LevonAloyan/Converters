<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2002</searchword><id>4652</id><udhid>UDH:TvAR/4652</udhid><titel>Koster-Gotlieb / Van der Es-Gotlieb c.s. (TvAR 2002/5127)</titel><searchwords><searchword>TvAR 10/2002</searchword><searchword>TvAR 2002/5127</searchword><searchword>UDH:TvAR/4652</searchword></searchwords><attachments><attachment><name>2002_nr 10_Rechtspraak_5127.pdf</name><extention>pdf</extention><url>https://denhollander.info/download/4597/ci</url></attachment></attachments><inleiding>[Pachtwet art. 36]&#13;
&#13;
Pachtovereenkomst 1974 van 0,44 ha&#13;
groenland voor 24 jaar.&#13;
1. De pachtopzegging door verpachter voldoet&#13;
niet aan de eisen van duidelijkheid en&#13;
ondubbelzinnigheid, waaraan een kennis-&#13;
geving ex art. 36 PW moet voldoen en kan&#13;
dus niet als een rechtsgeldige opzegging&#13;
worden aangemerkt. Pachtovereenkomst&#13;
dus van rechtswege verlengd tot 2004.&#13;
2. Pachtster vordert indeplaatsstelling van&#13;
haar zoon. Deze biedt wat betreft opleiding&#13;
en ervaring voldoende waarborgen voor&#13;
een behoorlijke bedrijfsvoering op een&#13;
perceeltje van deze omvang in het kader&#13;
van een (beperkt) schapenbedrijf.&#13;
Indeplaatsstelling niet schadelijk voor&#13;
algemene landbouwbelangen.&#13;
Op grond van de weinige door pachtster&#13;
desgevraagd nader verschafte gegevens&#13;
kan het hof niet tot het oordeel komen dat&#13;
de zoon in staat moet worden geacht zijn&#13;
schapenbedrijf met economisch oogmerk te&#13;
exploiteren, zodat er voor de indeplaatsstelling&#13;
van uit moet worden gegaan dat&#13;
zulks niet het geval is. Naar billijkheid moet&#13;
de vordering tot indeplaatsstelling worden&#13;
afgewezen.</inleiding><content>ARREST VAN 30 NOVEMBER 1999 IN DE&#13;
ZAAK VAN:&#13;
Engeliena Koster-Gotlieb, wonende te&#13;
Meedhuizen,&#13;
appellante,&#13;
procureur: mr P.C. Plochg,&#13;
tegen&#13;
1. Trijntje Harmke van der Es-Gotlieb,&#13;
wonende te Lelystad,&#13;
2. Hanna Geertje Goedegebuure-Gotlieb,&#13;
wonende te Swifterbant,&#13;
geïntimeerden,&#13;
procureur: mr J.M. Bosnak.&#13;
1 Het geding in eerste aanleg&#13;
Voor het procesverloop, de beslissing en de&#13;
gronden daarvoor in de procedure in eerste&#13;
aanleg wordt verwezen naar de inhoud van het&#13;
vonnis dat de pachtkamer van het kantongerecht&#13;
te Groningen op 1 april 1998 tussen partijen&#13;
– hierna ook te noemen Koster-Gotlieb&#13;
resp. Gotlieb c.s. – heeft gewezen; van dat&#13;
vonnis is een fotokopie aan dit arrest gehecht.&#13;
2 Het geding in hoger beroep&#13;
2.1 Koster-Gotlieb heeft bij exploot van 27 april&#13;
1998, hersteld bij exploot van 4 mei 1998, aan&#13;
Gotlieb c.s. aangezegd van het bovengenoemde&#13;
vonnis in hoger beroep te komen, met hun&#13;
dagvaarding voor de pachtkamer van dit hof.&#13;
2.2 Bij memorie van grieven heeft Koster-&#13;
Gotlieb drie grieven tegen het bestreden vonnis&#13;
aangevoerd en toegelicht, bewijs aangeboden,&#13;
producties in het geding gebracht en geconcludeerd&#13;
dat het hof bij arrest het vonnis&#13;
waarvan beroep zal vernietigen en, opnieuw&#13;
rechtdoende, voor zover mogelijk uitvoerbaar&#13;
bij voorraad:&#13;
1. de zoon van Koster-Gotlieb, Eltje Gerard&#13;
Koster, als pachter in de plaats zal stellen van&#13;
Koster-Gotlieb, zodat deze als pachter de met&#13;
Gotlieb c.s. gesloten pachtovereenkomst betreffende&#13;
het grasland aan de Essenlaan te Meedhuizen,&#13;
kadastraal bekend sectie I, nrs 76 en&#13;
79, groot 0.44.00 ha, voortzet.&#13;
2. voor recht zal verklaren dat de door Gotlieb&#13;
c.s. verzonden brief d.d. 20 mei 1997 niet&#13;
kan worden aangemerkt als een pachtopzegging&#13;
als bedoeld in art. 36 Pachtwet, zodat de&#13;
pachtovereenkomst van rechtswege is verlengd&#13;
tot 30 juni 2004.&#13;
3. Gotlieb c.s. zal veroordelen in de kosten&#13;
van beide instanties.&#13;
2.3 Bij memorie van antwoord hebben Gotlieb&#13;
c.s. verweer gevoerd, bewijs aangeboden&#13;
en geconcludeerd dat het hof, zonodig onder&#13;
verbetering of aanvulling der gronden, het&#13;
vonnis waarvan beroep zal bevestigen, met&#13;
veroordeling van Koster-Gotlieb in de kosten&#13;
van het hoger beroep.&#13;
2.4 Ter zitting van het hof op 12 april 1999,&#13;
waar partijen en de voorgestelde pachter aanwezig&#13;
waren, hebben partijen de zaak doen&#13;
bepleiten, Koster-Gotlieb door mr J.C.M.&#13;
Damming, advocaat te Groningen, en Gotlieb&#13;
c.s. door mr C. van Schaik, advocaat te Deventer.&#13;
Beide advocaten hebben pleitnotities overgelegd.&#13;
Ter zitting is de zaak voor overlegging van&#13;
nadere stukken door partijen verwezen naar&#13;
de rol.&#13;
2.5 Ter rolle van 25 mei 1999 heeft Koster-&#13;
Gotlieb een “akte overleggen produkties”&#13;
genomen, waarop Gotlieb c.s. ter rolle van&#13;
3 augustus 1999 hebben gereageerd in een antwoordakte.&#13;
2.6 Vervolgens hebben partijen hun stukken&#13;
aan het hof overgelegd voor het wijzen van&#13;
arrest.&#13;
2.7 Nu mr Houtman zijn werkzaamheden in&#13;
het hof na de bovengenoemde zitting van&#13;
12 april 1999 heeft beëindigd, zal dit arrest&#13;
mede worden gewezen door mr Runia.&#13;
3 De grieven&#13;
Koster-Gotlieb heeft tegen het vonnis waarvan&#13;
beroep als grieven aangevoerd, dat de&#13;
pachtkamer van het kantongerecht ten onrechte&#13;
heeft overwogen:&#13;
Grief I&#13;
dat de gevorderde indeplaatsstelling als schadelijk&#13;
voor de algemene belangen van de landbouw&#13;
moet worden aangemerkt op grond van&#13;
de geringe grootte van de onderhavige percelen.&#13;
Grief II&#13;
dat de voorgestelde pachter onvoldoende&#13;
waarborgen biedt voor een behoorlijke bedrijfsvoering,&#13;
alsmede dat in het onderhavige geval&#13;
zwaardere eisen dienen te worden gesteld,&#13;
daar art. 49 Pachtwet kennelijk van zeer jeugdige&#13;
potentiële opvolgers uitgaat.&#13;
Grief III&#13;
dat de brief d.d. 20 mei 1997 – nu deze door&#13;
een deurwaarder aan Koster-Gotlieb is betekend&#13;
en daarin wordt verwezen naar de&#13;
65 jarige leeftijd van de pachtster – kan worden&#13;
aangemerkt als een rechtsgeldige pachtopzegging,&#13;
alsmede dat het nalaten van het&#13;
indienen van een verzoek om verlenging van&#13;
de pachtovereenkomst voor rekening en risico&#13;
van Koster-Gotlieb dient te komen.&#13;
4 De vaststaande feiten&#13;
Tegen de vaststelling van feiten in het vonnis&#13;
waarvan beroep zijn geen grieven aangevoerd.&#13;
Daarom moet, mede op grond van hetgeen in&#13;
hoger beroep is gesteld en door de wederpartij&#13;
niet of onvoldoende gemotiveerd is betwist,&#13;
in hoger beroep van de volgende vaststaande&#13;
feiten worden uitgegaan:&#13;
4.1 Bij pachtovereenkomst van 13 augustus&#13;
1974 heeft Eltje Gotlieb, rechtsvoorganger&#13;
van Gotlieb c.s., aan Koster-Gotlieb, echtgenote&#13;
van W.J. Koster, verpacht een perceel&#13;
groenland gelegen onder Meedhuizen, kadastraal&#13;
bekend gemeente Delfzijl, sectie I nrs 76&#13;
en 79, groot resp. 20.80 are en 23.20 are, tezamen&#13;
dus 44 are, zulks voor 24 jaren, aanvangende&#13;
1 juli 1974.&#13;
4.2 Deze pachtovereenkomst is goedgekeurd&#13;
door de grondkamer voor Groningen op&#13;
30 augustus 1974.&#13;
4.3 Koster-Gotlieb is geboren op 4 oktober&#13;
1935.&#13;
4.4 Zij vordert thans haar zoon, Eltje Gerard&#13;
Koster, geboren op 8 juni 1964, wonende te&#13;
Siddeburen aan de Oudeweg 152 – verder ook&#13;
te noemen E. Koster – in haar plaats als pachter&#13;
te stellen.&#13;
4.5 Bij deurwaardersexploot van 28 mei 1997&#13;
hebben Gotlieb c.s. een brief van 20 mei 1997&#13;
van de volgende inhoud aan Koster-Gotlieb&#13;
doen betekenen:&#13;
Mevrouw E. Koster-Gotlieb&#13;
Hoofdweg 12&#13;
Meedhuizen&#13;
20 mei 1997&#13;
betreft: Verzoek om pachtwijziging&#13;
Ondergetekenden:&#13;
Mevrouw T.H. Van der Es-Gotlieb, wonende&#13;
te 8219 PR Lelystad, Lisdoddeweg 43 en&#13;
mevrouw H.G. Goedegebuure-Gotlieb, 8255&#13;
PR Swifterbant, Vuursteenweg 24&#13;
zijnde verpachters van het perceel grasland&#13;
gelegen aan de Essenlaan te Meedhuizen,&#13;
kadastraal bekend Sectie I nummers 76 en 79&#13;
te samen groot 44 are. Verpacht aan mevrouw&#13;
E. Koster-Gotlieb.&#13;
Goedgekeurd contract door grondkamer voor&#13;
Groningen onder nr 99373 d.d. 13-8-1974 eindigend&#13;
30 juni 1998.&#13;
Verpachters wensen gebruik te maken ingevolge&#13;
artikel 45 van de pachtwet te ontbinden&#13;
per 30 juni 2000. Dit is het jaar waarin de&#13;
pachtster de leeftijd van 65 jaar zal bereiken.&#13;
Redenen waarom ondergetekenden de grondkamer&#13;
verzoeken de pachttermijn te verlengen&#13;
met twee jaar, en wel tot 30 juni 2000. Praktisch&#13;
gezien het feitelijk gebruik te laten eindigen&#13;
op 31 april 2000.&#13;
Met de meeste hoogachting:&#13;
T.H. van der Es-Gotlieb H.G.Goedegebuure-&#13;
Gotlieb&#13;
5 De beoordeling van het geschil in&#13;
hoger beroep&#13;
5.1 Het hof ziet aanleiding eerst grief III te&#13;
beoordelen.&#13;
Deze grief bestrijdt het oordeel van de pachtkamer&#13;
van het kantongerecht, dat de bij de&#13;
vaststaande feiten geciteerde brief van 20 mei&#13;
1997 moet worden beschouwd als een rechtsgeldige&#13;
kennisgeving aan Koster-Gotlieb, dat&#13;
Gotlieb c.s. verlenging van de pachtovereenkomst&#13;
niet of niet voor de duur van 6 jaren&#13;
wensen, zoals bedoeld in art. 36 lid 2 Pachtwet.&#13;
5.2 De zinsneden in die brief&#13;
“Verpachters wensen gebruik te maken ingevolge&#13;
artikel 45 van de pachtwet te ontbinden&#13;
per 30 juni 2000. Dit is het jaar waarin de&#13;
pachtster de leeftijd van 65 jaar zal bereiken”&#13;
en&#13;
“Reden waarom ondergetekenden de grondkamer&#13;
verzoeken de pachttermijn te verlengen&#13;
met twee jaar, en wel tot 30 juni 2000. Praktisch&#13;
gezien het feitelijk gebruik te laten eindigen&#13;
op 31 april 2000” kunnen moeilijk anders&#13;
worden begrepen dan als uiting van de wens&#13;
van Gotlieb c.s. de pachtovereenkomst te&#13;
laten eindigen per 30 juni 2000 in verband met&#13;
het bereiken van de 65 jarige leeftijd door&#13;
Koster-Gotlieb.&#13;
5.3 Nu Gotlieb c.s. in deze brief echter schrijven&#13;
dat zij de grondkamer verzoeken de&#13;
pachttermijn te verlengen enz., en in de brief&#13;
tevens vermelden “origineel verzonden aan de&#13;
grondkamer”, voldoet deze brief naar het&#13;
oordeel van het hof niet aan de eisen van duidelijkheid&#13;
en ondubbelzinnigheid, waaraan&#13;
een kennisgeving moet voldoen om te kunnen&#13;
gelden als een kennisgeving door de verpachter&#13;
aan de pachter dat de verpachter verlenging&#13;
niet of niet voor de duur van zes jaren&#13;
wenst, als bedoeld in art. 36 lid 2 Pachtwet.&#13;
5.4 Voor zodanige duidelijkheid en ondubbelzinnigheid&#13;
acht het hof in ieder geval noodzakelijk,&#13;
dat sprake is van een (op de wettelijk&#13;
voorgeschreven wijze gedane) onmiskenbaar&#13;
tot de pachter gerichte verklaring van zodanige&#13;
inhoud. Daarvan is naar het oordeel van&#13;
het hof in het onderhavige geval geen sprake,&#13;
nu deze brief door Koster-Gotlieb immers in&#13;
redelijkheid kon worden opgevat als een door&#13;
verpachtsters niet tot haar gerichte verklaring&#13;
van zodanige inhoud maar als een verzoek aan&#13;
de grondkamer, en de betekening van een&#13;
kopie van die brief als (slechts) een kennisgeving&#13;
aan haar van een zodanig verzoek.&#13;
5.5 Dat wordt niet anders, voor zover Gotlieb&#13;
c.s. met de “grondkamer” de “pachtkamer”&#13;
zouden hebben bedoeld, en met “ontbinding&#13;
per ...” “niet-verlenging tot na ...”.&#13;
5.6 Ook het feit dat een kopie van deze brief&#13;
aan pachtster is betekend bij deurwaardersexploot,&#13;
doet aan het bovenstaande niet af.&#13;
5.7 Het hof onderschrijft daarom niet het oordeel&#13;
van de pachtkamer van het kantongerecht,&#13;
dat de brief van Gotlieb c.s. van 20 mei&#13;
1997 als een rechtsgeldige pachtopzegging&#13;
moet worden aangemerkt.&#13;
Grief III is dus gegrond.&#13;
5.8 De pachtovereenkomst is door Gotlieb&#13;
c.s. dus niet tijdig vóór het einde van de tot&#13;
1 juni 1998 lopende pachtovereenkomst&#13;
rechtsgeldig opgezegd, zodat Koster-Gotlieb&#13;
met recht geen verlenging aan de pachtrechter&#13;
heeft verzocht.&#13;
De pachtovereenkomst is aldus van rechtswege&#13;
verlengd met de wettelijke termijn van&#13;
zes jaren, tot 1 juni 2004.&#13;
5.9 De door Koster-Gotlieb gevorderde verklaring&#13;
voor recht, dat de brief van 20 mei&#13;
1997 niet kan worden aangemerkt als een&#13;
pachtopzegging als bedoeld in art. 36 Pachtwet,&#13;
is dan ook toewijsbaar.&#13;
5.10 In grief II bestrijdt Koster-Gotlieb het&#13;
oordeel van de pachtkamer van het kantongerecht&#13;
dat E. Koster niet voldoende waarborgen&#13;
biedt voor een behoorlijke bedrijfsvoering&#13;
op het gepachte.&#13;
5.11 De pachtkamer van het kantongerecht&#13;
overweegt – zakelijk weergegeven – dat E.&#13;
Koster daarvoor onvoldoende ervaring heeft,&#13;
omdat hij na zijn opleiding op de lagere en&#13;
middelbare landbouwschool, afgezien van de&#13;
stage tijdens zijn schoolperiode, nooit eerder&#13;
in de landbouw werkzaam is geweest, en dat,&#13;
naarmate de voorgestelde pachter ouder is,&#13;
aan de omstandigheden van het geval klemmender&#13;
eisen moeten worden gesteld dan bij&#13;
zeer jeugdigen, waar art. 49 Pachtwet kennelijk&#13;
van uitgaat.&#13;
5.12 Koster-Gotlieb heeft in dat verband aangevoerd,&#13;
dat E. Koster van jongsaf aan heeft&#13;
meegeholpen in haar bedrijf, dat hij naast zijn&#13;
werk bij het zuiveringschap altijd actief is&#13;
gebleven in dat bedrijf, dat diens werkzaamheden&#13;
in dit bedrijf sinds december 1995&#13;
steeds verder zijn uitgebreid, tot thans ongeveer&#13;
20 uur per week, en dat hij sedert ca drie&#13;
jaren zelfstandig een nieuwe tak van zwoeger-&#13;
vrije Texelse stamboekschapen fokt.&#13;
5.13 Ter zitting van het hof heeft E. Koster dit&#13;
alles bevestigd, en gemotiveerd aangevoerd&#13;
dat hij voldoende vakantiedagen bij het zuiveringschap&#13;
heeft om gedurende de periode van&#13;
aflammeren vrijaf te nemen.&#13;
5.14 Het hof onderschrijft het oordeel van de&#13;
pachtkamer van het kantongerecht, dat art. 49&#13;
Pachtwet kennelijk uitgaat van zeer jeugdigen&#13;
als voorgestelde opvolgende pachters, in zijn&#13;
algemeenheid niet, evenmin als haar oordeel,&#13;
dat voor de beoordeling van de vraag, of een&#13;
voorgestelde pachter voldoende waarborgen&#13;
biedt voor een behoorlijke bedrijfsvoering, bij&#13;
een oudere voorgestelde pachter klemmender&#13;
eisen moeten worden gesteld aan de omstandigheden&#13;
van het geval dan bij een jongere.&#13;
5.15 Het hof is van oordeel dat E. Koster&#13;
zowel wat betreft zijn opleiding – MLS en de&#13;
praktijkschool te Oenkerk – als wat betreft&#13;
zijn ervaring voldoende waarborgen biedt&#13;
voor een behoorlijke bedrijfsvoering op een&#13;
perceeltje van de omvang als het gepachte in&#13;
het kader van een (beperkt) schapenbedrijf.&#13;
5.16 Het in grief II aangevallen oordeel van de&#13;
pachtkamer van het kantongerecht kan dan&#13;
ook niet in stand blijven, zodat ook grief II&#13;
gegrond is.&#13;
Grief I&#13;
5.17 Indeplaatsstelling van E. Koster zou naar&#13;
het oordeel van het hof niet leiden tot een&#13;
zodanige achteruitgang in de bestaande situatie&#13;
met betrekking tot het gebruik van het&#13;
gepachte, dat dit als schadelijk voor de algemene&#13;
landbouwbelangen kan worden beschouwd,&#13;
zodat zich geen verplichte afwijzingsgrond&#13;
voordoet en grief I gegrond is.&#13;
Daarom moet over indeplaatsstelling van E.&#13;
Koster als pachter naar billijkheid worden&#13;
beslist.&#13;
5.18 Koster-Gotlieb heeft terecht aangevoerd&#13;
dat voor indeplaatsstelling van haar zoon E.&#13;
Koster niet is vereist dat deze zijn volledige&#13;
werkkracht op het gepachte productief kan&#13;
maken.&#13;
Wel acht het hof het voor indeplaatsstelling&#13;
van E. Koster als pachter van het onderhavige&#13;
perceeltje grasland vereist, dat deze het gepachte&#13;
na zijn indeplaatsstelling met economisch&#13;
oogmerk landbouwkundig zal kunnen&#13;
gaan gebruiken, en dus dit gepachte voor hem&#13;
van economisch belang zal kunnen zijn.&#13;
5.19 Het hof acht zulks niet mogelijk op basis&#13;
van gebruik van alleen het gepachte tezamen&#13;
met de verdere tot nu toe door E. Koster overigens&#13;
uitgeoefende schapenhouderij, welke&#13;
door Koster-Gotlieb zelf als hobbymatig&#13;
worden aangemerkt (akte d.d. 25 mei 1999&#13;
par. 4).&#13;
Uit de bij deze akte overgelegde gegevens&#13;
over het inkomen van E. Koster blijkt, dat&#13;
diens inkomen uit deze overige agrarische&#13;
activiteiten niet meer dan in 1996 ƒ 641,32, in&#13;
1997 ƒ 4.752,23 en in 1998 ƒ 2.716,35 heeft&#13;
bedragen.&#13;
5.20 Het hof heeft er voor een nadere beoordeling&#13;
van de gevorderde indeplaatsstelling&#13;
behoefte aan door Koster-Gotlieb resp. E.&#13;
Koster nader geïnformeerd te worden, op&#13;
welke wijze E. Koster denkt dat gebruik van&#13;
het gepachte voor hem van economisch belang&#13;
zal kunnen zijn.&#13;
Het hof verzoekt Koster-Gotlieb daarom bij&#13;
akte ter rolle gedocumenteerd gegevens in&#13;
geding te brengen, waaronder een bedrijfsplan&#13;
van E. Koster, waaruit het voorgaande kan&#13;
blijken.&#13;
5.21 Koster-Gotlieb heeft ter zitting van het&#13;
hof aangegeven, dat zij haar gehele schapenbedrijf&#13;
aan E. Koster wenst over te dragen,&#13;
doch dat dit nog niet is gebeurd, en dat te dier&#13;
zake tussen haar en E. Koster nog geen concrete&#13;
afspraken zijn gemaakt noch financiële&#13;
regelingen zijn getroffen.&#13;
Het hof verzoekt Koster-Gotlieb daarom&#13;
onder meer gedocumenteerd gegevens te verschaffen&#13;
omtrent het beoogde tijdstip van, en&#13;
de gevraagde tegenprestatie voor de overdracht&#13;
aan E. Koster van de bedrijfsgebouwen,&#13;
de veestapel en (de eigendom resp. pacht&#13;
van) de grond, in gebruik bij haar bedrijf.&#13;
5.22 Bij bovenbedoeld bedrijfsplan dient&#13;
onder meer rekening te zijn gehouden met de&#13;
financieringslasten voor E. Koster wegens de&#13;
overname van het bedrijf van Koster-Gotlieb&#13;
en met de kosten, voor E. Koster voortvloeiend&#13;
uit de afstand van het gepachte tot zijn&#13;
woning, zijn werkkring en de door hem&#13;
gebruikte bedrijfsgebouwen.&#13;
5.23 Koster-Gotlieb zal bij die gelegenheid&#13;
tevens kunnen ingaan op de stelling van Gotlieb&#13;
c.s. in hun laatste akte, dat Koster-Gotlieb&#13;
het gepachte inmiddels heeft verlaten en in&#13;
beëindiging van de pachtovereenkomst heeft&#13;
berust.&#13;
5.24 Gotlieb c.s. zullen bij antwoordakte ter&#13;
rolle kunnen reageren op de door Koster-&#13;
Gotlieb te verschaffen gegevens.&#13;
5.25 Het hof zal iedere verdere beslissing aanhouden&#13;
tot nadien.&#13;
6 De beslissing in hoger beroep&#13;
Het hof, rechtdoende in hoger beroep:&#13;
stelt Koster-Gotlieb in de gelegenheid bij akte&#13;
ter rolle gedocumenteerd gegevens te verschaffen&#13;
als hierboven overwogen onder 5.20&#13;
t/m 5.23;&#13;
verwijst de zaak daartoe naar de rol van&#13;
11 januari 2000;&#13;
houdt iedere verdere beslissing aan;&#13;
ARREST VAN 15 AUGUSTUS 2000&#13;
1 Het verloop van het geding in&#13;
hoger beroep&#13;
1.1 Het hof verwijst naar het in deze zaak op&#13;
30 november 1999 gewezen tussenarrest,&#13;
waarin Koster-Gotlieb in de gelegenheid is&#13;
gesteld bij akte ter rolle nadere gegevens te&#13;
verschaffen.&#13;
1.2 Ter voldoening aan dat arrest heeft Koster-&#13;
Gotlieb bij akte drie producties in geding&#13;
gebracht, waarop Gotlieb c.s. bij antwoordakte&#13;
hebben gereageerd.&#13;
1.3 Vervolgens hebben partijen wederom hun&#13;
stukken overgelegd voor het wijzen van arrest.&#13;
2 De verdere beoordeling van het&#13;
geschil in hoger beroep&#13;
2.1 Het hof handhaaft hetgeen het heeft&#13;
beslist in zijn arrest van 30 november 1999.&#13;
Ten deze moet er derhalve van uit worden&#13;
gegaan&#13;
– dat de onderhavige pachtovereenkomst,&#13;
behoudens eventuele verlenging, thans loopt&#13;
tot 1 juni 2004;&#13;
– dat er geen redenen zijn tot (verplichte)&#13;
afwijzing van de onderhavige vordering tot&#13;
indeplaatsstelling van Eltje Koster als pachter,&#13;
nu hij wat betreft zowel zijn opleiding als zijn&#13;
ervaring voldoende waarborgen biedt voor&#13;
een behoorlijke bedrijfsvoering;&#13;
– dat de indeplaatsstelling van Eltje Koster als&#13;
pachter niet als schadelijk voor de algemene&#13;
landbouwbelangen kan worden beschouwd;&#13;
– dat omtrent de vordering tot diens indeplaatsstelling&#13;
als pachter naar billijkheid moet&#13;
worden beslist.&#13;
2.2 Gotlieb c.s. hebben aangevoerd, dat Koster-&#13;
Gotlieb het gepachte in 1999 heeft verlaten&#13;
en in de beëindiging van de pachtovereenkomst&#13;
heeft berust.&#13;
Koster-Gotlieb heeft deze stelling van Gotlieb&#13;
c.s. gemotiveerd betwist, doch Gotlieb c.s.&#13;
hebben deze gehandhaafd.&#13;
De door Gotlieb c.s. in dit verband aangevoerde&#13;
feiten vormen – indien al juist – naar&#13;
het oordeel van het hof geen (voldoende)&#13;
bewijs van een zodanige verlating en te minder&#13;
van een berusting door Koster-Gotlieb in&#13;
beëindiging van de pachtovereenkomst. (Verder)&#13;
bewijs daaromtrent is door Gotlieb c.s.&#13;
niet aangeboden.&#13;
Voor een ambtshalve bewijsopdracht omtrent&#13;
dit punt ziet het hof geen aanleiding.&#13;
Er kan ten processe derhalve niet uit worden&#13;
gegaan van een berusting door Koster-Gotlieb&#13;
in beëindiging van de pachtovereenkomst.&#13;
2.3 Naar aanleiding van de door het hof in de&#13;
rechtsoverwegingen 5.20 t/m 5.23 van het&#13;
arrest van 30 november 1999 gestelde vragen&#13;
heeft Koster-Gotlieb overgelegd:&#13;
– een “Schets van de opbouw van de onderneming”,&#13;
in feite een korte omschrijving – zonder&#13;
datering, vermelding van herkomst of&#13;
ondertekening – waarin vermeldingen over de&#13;
schapenhouderij door Eltje Koster t/m 1999&#13;
en een motivering voor zijn besluit tot overneming&#13;
van het schapenbedrijf van zijn moeder;&#13;
– een document, getiteld “Bedrijfsoverdracht”&#13;
– volgens Koster-Gotlieb door haar administratiekantoor&#13;
opgesteld, maar zonder datering,&#13;
vermelding van herkomst of ondertekening&#13;
– waarin is vermeld, dat Koster-Gotlieb van&#13;
plan is haar schapenbedrijf in maart 2003 over&#13;
te dragen aan Eltje Koster voor ƒ 68.000,–, dat&#13;
Koster-Gotlieb dit bedrag aan Eltje Koster zal&#13;
lenen tegen 4% rente ’s jaars, en waarin opgenomen&#13;
een “balans E.G. Koster na bedrijfsoverdracht”.&#13;
– een “exploitatiebegroting op jaarbasis na&#13;
bedrijfsoverdracht” – eveneens zonder datering,&#13;
vermelding van herkomst of ondertekening –.&#13;
2.4 Koster-Gotlieb heeft daarbij gesteld dat zij&#13;
met Eltje Koster terzake van de bedrijfsoverdracht&#13;
overeenstemming heeft bereikt, zoals&#13;
in het bovenomschreven stuk “Bedrijfsoverdracht”&#13;
is weergegeven.&#13;
2.5 Gotlieb c.s. hebben het oogmerk van&#13;
Koster-Gotlieb en Eltje Koster tot zodanige&#13;
bedrijfsoverdracht en de daarover tussen hen&#13;
bereikte overeenstemming op zichzelf niet&#13;
betwist, doch zij hebben wel gemotiveerd&#13;
betwist de cijfermatige inhoud van de bovengenoemde&#13;
stukken en aangevoerd dat de schapenhouderij&#13;
voor Eltje Koster (ook) na zijn&#13;
overname van het bedrijf van Koster-Gotlieb&#13;
niet rendabel kan zijn en dus exploitatie van&#13;
het gepachte door hem niet met economisch&#13;
oogmerk kan plaatsvinden.&#13;
2.6 In zijn arrest van 30 november 1999 (rov.&#13;
5.18) heeft het hof overwogen dat voor toewijzing&#13;
van de gevorderde indeplaatsstelling&#13;
is vereist dat Eltje Koster het gepachte met&#13;
economisch oogmerk zal kunnen gaan gebruiken&#13;
en dat het gepachte voor hem van economisch&#13;
belang zal kunnen zijn.&#13;
2.7 Ter beoordeling daarvan heeft het hof in&#13;
dit arrest aan Koster-Gotlieb gevraagd om&#13;
daaromtrent gedocumenteerd nadere gegevens&#13;
te verschaffen, waaronder een bedrijfsplan van&#13;
Eltje Koster, waaruit zijn economisch belang,&#13;
zijn financieringslasten en de kosten, voortvloeiend&#13;
uit de afstand van het gepachte tot&#13;
zijn woning, zijn werkkring en zijn bedrijfsgebouwen&#13;
blijken. Verder heeft het hof&#13;
gevraagd met betrekking tot haar bedrijfsoverdracht&#13;
aan Eltje Koster gedocumenteerd&#13;
gegevens in het geding te brengen omtrent het&#13;
beoogde tijdstip van de overdracht en omtrent&#13;
de tegenprestatie voor de overdracht van de&#13;
bedrijfsgebouwen, de veestapel en (de eigendom&#13;
resp. pacht van) de grond, in gebruik bij&#13;
haar bedrijf.&#13;
2.8 Ter voldoening daaraan heeft Koster-Gotlieb&#13;
volstaan met het overleggen van de hierboven&#13;
omschreven stukken welke, zoals&#13;
gezegd, alle een datering, vermelding van herkomst&#13;
of ondertekening ontberen.&#13;
Overlegging van deze stukken kan naar het&#13;
oordeel van het hof – wat er zij van de inhoud&#13;
– niet gelden als verschaffing van gedocumenteerde&#13;
gegevens, zoals gevraagd.&#13;
2.9 Met betrekking tot productie 2 “bedrijfsoverdracht”&#13;
merkt het hof nog het volgende&#13;
op.&#13;
Koster-Gotlieb stelt dat dit stuk is opgesteld&#13;
door haar administratiekantoor. Zulks blijkt&#13;
daaruit niet. De wijze van opstelling van de in&#13;
dat stuk vermelde balans (waarin onder meer&#13;
“vreemd vermogen lang” kennelijk wordt&#13;
begrepen onder “eigen vermogen”, en waarin&#13;
de vaste activa onjuist zijn opgeteld, hetgeen&#13;
onduidelijkheid schept over het feitelijke&#13;
eigen vermogen van Eltje Koster en over de&#13;
wijze van financiering van een deel van zijn&#13;
activa) geeft reden tot twijfel daaromtrent.&#13;
2.10 Uit productie 2 kan niet worden afgeleid,&#13;
dat Koster-Gotlieb en Eltje Koster zich jegens&#13;
elkaar hebben verbonden tot overdracht&#13;
respectievelijk overname zoals in dat stuk vermeld&#13;
– ook niet onder voorbehoud van indeplaatsstelling&#13;
-.&#13;
2.11 De als productie 3 overgelegde “exploitatiebegroting&#13;
na bedrijfsoverdracht” is op geen&#13;
enkele wijze gedocumenteerd.&#13;
Het is het hof niet duidelijk op welke periode&#13;
deze begroting betrekking kan hebben, indien&#13;
wordt uitgegaan van een overname door Eltje&#13;
Koster van het bedrijf in maart 2003, zoals&#13;
door Koster-Gotlieb aangegeven.&#13;
2.12 Deze exploitatiebegroting geeft, zoals&#13;
door Gotlieb c.s. gemotiveerd is aangevoerd,&#13;
ook naar het oordeel van het hof reden tot&#13;
gerede twijfel over de “haalbaarheid” van de&#13;
daarin vermelde resultaten. Er is onder meer&#13;
geen te betalen pacht in opgenomen, de rentepost&#13;
lijkt (mede gezien de financieringslasten)&#13;
te laag, evenals het voor aanschaf, onderhoud&#13;
en afschrijving van machines opgenomen&#13;
bedrag enz.&#13;
Omtrent de financiële gevolgen van het door&#13;
Eltje Koster gestelde gebruik in zijn bedrijf&#13;
van de schuur te Siddeburen (naast zijn&#13;
gebruik van de van zijn moeder overgenomen&#13;
schuur) vermelden de producties 2 en 3 niets.&#13;
2.13 Ook omtrent de kosten van vervoer,&#13;
gemoeid met de exploitatie van het gepachte –&#13;
een perceel van 0,44 ha, gelegen ver van de&#13;
andere bedrijfspercelen – hebben Koster-Gotlieb&#13;
en Eltje Koster, ondanks het uitdrukkelijke&#13;
verzoek van het hof, in het geheel geen&#13;
gegevens verstrekt.&#13;
2.14 Nu Koster-Gotlieb niet meer gegevens&#13;
en producties heeft overgelegd dan de boven-&#13;
genoemde, kan het hof op grond daarvan niet&#13;
tot het oordeel komen, dat Eltje Koster na de&#13;
overname van het bedrijf van zijn moeder in&#13;
staat moet worden geacht zijn schapenbedrijf&#13;
met economisch oogmerk te exploiteren,&#13;
zodat er voor de thans te geven beslissing van&#13;
uit moet worden gegaan dat zulks niet het&#13;
geval is.&#13;
2.15 Naar billijkheid beslissend is het hof van&#13;
oordeel dat de vordering van Koster-Gotlieb&#13;
tot indeplaatsstelling van Eltje Koster in haar&#13;
plaats als pachter op grond van de thans vaststaande&#13;
feiten en beschikbare gegevens moet&#13;
worden afgewezen.&#13;
3 Slotsom&#13;
3.1 In het arrest van 30 november 1999 is grief&#13;
III gegrond bevonden, zodat de daarin gevorderde&#13;
verklaring voor recht alsnog toewijsbaar&#13;
is.&#13;
3.2 In genoemd arrest zijn tevens de grieven I&#13;
en II gegrond bevonden, zodat de in het vonnis&#13;
waarvan beroep gegeven gronden voor de&#13;
afwijzing door de vordering tot indeplaatsstelling&#13;
geen stand kunnen houden.&#13;
Uit het in het onderhavige arrest overwogene&#13;
vloeit echter voort dat de vordering tot indeplaatsstelling&#13;
om andere redenen niet voor&#13;
toewijzing in aanmerking komt.&#13;
3.3 Nu ieder van partijen uiteindelijk ten dele&#13;
in het (on)gelijk is gesteld, ziet het hof aanleiding&#13;
tot compensatie der proceskosten in&#13;
beide instanties, in die zin dat ieder van partijen&#13;
de eigen kosten draagt. In zoverre moet het&#13;
vonnis waarvan beroep derhalve worden vernietigd.&#13;
3.4 Het hof zal duidelijkheidshalve het vonnis&#13;
waarvan beroep, geheel vernietigen en opnieuw&#13;
recht doen als onderstaand.&#13;
4 De beslissing in hoger beroep&#13;
Het hof, rechtdoende in hoger beroep:&#13;
vernietigt het vonnis van 1 april 1998 van de&#13;
pachtkamer van het kantongerecht te Groningen,&#13;
waarvan beroep;&#13;
opnieuw rechtdoende:&#13;
verklaart voor recht, dat de brief van 20 mei&#13;
1997 van Gotlieb c.s. aan Koster-Gotlieb niet&#13;
kan worden aangemerkt als een pachtopzegging&#13;
als bedoeld in art. 36 Pachtwet, en dat de&#13;
pachtovereenkomst betreffende voornoemd&#13;
perceel is verlengd tot 30 juni 2004;&#13;
wijst de vordering tot indeplaatssstelling van&#13;
Eltje Gerard Koster als pachter van het perceel&#13;
grasland aan de Essenlaan te Meedhuizen,&#13;
kadastraal bekend sectie I, nrs 76 en 79, groot&#13;
0.44 ha, af;&#13;
compenseert de kosten van het geding in&#13;
beide instanties, in die zin, dat ieder van partijen&#13;
de eigen kosten draagt.</content><legacyfootnotes/><footnotes><footnote/></footnotes><auteurs/><published>2002-10-01 00:00:00</published><modified>2000-02-15 00:00:00</modified><editiondate>2002-10-01</editiondate><htmlpath>https://denhollander.info/artikel/4652</htmlpath></article>
</articles></edition>
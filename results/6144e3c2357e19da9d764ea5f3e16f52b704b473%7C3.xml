<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1999</searchword><id>5692</id><udhid>UDH:TvAR/5692</udhid><titel>Wetgeving en Literatuur</titel><searchwords><searchword>TvAR 2/1999</searchword><searchword>UDH:TvAR/5692</searchword></searchwords><attachments><attachment><name>1999_nr 2_Wetgeving_Bruil.pdf</name><extention>pdf</extention><url>https://denhollander.info/download/5624/ci</url></attachment></attachments><inleiding>Algemeen&#13;
Begroting LNV 1999&#13;
In reactie op een motie-Augusteijn gaat de&#13;
minister in een aparte brief in op de wenselijkheid&#13;
van het formuleren van tussendoelen&#13;
voor de realisatie van de EHS in de komende&#13;
vier jaar (TK 1998-1999, 26 200 XIV, nr. 36,&#13;
28 december 1998). Het gaat daarbij zowel&#13;
om de kwantiteit als om de kwaliteit van de&#13;
beleidsrealisatie. Wat betreft de kwantiteit&#13;
wordt een uitbreiding van de EHS met ongeveer&#13;
25.000 ha in de komende vier jaar nagestreefd,&#13;
te realiseren door middel van particulier&#13;
natuurbeheer en aankopen. Over de&#13;
gewenste kwaliteit van de EHS zullen in de&#13;
loop van 1999 afspraken worden gemaakt tussen&#13;
ministerie en provincies. Over de voortgang&#13;
van de uitvoering van de tussendoelen&#13;
zal jaarlijks in de Natuurbalans worden&#13;
gerapporteerd. Overige stukken: TK 1998-&#13;
1999, 26 200 XIV, nr. 34 (Brief staatssecretaris&#13;
over onderzoek naar uit Brazilië geïmporteerde&#13;
veevoedergrondstof citruspulppellets met&#13;
dioxinen, 16 december 1998); TK 1998-1999,&#13;
26 200 XIV, nr. 35 (Brief staatssecretaris over&#13;
gasboringen in de Waddenzee, 15 december&#13;
1998); EK 1998-1999, 26 200 XIV, nr. 38a&#13;
(Voorlopig verslag, 21 december 1998)&#13;
Overige&#13;
– Wijziging Begroting LNV 1998, TK 1998-&#13;
1999, 26 308, nrs. 1-2 (wetsvoorstel, memorie&#13;
van toelichting, 24 november 1998); nr. 4 (lijst&#13;
van vragen en antwoorden, 14 december 1998)&#13;
– Instellingsverordening Productschap Pluimvee&#13;
en Eieren 1998-I, Stcrt. 1998, nr. 233</inleiding><content>Landinrichting&#13;
Herijking&#13;
De Vaste commissie LNV van de Tweede&#13;
Kamer heeft met de minister overlegd over&#13;
het rapport Herijking landinrichting tweede&#13;
fase (TK 1998-1999, 25 940, nr. 3, verslag,&#13;
1 december 1998). De modernisering van het&#13;
landinrichtingsinstrumentarium wordt breed&#13;
ondersteund. Grote zorgen zijn er evenwel&#13;
over de verplichtingenstand van ƒ 1,4 mld. die&#13;
zou moeten worden weggewerkt. De minister&#13;
denkt daarbij niet aan lopende verplichtingen&#13;
(daar is niets aan te doen), maar wel aan vereenvoudiging&#13;
van reeds in uitvoering genomen&#13;
plannen en aan nieuwe projecten, waarbij&#13;
traditionele gelden ondergeschikt worden aan&#13;
nieuwe intensiveringsgelden.&#13;
Reconstructie&#13;
Een ontwerp voor een Reconstructiewet concentratiegebieden&#13;
is eind december 1998 naar de&#13;
Tweede Kamer gezonden (TK 1998-1999, 26 356,&#13;
nr. 1-3 (wetsvoorstel, memorie van toelichting)).&#13;
Het wetsvoorstel biedt, aldus de regering,&#13;
de mogelijkheid om de verschillende problemen&#13;
op het gebied van de veterinaire kwetsbaarheid,&#13;
natuur, landschap, milieu en ruimtelijke&#13;
kwaliteit in deze gebieden integraal aan&#13;
te pakken. Voor de uitvoering worden provinciale&#13;
reconstructiecommissies in het leven geroepen.&#13;
Het kabinet heeft ƒ 1,1 mld. gereserveerd.&#13;
De plannen moeten binnen twaalf jaar&#13;
gerealiseerd zijn. De regering beoogt met het&#13;
voorstel een wettelijk kader te bieden om aan&#13;
de concentratiegebieden door middel van inrichtingsmaatregelen&#13;
een kwaliteitsimpuls te&#13;
geven. Centraal staat hierbij het bereiken van&#13;
een nieuw evenwicht tussen de verschillende&#13;
functies in het landelijk gebied. Daarbij wordt&#13;
naast een duurzaam perspectief voor de landbouw&#13;
ook de verbetering van de kwaliteit van&#13;
natuur, landschap en milieu in onderling verband&#13;
nagestreefd. De hoge veedichtheid in de&#13;
concentratiegebieden leidt er bijvoorbeeld toe&#13;
dat een aantal milieuproblemen (vermesting,&#13;
verzuring en geuroverlast) hier in verhevigde&#13;
mate voorkomen. Vermesting en verzuring zorgen&#13;
voor een kwaliteitsvermindering van de bosen&#13;
natuurgebieden. Daarnaast worden deze&#13;
gebieden ook bedreigd door verdroging. Ook&#13;
is er sprake van een veterinaire kwetsbaarheid&#13;
door die hoge veedichtheid. Het treffen van&#13;
inrichtingsmaatregelen draagt op verschillende&#13;
wijzen bij aan een aanpak van de problemen&#13;
in de concentratiegebieden: – het terugdringen van de veterinaire kwetsbaarheid&#13;
van de varkenssector door het invoeren&#13;
van varkensvrije zones. Hierbij is verplaatsing&#13;
van een aantal varkenshouderijen&#13;
onontkoombaar;&#13;
– de realisatie van de ecologische hoofdstructuur&#13;
kan gebaat zijn bij verandering van&#13;
bestaande gebruiksfuncties;&#13;
– gelet op de grenzen aan technische mogelijkheden&#13;
voor de emissiereductie van ammoniak,&#13;
wordt gestreefd naar verplaatsing van&#13;
veehouderijen naar locaties die verder van&#13;
verzuringgevoelige gebieden af liggen;&#13;
– aanpak van het verdrogingprobleem en herstel&#13;
van watersystemen vergt ingrepen in de&#13;
waterhuishouding met de daaruit voortvloeiende&#13;
consequenties voor de inrichting van het&#13;
desbetreffende gebied;&#13;
– daarnaast kan een gewijzigde inrichting van&#13;
de concentratiegebieden het kader zijn voor&#13;
versterking en ontwikkeling van de ruimtelijke&#13;
en landschappelijke kwaliteiten. Met de&#13;
reconstructie wordt tegemoet gekomen aan de&#13;
behoefte van ontwikkelingsmogelijkheden voor&#13;
de landbouw en andere economische activiteiten,&#13;
alsmede de behoefte aan ruimte voor andere&#13;
gebruiksfuncties, zoals de ontwikkeling van&#13;
nieuwe natuurgebieden en nieuwe woningbouwlocaties.&#13;
Reconstructieplan. De provincies krijgen bij&#13;
de uitvoering van het wetsvoorstel een centrale&#13;
rol. Zij zullen reconstructieplannen moeten&#13;
vaststellen. In deze plannen wordt de bestaande&#13;
en gewenste toestand van de te reconstrueren&#13;
gebieden beschreven. Ook worden de&#13;
maatregelen en voorzieningen die noodzakelijk&#13;
zijn om de gewenste situatie te bereiken in&#13;
het plan gezet. Het reconstructieplan bestrijkt&#13;
maximaal een periode van twaalf jaar. Het&#13;
vastgestelde plan van de provincie moet door&#13;
de ministers van LNV en VROM worden&#13;
goedgekeurd. De provincies maken bij de&#13;
realisatie gebruik van zogenaamde reconstructiecommissies&#13;
die niet alleen bestaan uit vertegenwoordigers&#13;
van de provincie, maar verder&#13;
ook uit vertegenwoordigers van gemeenten,&#13;
waterschappen, natuur-, landbouw- en milieuorganisaties.&#13;
De concentratiegebieden waarvoor&#13;
deze wet gaat gelden, omvatten globaal&#13;
de Gelderse vallei tezamen met Oost-Gelderland&#13;
en Oost-Overijssel en het oosten van&#13;
Noord-Brabant tezamen met Noord-Limburg.&#13;
Beëindigingregeling&#13;
Vooruitlopend op de daadwerkelijke start van&#13;
de reconstructie probeert de minister nu reeds&#13;
een begin te maken met de vorming van varkensvrije&#13;
zones, onder meer door middel van&#13;
de Beëindigingregeling varkensbedrijven in de&#13;
EHS (Stcrt. 22 december 1998, nr. 245). Deze&#13;
regeling voorziet in subsidies voor de beëindiging&#13;
of verplaatsing van varkenshouderijen in&#13;
de concentratiegebieden die in 1996 beschikten&#13;
over een niet-gebonden mestproductierecht&#13;
en die beschikken over een geldige&#13;
milieuvergunning. Voor subsidie komen twee&#13;
categorieën bedrijven in aanmerking: enerzijds&#13;
bedrijven die zijn gelegen in reservaatsgebieden&#13;
of natuurontwikkelingsprojecten&#13;
van de EHS, anderzijds bedrijven die een&#13;
ammoniakdepositie veroorzaken van ten minste&#13;
300 mol per hectare per jaar op voor verzuring&#13;
gevoelige bos- en natuurterreinen die&#13;
gelegen zijn in de EHS.&#13;
Ruimtelijke Ordening&#13;
– Voortgang rivierdijkversterkingen, TK 1998-&#13;
1999, 18 106, nr. 92 (brief, 27 november 1998)&#13;
– Wet procedures vijfde baan Schiphol, EK&#13;
1998-1999, 25 863, nr. 87 (gewijzigd voorstel&#13;
van wet, 17 november 1998); nr. 87a (verslag,&#13;
14 december 1998); nr. 87b (nota n.a.v. verslag,&#13;
14 december 1998)&#13;
– Ruimtelijke Verkenningen 1998 – Jaarboek&#13;
Rijksplanologische Dienst, Den Haag, september&#13;
1998.&#13;
– Wijziging van de Wet op de Ruimtelijke&#13;
Ordening, TK 1998-1999, 25 311, nr. 41 (brief&#13;
over een fundamentele herziening van de&#13;
WRO, 9 december 1998)&#13;
– Wijziging van de Tracéwet (eerste tranche),&#13;
TK 1998-1999, nrs. 1-3 (wetsvoorstel, mvt,&#13;
14 december 1998)&#13;
– Partiële herziening PKB Nationaal Ruimtelijk&#13;
Beleid, TK 1998-1999, 25 180, nrs. 96-97&#13;
(brieven van de minister inzake de delen 3b en&#13;
3d van de Actualisering Vinex, 3 en 16 december&#13;
1998)&#13;
– Partiële herziening PKB Nationaal Ruimtelijk&#13;
Beleid; Deel 3D: kabinetsstandpunt na verwerking van de op 15 december 1998 door&#13;
de Tweede Kamer aangenomen moties, TK&#13;
1998-1999, 25 180, nr. 98 (16 december 1998);&#13;
Hand. TK 17 december 1998, p. 2875 (stemming:&#13;
PKB Nationaal ruimtelijk beleid goedgekeurd)&#13;
– Betuweroute, Hand. TK 15 en 17 december&#13;
1998, p. 2722-2729 en 2873-2874 (debat n.a.v.&#13;
algemeen overleg en stemmingen over moties)&#13;
– Wijziging Ontgrondingenwet (verbreding&#13;
heffingsdoeleinden) (25 804), Hand. EK, 8 december&#13;
1998, p. 245 (wetsvoorstel aangenomen)&#13;
– Nederlands deel hogesnelheidsspoorverbinding&#13;
Amsterdam-Brussel-Parijs, TK 1998-1999,&#13;
22 026, nr. 82 (Brief van de minister van VW&#13;
over de boortunnel in het Groene Hart,&#13;
11 december 1998)&#13;
– Wet rechtskracht diverse planologische&#13;
kernbeslissingen, Stb. 1998, 721&#13;
– A.J.J. de Gier, ‘Juridische status en gevolgen&#13;
van de Beleidslijn Ruimte voor de Rivier’, de&#13;
Gemeentestem 18 december 1998, nr. 7088,&#13;
p. 645-649&#13;
Beheer landelijk gebied&#13;
Regeling beheersovereenkomsten en natuurontwikkeling&#13;
De wijzigingen in de Regeling beheersovereenkomsten&#13;
en natuurontwikkeling (Rbon) die&#13;
zijn aangebracht door de Regeling wijziging&#13;
Subsidieregeling natuurbeheer (Stcrt. 1998,&#13;
143), zijn weer ongedaan gemaakt (Stcrt. 22&#13;
december 1998, nr. 245). Door de inwerkingtreding&#13;
van art. 78 van de Subsidieregeling&#13;
natuurbeheer konden provincies niet langer&#13;
op grond van de Rbon begrenzingenplannen&#13;
opstellen. Zij konden dit alleen nog maar op&#13;
grond van de Subsidieregeling natuurbeheer.&#13;
De Subsidieregeling zal echter naar verwachting&#13;
pas in januari 2000 in werking kunnen&#13;
treden als gevolg van de aangekondigde heroverweging&#13;
ten aanzien van de implementatie&#13;
van het Programma Beheer. Om een ongewenste&#13;
vertraging in de begrenzing van de&#13;
EHS te voorkomen, is het voorlopig weer&#13;
mogelijk dat de provincies op grond van de&#13;
Rbon begrenzingenplannen opstellen.&#13;
Subsidieregelingen&#13;
De nodige subsidieregelingen zijn weer opengesteld&#13;
voor het nieuwe kalenderjaar:&#13;
– Subsidieplafond 1999 Regeling functiebeloning&#13;
bos en natuurterreinen, Stcrt. 24 december&#13;
1998, nr. 247&#13;
– Subsidieplafond 1999 Regeling effectgerichte&#13;
maatregelen in bossen en natuurterreinen,&#13;
Stcrt. 24 december 1998, nr. 247&#13;
– Subsidieplafond 1999 Regeling subsidies&#13;
achterstallig onderhoud historische parken,&#13;
tuinen en buitenplaatsen, Stcrt. 24 december&#13;
1998, nr. 247&#13;
– Vaststelling subsidieplafond 1999 Tijdelijke&#13;
regeling particulier natuurbeheer, Stcrt. 24 december&#13;
1998, nr. 247&#13;
De Tijdelijke regeling particulier natuurbeheer&#13;
is bovendien zodanig gewijzigd dat de&#13;
minister nu zowel een subsidieplafond voor&#13;
de instandhouding van natuurdoelpaketten als&#13;
voor de ontwikkeling van natuurdoelpaketten&#13;
kan vaststellen ( Stcrt. 22 december 1998, nr.&#13;
245). Deze wijziging is bedoeld als sturingsinstrument&#13;
voor de gewenste kwantiteit als&#13;
het gaat om de instandhouding of ontwikkeling&#13;
van natuur.&#13;
Overige&#13;
– Wijziging Regeling effectgerichte maatregelen&#13;
in bossen en natuurterreinen, Stcrt. 16&#13;
december 1998, nr. 241&#13;
– Jaarlijkse actualisering vergoedingen Beschikking&#13;
beheersovereenkomsten 1983 voor&#13;
1999, Stcrt. 22 december 1998, nr. 245&#13;
– Jaarlijkse actualisering vergoedingen Regeling&#13;
beheersovereenkomsten 1993 voor 1999,&#13;
Stcrt. 22 december 1998, nr. 245&#13;
– Jaarlijkse actualisering vergoedingen Regeling&#13;
beheersovereenkomsten en natuurontwikkeling;&#13;
vergoeding 1999, Stcrt. 22 december&#13;
1998, nr. 245&#13;
– Wijziging Regeling functiebeloning bos&#13;
en natuurterreinen, Stcrt. 23 december 1998,&#13;
nr. 246&#13;
– Wijziging Kaderregeling subsidiering natuurprojecten,&#13;
Stcrt. 28 december 1998, nr.&#13;
248&#13;
– Besluit landelijke activiteiten soortenbescherming,&#13;
Stcrt. 28 december 1998, nr. 248&#13;
– Regeling tarieven Wet budep (Wet bedreigde uitheemse dier- en plantensoorten), Stcrt. 29&#13;
december 1998, nr. 249&#13;
– M.J. van der Vlist, ‘De blauwe-knopenbenadering:&#13;
een brug slaan tussen ruimte en&#13;
water’, ROM Magazine december 1998, p.&#13;
12-14&#13;
Landbouwstructuurbeleid&#13;
– Regeling vaststelling aanvraagperioden 1999&#13;
EG-premies ooien, stieren en ossen, Stcrt. 18&#13;
december 1998, 243&#13;
– Wijziging subsidieplafond demonstratieprojecten&#13;
markt- en concurrentiekracht (‘milieu&#13;
in de voedingsmiddelenketen’), Stcrt. 24 december&#13;
1998, nr. 247&#13;
– Wijziging Regeling structuurverbetering&#13;
glastuinbouw, Stcrt. 29 december 1998, nr. 249&#13;
– Wijziging regeling dierlijke EG-premies,&#13;
Stcrt. 29 december 1998, nr. 249&#13;
Landbouwmarktbeleid&#13;
Herstructurering varkenshouderij&#13;
In Stcrt. 2 december 1998, nr. 231 is geplaatst&#13;
een Vrijstellingsregeling uitbreidingsverbod.&#13;
Deze regeling heeft betrekking op die knelgevallen&#13;
die een extra varkensrecht krijgen vanwege&#13;
de omschakeling van andere dieren naar&#13;
varkens (par. 4 Besluit hardheidsgevallen).&#13;
Omdat de omschakeling pas in 2003 hoeft te&#13;
zijn gerealiseerd en de mestproductierechten&#13;
al wel zijn verminderd door de toekenning&#13;
van extra varkensrechten, is een vrijstelling&#13;
van het uitbreidingsverbod geformuleerd. Dit&#13;
houdt in dat men totdat de huisvesting is&#13;
gerealiseerd andere dieren kan houden op een&#13;
hoeveelheid fosfaat die overeenkomt met het&#13;
gedeelte van het varkensrecht dat in een&#13;
bepaald jaar niet is benut.&#13;
Zie ook: TK 1998-1999, 25 448, nr. 9 (verslag&#13;
van een overleg, 26 november 1998; onderwerp:&#13;
financiële tegemoetkoming bij afroming&#13;
en knelgevallen).&#13;
In een brief aan de Tweede Kamer gaat de&#13;
minister in op de stand van zaken met betrekking&#13;
tot knelgevallen (wijziging Regeling&#13;
komt eraan) en op de voortgang van het flankerend&#13;
beleid (TK 1998-1999, 25 448, nr. 11,&#13;
7 december 1998). Een vervolg op deze brief&#13;
is de brief van 15 december 1998 (nr. 12). In&#13;
deze brief wordt ingegaan op de inkomenssituatie&#13;
in de varkenshouderij (naar aanleiding&#13;
van LEI-cijfers). Verder gaat de minister in op&#13;
de tweede korting, waarvan hij hoopt dat die&#13;
tot 5% beperkt kan blijven. De maatregelen&#13;
die dat moeten bewerkstelligen, komen aan de&#13;
orde (afroming, tijdelijke marktconforme vergoeding,&#13;
Borgstellingsfonds (zie hierna),&#13;
opkoop van rechten door de overheid, voerspoor).&#13;
De aangekondigde wijziging van de&#13;
Knelgevallenregeling komt eraan. LTO heeft&#13;
nog 150 bedrijven die nog niet zijn geholpen.&#13;
De gegevens zijn naar het ministerie gestuurd,&#13;
dat deze nog bestudeert. Intussen is al wel&#13;
besloten om niet alleen de milieuvergunning&#13;
als basis voor knelgevallen te accepteren, maar&#13;
ook de meldingen op grond van art. 8.19 Wet&#13;
milieubeheer. Dat is dus opnieuw een knelpunt&#13;
opgelost. Zo langzamerhand realiseert de&#13;
nieuwe minister van LNV een ‘ruimhartige&#13;
regeling’ die door zijn voorganger was toegezegd.&#13;
Door het Besluit extra voorziening varkenshouderij&#13;
1999 is wellicht extra financiële hulp&#13;
mogelijk. De Stichting Borgstellingsfonds&#13;
voor de Landbouw stelt zich garant voor&#13;
rente en aflossing van door banken aan landbouwbedrijven&#13;
verstrekte kredieten. In 1994&#13;
werd een wijziging ingevoerd van het Besluit&#13;
borgstellingsfonds voor de Landbouw. Deze&#13;
wijziging hield in dat niet langer voor alle&#13;
immateriële activa borgstelling kon worden&#13;
verleend, maar slechts voor 20% van de immateriële&#13;
activa. Door middel van het Besluit&#13;
extra voorziening varkenshouderij 1999 wordt&#13;
deze inperking teruggedraaid voor de duur&#13;
van het jaar 1999 ten behoeve van de varkenshouderij&#13;
(Stcrt. 17 december 1998, nr. 242).&#13;
Opkoopregeling&#13;
De Opkoopregeling varkensrechten (Stcrt. 22&#13;
december 1998, nr. 245) is al weer de derde&#13;
opkoopregeling die in het kader van de herstructurering&#13;
varkenshouderij wordt ingezet.&#13;
Doel van de regeling is om varkenshouders&#13;
die geconfronteerd worden met sterk gedaalde&#13;
inkomsten uit hun bedrijf en als gevolg&#13;
daarvan geen perspectief meer zien in voortzetting&#13;
van de varkenshouderij, de gelegenheid&#13;
te bieden hun bedrijf te beëindigen door hun varkensrechten tegen een aan de representatieve&#13;
marktwaarde gerelateerde vergoeding&#13;
aan de overheid aan te bieden. De regeling&#13;
geldt voor de periode 1 januari 1999 tot&#13;
en met 30 november 1999.&#13;
Overige&#13;
– Wijziging Regeling handel levende dieren en&#13;
levende produkten i.v.m. uitbraak varkenspest&#13;
in Duitsland, Stcrt. 2 december 1998, nr. 231&#13;
– Wijziging Regeling financiële tegemoetkoming&#13;
Wet herstructurering varkenshouderij,&#13;
Stcrt. 22 december 1998, nr. 245 (rectificatie:&#13;
Stcrt. 24 december 1998, nr. 247)&#13;
– Wijziging Regeling vaststelling formulieren&#13;
Wet herstructurering varkenshouderij, Stcrt.&#13;
30 december 1998, nr. 250&#13;
– Regeling schadevergoeding SLOM-concessionarissen,&#13;
Stcrt. 29 december 1998, nr. 249&#13;
– I.M.E.A. van den Kerkhof-Couwenberg,&#13;
‘Opnieuw uitbreiding Besluit hardheidsgevallen&#13;
varkenshouderij’, Land- en Tuinbouw&#13;
Bulletin december 1998, p. 9-11&#13;
– L.P.J. Mertens, ‘Bevriezing pluimveestapel’,&#13;
Land- en Tuinbouw Bulletin december 1998,&#13;
p. 12-13&#13;
Landbouwkwaliteitsbeleid&#13;
Beleidsbesluit diergezondheid&#13;
In het Beleidsbesluit Diergezondheid (TK&#13;
1998-1999, 26 361, nr. 1) schetst de staatssecretaris&#13;
een streefbeeld van diergezondheid&#13;
in de veehouderij. Prioriteiten hierbij zijn de&#13;
volksgezondheid (veiligheid van dierlijke producten&#13;
die een gevaar kunnen vormen voor de&#13;
volksgezondheid), de bestrijding van zeer&#13;
besmettelijke dierziekten, vrijwaring van handelspartners&#13;
en veterinaire exportcertificering,&#13;
en het weren van risico’s voor volks- en&#13;
diergezondheid (o.a. door importcontroles).&#13;
De verantwoordelijkheidsverdeling voor de&#13;
diergezondheid (PBO’s, Gemeenschappelijk&#13;
lichaam diergezondheid en kwaliteit) en de&#13;
instrumenten om het beleid te realiseren (o.m.&#13;
vroegtijdig ingrijpen bij mogelijke dierziekten&#13;
die op langere termijn een risico vormen, verhoging&#13;
van de hygiëne, monitoring, identificatie&#13;
en registratie, positie van de dierenarts,&#13;
keuring en bestrijding) worden beschreven.&#13;
Verder wordt aangegeven op welke punten&#13;
wet- en regelgeving zullen moeten worden&#13;
aangepast. De Gezondheids- en welzijnswet&#13;
voor dieren zal worden gewijzigd en voorts&#13;
wordt in navolging van de varkensheffing een&#13;
vergelijkbare heffingensystematiek ontwikkeld&#13;
voor andere diersoorten. Ten slotte&#13;
beschrijft de staatssecretaris in haar brief de&#13;
organisatorische en financiële consequenties&#13;
van het beleidsbesluit.&#13;
Gekkekoeienziekte&#13;
In een brief aan de Tweede Kamer beschrijft&#13;
de staatssecretaris de resultaten van het onderzoek&#13;
naar het veevoerspoor van het BSE-geval&#13;
in Heeten en gaat in op het voorkomen van&#13;
diermeel in veevoeders voor herkauwers (TK&#13;
1998-1999, 24 668, nr. 24). Vanaf 1 maart 1999&#13;
moet een aantal maatregelen het gebruik van&#13;
diermeel in veevoer voorkomen. Naar aanleiding&#13;
van eerdere BSE-gevallen is gebleken dat&#13;
de voorschriften van het systeem van identificatie&#13;
en registratie van runderen (I&amp;R) onvoldoende&#13;
worden nageleefd. Er zal dan ook in&#13;
overleg met het bedrijfsleven aan een verbetering&#13;
van het I&amp;R-systeem moeten worden&#13;
gewerkt. Zie hierover ook de kamervragen&#13;
van Oplaat aan de staatssecretaris (nrs. 482 en&#13;
539). Overigens is op 7 januari 1999 wederom&#13;
een geval van BSE geconstateerd.&#13;
Overige&#13;
– Biotechnologie en het octrooi- en kwekersrecht,&#13;
TK 1998-1999, 19 744, nr. 26 (verslag&#13;
van een algemeen overleg, 10 november 1998)&#13;
– Besluit van 7 augustus 1998, houdende wijziging&#13;
van besluiten in verband met herverdeling&#13;
van taken inzake dierziektebestrijding en&#13;
zoötechniek, Stb. 1998, 667 (bevat wijzigingen&#13;
van: Besluit verdachte dieren, Besluit vervoer&#13;
van en naar besmette of van besmetting verdachte&#13;
gebouwen en terreinen, Fokkerijbesluit,&#13;
Besluit bescherming tegen bepaalde&#13;
zoönosen en bestrijding besmettelijke dierziekten)&#13;
– Varkenspest, TK 1998-1999, 25 229, nr. 53&#13;
(brief over bijdrage EU, 7 december 1998)&#13;
– Wijziging Landbouwkwaliteitsregeling kaas,&#13;
Stcrt. 16 december 1998, nr. 241&#13;
– Meerjarenplan gewasbescherming, TK 1998-&#13;
1999, 21 677, nr. 48 (brief over plan van aanpak&#13;
2de fase, 10 december 1998) – Wijziging Bestrijdingsmiddelenwet 1962&#13;
i.v.m. instelling College voor de toelating van&#13;
bestrijdingsmiddelen, Stb. 1998, 689; tekstplaatsing&#13;
d.d. 16 december 1998, Stb. 1998,&#13;
690&#13;
– Inwerkingtreding wijziging van diverse&#13;
besluiten op het gebied van dierziektebestrijding&#13;
met ingang van 23 december 1998, Stb.&#13;
1998, 697&#13;
– Inwerkingtreding art. 75 Gezondheids- en&#13;
welzijnswet voor dieren met ingang van 23&#13;
december 1998, Stb. 1998, 704&#13;
– Wijziging Regeling inzake hygiënevoorschriften&#13;
besmettelijke dierziekten, Stcrt. 29&#13;
december 1998, nr. 249&#13;
– Wijziging Uitvoeringsregeling vakkennisen&#13;
vakbekwaamheidseisen bestrijdingsmiddelen,&#13;
Stcrt. 4 januari 1999, nr. 1&#13;
– Ontwerp-Lozingenbesluit open teelt en veehouderij,&#13;
Stcrt. 4 januari 1999, nr. 1&#13;
Agrarisch milieubeleid&#13;
Minas&#13;
– Vrijstelling akkerbouwbedrijven met gezamenlijke&#13;
mestopslag, Stcrt. 1998, nr. 238&#13;
– Besluit vaststelling formulieren erkenning&#13;
monsternemers Meststoffenwet, Stcrt. 1998,&#13;
nr. 238&#13;
– Wijziging Regeling administratieve verplichtingen&#13;
Meststoffenwet i.v.m. vaststelling modellen&#13;
kwartaaloverzichten, Stcrt. 3 december&#13;
1998, nr. 232&#13;
– Vaststelling registratieformulier 1999 ex&#13;
art. 5 Vrijstellingsregeling akkerbouwbedrijven&#13;
met gezamenlijke mestopslag Meststoffenwet,&#13;
Stcrt. 21 december 1998, nr. 244&#13;
– Wijziging bijlage 2 van Vrijstellingsregeling&#13;
mestbe- en verwerking Meststoffenwet (aanmeldingsformulier&#13;
1999), Stcrt. 21 december&#13;
1998, nr. 244&#13;
– Wijziging Regeling landbouwgrond Meststoffenwet,&#13;
Stcrt. 22 december 1998, nr. 245;&#13;
Stcrt. 23 december 1998, nr. 246&#13;
– Wijziging Regeling voorraden Meststoffenwet,&#13;
Stcrt. 23 december 1998, nr. 246&#13;
– Vaststelling formulier Grondgebruiksverklaring&#13;
1998, Stcrt. 24 december 1998, nr. 247&#13;
– Vaststelling formulier Grondgebruiksverklaring&#13;
1999, Stcrt. 24 december 1998, nr. 247&#13;
– Wijziging Regeling hoeveelheidsbepaling&#13;
dierlijke en overige organische meststoffen,&#13;
Stcrt. 28 december 1998, nr. 248&#13;
Overige&#13;
– Wijziging van bepalingen in de Wet milieubeheer&#13;
met betrekking tot milieu-effectrapportage,&#13;
TK 1998-1999, 26 350, nrs. 1-3&#13;
(wetsvoorstel, memorie van toelichting)&#13;
– Regeling vaststelling modellen registers overige&#13;
organische meststoffen 1998, Stcrt. 23&#13;
december 1998, nr. 246&#13;
– Wijziging Uitvoeringsregeling ammoniak en&#13;
veehouderij i.v.m. actualisering van bijlage 4&#13;
(emissiefactoren), Stcrt. 22 december 1998, nr.&#13;
245&#13;
Fiscaal recht&#13;
– I.J.F.A. van Vijfeijken, ‘Het ondernemerschap&#13;
van echtgenoten in een VOF, CV of&#13;
ondermaatschap’, WPNR 1998, nr. 6339,&#13;
p. 786-791&#13;
– E. Izeren, ‘BTW, bouwvergunning en agrarische&#13;
bedrijfswoning’, Land- en Tuinbouw&#13;
Bulletin december 1998, p. 2-4&#13;
– Schouten, ‘Pachters- en gebruikersvoordelen,&#13;
een uitgemaakte zaak?’ Land- en Tuinbouw&#13;
Bulletin december 1998, p. 4-6&#13;
– H.J. van den Kerkhof, ‘Discussie afschrijfbaarheid&#13;
varkensrechten onbegrijpelijk!’ Landen&#13;
Tuinbouw Bulletin december 1998, p. 7-9&#13;
Buitenlands agrarisch recht&#13;
België&#13;
In het decembernummer van het Belgische&#13;
tijdschrift voor Agrarisch recht/Revue de&#13;
Droit Rural is een artikel opgenomen van D.&#13;
de Laender over de juridische instrumenten&#13;
voor de modernisering van het landbouwbedrijf.&#13;
Duitsland&#13;
In het novembernummer van Agrarrecht staat&#13;
een artikel van M. Gunther over de sancties&#13;
op grond van EU-verordening nr. 3887/92.&#13;
Het gaat daarbij om het terugvorderen van&#13;
ten onrechte genoten dier- en/of oppervlaktepremies.&#13;
Een tweede artikel, van de hand van&#13;
W. Steffen, gaat over rechtsmisbruik in de&#13;
LwVG-procedure. Van rechtsmisbruik is sprake als men bezwaren inbrengt vanwege&#13;
een vordering van DM 49,68.&#13;
Europees Agrarisch Recht&#13;
– Landbouwraad, TK 1998-1999, nr. 220&#13;
(brief met verslag van de Raad van november&#13;
1998, 4 december 1998); nr. 221 (brief met&#13;
agenda Raad van december 1998, 7 december&#13;
1998)&#13;
Diversen&#13;
Waterschade&#13;
In Stcrt. 1998, nr. 234 heeft de minister van&#13;
LNV een bekendmaking over de Tegemoetkoming&#13;
oogstschade 1998 geplaatst. Gedupeerden&#13;
die voornemens zijn over te gaan tot&#13;
oogsten of opruimen van gewassen waarvoor&#13;
zij aanspraak wensen te maken op een tegemoetkoming&#13;
in de schade, moeten dit melden&#13;
bij LASER. Deze zal dan de schade opnemen&#13;
en daarna kan opgeruimd of geoogst worden.&#13;
In een brief aan de Tweede Kamer heeft de&#13;
minister het definitieve schadegebied in het&#13;
noorden en oosten vastgesteld (TK 1998-&#13;
1999, 24 071, nr. 43, 4 december 1998). In een&#13;
nadere brief (nr. 44, 7 december 1998) wordt&#13;
nog ingegaan op enkele kwesties: het Europeesrechtelijk&#13;
kader (de EU moet goedkeuren);&#13;
de schade aan reeds geoogste gewassen&#13;
(wordt niet vergoed); schade aan maïs en suikerbieten&#13;
(nog geen vergoeding nodig); positie&#13;
van aan de landbouw gelieerde bedrijven&#13;
(dit is omzetschade en wordt niet vergoed).&#13;
Zie voorts:&#13;
– Regeling oogstschade 1998, Stcrt. 21 december&#13;
1998, nr. 244&#13;
– Wateroverlast, Hand. TK 15 en 17 december&#13;
1998, p. 2730-2733 en p. 2874 (debat n.a.v.&#13;
algemeen overleg en stemming over motie-&#13;
Geluk/Wagenaar over verzekeringsvormen&#13;
tegen rampen en calamiteiten (24071, nr. 45)&#13;
– L.P.J. Mertens, ‘Oogstschaderegeling 1998’,&#13;
Land- en Tuinbouw Bulletin december 1998,&#13;
p. 1-2</content><legacyfootnotes/><footnotes><footnote/></footnotes><auteurs>Mr.D.W. Bruil/ir. S. Bezemer</auteurs><published>1999-02-01 00:00:00</published><modified>1998-09-11 00:00:00</modified><editiondate>1999-02-01</editiondate><htmlpath>https://denhollander.info/artikel/5692</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1989</searchword><id>7247</id><udhid>UDH:TvAR/7247</udhid><titel>'Gerardus Johannes Joseph Dwars / 'Stichting Bevordering De Losserhof'' (TvAR 1989/4237)</titel><searchwords><searchword>TvAR 5/1989</searchword><searchword>TvAR 1989/4237</searchword><searchword>UDH:TvAR/7247</searchword></searchwords><attachments><attachment><name>1989_nr 5_Rechtspraak_4237.pdf</name><extention>pdf</extention><url>https://denhollander.info/download/6830/ci</url></attachment></attachments><inleiding>Pachtwet, art. 5, 106&#13;
Belanghebbende als bedoeld in art. 106, lid&#13;
1, der Pachtwet is alleen degene wiens rechten&#13;
door een beschikking van de grondkamer&#13;
zijn aangetast en die daarom belang&#13;
heeft om die beschikking te bestrijden.&#13;
De grondkamer is bij toetsing enkel bevoegd&#13;
- en ook verplicht - de overeenkomst&#13;
te beoordelen aan de hand van de in&#13;
art. 5, lid 1, onder a tot en met f, van de&#13;
Pachtwet limitatief vermelde criteria.</inleiding><content>Centrale Grondkamer 13 oktober 1988&#13;
De Centrale Grondkamer;&#13;
Gezien&#13;
het op 27 mei 1988 ter griffie ingekomen&#13;
beroepschrift van Gerardus Johannes Joseph&#13;
Dwars, wonende te Oldenzaal, gemachtigde:&#13;
Mr. A.D. Stellingwerf, advocaat&#13;
te Enschede, tegen een beschikking&#13;
van de grondkamer voor Overijssel van 28&#13;
april 1988, inhoudende de ongewijzigde&#13;
goedkeuring van een overeenkomst waarbij&#13;
Maria Cecilia Dwars-Te Mölder, wonende&#13;
te Losser, Oldenzaalsestraat 151, ondermeer&#13;
afstand heeft gedaan van haar pachtrechten&#13;
betreffende de door haar van de&#13;
'Stichting Bevordering De Losserhof', gevestigd&#13;
te Losser, gemachtigde: Mr. D.M.&#13;
H.M. van Dijk, advocaat te Arnhem, gepachte&#13;
percelen land, kadastraal bekend&#13;
gemeente Losser, sectie H, nrs. 10, 12, 13,&#13;
14, 3141, 5792, 5793 en 1481 ged., tezamen&#13;
groot 14.18.75 ha;&#13;
Mede gezien&#13;
het op 22 juni 1988 ter griffie ingekomen&#13;
verweerschrift van verpachtster,&#13;
De stukken&#13;
1. Appellant heeft aangevoerd (samengevat),&#13;
dat Maria Cecilia Dwars-Te Mölder&#13;
niet bevoegd was zonder zijn toestemming&#13;
en die van de mede-erfgenamen te&#13;
contracteren zoals terzake van de beëindiging&#13;
van de pachtovereenkomst is geschied,&#13;
dat de onderhavige pachtbeëindigingsovereenkomst&#13;
geacht moet worden een ongeoorloofd&#13;
karakter te hebben, althans dat&#13;
bij het aangaan daarvan sprake was van&#13;
dwaling en/of bedrog en/of misbruik van&#13;
omstandigheden; dat de grondkamer ten&#13;
onrechte hem en zijn broer en zusters niet&#13;
heeft gehoord en hem en hen evenmin de&#13;
litigieuze beschikking toegezonden, met&#13;
verzoek de beschikking, waarvan beroep,&#13;
te vernietigen en opnieuw beschikkende&#13;
alsnog goedkeuring aan de onderhavige&#13;
pachtbeëindigingsovereenkomst te onthouden.&#13;
2. Geïntimeerde heeft gesteld (samengevat),&#13;
dat appellant niet is een belanghebbende&#13;
als bedoeld in artikel 106, lid 1 van&#13;
de Pachtwet en dat geen beroep open staat&#13;
tegen een ongewijzigde goedkeuring van&#13;
een pachtbeëindigingsovereenkomst, terwijl&#13;
de beantwoording van de vraag of de&#13;
onderhavige pachtbeëindigingsovereenkomst&#13;
aantastbaar is, omdat deze slechts door één&#13;
van de pachters is getekend, ter beoordeling&#13;
staat van de pachtrechter, met verzoek&#13;
appellant niet ontvankelijk te verklaren in&#13;
zijn beroep, althans dat beroep ongegrond&#13;
te verklaren en de beschikking, waarvan&#13;
beroep, te bevestigen.&#13;
Het oordeel van de Centrale Grondkamer&#13;
met betrekking tot de ontvankelijkheid van&#13;
het beroep.&#13;
1. Uit een door de gemachtigde van appellant&#13;
op een daartoe strekkend verzoek bij&#13;
brief van 4 augustus 1988 aan de Centrale&#13;
Grondkamer overgelegde door Mr. H.A.A.&#13;
van Hazendonk, notaris te Losser, opgemaakte&#13;
verklaring van erfrecht blijkt, dat&#13;
Johannes Isidorus Dwars - zijnde tot aan&#13;
zijn overlijden de enige pachter in de pachtovereenkomst&#13;
- is overleden op 17 juli&#13;
1986 en dat hij niet bij testament over zijn&#13;
nalatenschap heeft beschikt, zodat zijn&#13;
echtgenote, Maria Cecilia Dwars-Te Mölder,&#13;
en zijn vier kinderen, onder wie appellant,&#13;
ieder voor een vijfde gedeelte zijn gerechtigd&#13;
in voornoemde nalatenschap en&#13;
mitsdien gezamenlijk bevoegd zijn om&#13;
daarover te beschikken.&#13;
Belanghebbende als bedoeld in artikel&#13;
106, lid 1 van de Pachtwet is alleen degene &#13;
wiens rechten door een beschikking van de grondkamer zijn aangetast en die daarom&#13;
belang heeft om die beschikking te bestrijden.&#13;
Gelet op artikel 54, lid 1, der Pachtwet&#13;
volgt uit het bovenstaande dat appellant&#13;
belanghebbende is in de zin van artikel 106,&#13;
lid 1, der Pachtwet.&#13;
2. Artikel 106, lid 3, van de Pachtwet bepaalt&#13;
dat geen hoger beroep mogelijk is van&#13;
beslissingen waarbij een pachtovereenkomst&#13;
of een pachtwijzigingsovereenkomst dan&#13;
wel het ontwerp van een dezer overeenkomsten&#13;
ongewijzigd zijn goedgekeurd,&#13;
doch sluit niet uit het appel van goedkeuring&#13;
van een beëindigingsovereenkomst.&#13;
Appellant heeft zijn beroep voorts tijdig&#13;
ingesteld, zodat hij daarin ontvankelijk&#13;
is.&#13;
met betrekking tot de grieven&#13;
3. Op 8 april 1988 is bij de grondkamer&#13;
ter goedkeuring ingekomen een namens de&#13;
'Stichting Bevordering De Losserhof' door&#13;
H.C. Pullen, rentmeester-taxateur te Markelo,&#13;
en M.C. Dwars-Te Mölder ondertekende&#13;
pachtbeëindigingsovereenkomst betreffende&#13;
voormelde percelen land. Ingevolge&#13;
artikel 5, lid 1 aanhef, juncto lid 7,&#13;
van de Pachtwet heeft de grondkamer genoemde&#13;
overeenkomst getoetst en vervolgens&#13;
ongewijzigd goedgekeurd. De grondkamer&#13;
is te dezen enkel bevoegd — en ook&#13;
verplicht - de overeenkomst te beoordelen&#13;
aan de hand van de in artikel 5, lid 1 onder&#13;
a tot en met f, van de Pachtwet limitatief&#13;
vermelde criteria. Naar het oordeel van de&#13;
Centrale Grondkamer heeft de grondkamer&#13;
op grond hiervan terecht de onderhavige&#13;
pachtbeëindigingsovereenkomst - ongewijzigd&#13;
- goedgekeurd en bestond voor&#13;
haar geen aanleiding anderen dan de ondertekenaars&#13;
van deze overeenkomst in de&#13;
procedure te betrekken.&#13;
4. Indien - naar appellant stelt - de&#13;
onderhavige pachtbeëindigingsovereenkomst&#13;
wat betreft haar totstandkoming dan wel&#13;
haar inhoud gebrekkig en dientengevolge&#13;
aantastbaar is, geeft dit slechts reden om&#13;
een beslissing van de rechter daaromtrent&#13;
uit te lokken. De grondkamer en de Centrale&#13;
Grondkamer zijn tot een dergelijke&#13;
beslissing niet bevoegd.&#13;
De slotsom&#13;
Appellant is ontvankelijk in zijn beroep.&#13;
De door hem aangevoerde grieven zijn ongegrond.&#13;
Beschikkende in hoger beroep:&#13;
Bevestigt de beschikking, waarvan beroep.</content><legacyfootnotes/><footnotes><footnote/></footnotes><auteurs/><published>1989-05-01 00:00:00</published><modified>1989-05-01 00:00:00</modified><editiondate>1989-05-01</editiondate><htmlpath>https://denhollander.info/artikel/7247</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5152</id><udhid>UDH:TvAR/5152</udhid><titel>Van Hilten / Van Hilten (TvAR 1995/4761)</titel><searchwords><searchword>TvAR 8/9/1995</searchword><searchword>TvAR 1995/4761</searchword><searchword>UDH:TvAR/5152</searchword></searchwords><attachments><attachment><name>1995_nr 89_Rechtspraak_4761.pdf</name><extention>pdf</extention><url>https://denhollander.info/download/5090/ci</url></attachment></attachments><inleiding>Pachtwet, art. 9 lid 1; 12 lid 3&#13;
&#13;
In 1969 schriftelijk vastgelegde mondelinge&#13;
pachtovereenkomst, aangegaan voor één jaar,&#13;
met daarna goedkeuring grondkamer, en tevens&#13;
goedkeuring korte duur. Einde pachtovereenkomst&#13;
1 maart 1971. Na 1 maart 1971&#13;
feitelijk gebruik door (ex-)pachters voortgezet.&#13;
Bewijsopdracht aan dezen, dat dit voortgezet&#13;
gebruik berust op een (nieuwe)&#13;
overeenkomst tot (voortgezet) gebruik tegen&#13;
een tegenprestatie. Eindarrest na getuigenverhoor:&#13;
Niet bewezen, dus gebruik sedert&#13;
1971 berust niet op een pachtovereenkomst.</inleiding><content>Arrest van 7 februari 1994&#13;
In de zaak van:&#13;
1. Cornelis Johannes van Hilten, wonende te&#13;
Rhoon, gemeente Albrandswaard,&#13;
2. Johann Heinrich van Hilten, wonende te&#13;
Rhoon, gemeente Albrandswaard, appellanten,&#13;
procureur: mr. J.M. Bosnak,&#13;
tegen&#13;
1. de gezamenlijke erfgenamen van:&#13;
Adriaantje Margaretha van Hilten, overleden&#13;
op 18 september 1992, laatstelijk gewoond&#13;
hebbende te Poortugaal, gemeente&#13;
Albrandswaard, echtgenote van J. Ketting,&#13;
aldaar nog wonende,&#13;
2. Geertje Maria van Hilten, echtgenote van&#13;
A. Verloop, wonende te Oud Beijerland,&#13;
3. de gezamenlijke erfgenamen van:&#13;
Margaretha Adriaantje van Hilten, overle&#13;
den op 7 mei 1989, te weten:&#13;
a. Simon Cornelis Barendregt, te Rhoon,&#13;
gemeente Albrandswaard,&#13;
b. Anna Maria Barendregt, wonende te&#13;
Brielle,&#13;
c. Cornelis Arie Barendregt, wonende te&#13;
Rhoon, gemeente Albrandswaard,&#13;
d. Maria Barendregt, wonende te Poortu&#13;
gaal, gemeente Albrandswaard,&#13;
e. Margaretha Louise Barendregt, echtge&#13;
note van J. Boender, wonende te Rhoon,&#13;
gemeente Albrandswaard, geïntimeerden,&#13;
procureur: mr. W.R.H. Jager,&#13;
en&#13;
4. Hendrika Johanna van Hilten, echtgenote&#13;
van P. van Leening, wonende te Vierpolders,&#13;
gemeente Brielle, geïntimeerde, pro&#13;
cureur: mr. M.P.H. Winters.&#13;
Het geding in eerste aanleg&#13;
De pachtkamer van het kantongerecht te Rotterdam&#13;
heeft op 6 mei 1993 tussen partijen&#13;
een vonnis gewezen, dat in fotocopie aan dit&#13;
arrest is gehecht en naar de inhoud waarvan&#13;
wordt verwezen.&#13;
Het geding in hoger beroep&#13;
Appellanten - verder ook te noemen C.J. en&#13;
J.H. van Hilten - zijn bij een drietal exploiten&#13;
van 3 juni 1993 met gelijktijdige dagvaarding&#13;
van geïntimeerden - verder ook te noemen&#13;
geïntimeerden - voor dit hof, in hoger beroep&#13;
gekomen van genoemd vonnis, waarbij - kort&#13;
weergegeven - de vorderingen van C.J. en&#13;
J.H. van Hilten zijn afgewezen, met hun veroordeling&#13;
in de proceskosten.&#13;
Bij memorie van grieven zijn door C.J. en&#13;
J.H. van Hilten de onderomschreven grieven&#13;
aangevoerd en toegelicht met conclusie het&#13;
vonnis waarvan beroep te vernietigen, en, opnieuw&#13;
rechtdoende, alsnog bij arrest, voor zoveel&#13;
mogelijk uitvoerbaar bij voorraad:&#13;
primair:&#13;
te verklaren voor recht dat de bij vonnis van&#13;
de pachtkamer van het kantongerecht te Rotterdam&#13;
d.d. 3 december 1969 onder rolnummer&#13;
5/69 schriftelijk vastgelegde pachtovereenkomst&#13;
voortduurt en partijen daaraan zijn&#13;
gebonden; subsidiair:&#13;
de pachtovereenkomst, bij dagvaarding in prima&#13;
sub 12 omschreven, schriftelijk vast te&#13;
leggen, althans de pachtovereenkomst, bij&#13;
dagvaarding in prima sub 13 omschreven,&#13;
schriftelijk vast te leggen;&#13;
met veroordeling van geïntimeerden in de&#13;
kosten overeenkomstig de wet.&#13;
Bij memorie van antwoord hebben geïntimeerden&#13;
sub 1 t/m 3e terzake verweer gevoerd,&#13;
en geconcludeerd' bij arrest,&#13;
uitvoerbaar bij voorraad, C.J. en J.H. van Hilten&#13;
in hun appel niet-ontvankelijk te verklaren,&#13;
althans te bekrachtigen het vonnis&#13;
waarvan beroep, met veroordeling van C.J. en&#13;
J.H. van Hilten in de kosten van het geding in&#13;
hoger beroep.&#13;
Bij aparte memorie van antwoord heeft&#13;
geïntimeerde sub 4 - verder ook te noemen&#13;
Van Leening-Van Hilten - geconcludeerd het&#13;
vonnis, waarvan beroep, te vernietigen en, opnieuw&#13;
rechtdoende, alsnog aan C.J. en J.H.&#13;
van Hilten toe te wijzen hun primaire vordering&#13;
tot verklaring voor recht dat de pachtovereenkomst,&#13;
zoals die tussen partijen&#13;
schriftelijk is vastgelegd bij onherroepelijk&#13;
vonnis van de pachtkamer van het kantongerecht&#13;
te Rotterdam d.d. 3 december 1969,&#13;
rolnr. 5/69, voortduurt; althans hun subsidiaire&#13;
vordering tot schriftelijke vastlegging van de&#13;
pachtovereenkomst, zoals bij dagvaarding in&#13;
prima sub 12 omschreven, althans de&#13;
pachtovereenkomst zoals bij dagvaarding in&#13;
prima sub 13 omschreven.&#13;
Ter zitting van het hof van 10 januari 1994&#13;
hebben partijen hun standpunten doen bepleiten,&#13;
C.J. en J.H. van Hilten en Van Leening-&#13;
Van Hilten door mr. A.R. Koops, advocaat te&#13;
Rotterdam, en geïntimeerden sub 1 t/m 3e&#13;
door mr. L.J. den Hollander jr., advocaat te&#13;
Middelharnis, beide raadslieden onder overlegging&#13;
van pleitnotities.&#13;
Daarbij hebben C.J. en J.H. van Hilten een&#13;
akte genomen met een bewijsaanbod en ter&#13;
overlegging van een produktie.&#13;
Vervolgens hebben partijen ter zitting de&#13;
stukken overgelegd voor het wijzen van arrest.&#13;
De grieven&#13;
C.J. en J.H. van Hilten hebben de volgende&#13;
grieven tegen het vonnis waarvan beroep aangevoerd:&#13;
Grief l&#13;
De pachtkamer stelt op blz. 3, 4e alinea, van&#13;
het vonnis a quo ten onrechte: 'De primaire&#13;
vordering, houdende verklaring voor recht, is&#13;
gebaseerd op de stelling dat bij&#13;
vonnis van de pachtkamer van het kantongerecht&#13;
te Rotterdam van 3 december 1969&#13;
schriftelijk is vastgelegd een pachtovereenkomst&#13;
ten aanzien van de onderhavige onroerende&#13;
goederen voor de duur van twaalf&#13;
jaren.'&#13;
Grief 2&#13;
De pachtkamer stelt op blz. 4, 2e alinea, van&#13;
het vonnis a quo ten onrechte: 'Genoemd&#13;
vonnis van de pachtkamer is slechts op één&#13;
wijze, die niet voor tweeërlei uitleg vatbaar&#13;
is, te verstaan: er was sprake tussen twee&#13;
partijen van een éénjarige en niet van een&#13;
twaalfjarige pachtovereenkomst.'&#13;
Grief 3&#13;
De pachtkamer stelt op blz. 4, 3e en 4e alinea&#13;
van het vonnis a quo ten onrechte: 'Aan het&#13;
vorenstaande doet geen afbreuk, hetgeen&#13;
tevens in het dictum van het vonnis van de&#13;
pachtkamer is opgenomen: 'Deze pachtovereenkomst&#13;
geldt, zolang zij niet door de&#13;
Grondkamer is goedgekeurd, voor onbepaalde&#13;
tijd, zonder dat zij door één van de betrokken&#13;
partijen kan worden opgezegd, terwijl, indien&#13;
de goedkeuring door de grondkamer wordt&#13;
verleend, de in artikel 12 van de Pachtwet bedoelde&#13;
duur van 6 jaren ingaat bij de aanvang&#13;
van het pachtjaar volgend op dat waarin de&#13;
overeenkomst bij de Grondkamer is ingezonden',&#13;
en&#13;
'Aan de laatste passage komt geen zelfstandige&#13;
betekenis toe omdat het een parafrase is&#13;
van het in de artikelen 8 juncto 9 Pachtwet bepaalde,&#13;
waarbij - achteraf gezien helaas vanwege&#13;
de mogelijk bij eiseres ontstane&#13;
verwarring - ten onrechte door een kennelijke&#13;
schrijffout een duur van zes jaren is genoemd.'&#13;
Grief 4&#13;
Ten onrechte overweegt de pachtkamer inzake&#13;
de subsidiaire vordering(en) (blz. 4, laatste&#13;
alinea) met betrekking tot de daaraan ten&#13;
gronde gelegde stilzwijgende wilsovereenstemming:&#13;
'De stellingen van eisers wettigen in casu niet&#13;
de gevolgtrekking, dat een nieuwe pachtovereenkomst&#13;
is tot stand gekomen. Er is immers&#13;
niet alleen niet van enige wilsovereenstemming&#13;
gebleken, doch ook is komen vast te&#13;
staan, dat er vanaf 1969 een rechtsstrijd is geweest&#13;
op diverse fronten: enz.'&#13;
Grief 5&#13;
Ten onrechte stelt de pachtkamer inzake de&#13;
subsidiaire vordering(en) (blz. 5, eerste alinea) met betrekking tot de daaraan ten grond&#13;
gelegde tegenprestatie(s): 'De reservering van&#13;
een jaarlijks bedrag kan niet gelijkgesteld&#13;
worden aan een betaling van een jaarlijkse&#13;
pachtsom, terwijl de betaling van&#13;
eigenaarslasten zeer wel kan worden geduid&#13;
in het kader van een onverdeelde boedel&#13;
zonder dat sprake is van een pachtverhouding.'&#13;
Grief 6&#13;
Ten onrechte stelt de pachtkamer inzake de&#13;
subsidiaire vordering(en) (blz. 5, tweede alinea)&#13;
met betrekking tot het door appellanten&#13;
aangevoerde feit dat geïntimeerden ten behoeve&#13;
van appellanten afstand hebben gedaan van&#13;
pacht in het kader van de exploitatie van de&#13;
boerderij:&#13;
'Eisers hebben nog een beroep gedaan op een&#13;
uitspraak van het hof te Arnhem d.d. 13 oktober&#13;
1969 (die zij overigens niet hebben overgelegd),&#13;
waarbij zij in de plaats van hun&#13;
overleden moeder Anna Sophie Stolle als&#13;
pachters worden gesteld, met ontslag van gedaagden&#13;
uit de pacht, doch zulks ten onrechte&#13;
enerzijds omdat het in dat geval ging om andere&#13;
grond dan de onderhavige en anderzijds&#13;
omdat uit een dergelijke indeplaatsstelling&#13;
c.q. ontslag uit de pacht niets valt af te leiden&#13;
ten aanzien van het al dan niet totstandkomen&#13;
van een pachtovereenkomst ten aanzien van&#13;
een ander object.'&#13;
Grief 7&#13;
Bij conclusie van repliek in prima (blz. 8 sub&#13;
6) hebben appellanten aangeboden hun stellingen&#13;
door alle middelen rechtens te bewijzen&#13;
en hebben zij voorts verzocht in de&#13;
gelegenheid gesteld te worden hun stellingen&#13;
nog mondeling toe te lichten.&#13;
Ten onrechte heeft de pachtkamer zowel&#13;
dit bewijsaanbod als het verzoek tot mondelinge&#13;
toelichting genegeerd en gepasseerd,&#13;
zonder enige motivering.&#13;
De vaststaande feiten&#13;
In hoger beroep kan van de volgende, als erkend&#13;
of niet (voldoende) betwist vaststaande,&#13;
feiten worden uitgegaan:&#13;
Appellanten en geïntimeerden zijn de gezamenlijke&#13;
rechtsopvolgers krachtens erfrecht&#13;
van de op 15 september 1953 overleden Cornelis&#13;
van Hilten en diens op 26 februari 1968&#13;
overleden weduwe Anna Sophie Stolle.&#13;
Bij vonnis van de pachtkamer van het kantongerecht&#13;
te Rotterdam van 3 december 1969&#13;
- welk vonnis kracht van gewijsde heeft - is&#13;
de volgende pachtovereenkomst schriftelijk&#13;
vastgelegd:&#13;
'Gedaagden sub 1 t/m 4 (te weten:&#13;
1. Adriaantje Margaretha van Hilten, e.v. J.&#13;
Ketting;&#13;
2. Margaretha Adriaantje van Hilten, e.v. A.&#13;
Barendrecht;&#13;
3. Geertje Maria van Hilten, e.v. A. Verloop;&#13;
4. Hendrika Johanna van Hilten, e.v. P. van&#13;
Leening;)&#13;
hebben met ingang van 1 maart 1968 voor de&#13;
tijdsduur van één jaar als gezamenlijke verpachters&#13;
voor 4/6 onverdeeld gedeelte aan&#13;
C.J. en J.H. van Hilten als gezamenlijke pachters&#13;
voor 4/6 onverdeeld gedeelte verpacht,&#13;
gelijk C.J. en J.H. van Hilten voor 4/6 onverdeeld&#13;
gedeelte van de gedaagden sub 1 t/m 4&#13;
voor 4/6 onverdeeld gedeelte hebben gepacht:&#13;
a. een gedeelte van het huis, alsmede voor&#13;
het geheel de schuur, het erf, de tuin,&#13;
boomgaard, weiland en dijkerf, staande en&#13;
gelegen te Rhoon aan de Achterdijk en de&#13;
Rijsdijk, kadastraal bekend gemeente&#13;
Rhoon, Sectie A, nummers 281, 282, 283,&#13;
285, 286, 1859 en 1567, tezamen groot&#13;
3.97.80 ha;&#13;
b. een perceel bouwland, gelegen te Rhoon&#13;
aan de Essendijk, kadastraal bekend ge&#13;
meente Rhoon, Sectie B, nummers 631 en&#13;
632, tezamen groot 1.69.10 ha;&#13;
c. een perceel dijk en weiland, gelegen te&#13;
Rhoon aan de Rijsdijk, kadastraal bekend&#13;
gemeente Rhoon, Sectie A, nummer 3261,&#13;
tezamen groot 0.19.95 ha;&#13;
tegen de pachtprijs van een duizend gulden&#13;
per jaar in massa, bij achterafbetaling te voldoen.'&#13;
Daarbij heeft de pachtkamer van het kantongerecht&#13;
in het dictum van genoemd vonnis&#13;
tevens vastgelegd:&#13;
'De pachtovereenkomst geldt, zolang zij&#13;
niet door de Grondkamer is goedgekeurd,&#13;
voor onbepaalde tijd, zonder dat zij door één&#13;
van de betrokken partijen kan worden opgezegd,&#13;
terwijl, indien de goedkeuring door de&#13;
Grondkamer wordt verleend, de in artikel 12&#13;
Pachtwet bedoelde duur van 6 jaren ingaat bij&#13;
de aanvang van het pachtjaar, volgende op dat&#13;
waarin de overeenkomst bij de Grondkamer is&#13;
ingezonden, tenzij de Grondkamer op verzoek&#13;
van één der betrokken partijen in enig bijzonder&#13;
geval bij de goedkeuring bepaalt, dat de&#13;
voormelde in artikel 12 Pachtwet bedoelde&#13;
duur op een eerder tijdstip ingaat. Op deze&#13;
pachtovereenkomst zijn de in de Pachtwet&#13;
vermelde gebruikelijke voorwaarden met betrekking tot de rechten en verplichtingen van&#13;
partijen van toepassing.'&#13;
Bij beschikking van 8 juni 1970 heeft de&#13;
Centrale Grondkamer (voorzover ten deze&#13;
van belang) beslist:&#13;
- keurt de onderhavige pachtovereenkomst&#13;
goed;&#13;
- keurt de duur van één jaar van de onderha&#13;
vige pachtovereenkomst goed;&#13;
- wijst af het verzoek tot toepassing van arti&#13;
kel 9 lid 2 der Pachtwet, hetgeen tot ge&#13;
volg heeft dat die pachtovereenkomst&#13;
ingaat 1 maart 1970.&#13;
Beoordeling van het hoger beroep&#13;
1. De grieven 1, 2 en 3, die alle de primaire&#13;
vordering van C.J. en J.H. van Hilten betreffen,&#13;
lenen zich voor gezamenlijke behandeling.&#13;
2. Deze primaire vordering van C.J. en&#13;
J.H. van Hilten tot verklaring voor recht, dat&#13;
de bovenomschreven pachtovereenkomst tussen&#13;
C.J. en J.H. van Hilten als pachters en (de&#13;
rechtsvoorgangers van) geïntimeerden nog&#13;
voortduurt, is terecht door de pachtkamer van&#13;
het kantongerecht verworpen.&#13;
3. Tussen partijen is immers, zoals in het&#13;
vonnis van 3 december 1969 is vastgelegd, de&#13;
betreffende pachtovereenkomst uitdrukkelijk&#13;
voor de duur van één jaar aangegaan. Nu deze&#13;
korte duur bij de genoemde beschikking van&#13;
de Centrale Grondkamer van 8 juni 1970 is&#13;
goedgekeurd, is deze korte duur rechtsgeldig&#13;
overeengekomen.&#13;
De Centrale Grondkamer heeft met juistheid&#13;
beslist dat deze korte duur krachtens het&#13;
bepaalde in artikel 9 lid 1 Pachtwet is ingegaan&#13;
op 1 maart 1970.&#13;
Deze pachtovereenkomst is derhalve&#13;
geëindigd per 1 maart 1971.&#13;
4. Aan het bovenstaande doet niet af dat de&#13;
pachtkamer van het kantongerecht in (het dictum&#13;
van) het vonnis van 3 december 1969 te&#13;
vens enige consequenties voor de&#13;
rechtsverhouding tussen partijen, zoals die uit&#13;
de Pachtwet voortvloeien zolang deze pachtovereenkomst&#13;
niet door de Grondkamer is&#13;
goedgekeurd, heeft weergegeven. De pachtovereenkomst&#13;
is immers, zoals hierboven over&#13;
wogen, door de (Centrale) Grondkamer&#13;
goedgekeurd.&#13;
5. Evenmin doet daaraan af dat de pachtkamer&#13;
van het kantongerecht in het dictum van&#13;
dit vonnis tevens heeft neergelegd:&#13;
'...terwijl, indien de goedkeuring door de&#13;
Grondkamer wordt verleend, de in artikel 12&#13;
van de Pachtwet bedoelde duur van 6 jaren ingaat&#13;
bij de aanvang van het pachtjaar, volgende&#13;
op dat... enz.'&#13;
Nu de (Centrale) Grondkamer de tussen&#13;
partijen feitelijk overeengekomen korte duur&#13;
van één jaar uitdrukkelijk heeft goedgekeurd,&#13;
is hier immers geen sprake van een in artikel&#13;
12 van de Pachtwet bedoelde duur van 6 jaren.&#13;
E&#13;
en zodanige duur van 6 jaren (waarbij&#13;
door de pachtkamer kennelijk is gedoeld op&#13;
artikel 12 lid 1 Pachtwet) doet zich dus niet&#13;
voor. Hier is sprake van een in artikel 12 lid 3&#13;
Pachtwet bedoelde goedgekeurde kortere&#13;
duur, en wel van één jaar.&#13;
(Het hof tekent hierbij aan, dat derhalve&#13;
ook in het midden kan blijven, of artikel 12&#13;
lid 1 Pachtwet in het onderhavige geval een&#13;
duur van 6 dan wel 12 jaren met zich mee zou&#13;
brengen.)&#13;
6. Reeds daarom gaat het betoog van C.J.&#13;
en H.J. van Hilten, dat - kort gezegd - de&#13;
laatstbedoelde zinsnede in het vonnis van 3&#13;
december 1969 met zich mee zou brengen,&#13;
dat ingaande 1 maart 1970 tussen partijen een&#13;
pachtovereenkomst met een duur van 6 jaren&#13;
zou zijn gaan gelden, niet op.&#13;
7. De grieven 1, 2 en 3 treffen dus geen&#13;
doel. De pachtkamer van het kantongerecht&#13;
heeft de primaire vordering van C.J. en J.H.&#13;
van Hilten terecht afgewezen.&#13;
De grieven 4, 5,6 en 7&#13;
8. Deze grieven betreffen de subsidiaire vordering&#13;
van C.J. en J.H. van Hilten en lenen&#13;
zich voor een gezamenlijke beoordeling.&#13;
9. Deze subsidiaire vordering van C.J. en&#13;
J.H. van Hilten berust op hun (betwiste) stel&#13;
ling, dat zij met ingang van 1 maart 1971 de&#13;
onderhavige onroerende zaken van de (toen&#13;
malige) tot deze zaken gerechtigden hebben&#13;
gebruikt - in aansluiting op hun gebruik tot 1&#13;
maart 1971 krachtens de per die datum geëindigde&#13;
pachtovereenkomst - krachtens een per&#13;
1 maart 1971 ingaande nieuwe pachtovereenkomst&#13;
met deze gerechtigden.&#13;
10. Het hof zal, nu CJ. en J.H. van Hilten&#13;
in hoger beroep zo nadrukkelijk hebben aan&#13;
geboden bewijs van hun stellingen (waaronder&#13;
de in de overige rechtsoverweging&#13;
bedoelde) te leveren, alvorens nader te beslissen&#13;
hen in de gelegenheid stellen zulks te&#13;
doen, zoals hieronder nader omschreven.&#13;
11. In verband hiermee wijst het hof op het&#13;
navolgende. Niet omstreden is dat de onderhavige&#13;
onroerende zaken sedert 1971 feitelijk&#13;
door C.J. en J.H. van Hilten tot de uitoefening&#13;
van de landbouw zijn gebruikt. Wel omstreden&#13;
- en dus door C.J. en J.H. van Hilten te&#13;
bewijzen - is, dat dit gebruik sedert 1 maart&#13;
1971 berust op een pachtovereenkomst met&#13;
alle toentertijd als mede-eigenaars gerechtigden&#13;
tot de onderhavige onroerende zaken, en&#13;
dus dat dezen jegens C.J. en J.H. van Hilten&#13;
hebben ingestemd met het met ingang van 1&#13;
maart 1971 gebruiken door hen beiden als&#13;
pachters - d.w.z. met exploitatie door C.J. en&#13;
J.H. van Hilten, niet ten behoeve van de gezamenlijke&#13;
gerechtigden in de onverdeelde boedel(&#13;
s) waartoe deze onroerende zaken&#13;
behoorden en nog behoren, doch voor rekening&#13;
en risico van alléén C.J. en J.H. van Hilten&#13;
- tegen een door hen met al deze&#13;
gerechtigden overeengekomen tegenprestatie&#13;
(zoals door C.J. en J.H. van Hilten gesteld:&#13;
f 1000 per jaar, met de verplichting voor C.J.&#13;
en J.H. van Hilten geheel voor hun rekening&#13;
te nemen en mitsdien zonder enige verrekening&#13;
daarvan bij de boedelscheiding rechtstreeks&#13;
als eigen verplichting te voldoen de&#13;
gebruikelijke lasten van de onderhavige onroerende&#13;
zaken, de fiscale daaronder begrepen,&#13;
en de kosten van het totale onderhoud,&#13;
die van verzekering daaronder tevens begrepen.&#13;
12. Het hof zal iedere beslissing aanhouden.&#13;
Beslissing&#13;
Het hof, rechtsprekend in hoger beroep:&#13;
Alvorens te beslissen;&#13;
Laat C.J. en J.H. van Hilten toe te bewijzen:&#13;
dat C.J. en J.H. van Hilten met de toenmalige&#13;
(mede)gerechtigden tot de bovengenoemde&#13;
onroerende zaken een pachtovereenkomst&#13;
hebben gesloten, waarbij hun deze zaken met&#13;
ingang van 1 maart 1971 ter uitoefening van de&#13;
landbouw in agrarisch gebruik zijn gegeven tegen&#13;
voldoening door hen aan deze gerechtigden&#13;
van een met dezen overeengekomen&#13;
tegenprestatie van f 1000 per jaar en voorts de&#13;
verplichting voor C.J. en J.H. van Hilten om&#13;
geheel voor hun rekening te nemen en mitsdien&#13;
zonder enige verrekening daarvan bij de&#13;
boedelscheiding rechtstreeks als eigen verplichting&#13;
te voldoen de gebruikelijke lasten&#13;
van de onderhavige onroerende zaken, de fiscale&#13;
daaronder begrepen, en de kosten van het&#13;
totale onderhoud, die van verrekening daaronder&#13;
tevens begrepen.&#13;
Bepaalt dat, voorzover zij dit bewijs wensen&#13;
te leveren door getuigen, deze getuigen&#13;
zullen kunnen worden gehoord door het hierbij&#13;
tot raadsheer-commissaris benoemde lid&#13;
van het hof mr. G.M. Bierman en de raad de&#13;
heer Wentink, die daartoe zitting zullen houden&#13;
in het Paleis van Justitie te Arnhem aan&#13;
de Walburgstaat 2 op een nader door hem te&#13;
bepalen dag en uur.&#13;
Bepaalt dat partijen hun verhinderdagen en&#13;
die van hun advocaten en de te horen getuigen&#13;
zullen opgeven ter rolle van het hof van 21 februari&#13;
1994, waarna de raadsheer-commissaris&#13;
dag en tijdstip voor het verhoor zal&#13;
bepalen.&#13;
Arrest van 11 oktober 1994&#13;
In de zaak van:&#13;
1. Cornelis Johannes van Hilten, wonende te&#13;
Rhoon, gemeente Albrandswaard,&#13;
2. Johann Heinrich van Hilten, wonende te&#13;
Rhoon, gemeente Albrandswaard, appellanten,&#13;
procureur: mr. J.M. Bosnak,&#13;
tegen&#13;
1. de gezamenlijke erfgenamen van:&#13;
Adriaantje Margaretha van Hilten, overleden&#13;
op 18 september 1992, laatstelijk ge&#13;
woond hebbende te Poortugaal, gemeente&#13;
Albrandswaard, echtgenote van J. Ketting,&#13;
aldaar nog wonende,&#13;
2. Geertje Maria van Hilten, echtgenote van&#13;
A. Verloop, wonende te Oud Beijerland,&#13;
3. de gezamenlijke erfgenamen van:&#13;
Margaretha Adriaantje van Hilten, overleden&#13;
op 7 mei 1989, te weten:&#13;
a. Simon Cornelis Barendregt, wonende te&#13;
Rhoon, gemeente Albrandswaard,&#13;
b. Anna Maria Barendregt, wonende te&#13;
Brielle,&#13;
c. Cornelis Arie Barendregt, wonende te&#13;
Rhoon, gemeente Albrandswaard,&#13;
d. Maria Barendregt, wonende te Poortugaal,&#13;
gemeente Albrandswaard,&#13;
e. Margaretha Louise Barendregt, echtgenote&#13;
van J. Boender, wonende te Rhoon,&#13;
gemeente Albrandswaard, geïntimeerden,&#13;
procureur: mr. W.R.H. Jager,&#13;
en&#13;
4. Hendrika Johanna van Hilten, echtgenote&#13;
van P. van J^eening, wonende te Vierpolders,&#13;
gemeente Brielle, geïntimeerde, procureur:&#13;
mr. M.P.H. Winters.&#13;
Het hof verwijst naar het in deze zaak op 7 februari&#13;
1994 gewezen tussenarrest.&#13;
Het verder verloop van het geding in hoger&#13;
beroep&#13;
Ter voldoening aan bovengenoemd tussenarrest&#13;
is een getuigenverhoor gehouden op 9&#13;
juni 1994, waar C.J. en J.H. van Hilten een&#13;
tweetal getuigen hebben doen horen, te weten&#13;
J.H. van Hilten als partijgetuige en C.J. Dupain.&#13;
Van hun verklaringen is proces-verbaal&#13;
opgemaakt.&#13;
Vervolgens heeft ieder van partijen een&#13;
conclusie na enquête genomen, C.J. en J.H.&#13;
van Hilten met overlegging van producties, en&#13;
hebben partijen de stukken overgelegd voor&#13;
het wederom wijzen van arrest.&#13;
Verdere beoordeling van het hoger beroep&#13;
1. Het hof verwijst allereerst naar hetgeen is&#13;
overwogen in het bovengenoemde tussenarrest.&#13;
2. In dit arrest zijn - ingevolge grief 7 en&#13;
ter beoordeling van de grieven 4, 5, 6 - C.J.&#13;
en J.H. van Hilten toegelaten tot het bewijs:&#13;
dat C.J. en J.H. van Hilten met de toenmalige&#13;
(mede)gerechtigden tot de bovengenoemde&#13;
onroerende zaken aan pachtovereenkomst&#13;
hebben gesloten, waarbij hun deze zaken sedert&#13;
1 maart 1971 ter uitoefening van de landbouw&#13;
in (voortgezet) agrarisch gebruik zijn&#13;
gegeven tegen voldoening door hen aan deze&#13;
gerechtigden van een met dezen overeengekomen&#13;
tegenprestatie van f 1000 per jaar en voldoening&#13;
door C.J. en J.H. van Hilten van alle&#13;
met deze zaken samenhangende vaste lasten,&#13;
zoals aanslagen, waterschapslasten, belastingen&#13;
onroerend goed en andere heffingen, alsmede&#13;
de kosten van het totale onderhoud&#13;
inclusief die van verzekering.&#13;
3. Het hof acht het bovenstaande niet bewezen.&#13;
Geen der beide getuigen heeft immers&#13;
iets verklaard omtrent enige afspraak tussen&#13;
hen en de toemalige (mede-)gerechtigden omtrent&#13;
het gebruik door C.J. en J.H. van Hilten&#13;
van de meergenoemde onroerende zaken na 1&#13;
maart 1971.&#13;
4. Zoals volgt uit de verklaring van J.H.&#13;
van Hilten, hebben C.J. en J.H. van Hilten het&#13;
bedrijf (en daarmee het gebruik van deze zaken)&#13;
na het seizoen 1968 (en dus ook na 1&#13;
maart 1971) 'gewoon verder voortgezet' zón&#13;
der enige overeenkomst tussen partijen daar&#13;
over, en heeft er nadien tussen partijen in&#13;
verband met de slechte verhoudingen zelfs&#13;
nimmer meer enig overleg plaatsgevonden,&#13;
behoudens via de notaris verlopen schriftelijk&#13;
contact in 1970 over dakreparatie, welk contact&#13;
evenmin tot enige afspraak heeft geleid.&#13;
Agrarisch recht, 55 jaargang, nr. 8/9 augVsept. 1995&#13;
C.J. en J.H. van Hilten hebben dientengevolge&#13;
niet kunnen aannemen dat meergenoemde&#13;
(mede-)gerechtigden met zulk voortgezet gebruik&#13;
stilzwijgend zouden hebben ingestemd.&#13;
5. Tevens blijkt uit de getuigenverklaringen&#13;
op geen enkele wijze dat tussen de betrokkenen&#13;
enige tegenprestatie voor het&#13;
feitelijke gebruik door C.J. en J.H. van Hilten&#13;
na 1 maart 1971 zou zijn afgesproken. Daaruit&#13;
blijkt integendeel, dat C.J. en J.H. van Hilten&#13;
nimmer - ook zelfs niet voor hun gebruik tot&#13;
1 maart 1971, op grond van de tot die datum&#13;
geldende pachtovereenkomst - feitelijk enige&#13;
betaling aan de (mede)gerechtigden of aan de&#13;
boedelnotaris hebben gedaan.&#13;
6. Door C.J. en J.H. van Hilten is slechts,&#13;
echter zelfs zonder enige mededeling daarom&#13;
trent aan de (mede-)gerechtigden of de boe&#13;
delnotaris, jaarlijks f 1000 intern administratief&#13;
gereserveerd (en kennelijk fiscaal als kosten&#13;
opgevoerd). Dit kan uiteraard op zichzelf&#13;
van geen enkel belang zijn voor de rechtsver&#13;
houding tussen partijen.&#13;
7. Er moet ten processe dan ook van uit&#13;
worden gegaan, dat tussen partijen ten aan&#13;
zien van het gebruik door C.J. en J.H. van&#13;
Hilten van de meergenoemde onroerende zaken&#13;
na 1 maart 1971 geen sprake was of is&#13;
van een - uitdrukkelijke of stilzwijgende -&#13;
pachtovereenkomst.&#13;
De overige elementen van het probandum&#13;
behoeven daarom geen beoordeling meer, en&#13;
de subsidiaire vordering van C.J. en J.H. van&#13;
Hilten tot schriftelijke vastlegging van een&#13;
dergelijke overeenkomst komt niet voor inwilliging&#13;
in aanmerking.&#13;
8. Nu bij het tussenarrest de grieven 1, 2 en&#13;
3 reeds te licht zijn bevonden en is beslist dat&#13;
de primaire vordering terecht is afgewezen, en&#13;
blijkens het bovenstaande ook de grieven 4, 5&#13;
en 6 en 7 vergeefs zijn aangevoerd, moet het&#13;
vonnis waarvan beroep worden bekrachtigd,&#13;
met veroordeling van C.J. en J.H. van Hilten,&#13;
als de daarin in het ongelijk gestelde partij, in&#13;
de kosten van het geding in hoger beroep.&#13;
Beslissing&#13;
Het hof, rechtsprekend in hoger beroep:&#13;
bekrachtigt het vonnis waarvan beroep;&#13;
veroordeelt C.J. en H.J. van Hilten in de&#13;
kosten van het geding in hoger beroep, welke&#13;
tot heden aan de zijde van geïntimeerden worden&#13;
begroot op f 4550.&#13;
</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5152</htmlpath></article>
</articles></edition>
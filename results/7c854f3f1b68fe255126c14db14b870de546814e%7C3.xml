<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1999</searchword><id>4793</id><udhid>UDH:TvAR/4793</udhid><titel>J.G. B. e.a. / Lijst der geldelijke regelingen in de ruilverkaveling ‘De Oude Jokse’ (TvAR 1999/4945)</titel><searchwords><searchword>TvAR 1/1999</searchword><searchword>TvAR 1999/4945</searchword><searchword>UDH:TvAR/4793</searchword></searchwords><attachments><attachment><name>1999_nr 1_Rechtspraak_4945.pdf</name><extention>pdf</extention><url>https://denhollander.info/download/4735/ci</url></attachment></attachments><inleiding>Landinrichtingswet art. 210, 212&#13;
&#13;
Voor de beoordeling van de vraag of gronden&#13;
ten tijde van de terinzagelegging van het plan&#13;
van toedeling een andere (hogere) waarde dan&#13;
de agrarische waarde bezitten dient als maatstaf&#13;
te worden aangelegd de vraag of een&#13;
redelijk handelend koper op dat moment bereid&#13;
zou zijn geweest om, uitgaande van redelijke&#13;
verwachtingen omtrent de toekomstige&#13;
planologische ontwikkelingen in dat gebied,&#13;
een hogere prijs te betalen dan de agrarische.&#13;
Alle omstandigheden die in objectieve zin van&#13;
invloed kunnen zijn op het ontstaan van dergelijke&#13;
toekomstverwachtingen dienen daarbij&#13;
in aanmerking te worden genomen. Hierbij is&#13;
niet alleen van belang het op dat moment&#13;
voor het betrokken gebied vigerende bestemmingsplan&#13;
of het eventuele bestaan van een&#13;
ontwerp-bestemmingsplan of een voorbereidingsbesluit,&#13;
maar kunnen evenzeer andere,&#13;
feitelijke ontwikkelingen een rol spelen. Naarmate&#13;
de planologische ontwikkeling van een&#13;
bepaald gebied concreter is, kan aangenomen&#13;
worden dat de niet-agrarische meerwaarde&#13;
groter zal zijn.&#13;
Voor toepassing van het beginsel van de&#13;
“reformatio in peius” is naar het oordeel van&#13;
de rechtbank bij de beoordeling van bezwaren&#13;
met betrekking tot de verrekenposten in principe&#13;
geen plaats, aangezien dat in strijd zou&#13;
komen met de systematiek van de lijst der geldelijke&#13;
regelingen.</inleiding><content>J.G. B. e.a., reclamanten,&#13;
tegen&#13;
de lijst der geldelijke regelingen in de ruilverkaveling&#13;
‘De Oude Jokse’&#13;
TUSSENVONNIS VAN 7 MEI 1997&#13;
(…)&#13;
Rechtsoverwegingen&#13;
Het bezwaar&#13;
1. Aan reclamanten is bij het Plan van Toedeling&#13;
grond toegedeeld, zoals blijkt uit het proces-&#13;
verbaal van de behandeling bij de Landinrichtingscommissie.&#13;
Hun bezwaar luidt dat de&#13;
Landinrichtingscommissie bij het opmaken&#13;
van de Lijst der Geldelijke Regelingen ten&#13;
onrechte heeft aangenomen dat de hen toegedeelde&#13;
grond een niet-agrarische meerwaarde&#13;
bezit. Subsidiair stellen reclamanten dat de&#13;
door de Landinrichtingscommissie vastgestelde&#13;
niet agrarische meerwaarde te hoog is.&#13;
Reclamanten verzoeken, indien een hogere&#13;
dan de agrarische waarde van de betrokken&#13;
grond zou moeten worden aangenomen, of&#13;
deze contant tussen de betrokkenen kan worden&#13;
verrekend. Ten slotte verzoeken reclamanten&#13;
om de Landinrichtingscommissie te&#13;
veroordelen in de proces-kosten.&#13;
Het standpunt van reclamanten&#13;
2. Reclamanten stellen zich op het standpunt&#13;
dat ten tijde van de datum van tervisielegging&#13;
van het Plan van Toedeling, 15 juni 1993, de&#13;
planologische situatie van het gebied Hempens-&#13;
Teerns, waarin de hun toegedeelde grond&#13;
ligt, niet zodanig was dat een wijziging van de&#13;
toenmalige agrarische bestemming in een&#13;
woonbestemming redelijkerwijs kon worden&#13;
verwacht. Pas na voornoemde datum en met&#13;
name in de loop van 1994 is de gemeente&#13;
Leeuwarden met een concrete visie gekomen&#13;
met betrekking tot de planologische ontwikkelingen&#13;
van het gebied Hempens-Teerns.&#13;
Reclamanten voeren voor dit standpunt de&#13;
volgende argumenten aan.&#13;
3.1. In de eerste plaats wijzen zij er op dat op&#13;
15 juni 1993, de datum van tervisielegging van&#13;
het Plan van Toedeling, naar welk tijdstip ingevolge&#13;
art. 210 lid 1 sub c ten derde Landinrichtingswet&#13;
(Lw.), juncto art. 210 lid 2 Lw.,&#13;
juncto art. 199 lid 1 Lw. De andere dan agrarische&#13;
waarde der gronden moet worden vastgesteld,&#13;
voor het gebied Hempens-Teerns de&#13;
bestemming agrarische doeleinden gold en dat&#13;
er toen geen ontwerp-bestemmingsplan of een&#13;
voorbereidingsbesluit lag, dan wel bij de&#13;
gemeente Leeuwarden in voorbereiding was,&#13;
op grond waarvan duidelijk was dat voor dat&#13;
gebied een woonbestemming werd voorzien.&#13;
3.2. Weliswaar heeft de heer T. Brouwer, planoloog&#13;
in dienst van de gemeente Leeuwarden,&#13;
in oktober 1992 op verzoek van de&#13;
plaatselijke vereniging dorpsbelang in Hempens-&#13;
Teerns een lezing gehouden ten aanzien&#13;
van dit gebied, maar hij deed dit volgens&#13;
reclamanten op persoonlijke titel en hij heeft&#13;
hierbij geen verwachtingen gewekt of en zo ja,&#13;
op welke plaatsen in het gebied woningbouw&#13;
zou plaatsvinden. Destijds bestond de verwachting&#13;
dat het gebied Goutum-zuid&#13;
(Wiardaburen) tot in de verre toekomst voldoende&#13;
ruimte aan Leeuwarden zou bieden&#13;
voor woningbouw. Pas in november 1993&#13;
heeft de verantwoordelijke wethouder van&#13;
Leeuwarden, de heer Timmermans, zich uitgelaten&#13;
over mogelijke woningbouw in het&#13;
gebied Hempens-Teerns.&#13;
3.3. De Schets Blauwe Zone, die in april 1993&#13;
uitkwam, was een interne ambtelijke nota, die&#13;
geen formele status bezat. Burgers konden de&#13;
inhoud daarvan in 1993 dus niet kennen.&#13;
Bovendien blijkt uit deze schets dat ten aanzien&#13;
van de helft van het gebied Hempens-&#13;
Teerns voorzien werd in bosbouw en dagrecreatie.&#13;
3.4. Dat in 1993 nog geen reële verwachtingen&#13;
bestonden over mogelijke woningbouw in het&#13;
betrokken gebied wordt volgens reclamanten&#13;
verder geïllustreerd door het feit dat in dat&#13;
jaar grondtransacties hebben plaatsgevonden&#13;
tegen de toenmalige agrarische waarde. Zij wijzen&#13;
hierbij in het bijzonder op de verkoop van&#13;
grond, voor de prijs van ƒ 25.000,– per ha, door&#13;
de heer Dijkstra in april 1993, waarbij beëdigd&#13;
taxateur A. Visser een bemiddelende rol heeft&#13;
gespeeld. Blijkens diens, door reclamanten overgelegde,&#13;
verklaring van 10 april 1997 had hij&#13;
toen geen weet van een eventuele niet-agrarische&#13;
meerwaarde van de grond. Hij kon er toen&#13;
geen hogere prijs voor krijgen. Deze verklaring&#13;
wordt bevestigd door de – eveneens overgelegde&#13;
– verklaring van M. Dijkstra. Het ging&#13;
hier om een normale zakelijke transactie. Ook&#13;
A. Oosterhof, beëdigd taxateur in dienst van&#13;
het Bureau Beheer Landbouwgronden (BBL),&#13;
verklaart dat hem in 1993 geen niet-agrarische&#13;
meerwaarde van de grond in het gebied Hempens-&#13;
Teerns bekend was. Deze verklaring is&#13;
eveneens door reclamanten overgelegd.&#13;
3.5. Reclamanten kunnen zich niet verenigen&#13;
met de inhoud van de rapporten van Dorhout&#13;
en van Dijkma-Hooghiemster. De berekening&#13;
door Dijkma-Hooghiemster van de grondprijzen&#13;
gaat eraan voorbij dat pas wanneer er&#13;
concrete bouwplannen bestaan de grondprijs&#13;
stijgt; die concrete plannen waren er pas in&#13;
1995. De gemeente Leeuwarden heeft toen&#13;
een bod gedaan op grond van de heer Nijdam&#13;
van ƒ 10,– per m2. Dat wijst er al op dat medio&#13;
1993 geen grondprijs kan worden aangenomen&#13;
van ƒ 8,– per m2. Het rapport Dijkma-&#13;
Hooghiemster is duidelijk geschreven met de&#13;
kennis van de planologische ontwikkelingen&#13;
na 15 juni 1993, hetgeen vooral blijkt uit de&#13;
afbakening van het gebied van ƒ 8,– per m2;&#13;
die afbakening komt opvallend overeen met&#13;
de huidige bestemmingsplan-kaart, hetgeen te&#13;
meer opvallend is, daar de Schets Blauwe&#13;
Zone er heel anders uitzag. Ook wordt in het&#13;
rapport Dijkma-Hooghiemster onvoldoende&#13;
rekening gehouden met de beperkingen die&#13;
door de normen voor geluisoverlast aan de&#13;
bouwlocaties worden gesteld. Indien, zoals&#13;
Dijkma-Hooghiemster veronderstellen,&#13;
medio 1993 al reële verwachtingen bestonden&#13;
met betrekking tot toekomstige woningbouw&#13;
in het gebied Hempens-Teerns, is het verwonderlijk&#13;
dat zo weinig grondtransacties in dat&#13;
gebied hebben plaatsgevonden.&#13;
3.6. De door Dijkma-Hooghiemster berekende&#13;
waarde van ƒ 8,– per m2 wordt door reclamanten&#13;
te hoog geacht en te weinig onderbouwd.&#13;
Geen rekening wordt gehouden met&#13;
de bestaande masten voor hoogspanningsleidingen&#13;
en met het feit dat de gemeente&#13;
Leeuwarden in mei 1994, derhalve een jaar na&#13;
de tervisielegging van het Plan van Toedeling,&#13;
niet meer dan ƒ 7,– per m2 voor de betrokken&#13;
grond wilde betalen.&#13;
Het standpunt van de Landinrichtingscommissie&#13;
4. De Landinrichtingscommissie merkt in de&#13;
eerste plaats op dat de Lijst der Geldelijke&#13;
Regelingen is opgesteld met inachtneming van&#13;
de uitkomsten van het rapport Dorhout. De&#13;
Landinrichtingscommissie heeft, omdat naderhand&#13;
door mr. Dorhout is aangegeven dat zijn&#13;
rapport niet als een taxatie kan worden beschouwd,&#13;
maar slechts een indicatie geeft met&#13;
betrekking tot de grondprijzen, aan Dijkma-&#13;
Hooghiemster opdracht gegeven om een taxatierapport&#13;
op te maken. De Landinrichtingscommissie&#13;
is van mening dat de door Dijkma-&#13;
Hooghiemster gemaakte taxatie juist is en&#13;
derhalve moet worden gevolgd, voorzover het&#13;
gaat om de positie van reclamanten en de&#13;
belanghebbenden, met dien verstande dat&#13;
reclamanten er in de visie van de Landinrichtingscommissie&#13;
door het indienen van hun&#13;
bezwaar niet op achteruit mogen gaan.&#13;
5.1. De maatstaf die naar het oordeel van de&#13;
Landinrichtingscommissie moet worden aangelegd&#13;
bij het beoordelen van het bezwaar van&#13;
reclamanten is de vraag of een redelijk handelend&#13;
koper en een redelijk handelend verkoper&#13;
ten tijde van het ter visie leggen van het&#13;
Plan van Toedeling in de onderhavige ruilverkaveling,&#13;
te weten 15 juni 1993, bereid waren&#13;
voor de desbetreffende grond op basis van de&#13;
feitelijke en planologische situatie van het&#13;
gebied waarin die grond is gelegen, een hogere&#13;
prijs overeen te komen dan de agrarische&#13;
waarde. De Landinrichtingscommissie is van&#13;
oordeel dat die vraag bevestigend moet worden&#13;
beantwoord op grond van de daarvoor in&#13;
de rapporten Dorhout en Dijkma-Hooghiemster&#13;
aangedragen argumenten.&#13;
5.2. Ten aanzien van het tijdstip van beoordeling&#13;
merkt de Landinrichtingscommissie op&#13;
dat dit duidelijk uit de betrokken wetsbepalingen&#13;
blijkt en voorts ook uit vaste jurisprudentie.&#13;
Latere ontwikkelingen mogen bij de&#13;
beoordeling dus geen rol spelen.&#13;
5.3. Hoewel op 15 juni 1993 de bestemming&#13;
van de betrokken grond nog agrarisch was en&#13;
er geen ontwerp-bestemmingsplan lag of een&#13;
voorbereidingsbesluit, waarin werd voorzien&#13;
in woningbouw in het gebied Hempens-&#13;
Teerns, kon toen toch al op grond van enige&#13;
feitelijke ontwikkelingen de verwachting bestaan&#13;
dat de gemeente Leeuwarden in dat&#13;
gebied in de nabije toekomst de bouw van&#13;
woningen beoogde. Dergelijke feitelijke ontwikkelingen&#13;
kunnen evenzeer meewerken aan&#13;
het ontstaan van redelijke verwachtingen ten&#13;
aanzien van de toekomstige planologische&#13;
ontwikkelingen van het gebied.&#13;
5.4. Voor de beantwoording van de vraag of&#13;
ten tijde van het ter visie leggen van het Plan&#13;
van Toedeling een redelijke verwachting&#13;
bestond dat in het gebied Hempens-Teerns&#13;
woningbouw zou plaatsvinden verwijst de&#13;
Landinrichtingscommisssie naar de daarvoor&#13;
in de rapporten Dorhout en Dijkma-Hooghiemster&#13;
gegeven argumenten, waarmee zij&#13;
ook de daartegen door reclamanten aangedragen&#13;
bezwaren van de hand wijst. De landinrichtingscommissie&#13;
wijst in de eerste plaats op&#13;
een ambtelijke notitie van maart 1992 waarin&#13;
woningbouw aan het Van Harinxmakanaal&#13;
ten noorden van Hempens-Teerns werd voorzien.&#13;
In oktober hield een planoloog van de&#13;
gemeente Leeuwarden, de heer T. Brouwer,&#13;
een lezing in Hempens, waarin hij aangaf dat&#13;
er plannen bestonden voor woningbouw in&#13;
het gebied. Dat hij die lezing op persoonlijke&#13;
titel hield, doet aan de waarde en betekenis&#13;
van zijn uitlatingen als planoloog van de&#13;
gemeente Leeuwarden niet af.&#13;
Vervolgens verscheen in april 1993 de Schets&#13;
Blauwe Zone, waarin voor het gebied Hempens-&#13;
Teerns werd voorzien in bosbouw, dagrecreatie&#13;
en woningbouw. De Landinrichtingscommissie&#13;
is van mening dat de deskundigen&#13;
terecht geen rekening hebben gehouden met de&#13;
grondtransactie tussen Nijdam en het BBL, aangezien&#13;
Nijdam hierbijingebrachtegrond kocht,&#13;
die niet in het litigieuze gebied was gelegen.&#13;
5.5. Ook onderschrijft de Landinrichtingscommissie&#13;
de door Dijkma-Hooghiemster&#13;
aangegeven grondprijzen en de daarbij&#13;
gemaakte tweedeling, alsmede de daarvoor gegeven&#13;
motivering. Een verdere uitsplitsing&#13;
kon niet worden gemaakt, omdat het kaartje&#13;
dat bij de Schets Blauwe Zone hoorde daarvoor&#13;
te globaal was.&#13;
5.6. Ten slotte verzoekt de Landinrichtingscommissie&#13;
de rechtbank expliciet te beslissen&#13;
over de wijze van verrekening van de desbetreffende&#13;
verrekenposten en wel in die zin dat&#13;
contante verrekening mogelijk is, wanneer&#13;
daaromtrent overeenstemming is bereikt tussen&#13;
de opkomende en de afgaande eigenaar of&#13;
eigenaren.&#13;
Het standpunt van de Centrale Landinrichtingscommissie&#13;
6. Op de in de pleitnota weergegeven gronden&#13;
concludeert de Centrale Landinrichtingscommissie&#13;
tot afwijzing van het bezwaar.&#13;
Het standpunt van belanghebbende maatschap&#13;
Keizer&#13;
7. Belanghebbende, de maatschap Keizer, is&#13;
van oordeel dat het bezwaar moet worden&#13;
verworpen, omdat de grond ten tijde van de&#13;
tervisielegging van het Plan van Toedeling een&#13;
niet-agrarische meerwaarde had. Belanghebbende&#13;
is destijds akkoord gegaan met ƒ 8,–&#13;
per m2, maar meent dat deze waarde eigenlijk&#13;
nog hoger ligt. Oud-gerechtigden mogen niet&#13;
de dupe worden van het feit dat de Landinrichtingscommissie&#13;
wel tot uitruil is overgegaan.&#13;
De opsplitsing in vier (Dorhout) of twee&#13;
(Dijkma-Hooghiemster) prijsgebieden is niet&#13;
terecht, omdat het gehele gebied nodig is voor&#13;
niet-agrarische doeleinden en een samenhang&#13;
bestaat tussen bosbouw, recreatie en wonen.&#13;
Die samenhang geeft ook een hogere waarde&#13;
aan het wonen. De door Dijkma-Hooghiemster&#13;
berekende meerwaarden zijn te laag, met&#13;
name gelet op later betaalde grondprijzen, die&#13;
tot ƒ 40,– per m2 zijn opgelopen. Een prijs van&#13;
ƒ 18,50 per m2 voor het gebied dat op de kaart&#13;
van Dorhout rood is gekleurd en van ƒ 12,–&#13;
tot ƒ 15,– per m2 voor het overige gebied is&#13;
volgens belanghebbende realistischer.&#13;
Beoordeling van het geschil&#13;
8.1. Op grond van art. 210 lid 1 sub c ten&#13;
derde Lw., juncto art. 210 lid 2 Lw. en juncto&#13;
art. 199 lid 1 Lw. dient de andere dan agrarische&#13;
waarde van grond ten behoeve van het&#13;
opstellen van de Lijst der Geldelijke Regelingen&#13;
te worden vastgesteld naar het tijdstip van&#13;
de tervisielegging van het Plan van Toedeling,&#13;
in casu 15 juni 1993. Dit uitgangspunt wordt&#13;
ook in vaste rechtspraak aangehouden. Voor&#13;
de beoordeling van de vraag of de betrokken&#13;
grond op bedoeld tijdstip een andere en in dit&#13;
geval hogere waarde had dan de agrarische&#13;
waarde, dient naar het oordeel van de rechtbank&#13;
als maatstaf te worden aangelegd de&#13;
vraag of een redelijk handelend koper op dat&#13;
moment bereid zou zijn geweest om, uitgaande&#13;
van redelijke verwachtingen omtrent de&#13;
toekomstige planologische ontwikkelingen in&#13;
dat gebied, een hogere prijs te betalen dan de&#13;
agrarische waarde. Voor de beantwoording&#13;
van die vraag dienen alle omstandigheden in&#13;
aanmerking te worden genomen, die in objectieve&#13;
zin van invloed kunnen zijn op het ontstaan&#13;
van dergelijke toekomstverwachtingen.&#13;
Hierbij is niet alleen van belang het op dat&#13;
moment voor het betrokken gebied vigerende&#13;
bestemmingsplan of het eventuele bestaan van&#13;
een ontwerpbestemmingsplan of een voorbereidingsbesluit,&#13;
welke voorzien in een wijziging&#13;
van de bestemming van dat gebied, maar&#13;
kunnen evenzeer andere, feitelijke ontwikkelingen&#13;
een rol spelen, die kunnen bijdragen&#13;
aan redelijke verwachtingen omtrent de&#13;
planologische toekomst van het gebied. Daarbij&#13;
kan worden aangenomen dat naarmate de&#13;
planologische ontwikkeling van een bepaald&#13;
gebied concreter is, de niet-agrarische meerwaarde&#13;
groter zal zijn.&#13;
8.2. De rechtbank is van oordeel dat, gelet op&#13;
de bijzondere omstandigheden van het geval,&#13;
aangenomen moet worden dat op het moment&#13;
van tervisielegging van het Plan van Toedeling&#13;
in deze ruilverkaveling een redelijk handelend&#13;
koper bereid zou zijn geweest om meer dan&#13;
de agrarische waarde voor grond in het gebied&#13;
Hempens-Teerns te betalen, gelet op hetgeen&#13;
toen reeds bekend was en kon zijn omtrent de&#13;
planologische toekomst van dit gebied. Daaromtrent&#13;
overweegt de rechtbank het volgende.&#13;
8.3. In de eerste plaats wijst het enkele feit dat&#13;
tegen het Plan van Toedeling een zestal&#13;
bezwaren werd ingediend vanwege de veronderstelling&#13;
van de – toenmalige – reclamanten&#13;
dat sprake was van een niet-agrarische meerwaarde&#13;
van hun grond reeds op het bestaan&#13;
van toen levende verwachtingen omtrent een&#13;
toekomstige uitbreiding van de stad Leeuwarden.&#13;
Naar het oordeel van de rechtbank wijst&#13;
daarop ook de uitnodiging van dorpsbelang&#13;
Hempens in het najaar 1992 aan een planoloog&#13;
van de gemeente Leeuwarden, Brouwer,&#13;
om op een bijeenkomst te Hempens zijn visie&#13;
te geven op een mogelijke stadsuitbreiding van&#13;
Leeuwarden in het gebied Hempens-Teerns.&#13;
8.4. Ter zitting heeft Brouwer, als informant&#13;
door de rechtbank gehoord, verklaard dat hij&#13;
daaraan heeft voldaan en de mogelijkheid van&#13;
toekomstige woningbouw in het gebied Hempens-&#13;
Teerns heeft geschetst. Hij sloot niet uit&#13;
dat hij daarbij gebruik heeft gemaakt van&#13;
kaart- of tekenmateriaal van dat gebied, dat&#13;
hij destijds al ter beschikking had en zelf had&#13;
vervaardigd. De rechtbank acht het niet van&#13;
belang dat Brouwer toen niet namens de&#13;
gemeente Leeuwarden sprak, aangezien hij&#13;
kennelijk was gevraagd in zijn hoedanigheid&#13;
van planoloog van de gemeente Leeuwarden&#13;
en het de aanwezigen derhalve duidelijk kon&#13;
zijn dat hij over dit onderwerp met gezag kon&#13;
spreken. Blijkbaar bestond er bij de gemeente&#13;
ook geen bezwaar tegen dit publieke optreden&#13;
van haar planoloog.&#13;
8.5. Daarbij komt dat in april 1993 de Schets&#13;
Blauwe Zone werd uitgebracht, welke was&#13;
opgesteld door een stuurgroep, bestaande uit&#13;
onder meer ambtenaren van de provincie Friesland&#13;
en de gemeente Leeuwarden. In deze&#13;
schets wordt, onder meer ten behoeve van een&#13;
uitbreiding in zuidelijke richting van de stad&#13;
Leeuwarden, een planologische ontwikkelingsvisie&#13;
gegeven van het gebied Hempens-&#13;
Teerns, in welk gebied volgens deze visie&#13;
sprake moet zijn van woningbouw, bosontwikkeling&#13;
en water ten behoeve van dagrecreatie.&#13;
Hiervoor zou het gehele gebied Hempens-&#13;
Teerns aan de agrarische bestemming&#13;
moeten worden onttrokken. Blijkens deze&#13;
schets zal de gegeven visie moeten uitmonden&#13;
in een streekplanuitwerking; de schets zal&#13;
voor inspraakoverleg worden voorgelegd aan&#13;
de streek en de betrokken organisaties en&#13;
overheden. Voor het gebied Hempens-Teerns&#13;
voorziet de schets in de bouw van 800 woningen&#13;
op ruime kavels in een aantrekkelijke&#13;
stadsrand met veel waterpartijen, met vaarverbinding&#13;
naar Grou, en verder een aanzienlijk&#13;
bos-oppervlak en veel gelegenheid voor recreatie.&#13;
Bij deze schets is een kaart gevoegd,&#13;
waarin staat aangegeven waar de verschillende&#13;
bestemmingen zijn geprojecteerd.&#13;
8.6. Uit deze schets blijkt naar het oordeel van&#13;
de rechtbank dat de planvorming met betrekking&#13;
tot het gebied Hempens-Teerns duidelijker&#13;
vorm begon te krijgen. Uit niets blijkt dat&#13;
deze schets vertrouwelijke informatie bevatte&#13;
die bij het publiek niet bekend mocht of kon&#13;
worden; integendeel, de schets diende juist&#13;
om de discussie te verbreden en daarbij de&#13;
streek te betrekken. Hieruit vloeit naar het&#13;
oordeel van de rechtbank voort dat eenieder&#13;
die nadere informatie zou willen hebben van&#13;
de gemeente Leeuwarden met betrekking tot&#13;
de plannen voor het gebied Hempens-Teerns,&#13;
van het bestaan van welke plannen Brouwer al&#13;
in oktober 1992 publiekelijk gewag had&#13;
gemaakt, reeds in de eerste helft van 1993 te&#13;
horen zou hebben gekregen dat er inderdaad&#13;
plannen bestonden, zij het dat over de concrete&#13;
invulling daarvan nog onvoldoende zekerheid&#13;
bestond.&#13;
8.7. Op grond van het voorgaande is de rechtbank&#13;
van mening dat er op 15 juni 1993 bij&#13;
koper en de verkoper van een stuk grond in&#13;
het gebied Hempens-Teerns de redelijke verwachting&#13;
kon bestaan dat die grond in de&#13;
nabije toekomst zou kunnen worden onttrokken&#13;
aan de agrarische bestemming ten&#13;
behoeve van de ontwikkeling van een zuidelijke&#13;
stadswijk van Leeuwarden, die onderdeel&#13;
uitmaakte van een groter geheel, de blauwe&#13;
zone. Hierbij overweegt de rechtbank nog dat&#13;
naarmate er meer bekend wordt over plannen&#13;
tot bestemmingswijziging er op koper en verkoper&#13;
een zwaardere plicht rust om zich terdege&#13;
te informeren omtrent de toekomstige&#13;
status van de betrokken grond. Reeds om&#13;
deze reden faalt het beroep van reclamanten&#13;
op de omstandigheid dat in 1993 nog grond in&#13;
het betrokken gebied is verkocht tegen de&#13;
agrarische waarde; immers, dat individuele&#13;
verkopers en hun bemiddelaars niet hebben&#13;
geweten van de in ontwikkeling zijnde plannen,&#13;
kan niet afdoen aan het feit dat die planvorming&#13;
hun in redelijkheid wel bekend had&#13;
moeten kunnen zijn. Uit de door reclamanten&#13;
overlegde verklaringen van de taxateurs Oosterhof&#13;
en Visser blijkt slechts dat zij daarvan&#13;
niet op de hoogte waren; niet blijkt uit hun&#13;
verklaringen of zij op dit punt wel voldoende&#13;
hebben doen informeren, terwijl zij dit toch&#13;
tot hun taak zouden mogen rekenen, zeker in&#13;
een geval als het onderhavige, waar het ging&#13;
om gronden in de nabijheid van een stad als&#13;
Leeuwarden. Dat voor de grond van Dijkstra&#13;
geen hoger bod kon worden verkregen acht&#13;
de rechtbank niet van doorslaggevend belang,&#13;
nu niet bekend is op welke wijze en aan wie&#13;
de grond te koop is aangeboden.&#13;
9.1. Nu is vastgesteld dat ten tijde van de tervisielegging&#13;
van het Plan van Toedeling al kon&#13;
worden gesproken van een niet-agrarische&#13;
meerwaarde van de betrokken grond en daarmee&#13;
van een andere dan agrarische waarde, als&#13;
bedoeld in art. 210 lid 1c sub 2 Lw., moet&#13;
worden bezien op welk bedrag deze andere&#13;
waarde moet worden getaxeerd. Het rapport&#13;
Dijkma-Hooghiemster heeft twee prijzen aangegeven,&#13;
al naar gelang de mate van waarschijnlijkheid&#13;
van woningbouw in de desbetreffende&#13;
deelgebieden. Voor het op de bij het&#13;
rapport behorende kaart rood gekleurde gedeelte&#13;
komen de rapporteurs op een prijs van&#13;
ƒ 8,– per m2 en voor de rest van het gebied op&#13;
ƒ 5,– per m2. Ten aanzien van het laatste&#13;
gebied merken de rapporteurs op dat de indeling&#13;
daarvan op de kaart van de Schets Blauwe&#13;
Zone zo globaal en willekeurig is dat zij er&#13;
geen gevolgen aan willen verbinden.&#13;
9.2. De rechtbank kan zich in beginsel in die&#13;
conclusie vinden, maar is van oordeel dat die&#13;
conclusie dan evenzeer moet worden getrokken&#13;
ten aanzien van het in rood aangegeven&#13;
gebied van ƒ 8,– per m2, aangezien ook de&#13;
invulling van dat gebied door de schets Blauwe&#13;
Zone globaal kan worden genoemd. De&#13;
rechtbank acht het niet consequent dat de&#13;
rapporteurs daarvoor een ander criterium aanleggen,&#13;
te weten of het vanuit planologisch&#13;
opzicht voor de hand ligt dat daar woningen&#13;
zullen worden gebouwd. Een dergelijke benadering&#13;
doet afbreuk aan de samenhang van&#13;
de visie van de Schets Blauwe Zone op het&#13;
gebied Hempens-Teerns, waarin de bebouwing&#13;
als het ware is ingebed in bosgebied en&#13;
waterpartijen om aldus tot een aantrekkelijke&#13;
woonlocatie te komen. Dat die benadering&#13;
niet consequent is blijkt al uit het feit dat daar&#13;
waar de rapporteurs woningbouw veronderstellen&#13;
voor een belangrijk deel bos is getekend&#13;
op de kaart van de Schets Blauwe Zone.&#13;
9.3. De rechtbank is dan ook van oordeel dat&#13;
de andere dan agrarische waarde voor het&#13;
gehele gebied Hempens-Teerns dezelfde moet&#13;
zijn, enerzijds, omdat medio 1993 nog niet&#13;
duidelijk was en kon zijn waar zou worden&#13;
gebouwd en anderzijds, omdat de Schets&#13;
Blauwe Zone een samenhangend complex van&#13;
woon- en recreatievoorzieningen voorstond,&#13;
zodat een complexprijs een juistere afspiegeling&#13;
is van de toen geldende plannen. Deze&#13;
benadering doet ook meer recht aan de posities&#13;
van de verschillende reclamanten, die hetzelfde&#13;
bezwaar hebben ingediend. Gelet op&#13;
hetgeen daarover in het rapport Dijkma-&#13;
Hooghiemster is gesteld, is de rechtbank van&#13;
oordeel dat als andere dan agrarische waarde&#13;
voor het gehele gebied Hempens-Teerns een&#13;
waarde van ƒ 5,– per m2 moet worden aangehouden.&#13;
Door de hoogte van dit bedrag, dat&#13;
duidelijk lager ligt dan het hoogste door Dijkma-&#13;
Hooghiemster aangegeven bedrag, brengt&#13;
de rechtbank tot uitdrukking dat weliswaar&#13;
op 15 juni 1993 al sprake was van een hogere&#13;
waarde van de grond dan de agrarische waarde,&#13;
maar dat deze, gelet op de toen nog&#13;
bestaande onzekerheid met betrekking tot&#13;
wijze en tempo van de realisatie van die plannen,&#13;
niet zonder meer mag worden berekend&#13;
aan de hand van gebruikelijke prijzen voor&#13;
ruwe bouwgrond en zeker niet aan de hand&#13;
van prijzen die later, toen de bouwplannen&#13;
van de gemeente Leeuwarden vrijwel vaststonden,&#13;
zijn betaald.&#13;
10. De rechtbank zal de Landinrichtingscommissie&#13;
verzoeken om na te gaan of en zo ja,&#13;
welke financiële gevolgen deze uitspraak voor&#13;
reclamanten en belanghebbenden heeft voor de&#13;
desbetreffende verrekenposten op de Lijst der&#13;
Geldelijke Regelingen; op deze berekening&#13;
kunnen reclamanten en belanghebbenden desgewenst&#13;
nog schriftelijk reageren, waarna de&#13;
rechtbank bij eindvonnis de Lijst der Geldelijke&#13;
Regelingen voor reclamanten en belanghebbenden&#13;
op dit onderdeel zal vaststellen.&#13;
11. De Landinrichtingscommissie heeft ter&#13;
zitting doen weten dat zij het standpunt huldigt&#13;
dat reclamanten (met uitzondering van&#13;
reclamant Bosch) er door het indienen van&#13;
hun bezwaarschrift niet op achteruit mogen&#13;
gaan ten opzichte van hun positie, zoals die&#13;
op de Lijst de Geldelijke Regelingen reeds&#13;
was vastgesteld, met uitzondering van het&#13;
geval waarin de reclamant ook als belanghebbende&#13;
optreedt; in dat geval kan zijn positie&#13;
wel verslechteren. De rechtbank verzoekt de&#13;
Landinrichtingscommissie om dit standpunt&#13;
nader toe te lichten en aan te geven waarop dit&#13;
is gebaseerd.&#13;
12. De rechtbank overweegt ten slotte dat,&#13;
indien partijen daaromtrent overeenstemming&#13;
hebben bereikt, er geen bezwaar behoeft te&#13;
bestaan tegen een contante verrekening van de&#13;
andere dan agrarische waarde, mits daarvan&#13;
op de Lijst der Geldelijke Regelingen aantekening&#13;
wordt gemaakt.&#13;
Beslissing&#13;
(…)&#13;
EINDVONNIS VAN 3 SEPTEMBER 1997&#13;
Rechtsoverwegingen&#13;
1. De rechtbank handhaaft hetgeen zij in haar&#13;
tussenvonnis van 7 mei 1997 heeft overwogen.&#13;
2. De Landinrichtingscommissie heeft op verzoek&#13;
van de rechtbank een herberekening&#13;
gemaakt op grond van hetgeen de rechtbank&#13;
in voornoemd tussenvonnis heeft overwogen.&#13;
Noch door reclamanten, noch door één der&#13;
belanghebbenden is de juistheid van deze&#13;
berekening aangevochten, zodat daarvan in&#13;
rechte dient te worden uitgegaan.&#13;
3. Voorzover door reclamanten/belanghebbenden&#13;
na bedoeld tussenvonnis bezwaar is&#13;
gemaakt tegen de vaststelling door de rechtbank&#13;
van de hoogte van de andere dan de&#13;
agrarische waarde passeert de rechtbank dat&#13;
verweer, nu daarin geen nieuwe feiten en&#13;
omstandigheden zijn gesteld, die tot een&#13;
anders luidende beslissing op dat punt zouden&#13;
moeten leiden.&#13;
4. Door de rechtbank is bij voormeld tussenvonnis&#13;
aan de Landinrichtingscommissie gevraagd&#13;
haar standpunt, dat reclamanten (met&#13;
uitzondering van één van hen) er door het&#13;
indienen van een bezwaarschrift niet op achteruit&#13;
gaan, nader toe te lichten en de grondslag&#13;
daarvan aan te geven. De Landinrichtingscommissie&#13;
heeft in antwoord op deze&#13;
vraag volstaan met de opmerking dat zij daarmee&#13;
toepassing heeft willen geven aan het&#13;
beginsel van de “reformatio in peius”, maar&#13;
daarmee is de door de rechtbank gestelde&#13;
vraag niet beantwoord. Met die vraag beoogde&#13;
de rechtbank immers te weten te komen op&#13;
grond waarvan de Landinrichtingscommissie&#13;
van mening is dat aan voornoemd – bestuursrechtelijk&#13;
– beginsel in geval van verrekenposten&#13;
toepassing moet worden gegeven. Hoewel&#13;
in de onderhavige zaak deze kwestie niet&#13;
speelt, nu volgens de berekening van de Landinrichtingscommissie&#13;
reclamanten er niet op&#13;
achteruit zijn gegaan als gevolg van het indienen&#13;
van een bezwaar, acht de rechtbank het&#13;
toch van belang om ook in deze zaak daarover&#13;
haar standpunt weer te geven, gelet op de&#13;
strekking van de opmerkingen die door sommige&#13;
belanghebbenden hierover zijn gemaakt&#13;
en gelet op de nauwe verwevenheid van de&#13;
onderhavige zaak met de andere op dezelfde&#13;
zitting behandelde zaken.&#13;
5.1. De rechtbank is van oordeel dat voor toepassing&#13;
van dit beginsel bij de beoordeling&#13;
van bezwaren met betrekking tot verrekenposten&#13;
in principe geen plaats is, aangezien&#13;
dat in strijd zou komen met de systematiek&#13;
van de Lijst der Geldelijke Regelingen (LGR).&#13;
5.2. Zij overweegt daartoe in de eerste plaats&#13;
dat de Lijst der Geldelijke Regelingen door de&#13;
Landinrichtingscommissie wordt opgesteld en&#13;
ter visie gelegd, waarna daartegen door de&#13;
betrokkenen bezwaar kan worden ingediend.&#13;
Dit kan leiden tot een procedure voor de&#13;
rechtbank, waarbij de LGR voor de betrok-&#13;
ken reclamant kan worden gewijzigd. Wanneer&#13;
alle bezwaren zijn behandeld en afgedaan,&#13;
voorzover deze althans financiële consequenties&#13;
zouden hebben voor de LGR, sluit&#13;
de rechtbank op grond van art. 217 Lw. de&#13;
LGR, waarmee deze definitief vaststaat. Op&#13;
grond van artikel 216 sub c Lw. is – onder&#13;
meer – artikel 185 lid 4 Lw. van toepassing.&#13;
Deze bepaling geeft de rechtbank de bevoegdheid&#13;
om de LGR te wijzigen in die gevallen,&#13;
waarin de uitkomst een andere is dan vermeld&#13;
op de LGR. In het stelsel van verrekenposten&#13;
brengt deze wijzigingsbevoegdheid automatisch&#13;
mee dat door de wijziging van een verrekenpost&#13;
op naam van de reclamant ook – naar&#13;
rato – een wijziging optreedt in de daartegenoverstaande&#13;
post van de belanghebbende.&#13;
5.3. Indien het bezwaar zou worden gehonoreerd&#13;
in die zin dat de reclamant daardoor&#13;
minder behoeft te betalen, betekent dat dat de&#13;
belanghebbende naar rato minder zal ontvangen.&#13;
In een dergelijk geval (dat zich overigens&#13;
mutatis mutandis evenzeer kan voordoen bij&#13;
het Plan van Toedeling) kan de belanghebbende&#13;
zich niet verweren met de stelling dat hij er&#13;
op achteruit gaat, terwijl hij akkoord was met&#13;
de LGR en tegen zijn zin in deze zaak is&#13;
betrokken. Indien tijdens de behandeling door&#13;
de rechtbank evenwel zou blijken dat reclamant&#13;
op de LGR ten onrechte te laag is&#13;
aangeslagen, betekent dit dat de belanghebbende&#13;
afgaande eigenaar te weinig heeft ontvangen.&#13;
Het zou naar het oordeel van de rechtbank&#13;
in strijd zijn met de opzet en strekking&#13;
van de LGR, wanneer deze afgaande eigenaar&#13;
in dat geval het meerdere waarop hij recht heeft&#13;
niet zou ontvangen op grond van het argument&#13;
dat de reclamant er door de indiening&#13;
van zijn bezwaarschrift niet op achteruit mag&#13;
gaan. Dat het blok die kosten zou moeten&#13;
opbrengen valt in de visie van de rechtbank&#13;
evenmin met goed recht te verdedigen, nu bij&#13;
verrekenposten alleen de opkomende en de&#13;
afgaande eigenaar zijn betrokken. Bovendien&#13;
zou, indien voornoemd beginsel zou worden&#13;
toegepast, het feit dat ook de belanghebbende&#13;
een bezwaar heeft ingediend, de rechtbank&#13;
iedere mogelijkheid ontnemen om de LGR te&#13;
wijzigen, hetgeen naar haar oordeel niet de&#13;
bedoeling van de wetgever kan zijn geweest.&#13;
5.4. De rechtbank is dan ook van oordeel dat&#13;
een reclamant in gevallen als hier bedoeld&#13;
geen aanspraak kan maken op de bescherming&#13;
van bedoeld beginsel en derhalve het risico&#13;
loopt dat hij er door indiening van een bezwaarschrift&#13;
op achteruit kan gaan.&#13;
6. Door sommige reclamanten/belanghebbenden&#13;
is ten slotte nog betoogd dat rechtsongelijkheid&#13;
ontstaat in gevallen waarin door betrokkenen&#13;
geen bezwaar is ingediend, terwijl&#13;
zij evenmin belanghebbende bij een bezwaar&#13;
zijn. Zij kunnen immers worden afgerekend&#13;
op de door de Landinrichtingscommissie in&#13;
de LGR opgenomen, hogere, andere dan agrarische&#13;
waarde. De rechtbank overweegt daaromtrent&#13;
dat die mogelijkheid inderdaad bestaat,&#13;
maar dat dat voortvloeit uit de systematiek&#13;
van de Landinrichtingswet. Immers, de&#13;
rechtbank kan slechts een uitspraak doen in&#13;
gevallen waarin een bezwaar is ingediend en&#13;
zich niet uitspreken over de situatie van andere&#13;
rechthebbenden. Dit brengt mee dat daardoor&#13;
evenzeer voordelen kunnen ontgaan aan&#13;
diegenen die geen bezwaar hebben ingediend.&#13;
7. De rechtbank zal hierna de LGR wijzigen&#13;
op de door de Landinrichtingscommissie in&#13;
haar brieven van 28 mei 1997 aangegeven wijze.&#13;
8. In het feit dat partijen over en weer in het&#13;
ongelijk zijn gesteld ziet de rechtbank aanleiding&#13;
om de proceskosten te compenseren als&#13;
na te melden.&#13;
Beslissing&#13;
De rechtbank&#13;
wijzigt de Lijst der Geldelijke Regelingen in&#13;
de ruilverkaveling Oude Jokse, voorzover&#13;
betrekking hebbend op de aldaar voor reclamanten&#13;
en belanghebbenden opgenomen posten&#13;
voor de andere dan de agrarische waarde&#13;
van de betrokken grond, overeenkomstig de&#13;
in de brieven van de Landinrichtingscommissie&#13;
van 28 mei 1997 vervatte herberekening;&#13;
(enz.)&#13;
</content><legacyfootnotes/><footnotes><footnote/></footnotes><auteurs/><published>1999-01-01 00:00:00</published><modified>1997-05-20 00:00:00</modified><editiondate>1999-01-01</editiondate><htmlpath>https://denhollander.info/artikel/4793</htmlpath></article>
</articles></edition>
<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2011</searchword><id>9553</id><udhid>UDH:TvAR/9553</udhid><titel>Wetgeving en literatuur</titel><searchwords><searchword>TvAR 10/2011</searchword><searchword>UDH:TvAR/9553</searchword></searchwords><attachments><attachment><name>TvAR2011_10_04_Wetgeving.pdf</name><extention>pdf</extention><url>https://denhollander.info/download/8323/ci</url></attachment></attachments><inleiding>Zakelijke rechten&#13;
</inleiding><content>Literatuur&#13;
- M. de Koe, ‘Hoe staat het met erfpacht in de agrarische sector?’, LTB 2011/393, p. 10-11 (oktoberuitgave).&#13;
- L.P.J. Mertens, ‘Erfpacht en extra melkquotum’, LTB 2011/39, p. 11-12 (oktoberuitgave).&#13;
Beheer landelijk gebied&#13;
Wet Natuur&#13;
Het wetsvoorstel Wet Natuur dat de staatssecretaris van EL&amp;I in het voorjaar 2012 wil indienen bij de Tweede Ka­mer is op 6 oktober in concept voor consultatie rondge­stuurd (de consultatietermijn is op 18 november 2011 ge­sloten). Het (ontwerp)wetsvoorstel voorziet in een nieuw wettelijk kader voor de natuurwetgeving ter bescherming van gebieden, soorten en houtopstanden. De bedoeling is dat de Wet Natuur de Flora- en faunawet, de Natuurbescher­mingswet en de Boswet uiteindelijk zal vervangen. Kern­doelen van het (ontwerp)wetsvoorstel zijn: (a) vereenvou­diging, (b) aansluiting bij internationale regelgeving, (c) decentralisering van taken en verantwoordelijkheden en (d) bevordering van ontwikkelingsgericht werken, integrale op­lossingen en een goede balans tussen ecologie, economie en samenleving. Het (ontwerp)wetsvoorstel en de memorie van toelichting zijn te raadplegen op http://internetconsulta­tie.nl/wetnatuur. Op deze website is ook een leeswijzer ge­plaatst, waarin de hoofdlijnen van het (ontwerp)wetsvoorstel zijn beschreven.&#13;
EHS&#13;
De staatssecretaris van EL&amp;I heeft de Tweede Kamer de voortgangsrapportages ILG en EHS 2010 toegezonden (Ka­merstukken II 2011/12, 30 825, nr. 111, brief 6 oktober 2011). Enkele kernpunten:&#13;
––de omvang van het beheerde areaal EHS, inclusief Natura-2000 gebieden, bedroeg op 31 december 2010 570.700 ha (onderverdeeld naar 453.500 ha bestaande EHS en 117.200 ha nieuwe EHS). Dat is minder dan in 2009 (613.000 ha). Het verschil wordt grotendeels verklaard door de categorie ‘beheer door derden’. In voorgaande rapportages is oppervlakte beheer door derden niet aangepast, terwijl in werkelijkheid circa 37.000 ha is doorgeleverd aan terrein beherende organisaties;&#13;
––in 2010 is het Subsidiestelsel Natuur en Landschap (SNL) voor het agrarische beheer van start gegaan. De effecten hiervan zijn na deze korte termijn lastig te beoordelen. Wel is ingezet op een effectiever agrarisch natuurbeheer, onder andere door het aanwijzen van gebiedscoördinatoren en het gebruik van collectieven;&#13;
––sinds de invoering van de EHS is de milieudruk op de natuur behoorlijk verminderd; de milieucondities zijn verbeterd. De aanvankelijke daling van de milieudruk heeft zich echter de afgelopen jaren niet doorgezet.&#13;
Marktordening&#13;
Nieuw GLB&#13;
Op 12 oktober 2011 heeft de Europese Commissie voor­stellen naar buiten gebracht voor het EU-landbouwbeleid na 2013. De voorstellen worden nu voorgelegd aan het Eu­ropese Parlement en de Europese Raad; inwerkingtreding wordt verwacht op 1 januari 2014. De teksten van de Com­missie zijn te vinden op: http://ec.europa.eu/agriculture/cap-post-2013/legal-proposals/index_en.htm.&#13;
In het persbericht worden 10 sleutelelementen genoemd:&#13;
1. Doelgerichtere inkomenssteun om de groei en de werkgelegenheid te stimuleren. Om het landbouwpotentieel van de EU beter te valoriseren stelt de Commissie voor het inkomen van de landbouwers op een rechtvaardiger, eenvoudiger en doelgerichter wijze te ondersteunen. De basisin­komenssteun zal uitsluitend aan actieve landbouwers worden toegekend. Vanaf 150 000 euro per bedrijf en per jaar zal deze steun afnemen (degressiviteit) en het maximumbedrag dat wordt uitgekeerd, is 300 000 euro; hierbij wordt rekening gehouden met het aantal banen dat op de bedrijven wordt gecreëerd. Voorts wordt de steun op billijker wijze verdeeld over de landbouwers, de regio’s en de lidstaten.&#13;
2. Instrumenten voor risicobeheer waarmee sneller kan worden gereageerd en die beter aangepast zijn om het hoofd te bieden aan de nieuwe economische uitdagin­gen.De volatiliteit van de prijzen is een bedreiging voor het lange termijn concurrentievermogen van de landbouwsector. De Commissie stelt efficiëntere vangnetten voor waarmee in de meest kwetsbare land­bouwbedrijfstakken sneller kan worden gereageerd (particuliere opslag en openbare interventie); daar­naast stelt zij voor de oprichting van verzekeringen en onderlinge fondsen aan te moedigen.&#13;
3. Een ‘groene’ betaling om de lange termijn productivi­teit en de ecosystemen te vrijwaren. Om de ecologische duurzaamheid van de land­bouwsector te versterken en de inspanningen van de landbouwers kracht bij te zetten stelt de Commissie voor dat 30% van de rechtstreekse betalingen wordt besteed aan praktijken die een optimaal gebruik van de natuurlijke hulpbronnen mogelijk maken. Deze praktijken, die eenvoudig kunnen worden toegepast en vanuit ecologisch standpunt doeltreffend zijn, omvat­ten diversificatie van de teelten, behoud van blijvend weiland en instandhouding van ‘ecologische reser­voirs’ en landschappen.&#13;
4. Extra investeringen in onderzoek en innovatie. Om een op concurrentie gerichte kennislandbouw tot stand te brengen stelt de Commissie voor het budget voor onderzoek en innovatie in de landbouw te ver­dubbelen en ervoor te zorgen dat de resultaten van het onderzoek in de praktijk worden omgezet in het kader van een nieuw partnerschap voor de innovatie. Deze middelen zullen de kennisoverdracht en de adviesver­strekking aan de landbouwers stimuleren en het moge­lijk maken onderzoekprojecten die voor de landbou­wers relevant zijn, te ondersteunen door middel van een nauwere samenwerking tussen de landbouwsector en de wetenschappelijke gemeenschap.&#13;
5. Een meer concurrentiegerichte en evenwichtiger voedselketen. De landbouw ligt aan de basis van de voedselketen, maar is erg gefragmenteerd en weinig gestructureerd. Om de positie van de landbouwers te verbeteren stelt de Commissie voor steun te verlenen aan produ­centenorganisaties en brancheorganisaties en korte circuits tussen de producenten en de consumenten op te zetten (zonder al te veel tussenpersonen). Voorts zullen de suikerquota, die aan belang hebben ingeboet, na 2015 niet langer worden toegepast.&#13;
6. Aanmoediging van de milieuaanpak in de landbouw. Met de eigenheid van elke streek moet rekening worden gehouden en de nationale, regionale en lokale milieu-initiatieven in de landbouw moeten worden aangemoedigd. Daartoe stelt de Commissie voor dat de instandhouding en het herstel van de ecosystemen en de strijd tegen de klimaatverandering enerzijds en het efficiënte gebruik van de hulpbronnen anderzijds twee van de zes prioriteiten van het beleid voor plat­telandsontwikkeling worden.&#13;
7. Vergemakkelijking van de vestiging van jonge land­bouwer. Twee derde van de landbouwers is ouder dan 55. Om het creëren van banen te bevorderen en de jonge generaties ertoe aan te zetten zich in de landbouwsec­tor te engageren, stelt de Commissie voor een nieuwe vestigingssteun in te stellen waartoe landbouwers van minder dan 40 tijdens de eerste vijf jaar van hun project toegang hebben.&#13;
8. Stimulering van de werkgelegenheid op het platteland en van het ondernemerschap. Om de werkgelegenheid en het ondernemerschap aan te zwengelen stelt de Commissie een reeks maatrege­len voor die de economische activiteit in de platte­landsgebieden stimuleren en aanzetten tot initiatieven voor plaatselijke ontwikkeling. Zo zal bijvoorbeeld een ‘starterskit’ in het leven worden geroepen om projecten rond micro-ondernemingen te steunen met een financiering van ten hoogste 70 000 euro over een periode van vijf jaar. De plaatselijke LEADER-groepen zullen worden versterkt.&#13;
9. Meer aandacht voor kwetsbare gebieden. Om ontvolking tegen te gaan en de rijkdommen van eigen bodem in stand te houden biedt de Commissie de lidstaten de mogelijkheid landbouwers die zich in gebieden met natuurlijke handicaps bevinden, een extra vergoeding te geven. Deze steun komt bovenop de overige steun die reeds in het kader van het beleid voor plattelandsontwikkeling wordt verleend.&#13;
10. Een eenvoudiger en efficiënter GLB. Om onnodige administratieve lasten te vermijden stelt de Commissie voor tal van mechanismen van het GLB te vereenvoudigen, met name de randvoorwaarden en de controleregelingen, zonder evenwel aan doeltref­fendheid in te boeten. Voorts zal ook de steun aan de kleine landbouwers worden vereenvoudigd. Voor hen zal per jaar een forfaitair bedrag van 500 tot 1 000 euro per bedrijf worden betaald. De overdracht van grond door kleine landbouwers die hun landbouwac­tiviteit stopzetten, aan andere bedrijven die wensen te herstructureren, zal worden aangemoedigd.&#13;
Producten&#13;
EHEC&#13;
De situatie op de markt van de glastuinbouw na de EHEC crisis is nog steeds verre van rooskleurig. Zo is te lezen in een brief van de staatssecretaris van EL&amp;I aan de Tweede Kamer (Kamerstukken II 2011/12, nr. 32 801, nr. 10, brief 6 oktober 2011). Dit is volgens de staatssecretaris niet en­kel aan de EHEC crisis te wijten; ook een groot aanbod van groenten en fruit en een lagere consumptie van saladegroen­ten zouden daar debet aan zijn. De staatssecretaris laat we­ten dat hij zich kan vinden in de door Spanje en Frankrijk voorgestelde aanvullende maatregelen op Europees niveau, voor zover zij zien op promotie, transparantie en het uit de markt nemen van producten. Van maatregelen in de vorm van een verzekering voor inkomensstabilisatie is de staatsse­cretaris geen voorstander.&#13;
Milieurecht&#13;
Literatuur&#13;
Y. Vlietstra, ‘De Nederlandse Richtlijn Bodembescher­ming (NRB). Vijftien jaar jurisprudentie in vogelvlucht’, JM 2011/102, p. 685-691 (afl. 9, 22 oktober 2011).&#13;
Fiscaal recht&#13;
Literatuur&#13;
W.J.M. Overtoom, ‘Vrijstelling overdrachtsbelasting bij be­drijfsoverdracht in de familiesfeer’, LTB 2011/391, p. 3-7 (oktoberuitgave).&#13;
B.F. Peller, ‘Goedkeuringsbeleid kan nadeel overdrachtsbe­lasting door originaire eigendomsverkrijging opheffen’, LTB 2011/392, p. 8-9 (oktoberuitgave). &#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil en mr. C.S.C. Monsma&#13;
</auteurs><published>2011-10-01 00:00:00</published><modified>2011-10-01 00:00:00</modified><editiondate>2011-10-01</editiondate><htmlpath>https://denhollander.info/artikel/9553</htmlpath></article>
</articles></edition>
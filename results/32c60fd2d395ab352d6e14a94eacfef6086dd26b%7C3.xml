<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7272</id><udhid>UDH:TvAR/7272</udhid><titel>Wetgeving en Literatuur</titel><searchwords><searchword>TvAR 6/2008</searchword><searchword>UDH:TvAR/7272</searchword></searchwords><attachments><attachment><name>TvAR-6-2008 W&amp;R2.pdf</name><extention>pdf</extention><url>https://denhollander.info/download/6847/ci</url></attachment></attachments><inleiding>Wet voorkeursrecht gemeenten&#13;
W.J.E. van der Werf beschrijft in het&#13;
aprilnummer van het Land- en Tuinbouw&#13;
Bulletin de komende wijzigingen&#13;
van de Wet voorkeursrecht gemeenten&#13;
(Wvg), die in twee tranches zal worden&#13;
ingevoerd (LTB 2008/4, p. 2-7). Deze&#13;
wijzigingen worden door de schrijver&#13;
per tranche besproken. De eerste&#13;
tranche betreft de wijzigingen van de&#13;
Wvg, zoals voorzien in de nieuwe Wet&#13;
ruimtelijke ordening (Wro). Van der&#13;
Werf beschrijft in dat kader: (a) de introductie&#13;
in de Wvg van de nieuwe&#13;
planfiguren van de Wro (o.a. het projectbesluit&#13;
en de structuurvisie); (b) de&#13;
vereenvoudiging van de vestigingsgrondslagen&#13;
en (c) de toekenning van&#13;
het recht aan provincies en Rijk om -&#13;
naast de gemeenten â€“ voorkeursrechten&#13;
te vestigen. De tweede tranche betreft&#13;
de volgende aanpassingen: (a)&#13;
stroomlijning van de aanbiedingsprocedure;&#13;
(b) een nieuwe regeling voor&#13;
bekendmaking en inwerkingtreding&#13;
van het voorkeursrecht; (c) schrapping&#13;
van de ontheffingsmogelijkheid van&#13;
het voorkeursrecht door GS en introductie&#13;
van een mogelijkheid tot vrijstelling&#13;
bij gewichtige redenen en (d)&#13;
een verduidelijking van de terminologie.&#13;
Ook deze onderdelen worden door&#13;
de schrijver nader toegelicht. Een van&#13;
de conclusies die de schrijver trekt, is&#13;
dat men uit het oogpunt van rechtsbescherming&#13;
vraagtekens kan plaatsen bij&#13;
de vereenvoudiging van de vestigingsgrondslagen&#13;
(eerste tranche). De planologische&#13;
vervolgbesluitvorming&#13;
noopt niet langer tot opeenvolgende&#13;
voorkeursrechten. Na de vestiging van&#13;
het tijdelijke voorkeursrecht door het&#13;
college van B&amp;W is alleen het eerste,&#13;
door de gemeenteraad gevestigde voorkeursrecht,&#13;
appellabel. Daarna zal de&#13;
belanghebbende steeds zelf in de gaten&#13;
moeten houden of voldaan is aan de&#13;
vereisten om het voorkeursrecht in&#13;
stand te laten. De belanghebbende zal,&#13;
veel meer dan voorheen, zelf de vinger&#13;
aan de pols moeten houden, aldus de&#13;
schrijver.</inleiding><content/><legacyfootnotes/><footnotes><footnote/></footnotes><auteurs>mr. C.S.C. Monsma en prof. mr. D.W. Bruil</auteurs><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7272</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2012</searchword><id>9805</id><udhid>UDH:TvAR/9805</udhid><titel>Wetgeving en literatuur</titel><searchwords><searchword>TvAR 4/2012</searchword><searchword>UDH:TvAR/9805</searchword></searchwords><attachments><attachment><name>TvAR2012_04_04_Wetgeving.pdf</name><extention>pdf</extention><url>https://denhollander.info/download/8501/ci</url></attachment></attachments><inleiding>Ruimtelijke Ordening&#13;
</inleiding><content>Kruimelgevallen&#13;
Op grond van art. 2.12 van de Wabo kan voor de zgn. krui­melgevallen worden afgeweken van het bestemmingsplan. De lijst is opgenomen in art. 4 (bijlage II) van het Bor. In een uitvoerig artikel in De Gemeentestem behandelt R.F.C. Kleine Deters de rechtspraak rond dit fenomeen. De reik­wijdte van de kruimellijst is veel ruimer dan de titel doet vermoeden (Gst. maart 2012, p. 100 e.v.). De wetgever zou voor een betere afgrenzing moeten zorgen in de nieuwe Om­gevingswet.&#13;
Omgevingswet&#13;
De contouren van deze nieuwe Omgevingswet worden ge­schetst in een brief van de regering aan de Tweede Kamer (Kamerstukken II 2011/12, 33 118, nr. 3). In de bijlagen bij deze brief vindt men een overzicht van wetten die in de Om­gevingswet kunnen worden opgenomen. De Wet ammoniak en veehouderij en de Wet geurhinder en veehouderijen zul­len worden ingetrokken. Dat moet voortaan op decentraal niveau worden geregeld. Ook het bestemmingsplan zal ver­dwijnen. Daarvoor in de plaats komen omgevingsvisies en verordeningen.&#13;
Plattelandswoning&#13;
E. Alders is een groot voorstander van de plattelandswo­ning, getuige de titel van zijn artikel in Bouwrecht van fe­bruari 2012: ‘Eindelijk gerechtigheid met het wetsvoorstel plattelandswoningen’, p. 71. Hij is het niet eens met de be­perking tot agrarische woningen en bepleit uitbreiding naar alle bedrijfswoningen. Intussen is er een Nota naar aanlei­ding van het verslag verschenen (Kamerstukken II 2011/12, 33078, nr. 6). &#13;
Landinrichting&#13;
Flevoland&#13;
De rechtbank Zwolle heeft het beroep van de provincie Fle­voland tegen het besluit van de staatssecretaris van ELI om geen € 240 mln te verstrekken voor de aanleg van het Oost­vaarderswold afgewezen. Er bleken geen bindende afspra­ken over te zijn gemaakt. (Rb. Zwolle 22 maart 2012, LJN BV9654. Eerder al had de Raad van State een streep gehaald door het desbetreffende inpassingsplan van Flevoland, aan­gezien er veel te weinig geld was om het plan te realiseren. (ABRvS 7 maart 2012, LJN BV8038). Het plan werd dus vernietigd. &#13;
Beheer landelijk gebied&#13;
Natuurbeschermingswet&#13;
De Raad van State heeft in een beslissing over het uitrijden van mest in de Eilandspolder (een Natura 2000 gebied) ge­oordeeld dat a) het uitrijden van mest niet onder bestaand gebruik valt en b) dat daarvoor een vergunning op grond van de Natuurbeschermingswet nodig is. (ABRvS 18 janu­ari 2012, LJN BV1162). In Bouwrecht 2012, nr. 2 is een ar­tikel opgenomen van H.E. Woldendorp over de aanwijzing van Natura 2000 gebieden. Wat kan daarbij wel en wat niet? (p. 47 e.v.).&#13;
Flora- en fauna&#13;
De staatssecretaris heeft de Gedragscode Flora- en faunawet voor de waterschappen goedgekeurd (Stcrt. 1 maart 2012, nr. 4024) &#13;
Marktordening&#13;
Inkomenssteun&#13;
Met ingang van 2 april 2012 zijn de subsidiegegevens van het gemeenschappelijk landbouwbeleid weer openbaar ge­maakt (Stcrt. 5 maart 2012, nr. 3613). De website is: www.hetlnvloket.nl/databank-eu-subsidiegegevens-2011 De Re­geling GLB-inkomenssteun 2006 is – niet spectaculair - ge­wijzigd (Stcrt. 9 maart 2012, nr. 4602). De wijziging trad op 1 april in werking. De Europese Commissie heeft 14,6 mln aan subsidies teruggevorderd van Nederland, vanwege een onvoldoende controle op de cross-compliance. Het be­trof de periode 2005-2007. Intussen zijn verbeteringen aan­gebracht. De teruggevorderde gelden zullen niet worden te­ruggevorderd bij de eindbegunstigden. Bij audits in andere lidstaten heeft de Commissie vergelijkbare tekortkomingen ontdekt en geld teruggevorderd: Frankrijk 70 mln., Duits­land 7 mln en Engeland 30 mln. (Kamerstukken II 2011/12, 28625, nr. 145). &#13;
Landbouwtelling&#13;
In Stcrt. 29 maart 2012, nr. 6167, is verschenen de regeling houdende bepalingen over de landbouwtelling en gecombi­neerde opgave 2012. &#13;
Dieren&#13;
Classificatie&#13;
Het productschap Vee en Vlees heeft een nieuwe Verorde­ning classificatie slachtvarkens vastgesteld (PBO-Blad 30 maart 2012). De wijzigingen ten opzichte van de oude ver­ordening van 2003 zijn beperkt.&#13;
Nota dierenwelzijn&#13;
De regering heeft een nieuwe Nota Dierenwelzijn en Dier­gezondheid (NDD) naar de Tweede Kamer gestuurd (Ka­merstukken II 2011/12, 28286, nr. 548). Er is veel gebeurd, maar we zijn er nog niet, is de boodschap. De Europe­se Commissie heeft een Mededeling over de strategie van de EU voor de bescherming en het welzijn van dieren het licht doen zien (COM(2102) 6 final/2). Voornemen is on­der meer om tot een vereenvoudigd wetgevingskader te ko­men met welzijnsbeginselen voor alle gehouden dieren, be­tere informatie over welzijn voor consumenten, en invoering van gemeenschappelijke eisen voor vakbekwaamheid van personeel dat met dieren omgaat. Buiten de Europese Unie &#13;
blijft de Commissie actief om een gelijk speelveld te creë­ren. In onze Eerste Kamer zit ook iemand van de Partij voor de Dieren; deze heeft vragen gesteld aan de staatssecreta­ris van ELI, die deze ook heeft beantwoord. (Kamerstukken I 2011/12, 31389, V). Ook is er een verslag van een schrif­telijk overleg over dit onderwerp. (Kamerstukken I 2011/12, 33167, A). &#13;
Legkippen &#13;
Kamerleden hebben opgevangen dat Italië tot 2014 krijgt om over te schakelen op verrijkte kooien. Dat is de staats­secretaris niet bekend. De Europese Commissie is al gestart met inbreukprocedures, ook voor Italië (Kamerstukken II 2011/12, 33000 XIII, nr. 170). &#13;
Dierziekten &#13;
In een brief wordt de Tweede Kamer geïnformeerd over dierziekten, met name Schmallenberg. Het virus is weid ver­spreid, maar het aantal bedrijven met klinische symptomen valt mee. (Kamerstukken II 2011/12, 29683, nr. 120). Ook de vogelgriep is weer in het land (Kamerstukken II 2011/12, 28807, nr. 134). &#13;
Megastallen &#13;
Er is een regeling omtrent megastallen in de maak. Dat wordt een amvb op basis van de Wet dieren. Overgangsrecht is nog niet bekend, aldus de staatssecretaris (Kamerstukken II 2011/12, 28973, nr. 105). &#13;
Intensieve veehouderij &#13;
Er is een rapport verschenen over de toekomst van de in­tensieve veehouderij, ditmaal van het LEI en DLV: De Ne­derlandse varkensvleesketen richting 2020: van speel­bal tot speler. Nieuwe consumentgerichte marktstrategieën, daar gaat het om. De toekomst ligt in de onderscheiding. Het aantal varkens zal met 10% afnemen. (Kamerstukken II 2011/12, 28973, nr. 104). &#13;
Bijen &#13;
Er gaan veel bijen dood. Dit wordt wel geweten aan bespui­ting met neonicotinioden en fipronil. Volgens een literatuur­studie blijkt dat er in de peer reviewed literatuur geen aan­wijzing is dat de huidige toegepaste toelatingsbeoordeling voor deze middelen belangrijke wetenschappelijke gegevens gemist heeft. Het ligt dus kennelijk niet aan deze middelen. (Kamerstukken II 2011/12, 32372, nr. 91). Het onderzoek is kritisch ontvangen (Vrij Nederland, 4 april 2012: ‘Alweer dubieuze deskundigen’). &#13;
Planten &#13;
Veredelingsvrijstelling &#13;
Er wordt geprobeerd om een vrijstelling mogelijk te ma­ken voor het kweken, ontdekken en ontwikkelen van nieu­we plantenrassen waarbij geoctrooieerd biologisch materi­aal wordt gebruikt. Dit is een beperkte vrijstelling, waarvoor een wetsvoorstel zal worden ingediend. Op Europees niveau moet dat ook nog worden geregeld, bij de totstandkoming van het unitaire octrooirecht. Onderzocht wordt nog of een uitgebreidere vrijstelling (ook voor commerciële exploitatie van die nieuwe plantenrassen) mogelijk is. Daarvoor moet gekeken worden naar de verenigbaarheid met de Bio-oc­trooirichtlijn en de TRIPS-overeenkomst. (Kamerstukken II 2011/12, 27428, nr. 215). Vermelding in dit verband verdient nog de ontwikkeling van een gedragscode voor licentiehou­ders om tot redelijke voorwaarden te komen. Dat duurt nog zeker een jaar. (Kamerstukken II 2011/12, 27428, nr. 216) &#13;
Bruinrot &#13;
De Regeling bruin- en ringrot 2000 is gewijzigd in verband met de wijziging van gebieden waar een beregeningsverbod geldt. (Stcrt. 28 maart 2012, nr. 5741; rectificatie: Stcrt. 30 maart 2012, nr. 5741). Op de kaarten in de bijlagen kan men zien waar niet beregend mag worden. &#13;
Tarieven &#13;
De tarieven van NAK en Plantenziektenkundige Dienst zijn verhoogd (Regeling tarieven Plantenziektenwet, Stcrt. 30 maart 2012, nr. 5694). &#13;
Milieurecht &#13;
Gewasbescherming &#13;
De staatssecretaris van ELI heeft gereageerd op een evalu­atie van het gewasbeschermingsbeleid door het Planbureau voor de Leefomgeving (Kamerstukken II 2011/12, 27858, nr. 102). Er moeten nog stappen worden gezet om doelen voor oppervlaktewaterkwaliteit en arbeidsveiligheid te ha­len. Daarvoor komt een Actieplan Duurzame gewasbescher­ming, uiterlijk 1 juni 2012. Daarop wacht niet de aanpak van illegale en namaakmiddelen (nr. 104). In deze brief wordt ook uit de doeken gedaan hoe aanvragen voor toelating van middelen voor ‘kleine teelten’ kunnen worden aangevraagd. &#13;
Bedrijfsopvolging &#13;
Erfrecht &#13;
Van het Handboek Erfrecht (M.J.A. van Mourik, red.) is een vijfde druk verschenen (Deventer 2011, 713 blz.). &#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil &#13;
</auteurs><published>2012-04-01 00:00:00</published><modified>2012-04-01 00:00:00</modified><editiondate>2012-04-01</editiondate><htmlpath>https://denhollander.info/artikel/9805</htmlpath></article>
</articles></edition>
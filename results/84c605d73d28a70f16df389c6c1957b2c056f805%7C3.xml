<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2004</searchword><id>3671</id><udhid>UDH:TvAR/3671</udhid><titel>Cerfontein / Duisings (TvAR 2004/5245)</titel><searchwords><searchword>TvAR 10/2004</searchword><searchword>TvAR 2004/5245</searchword><searchword>UDH:TvAR/3671</searchword></searchwords><attachments><attachment><name>2004_nr 10_Rechtspraak_5245.pdf</name><extention>pdf</extention><url>https://denhollander.info/download/3668/ci</url></attachment></attachments><inleiding>[Pachtwet art. 38, 45 lid 3]&#13;
&#13;
De pachtkamer in eerste aanleg heeft het&#13;
verlengingsverzoek van de pachter met&#13;
inachtneming van art. 45 lid 3 Pw verlengd&#13;
met een kortere duur dan zes jaar. Met zijn&#13;
hoger beroep beoogt de pachter te bewerkstelligen&#13;
dat alsnog op zijn verlengingsverzoek&#13;
een tweeledige beslissing wordt&#13;
gegeven, te weten enerzijds voor het geval&#13;
zijn echtgenote als zijn medepachter wordt&#13;
aangemerkt of in zijn plaats als pachter&#13;
wordt gesteld en anderzijds voor het geval&#13;
dat niet geschiedt. Het hof ziet aanleiding&#13;
een dergelijke tweeledige beslissing te&#13;
geven. Voor laatstgenoemd geval staat de&#13;
verlenging van de overeenkomst vast, nu&#13;
de verpachter van die beslissing niet in&#13;
hoger beroep is gekomen. Voor het eerstgenoemde&#13;
geval wordt de pachtovereenkomst&#13;
verlengd met een periode van zes&#13;
jaar. De verlenging met een periode van zes&#13;
jaar geldt uiteraard niet ten aanzien van de&#13;
pachter, voor wie de overeenkomst – ook in&#13;
geval van medepacht – eindigt na genoemde&#13;
kortere duur dan zes jaar.</inleiding><content>BESCHIKKING IN DE ZAAK VAN:&#13;
Augustinus Joseph Petrus Cerfontein, wonende&#13;
te Ulestraten, gemeente Meerssen,&#13;
appellant,&#13;
procureur: mr. P.C. Plochg,&#13;
tegen&#13;
Hubert Mathieu Johanna Maria Duisings,&#13;
wonende te Wijnandsrade, gemeente Nuth,&#13;
geïntimeerde.&#13;
1 Het geding in eerste aanleg&#13;
De pachtkamer van de rechtbank te Maastricht,&#13;
sector kanton, heeft op 1 augustus 2002 en op&#13;
5 december 2002 tussen appellant, verder te&#13;
noemen Cerfontein, en geïntimeerde, verder&#13;
te noemen Duisings, een beschikking gegeven.&#13;
Naar de inhoud van die beschikkingen, wordt&#13;
verwezen voor het procesverloop in eerste&#13;
aanleg, de beslissing en de gronden daarvoor.&#13;
Van de beschikking van 5 december 2002 is&#13;
een fotokopie aangehecht.&#13;
2 Het geding in hoger beroep&#13;
2.1 Cerfontein is bij op 5 januari 2003 per fax&#13;
en op 7 januari 2003 per gewone post ter griffie&#13;
van het hof ingekomen beroepschrift in&#13;
hoger beroep gekomen van genoemde beschikking&#13;
van 5 december 2002. Hij heeft&#13;
daarbij een grief aangevoerd, zijn oorspronkelijk&#13;
verzoek gewijzigd, producties overgelegd&#13;
en het hof verzocht de beschikking waarvan&#13;
beroep (alsmede voor zoveel nodig, de beschikking&#13;
van 1 augustus 2002) te vernietigen&#13;
en, opnieuw rechtdoende, te bepalen:&#13;
a. dat de pachtovereenkomst tussen partijen&#13;
wordt verlengd ingaande 1 maart 2003 met&#13;
zes jaren, derhalve tot 1 maart 2009, op voorwaarde&#13;
dat bij uitspraak in kracht van gewijsde&#13;
de echtgenote van Cerfontein, C.J.M.H.&#13;
Cerfontein-Duisings, zal worden aangemerkt&#13;
als zijn medepachter;&#13;
b. dat de pachtovereenkomst zal worden verlengd&#13;
ingaande 1 maart 2003 tot 1 maart 2007&#13;
voor het geval de onder a vermelde voorwaarde&#13;
niet zal worden vervuld, waarbij in geval&#13;
van een verzoek ex artikel 38a lid 2 van de&#13;
Pachtwet alsmede indien vóór het einde van&#13;
de pachtovereenkomst een andere pachter of&#13;
andere pachters in de plaats van de huidige&#13;
pachter zal respectievelijk zullen zijn getreden,&#13;
de pachter(s) in de periode van 1 maart&#13;
2005 tot en met 31 maart 2006 aan de pachtkamer&#13;
kan (kunnen) verzoeken de pachtovereenkomst&#13;
wederom te verlengen.&#13;
2.2 Bij brief van 7 januari 2003 van de griffier&#13;
van dit hof is Duisings in de gelegenheid&#13;
gesteld, uiterlijk op 4 februari 2003, een ver-&#13;
weerschrift in te dienen. Duisings heeft daarop&#13;
geen verweerschrift ingediend.&#13;
2.3 Bij brieven van 17 januari 2003 van de&#13;
griffier van dit hof is aan partijen verzocht het&#13;
hof mede te delen of zij prijs stellen op een&#13;
mondelinge behandeling van het door Cerfontein&#13;
ingediende beroepschrift. Hierop hebben&#13;
partijen, Cerfontein bij brief van 6 maart&#13;
2003 en Duisings bij brief van 19 februari&#13;
2003, aan het hof te kennen gegeven geen prijs&#13;
te stellen op die behandeling.&#13;
3 De grief&#13;
3.1 De door Cerfontein aangevoerde grief&#13;
luidt als volgt.&#13;
3.2 Ten onrechte heeft de pachtkamer de&#13;
bestaande pachtovereenkomst tussen partijen&#13;
verlengd voor slechts de korte duur van 4 jaar,&#13;
namelijk vanaf 1 maart 2003 tot 1 maart 2007.&#13;
4 De vaststaande feiten&#13;
4.1 Tussen partijen staat als gesteld en erkend&#13;
dan wel niet voldoende weersproken het&#13;
navolgende vast.&#13;
4.2 Tussen Cerfontein en – aanvankelijk&#13;
J.H.M. Duisings doch later – Duisings bestaat&#13;
een op schrift gestelde en door de grondkamer&#13;
voor Limburg goedgekeurde pachtovereenkomst&#13;
terzake van een perceel grond, kadastraal&#13;
bekend gemeente Ulestraten, sectie B&#13;
nummer 3654, groot 1.30.20 ha. De pachtovereenkomst&#13;
is ingevolge het bepaalde in&#13;
artikel 9 van de Pachtwet ingegaan op 1 maart&#13;
1979. De overeenkomst is laatstelijk verlengd&#13;
tot 1 maart 2003.&#13;
4.3 Bij aangetekend verstuurde brief van&#13;
31 januari 2002 heeft Duisings aan Cerfontein&#13;
medegedeeld:&#13;
“(...) Blijkens pachtovereenkomst ingegaan op&#13;
1 maart 1975 en door de Grondkamer voor&#13;
Limburg goedgekeurd onder nummer 75040&#13;
d.d. 11 oktober 1978 bent U pachter van het&#13;
perceel Ulestraten, sectie B, nummer 3654,&#13;
groot 1.30.20 hectare. Thans behoort dit perceel&#13;
mij in volle eigendom toe.&#13;
Gezien uw leeftijd (geb. 30 oktober 1941) en&#13;
het feit dat door u geen opvolger is voorgesteld,&#13;
deel ik u mede dat ik, gelet op het&#13;
bepaalde in artikel 36, lid 2 van de Pachtwet,&#13;
geen verlenging van de pachtovereenkomst&#13;
voor de duur van 6 jaar wens, zodat per&#13;
1 maart 2003 geen verlenging van rechtswege&#13;
voor de duur van 6 jaar plaatsvindt, doch&#13;
slechts voor de duur van 3 1/2 jaar, derhalve&#13;
tot 1 november 2006, zijnde de eerste dag van&#13;
de opvolgende maand waarin u de leeftijd van&#13;
65 jaar hoopt te bereiken, waarna verlenging&#13;
uitgesloten is.&#13;
Indien u de Pachtkamer om verlenging van de&#13;
pachtovereenkomst voor zes jaar verzoekt, zal&#13;
ik de Pachtkamer verzoeken de pachtovereenkomst&#13;
te verlengen tot 1 november 2006 en te&#13;
bepalen dat geen verdere verlenging van de&#13;
pachtovereenkomst kan worden verzocht&#13;
(...)”&#13;
4.4 Cerfontein is geboren op 30 oktober 1941.&#13;
4.5 Cerfontein en zijn echtgenote Cerfontein-&#13;
Duisings, de zus van Duisings, hebben een&#13;
maatschapsovereenkomst, krachtens welke zij&#13;
samen hun bedrijf uitoefenen.&#13;
4.6 Cerfontein-Duisings is geboren op 20 maart&#13;
1948.&#13;
5 De beoordeling van het geschil in&#13;
hoger beroep&#13;
5.1 Met zijn hoger beroep beoogt Cerfontein&#13;
te bewerkstelligen dat alsnog op zijn verlengingsverzoek&#13;
een tweeledige beslissing wordt&#13;
gegeven, te weten enerzijds voor het geval zijn&#13;
echtgenote als zijn medepachter wordt aangemerkt&#13;
of in zijn plaats als pachter wordt&#13;
gesteld en anderzijds voor het geval dat niet&#13;
geschiedt. Het hof ziet aanleiding een dergelijke&#13;
tweeledige beslissing te geven.&#13;
5.2 Voor het geval de echtgenote van Cerfontein&#13;
niet als diens medepachter wordt aangemerkt&#13;
of niet in diens plaats als pachter wordt&#13;
gesteld, dient bij de beoordeling van het verlengingsverzoek&#13;
aan pachters zijde alleen&#13;
rekening te worden gehouden met de positie&#13;
van Cerfontein. Nu de pachtkamer in eerste&#13;
aanleg over de verlenging als zodanig heeft&#13;
beslist en Duisings van die beslissing niet in&#13;
hoger beroep is gekomen, staat (voor het hier&#13;
besproken geval) de door die pachtkamer&#13;
gegeven beslissing over de verlenging van de&#13;
pachtovereenkomst in hoger beroep – als niet&#13;
in het hoger beroep betrokken – vast.&#13;
5.3 Voor het geval de echtgenote van Cerfontein&#13;
als diens medepachter wordt aangemerkt&#13;
of in diens plaats als pachter wordt gesteld,&#13;
overweegt het hof als volgt. Uit de overgeleg-&#13;
de stukken volgt dat Duisings enige stellingen&#13;
heeft geponeerd die betrekking hebben op de&#13;
vraag of medepacht dan wel indeplaatsstelling&#13;
moet worden toegestaan. Deze stellingen dienen&#13;
echter in het kader van een procedure tot&#13;
medepacht dan wel indeplaatsstelling te worden&#13;
beoordeeld en kunnen in de onderhavige&#13;
procedure geen rol van betekenis spelen. Het&#13;
hof zal daarom in de onderhavige procedure&#13;
aan die stellingen voorbijgaan. Daaraan wordt&#13;
voor alle duidelijkheid toegevoegd dat de&#13;
beslissing in de onderhavige verlengingszaak&#13;
ook van geen enkele invloed dient te zijn op&#13;
de procedure tot medepacht dan wel indeplaatsstelling.&#13;
Nu, zoals hiervoor is overwogen, verlenging&#13;
van de pachtovereenkomst als zodanig vaststaat&#13;
en Duisings, afgezien van hetgeen zojuist&#13;
is genoemd, geen bezwaren heeft aangevoerd&#13;
tegen verlenging van de pachtovereenkomst&#13;
specifiek met Cerfontein-Duisings, zal het hof&#13;
(ook) voor het geval de echtgenote van Cerfontein&#13;
als diens medepachter wordt aangemerkt&#13;
of in diens plaats als pachter wordt&#13;
gesteld de pachtovereenkomst verlengen. De&#13;
belangen van Cerfontein kunnen in dat geval&#13;
immers als de hare worden aangemerkt.&#13;
Voor dit geval zal de pachtovereenkomst&#13;
evenwel met zes jaren worden verlengd, nu&#13;
geen bijzondere omstandigheden zijn gesteld&#13;
of gebleken die verlenging met een kortere&#13;
duur rechtvaardigen. Dit laatste geldt uiteraard&#13;
niet ten aanzien van Cerfontein, voor wie&#13;
de overeenkomst – ook in geval van medepacht&#13;
– eindigt op 1 maart 2007.&#13;
5.4 Uit het vorenstaande volgt dat de beschikking&#13;
waarvan beroep, voor zover in hoger&#13;
beroep betrokken, moet worden vernietigd en&#13;
dat zal worden beslist als volgt. Het meer of&#13;
anders verzochte zal worden afgewezen. Het&#13;
hof ziet geen aanleiding voor een veroordeling&#13;
in de proceskosten.&#13;
6 De beslissing&#13;
Het hof, beschikkende in hoger beroep:&#13;
vernietigt de beschikking van de pachtkamer&#13;
van de rechtbank te Maastricht, sector kanton,&#13;
van 5 december 2002 waarvan beroep, voor&#13;
zover in het hoger beroep betrokken, en in&#13;
zoverre opnieuw beschikkende:&#13;
voor het geval Cerfontein-Duisings als medepachter&#13;
van Cerfontein wordt aangemerkt of&#13;
in diens plaats als pachter wordt gesteld:&#13;
verlengt de tussen partijen bestaande pachtovereenkomst&#13;
tot 1 maart 2009, met dien verstande&#13;
dat in geval van medepacht de pachtovereenkomst&#13;
ten aanzien van Cerfontein&#13;
eindigt op 1 maart 2007;&#13;
wijst af het meer of anders verzochte.</content><legacyfootnotes/><footnotes><footnote/></footnotes><auteurs/><published>2004-10-01 00:00:00</published><modified>2004-10-01 00:00:00</modified><editiondate>2004-10-01</editiondate><htmlpath>https://denhollander.info/artikel/3671</htmlpath></article>
</articles></edition>
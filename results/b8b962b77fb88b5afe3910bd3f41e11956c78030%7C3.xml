<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2008</searchword><id>5711</id><udhid>UDH:TvAR/5711</udhid><titel>Wetgeving en literatuur</titel><searchwords><searchword>TvAR 2/2008</searchword><searchword>UDH:TvAR/5711</searchword></searchwords><attachments><attachment><name>TAR 2008-2 Wetgeving.pdf</name><extention>pdf</extention><url>https://denhollander.info/download/5643/ci</url></attachment></attachments><inleiding>Algemeen&#13;
Pacht&#13;
Ruimtelijke Ordening&#13;
Beheer landelijk gebied&#13;
Landbouwstructuurbeleid&#13;
Landbouwmarktbeleid&#13;
Landbouwkwaliteitsbeleid&#13;
Argrarisch milieubeleid&#13;
Fiscaal recht&#13;
Buitenlands agrarisch recht</inleiding><content>Medebewind&#13;
De Regeling medebewind Gemeenschappelijk&#13;
landbouwbeleid is gewijzigd:&#13;
Stcrt. 2 januari 2008, nr. 1.&#13;
Schappen&#13;
Door de toepassing van art. 78, tweede&#13;
lid, van de Wet op de bedrijfsorganisatie&#13;
zijn enkele voorzitters (her)benoemd.&#13;
De meest begerenswaardige&#13;
positie heeft Th. Meijer in de wacht&#13;
weten te slepen: voorzitter van het Productschap&#13;
Wijn ( Stcrt. 24 januari&#13;
2008, nr. 17)&#13;
Pacht&#13;
Tekstuitgave&#13;
De Tekstuitgave Pacht/Wetgeving landelijk&#13;
gebiedis weer verschenen in de&#13;
versie 2007/2008. Uiteraard met&#13;
nieuwe pachtregelgeving (Deventer&#13;
2007, 525 blz.).&#13;
Ruimtelijke Ordening&#13;
Archeologie&#13;
De Wet op de archeologische monumentenzorg&#13;
(Wamz), die op 1 september&#13;
2007 in werking is getreden, leidde&#13;
tot wijziging van de Monumentenwet&#13;
1988, door daarin een nieuw hoofdstuk&#13;
V op te nemen. De archeologische&#13;
monumenten moeten vooral via het&#13;
bestemmingsplan worden beschermd.&#13;
Een en ander wordt besproken in het&#13;
Tijdschrift voor Omgevingsrecht, december&#13;
2007, p. 131 e.v.&#13;
Bouwrecht&#13;
Door een ruzie tussen het Instituut&#13;
voor Bouwrecht en Uitgeverij Kluwer&#13;
zijn er nu twee bouwrecht-tijdschriften.&#13;
Het oude bouwrecht(zonder&#13;
hoofdletter) in het bekende gele kaftje&#13;
wordt voortgezet door Kluwer. Er is&#13;
wel een geheel nieuwe redactieraad (alleen&#13;
Van Zundert is gebleven) en een compleet nieuw team van annotatoren,&#13;
voornamelijk uit kringen van advocatenkantoren.&#13;
Het Instituut voor Bouwrecht&#13;
is opnieuw begonnen met wat nu&#13;
Tijdschrift voor Bouwrechtheet. Daar&#13;
zitten de bekende namen weer in de&#13;
redactieraad en de redactiecommissie.&#13;
Heeft Kluwer maar een enkele wetenschapper&#13;
in de lijstjes staan, het colofon&#13;
van het Tijdschrift voor Bouwrecht&#13;
presenteert maar liefst 18 hoogleraren.&#13;
De vormgeving is gemoderniseerd. De&#13;
prijzen zijn ook gemoderniseerd en&#13;
verschillen een paar tientjes: bouwrecht&#13;
kost € 260 (de online versie ook&#13;
en een combinatie van beide € 360);&#13;
het Tijdschrift voor Bouwrechtkost&#13;
€ 235 en in combinatie met een online-&#13;
abonnement € 335). Beide tijdschriften&#13;
pakken in het eerste (januari-)&#13;
nummer geweldig uit. bouwrechtheeft&#13;
acht artikelen en vijf noten bij rechterlijke&#13;
uitspraken. Woldendorp publiceert&#13;
een artikel over de toepassing van&#13;
de Europese natuurbeschermingsregelgeving,&#13;
een artikel over de normstelling&#13;
volgens de Kaderrichtlijn water en&#13;
nog een noot bij een uitspraak. Verder&#13;
zijn te noteren een tweetal artikelen&#13;
over aanbesteding en het exploitatieplan.&#13;
Het Tijdschrift voor Bouwrecht&#13;
doet het niet veel minder: vier substantiële&#13;
artikelen, een paar ingezonden&#13;
stukken, elf noten (waaronder eentje&#13;
van Van Zundert) en een rechtspraakoverzicht.&#13;
Ook hier komt de Grondexploitatiewet&#13;
aan de orde (‘Overgangsrechtelijke&#13;
aspecten’ door Van den&#13;
Brand). Voorlopig is het moeilijk kiezen.&#13;
Het beste is om een abonnement&#13;
op Agrarisch Rechtte nemen; hier&#13;
worden beide tijdschriften vooralsnog&#13;
besproken.&#13;
Invoeringswet Wro&#13;
De behandeling van de Invoeringswet&#13;
Wet ruimtelijke ordening is aanbeland&#13;
bij een memorie van antwoord ( Kamerstukken&#13;
I2007/08, 30938 C, 23&#13;
januari 2008). Beheer landelijk gebied&#13;
Herintroductie dieren&#13;
Als men dieren opnieuw wil introduceren&#13;
in Nederland door ze in bepaalde&#13;
gebieden uit te zetten, is daarvoor een&#13;
ontheffing nodig op basis van de Floraen&#13;
faunawet. De minister is bezig met&#13;
een afwegingskader daarvoor ( Kamerstukken&#13;
II2007/08, 31200 XIV, nr.&#13;
160, brief 14 december 2007).&#13;
Natuurschoonwet&#13;
In een besluit van de minister van&#13;
LNV en de Staatssecretaris van Financiën&#13;
zijn algemene voorwaarden opgenomen&#13;
waaraan een openstellingsregeling&#13;
bij landgoederen moet voldoen.&#13;
Daarmee wordt de aanschrijving van&#13;
februari 1991 geactualiseerd. Het&#13;
gaat onder meer om de minimale&#13;
lengte van opengestelde paden, afgesloten&#13;
gedeelten van een landgoed, toegangskaarten,&#13;
extra gedragsregels enzovoorts.&#13;
Aan dat alles moet men voldoen&#13;
om in aanmerking te komen voor&#13;
de maximale fiscale faciliteit inzake&#13;
successierecht, schenkingsrecht en&#13;
overdrachtsbelasting ( Stcrt. 4 januari&#13;
2008, nr. 3).&#13;
Landbouwstructuurbeleid&#13;
Fout vlees&#13;
Bij de bespreking door de Tweede&#13;
Kamer van het Burgerinitiatief ‘stop&#13;
fout vlees’ is een aantal moties ingediend.&#13;
De minister geeft een reactie in&#13;
Kamerstukken II2007/08, 31060, nr.&#13;
23, brief 17 december 2007). De&#13;
meeste moties worden ‘ontraden’, een&#13;
enkele is ‘overbodig’ of wordt beschouwd&#13;
als ‘een ondersteuning van&#13;
het beleid’.&#13;
LNV subsidies&#13;
De Regeling LNV-subsidies en het&#13;
Openstellingsbesluit 2008 zijn gewijzigd&#13;
( Stcrt. 28 januari 2008, nr. 19). &#13;
Landbouwmarktbeleid&#13;
Regeling GLB-inkomenssteun&#13;
De Regeling is, tegelijk met de Beleidsregels&#13;
normenkader randvoorwaarden&#13;
GLB – gewijzigd: Stcrt. 19 december&#13;
2007, nr. 246. Het gaat om de volgende&#13;
onderwerpen: afschaffing van de&#13;
braakverplichting voor 2008 (braaktoeslagrechten&#13;
kunnen worden geïnd&#13;
zonder de grond braak te leggen); afschaffing&#13;
van de zgn. AGF-bepaling&#13;
(ook op gronden waarop aardappelen,&#13;
groenten en fruit worden geteeld kan&#13;
uitbetaling van toeslagrechten worden&#13;
aangevraagd); een verhoging van de&#13;
kortingen bij de cross-compliance.&#13;
In het Land- en Tuinbouw Bulletin&#13;
van januari 2008 schrijft H.A. Verbakel-&#13;
van Bommel over de ‘health check’&#13;
van het GLB, een operatie die thans&#13;
gaande is. Met name wordt ingegaan&#13;
op de mogelijke overgang van een historisch&#13;
naar een regionaal model. In&#13;
Nederland zijn de toeslagrechten toegekend&#13;
op basis van de ontvangen subsidies&#13;
is de referentieperiode (2000-&#13;
2002), het historische systeem. Reden&#13;
daarvoor is dat een regionaal model&#13;
(ook wel flat rategenaamd: rechten&#13;
verdeeld over hectaren landbouwgrond)&#13;
teveel inkomensverschuivingen&#13;
teweeg zou brengen. Al vanaf het begin&#13;
voorzag men een overgang naar dat regionale&#13;
stelsel en nu wordt daar hardop&#13;
over nagedacht. De Nederlandse regering&#13;
is er een voorstander van, maar of&#13;
het werkelijk al voor 2013 zover komt&#13;
wordt door de auteur betwijfeld.&#13;
WTO&#13;
In de sector heerst enige zorg over het&#13;
verloop van de WTO-onderhandelingen.&#13;
De Productschappen Vee Vlees en&#13;
Eieren hebben daarover een brief gestuurd&#13;
over de sociaal-economische gevolgen&#13;
van vooral de verruiming van&#13;
de toelating van producten uit landen&#13;
van buiten de EU. De minister deelt&#13;
deels de zorgen – de invoercontingenten&#13;
zullen strak worden bewaakt –&#13;
maar wijst toch ook op de bredere economische&#13;
en politieke belangen die in&#13;
de onderhandelingen spelen en die niet&#13;
uit het oog mogen worden verloren.&#13;
En misschien valt er via de NTC (Non&#13;
Trade Concerns) nog wat te bereiken&#13;
( Kamerstukken II2007/08, 21501-32,&#13;
nr. 258, brief 20 december 2007). Of&#13;
PVE geheel is gerustgesteld door de benadering van de minister mag worden&#13;
betwijfeld.&#13;
Landbouwkwaliteitsbeleid&#13;
Dierziekten&#13;
Het gaat op en af met de vogelgriep.&#13;
Met een wijziging van de Regeling tijdelijke&#13;
maatregelen dierziekten ( Stcrt.&#13;
27 december 2007, nr. 250) worden&#13;
de afschermmaatregelen voor bedrijfsmatig&#13;
gehouden gevogelte opnieuw ingevoerd.&#13;
De maatregelen zijn niet van&#13;
toepassing op hobbypluimvee en gevogelte&#13;
dat korter dan één jaar geleden&#13;
volledig is gevaccineerd. Over de vogelpest&#13;
gaat ook Kamerstukken II&#13;
2007/08, 28807, nr. 127 (brief, 21 december&#13;
2007), onder meer de stand&#13;
van zaken en het afschermen van&#13;
pluimvee. Met een brief aan de Tweede&#13;
Kamer stuurt de minister het Beleidsdraaiboek&#13;
Klassieke varkenspest de wereld&#13;
in. Het is een omvangrijk stuk&#13;
waarin alle maatregelen worden beschreven&#13;
die bij varkenspest in beeld&#13;
zijn. In de brief gaat de minister in op&#13;
de achtergronden, de onderwerpen&#13;
waar nog aan wordt gewerkt en de&#13;
stand van zaken met betrekking tot de&#13;
andere draaiboeken ( Kamerstukken II&#13;
2007/08, 25229, nr. 75, brief 21 december&#13;
2007). Het mkz-regime is half&#13;
januari vervallen. Niets meer aan de&#13;
hand. ( Stcrt. 16 januari 2008, nr. 11).&#13;
Dierenwelzijn&#13;
In een brief gaat de Minister van LNV&#13;
in op de handhaving van de regels voor&#13;
internationale varkenstransporten. De&#13;
minister bespreekt de instrumenten a)&#13;
economisch delict, maximale straf voor&#13;
rechtspersonen € 670.000 en b) bestuurlijke&#13;
maatregelen (vervangen&#13;
chauffeur, reparatie van gebreken) en&#13;
c) oplegging last en eventueel intrekking&#13;
van de vergunning. ( Kamerstukken&#13;
II2007/08, 28286, nr. 91, brief&#13;
14 december 2007). In het kader van&#13;
de aanpak van de MRSA-bacterie wil&#13;
de minister komen tot een daadwerkelijke&#13;
vermindering van het gebruik van&#13;
antibiotica en de antibioticaresistentie&#13;
in de veehouderij. De rol van de overheid&#13;
daarbij lijkt beperkt, onderzoek&#13;
en bewustwording zijn belangrijk ( Kamerstukken&#13;
II2007/08, 29683, nr. 16,&#13;
brief 17 december 2007).&#13;
Beweren dat dierenwelzijn geen aandacht&#13;
heeft zou onzin zijn. Naar aanleiding&#13;
van de Nota dierenwelzijn heeft&#13;
de Tweede Kamer zo’n 500 vragen gesteld&#13;
aan de minister. Deze vragen&#13;
worden beantwoord in een nota van&#13;
81 bladzijden: Kamerstukken II&#13;
2007/08, 28286 en 29683, nr. 96, lijst&#13;
van vragen en antwoorden 21 januari&#13;
2008. Over de juridische aspecten&#13;
gaan gelukkig maar een paar passages&#13;
(blz. 78-81). Daarin onder meer aandacht&#13;
voor de komende Wet Dieren.&#13;
Ook over het onderdeel Nationale&#13;
Agenda Diergezondheid zijn vragen en&#13;
antwoorden beschikbaar (nr. 95 herdruk,&#13;
21 januari 2008). Voor dierenwelzijn&#13;
is er ook nog een Werkprogramma&#13;
2008-2011 verschenen en&#13;
naar de Tweede Kamer gestuurd (nr.&#13;
97, 24 januari 2008).&#13;
I&amp;R&#13;
De Regeling identificatie en registratie&#13;
van dieren is aangepast ( Stcrt. 20 december&#13;
2007, nr. 247)&#13;
Gewasbescherming&#13;
H.F.M.W. van Rijswick en E.M. Vogelenzang-&#13;
Stoute hebben zich afgevraagd&#13;
wat ‘De betekenis van de stroomgebiedsbenadering&#13;
uit de Kaderrichtlijn&#13;
water voor de toelating van gewasbeschermingsmiddelen’&#13;
zou zijn (Milieu&#13;
en Recht, januari 2008, p. 2 e.v.). Er is&#13;
nogal gebrek aan afstemming, zowel&#13;
op Europees als nationaal niveau.&#13;
Schrijfsters formuleren aanbevelingen.&#13;
Intussen moest op grond van de Wet&#13;
gewasbescherming en biociden een&#13;
herbeoordeling plaatsvinden van bestrijdingsmiddelen.&#13;
Over het verloop&#13;
daarvan geeft de minister inzicht in&#13;
Kamerstukken II2007/08, 31067/&#13;
27858, nr. 11 (brief 21 december&#13;
2007). De conclusie is dat de gevolgen&#13;
voor de gebruikers op korte termijn&#13;
beperkt zijn.&#13;
De Oost-Aziatische boktor is onlangs&#13;
in Nederland aangekomen. Alle lichten&#13;
staan op rood en de minister treedt&#13;
krachtig op ( Kamerstukken II&#13;
2007/08, 27858, nr. 67, brief 17 januari&#13;
2008).&#13;
Water&#13;
De Kaderrichtlijn water brengt nogal&#13;
wat werk met zich mee. De minister&#13;
geeft een overzicht in Kamerstukken II&#13;
2007/08, 27625, nr. 111 (brief 28 december&#13;
2007). Enkele prognoses: het concept-Waterbesluit zal medio 2008&#13;
naar de Raad van State gaan; in december&#13;
2008 start de inspraakprocedure&#13;
voor de ontwerpstroomgebiedbeheerplannen.&#13;
De ontwerp-Waterwet,&#13;
die momenteel door de Tweede Kamer&#13;
wordt behandeld heeft een Nota naar&#13;
aanleiding van het verslag en een nota&#13;
van wijzigingen voortgebracht ( Kamerstukken&#13;
II2007/08 30 818, nr. 6 en 7&#13;
(2 januari 2008)).&#13;
Ingrepen bij dieren&#13;
De minister informeert de Tweede&#13;
kamer over het besluit het aantal toegestane&#13;
ingrepen bij dieren te reduceren.&#13;
Het gaat om identificatie-ingrepen&#13;
bij fokvarkens (van vier naar drie), een&#13;
verbod op het couperen van schapenstaarten&#13;
en het verwijderen van neus -&#13;
lellen bij kalkoenen mag ook al niet&#13;
meer ( Kamerstukken II2007/08,&#13;
28286, nr. 92, brief 20 december&#13;
2007).&#13;
Vervoer van dieren&#13;
Naar aanleiding van allerlei incidenten&#13;
bij dierenvervoer was de veetransportsector&#13;
in de gelegenheid gesteld om&#13;
nieuwe protocollen voor te stellen (als&#13;
alternatief voor het zgn. keuren aan de&#13;
klep). Er zijn nu twee voorstellen ingediend:&#13;
voor het vervoer vanaf de boerderij&#13;
en voor het vervoer vanaf de exportverzamelplaatsen.&#13;
De minister is&#13;
daar wel tevreden over – de voorstellen&#13;
nemen de Europese Transportverordening&#13;
tot uitgangspunt en zij bieden&#13;
goede waarborgen. Ondernemers moeten&#13;
zich nu aanmelden voor deelname&#13;
( Kamerstukken II2007/08, 28286 /&#13;
30401 / 21501-32, nr. 93, brief 21 december&#13;
2007).&#13;
Duurzaam&#13;
Onder de titel ‘Toekomst van de intensieve&#13;
veehouderij’ heeft de Minister&#13;
van LNV ontvouwd dat de veehouderij&#13;
in 15 jaar moet ontwikkelen naar een&#13;
duurzame veehouderij met een breed&#13;
draagvlak in Nederland. Er worden&#13;
verschillende ‘uitdagingen’ genoemd,&#13;
waartegenover de minister ‘mijn visie’&#13;
en ‘mijn ambitie’ stelt. Onder ‘mijn&#13;
aanpak’ noemt de minister de belangrijkste&#13;
instrumenten: subsidies, fiscale&#13;
instrumenten, investeringssteun, onderzoek,&#13;
EU en nationale wetgeving&#13;
(daar valt wel veel onder), onderwijs.&#13;
Er komen ook innovatieve instrumenten:&#13;
etikettering, convenanten, bewustwording.&#13;
Belangrijk: ‘de kritische burger&#13;
zal zich ook als kritische en verantwoordelijke&#13;
consument moeten gedragen.&#13;
( Kamerstukken II2007/08,&#13;
28973, nr. 18, brief 16 januari 2008).&#13;
Nertsen&#13;
De kamerleden Van Velzen en Waalkens&#13;
verdedigen een initiatief wetsvoorstel&#13;
inzake de pelsdierhouderij: de&#13;
Wet verbod pelsdierhouderij ( Kamerstukken&#13;
II2007/08, 30826, nr. 4/5,&#13;
brief 17 januari, nr. 6 advies Raad van&#13;
State en reactie indieners, nr. 7 gewijzigd&#13;
wetsvoorstel, nr. 8 memorie van&#13;
toelichting). Het wetsvoorstel zit betrekkelijk&#13;
eenvoudig in elkaar. Het&#13;
houden, doden of doen doden van een&#13;
pelsdier is verboden (art. 2). Het verbod&#13;
gaat – na inwerkingtreding van de&#13;
wet – in per 17 januari 2008. Uitzonderingen&#13;
gelden voor bedrijven die op&#13;
dat moment al pelsdieren hadden of&#13;
bedrijven die over een milieuvergunning&#13;
en huisvesting beschikten. Zij&#13;
moeten zich melden. Voor deze bedrijven&#13;
geldt het verbod niet tot 17 januari&#13;
2018 (art. 4). Zij mogen niet&#13;
uitbreiden. Ook een verkrijger van een&#13;
nertsenbedrijf in verband met ‘bijzondere&#13;
omstandigheden’ mag zolang blijven.&#13;
Bijzondere omstandigheden zijn:&#13;
plotselinge arbeidsongeschiktheid, verdeling&#13;
van een gemeenschap, 65-jarige&#13;
leeftijd. Over schadevergoeding wordt&#13;
niet gerept. Het oorspronkelijke wetsvoorstel&#13;
bevatte nog een uitkoopregeling.&#13;
De Raad van State meende echter&#13;
dat deze nadere onderbouwing behoefde,&#13;
waarop de indieners dit – op&#13;
het eerste gezicht zonder spijt – uit het&#13;
voorstel haalden. De redenering is dat&#13;
de nertsenhouders tien jaar de tijd hebben&#13;
om investeringen terug te verdienen&#13;
en dat dat genoeg is. Bovendien&#13;
wordt het onjuist gevonden om geldt&#13;
uit te geven aan een bedrijfstak die als&#13;
onethisch werd aangemerkt. De geschiedenis&#13;
herhaalt zich. Eigenlijk zou&#13;
men het artikel Nertsenhouderij in de&#13;
problemen, Agr.r.2000, p. 590-599, er&#13;
wel weer bij kunnen pakken.&#13;
Agrarisch milieubeleid&#13;
Mest&#13;
Er zijn twee interessante wijzigingen in&#13;
de mestregelgeving te noteren. In de eerste plaats is dat de nieuwe Uitvoeringsregeling&#13;
gebruik meststoffen&#13;
( Stcrt. 20 december 2007, nr. 247).&#13;
Sinds juli 2007 zijn de gebruiksvoorschriften&#13;
van het Besluit Overige Organische&#13;
Meststoffen (BOOM) inzake&#13;
zuiveringsslib en compost naar het&#13;
Bgm overgeheveld. Een aantal zaken&#13;
was daarbij gedelegeerd naar een ministeriële&#13;
regeling. Deze bevat nu met&#13;
name bepalingen inzake de bemonstering&#13;
van de bodem. Ten tweede is de&#13;
wijziging van de Uitvoeringsregeling&#13;
Meststoffenwet gepubliceerd in Stcrt.&#13;
20 december 2007, nr. 247. Deze wijziging&#13;
heeft betrekking op het verhandelen&#13;
van meststoffen. De nieuwe&#13;
mestgebruiksnormen moeten nog&#13;
komen. Vooruitlopend daarop heeft de&#13;
Minister de teksten al naar de Tweede&#13;
Kamer gestuurd als voorpublicatie ( Kamerstukken&#13;
II 2007/08, 28385, nr.&#13;
101, brief 12 december 2007). Tenslotte:&#13;
de Beleidsregel bestuurlijke boetes&#13;
Meststoffenwet is aangepast ( Stcrt.&#13;
18 december 2007, nr. 245).&#13;
De Evaluatie van de Meststoffenwet is&#13;
besproken door de Tweede Kamer ( Kamerstukken&#13;
II2007/08, 28 385, nr.&#13;
103, verslag 22 januari 2008). Er is al&#13;
veel bereikt, maar er moet ook nog veel&#13;
gebeuren om aan de Europese regels te&#13;
voldoen.&#13;
Activiteitenbesluit&#13;
Bij nummer 1 van Milieu en Recht(januari&#13;
2008) zit een schema dat uitsluitsel&#13;
geeft over welke voorschriften&#13;
voor welke inrichtingen van toepassing&#13;
zijn. In het schema zijn onder meer het&#13;
Besluit Landbouw, het Activiteitenbesluit,&#13;
het Besluit glastuinbouw en de&#13;
IPPC verwerkt. De voorschriften&#13;
komen uit het Activiteitenbesluit en&#13;
het Landbouwbesluit 2008. Het&#13;
schema maakt ook onderdeel uit van&#13;
een boek, getiteld ‘Wegwijzer Activiteitenbesluit&#13;
en Landbouwbesluit 2008,&#13;
een praktische handleiding voor iedereen&#13;
die met algemene regels voor bedrijven&#13;
te maken heeft’, geschreven&#13;
door J.H.G, van den Broek, S. Veldhuis&#13;
en Gerard Wyfker, en verschenen&#13;
bij Kluwer. Een belangrijk deel van het&#13;
boek wordt ingenomen door de teksten&#13;
van de regelingen, zoals de Wet&#13;
milieubeheer, het Activiteitenbesluit en&#13;
het Besluit Landbouw.&#13;
Ammoniak&#13;
Het Besluit ammoniakemissie huisvesting&#13;
veehouderij (dat al in 2005 in het&#13;
Staatsbladheeft gestaan maar nog&#13;
steeds niet in werking is getreden) is&#13;
gewijzigd bij Besluit van 13 december&#13;
2007, Stb. 2008, 6. Het gaat om twee&#13;
wijzigingen. Ten eerste: het mogelijk&#13;
maken van interne saldering (de emissies&#13;
van alle systemen van een inrichting&#13;
mogen bij elkaar worden geteld,&#13;
zodat niet elk systeem afzonderlijk aan&#13;
de emissiemaxima hoeft te voldoen).&#13;
De minister wuift de van verschillende&#13;
kanten ingebrachte vraagtekens over de&#13;
houdbaarheid van interne saldering ten&#13;
opzichte van de IPPC-richtlijn weg.&#13;
Ten tweede: het laten vervallen van de&#13;
datum van 30 oktober 2007 in de bijlage&#13;
met overgangstermijnen. Dat betekent&#13;
niet dat IPPC-bedrijven niet&#13;
per die datum aan de eis van de beste&#13;
beschikbare technieken zouden hoeven&#13;
te voldoen.&#13;
Fiscaal recht&#13;
Belastingplan 2008&#13;
De wijzigingen in de belastingwetgeving&#13;
die voortvloeien uit het belastingplan&#13;
2008 zijn terechtgekomen in de&#13;
Wet van 20 december 2007, Stb.&#13;
2007, 562.&#13;
Herinvestering&#13;
Het begrip ‘overheidsingrijpen’ is&#13;
steeds in ontwikkeling. Over de beoogde&#13;
verruiming van dat begrip&#13;
schrijft H. Roerdink in het Land en&#13;
Tuinbouw Bulletinonder de titel&#13;
‘Overheidsingrijpen een tussenstand’&#13;
(november-december 2007, blz. 1).&#13;
Melkquotum&#13;
De BTW-regels voor overdracht en&#13;
verleasing van melkquotum zijn aangescherpt.&#13;
In ‘Overdracht en verleasing&#13;
van melkquotum’ ( LTB2007 11/12,&#13;
p. 5) bespreekt H.J. de Boer de regels&#13;
in het Besluit landbouw van 15 juni&#13;
2006.&#13;
Wev/Wevab&#13;
Over de omstreden bestemmingswijzigingswinst&#13;
(waarde economisch verkeer&#13;
is hoger dan waarde bij agrarische&#13;
bestemming) gaat het artikel van A.W.&#13;
de Beer in het Land- en Tuinbouw&#13;
Bulletinvan januari 2008 (p. 1):&#13;
Waardevolle ontwikkelingen in de&#13;
Wevab’.&#13;
Buitenlands agrarisch recht&#13;
Agrarisch milieurecht in Duitsland&#13;
Onder de titel ‘Neue Gesetzgebung&#13;
und Rechtsprechung im Agrarumweltrecht’&#13;
geeft Volkmar Nies in Agrarund&#13;
Umweltrechtvan januari 2008&#13;
p. 1 e.v.) een overzicht van de ontwikkelingen&#13;
in het agrarisch milieurecht.&#13;
De onderwerpen zijn: wat zijn ingrepen&#13;
bij natuurbeschermingsgebieden&#13;
zo behoefde het omzetten van grasland&#13;
naar maisland een vergunning op&#13;
grond van de Natuurbeschermingswet);&#13;
de rechtspraak rond Natura&#13;
2000-gebieden (ook in Duitsland worden&#13;
allerlei plannen getoetst aan de natuur);&#13;
emissiebeleid (biogasinstallaties&#13;
worden wel gesubsidieerd, maar krijgen&#13;
niet zonder meer milieuvergunningen);&#13;
toetsing van bestemmingsplannen;&#13;
bodembescherming; gentechniek,&#13;
milieuschadewet. Een feest der herkenning:&#13;
de Duitsers hebben dezelfde problemen&#13;
als wij.&#13;
België&#13;
Ook Vlaanderen vormde nooit een&#13;
evidente combinatie’ met natuurbehoud,&#13;
aldus Hendrik Schoukens in een&#13;
artikel in Omgevingsrechtvan december&#13;
2007, p. 119, getiteld ‘Vlaanderen&#13;
en het natuurbeschermingsrecht: je&#13;
t’aime moi non plus?’ De soortenbeschermingsregelgeving&#13;
is hopeloos verouderd,&#13;
wordt zelden toegepast en is&#13;
nog steeds niet in overeenstemming&#13;
met het Europese recht. De gebiedsbescherming&#13;
begint – na een veroordeling&#13;
door het Europese Hof van Justitie&#13;
in 2003 – nu langzamerhand ergens op&#13;
te lijken. Instandhoudingsdoelstellingen&#13;
en beheersplannen zijn er nog niet&#13;
veel (net als in Nederland), maar de&#13;
vergunningenpraktijk houdt tegenwoordig&#13;
wel rekening met natuurbescherming.&#13;
Europees agrarisch recht&#13;
Agricultural Law&#13;
Bij Oxford University Press is verschenen&#13;
een boek van Joseph A. McMahon&#13;
Dublin), getiteld ‘ EU Agricultural&#13;
Law (2007, 412 blz.). Het eigenlijke materiële Europese agrarisch recht&#13;
krijgt in dit boek slechts beperkte aandacht:&#13;
in nog geen 40 bladzijden&#13;
wordt het Gemeenschappelijk Landbouwbeleid&#13;
(CAP) besproken. Daarbinnen&#13;
krijgen de toeslagrechten nog&#13;
geen 4 blz. Ook andere Europees agrarisch&#13;
recht (zoals milieurecht) komt&#13;
niet aan de orde. Uitvoerige hoofdstukken&#13;
zijn daarentegen gewijd aan de&#13;
tekst van het verdrag zelf, de geschiedenis&#13;
van het GLB, de internationale&#13;
context (GATT, WTO). Ook de Common&#13;
Food Policy heeft een apart&#13;
hoofdstuk gekregen. Over de toekomst&#13;
van het EU-landbouwbeleid zegt&#13;
McMahon dat dat beleid zich zal blijven&#13;
ontwikkelen. Twee trends worden&#13;
genoteerd: technische en politieke vereenvoudiging&#13;
naast marktliberalisatie.&#13;
De implementatie van het GLB in Engeland&#13;
en Ierland wordt eveneens kort&#13;
besproken, zowel voor wat betreft de&#13;
toeslagrechten (geen woord over&#13;
pacht), als wat betreft de plattelandsontwikkeling&#13;
en de Food Law.&#13;
Landbouwraad&#13;
De Europese Landbouw- en Visserijraad&#13;
wordt veelal uitvoerig met de&#13;
Tweede Kamer besproken. Enkele verslagen:&#13;
Kamerstukken II2007/08,&#13;
21501-32, nr. 260 (22 januari 2008)&#13;
en nr. 261 (23 januari 2008). In een&#13;
brief bericht de minister over de uitkomsten&#13;
van de Raad van 21 januari&#13;
2008 (nr. 262, brief 25 januari 2008).&#13;
In die bijeenkomst is het werkprogramma&#13;
van het Sloveense voorzitterschap&#13;
gepresenteerd. De Slovenen willen&#13;
het GLB verder vereenvoudigen.&#13;
Als een van de dichtst beboste landen&#13;
van de gemeenschap hecht Slovenie&#13;
zeer aan duurzaam bosbeheer. Ook&#13;
dierenwelzijn is een thema. Verder&#13;
stonden op de agenda onder meer de&#13;
vereenvoudiging van de cross-compliance&#13;
en de health check.</content><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2008-02-01 00:00:00</published><modified>2017-06-16 16:17:51</modified><editiondate>2008-02-01</editiondate><htmlpath>https://denhollander.info/artikel/5711</htmlpath></article>
</articles></edition>
<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2015</searchword><id>12165</id><udhid>UDH:TvAR/12165</udhid><titel>Erfpacht en het retentierecht</titel><searchwords><searchword>TvAR 5/2015</searchword><searchword>UDH:TvAR/12165</searchword></searchwords><attachments><attachment><name>17359.pdf</name><extention>pdf</extention><url>https://denhollander.info/download/17359/ci</url></attachment></attachments><inleiding>&lt;h2&gt;1. Inleiding&lt;/h2&gt;&lt;p&gt;Bij het einde van het erfpachtrecht&lt;sup&gt;2&lt;/sup&gt; heeft de erfpachter een retentierecht op de in erfpacht uitgegeven zaak totdat hem de verschuldigde vergoeding is betaald. Ieder hiervan afwijkend beding is nietig. Ook de eigenaar heeft een retentierecht en wel op hetgeen de erfpachter mocht hebben afgebroken, totdat aan hem is voldaan wat hij uit hoofde van de erfpacht te vorderen heeft. Beide retentierechten lijken de erfpachter en de eigenaar de nodige zekerheid te bieden dat zij de vergoedingen ontvangen waar zij recht op hebben. Wat houden deze retentierechten echter in? En wanneer en op welke wijze kan hiervan gebruik worden gemaakt? Bij die vragen zal ik in dit artikel stilstaan. Ik zal in dat kader achtereenvolgens ingaan op het systeem van de wet, de voorwaarden voor het uitoefenen van een retentierecht in zijn algemeenheid, het retentierecht van de erfpachter en dat van de eigenaar.&lt;/p&gt;</inleiding><content>&lt;h3&gt;1. Het systeem van de wet &lt;/h3&gt;&lt;p&gt;Het retentierecht is geregeld in de art. 3:290 tot en met 3:295 BW. In deze afdeling is een algemene regeling opgenomen waarin is vastgelegd wat geldt, indien de wet aan een schuldeiser een retentierecht toekent.[3] Op de vraag of een schuldeiser in een specifiek geval een retentierecht heeft, geeft deze afdeling geen antwoord.[4] Aan de eigenaar en de erfpachter wordt in art. 5:100 BW een retentierecht toegekend. &lt;/p&gt;&lt;p&gt;Het retentierecht is een bijzonder opschortingsrecht. Als gevolg daarvan zijn - naast voormelde artikelen - ook de bepalingen met betrekking tot opschortingsrechten uit de art. 6:52 tot en met 6:57 BW van toepassing, tenzij hiervan in de art. 3:290 tot en met 3:295 BW is afgeweken.[5] &lt;/p&gt;&lt;h3&gt;2. Het retentierecht in zijn algemeenheid&lt;/h3&gt;&lt;p&gt;Het retentierecht is blijkens art. 3:290 BW: &lt;span class="italic"&gt;‘de bevoegdheid die in de bij de wet aangegeven gevallen aan een schuldeiser toekomt, om de nakoming van een verplichting tot afgifte van een zaak aan zijn schuldenaar op te schorten totdat de vordering wordt voldaan.’&lt;/span&gt;.&lt;/p&gt;&lt;ul&gt;&lt;li class="kleine letters"&gt;Om een geslaagd beroep op het retentierecht te kunnen doen, dient aan de volgende voorwaarden te zijn voldaan:[6]&lt;br/&gt;er moet een opeisbare vordering zijn (art. 6:52 BW);&lt;/li&gt;&lt;li class="kleine letters"&gt;er moet samenhang bestaan tussen de vordering en de verplichting tot afgifte van de zaak (art. 6:52 BW);&lt;/li&gt;&lt;li class="kleine letters"&gt;het moet gaan om de zaak van een ander, die in de macht van de schuldeiser is gekomen (art. 3:290 en 3:294 BW);&lt;/li&gt;&lt;li class="kleine letters"&gt;de in art. 6:54 BW genoemde omstandigheden mogen zich niet voordoen (er mag dus geen sprake zijn van schuldeisersverzuim, blijvende onmogelijkheid tot nakoming of een vordering waarvoor geen beslag is toegestaan);&lt;/li&gt;&lt;li class="kleine letters"&gt;het inroepen van het retentierecht mag niet in strijd zijn met de redelijkheid en billijkheid (art. 6:2 en 6:248 BW).&lt;/li&gt;&lt;/ul&gt;&lt;h3&gt;3. Het retentierecht van de erfpachter&lt;/h3&gt;&lt;p&gt;De erfpachter is verplicht de in erfpacht uitgegeven zaak bij het einde van het erfpachtrecht weer aan de eigenaar ter beschikking te stellen. Op de erfpachter rust dus een verplichting tot afgifte van een zaak.&lt;/p&gt;&lt;p&gt;Op grond van art. 5:100 lid 1 BW heeft de erfpachter echter &lt;span class="italic"&gt;‘een retentierecht op de in erfpacht uitgegeven zaak totdat hem de verschuldigde vergoeding is voldaan’&lt;/span&gt;. De erfpachter mag de afgifte van de erfpachtzaak dus opschorten totdat ‘de verschuldigde vergoeding’ is voldaan.&lt;/p&gt;&lt;p&gt;Onder &lt;span class="italic"&gt;‘de vergoeding’&lt;/span&gt; in de zin van art. 5:100 lid 1 BW vallen de vergoedingen uit art. 5:99 en 5:87 BW.[7] Op grond van art. 5:99 BW heeft de erfpachter bij het einde van het erfpachtrecht recht op vergoeding van ‘de waarde van de nog aanwezige gebouwen, werken en beplantingen’ die door hemzelf of een rechtsvoorganger zijn aangebracht of van de eigenaar tegen vergoeding der waarde zijn overgenomen.[8] Daarnaast heeft de erfpachter bij tussentijdse beëindiging van het erfpachtrecht door de eigenaar op grond van wanbetaling of ernstig tekortschieten door de erfpachter op grond van art. 5:87 lid 2 BW recht op vergoeding van ‘de waarde van het erfpachtrecht’.[9] &lt;/p&gt;&lt;p&gt;Voor zover het erfpachtrecht is geëindigd, de erfpachter recht heeft op vergoeding van de waarde van de opstallen of de waarde van het erfpachtrecht en de eigenaar die vergoeding (nog) niet heeft betaald, kan de erfpachter de afgifte van de erfpachtzaak opschorten.&lt;span class="superscript"&gt; &lt;/span&gt;&lt;/p&gt;&lt;p&gt;Aan alle vereisten voor de uitoefening van een retentierecht is in voormeld geval in beginsel voldaan. Er is immers sprake van een opeisbare vordering (a), er bestaat gelet op art. 5:100&amp;nbsp;BW voldoende samenhang tussen de vordering en de verplichting tot afgifte (b) en het betreft een zaak van een ander (de eigenaar) die in de macht is van de schuldeiser (de erfpachter) (c). Of één van uitzonderingsgevallen (d en e) zich voordoet, zal uiteraard per geval moeten worden beoordeeld. &lt;/p&gt;&lt;h4&gt;3.1. Gebruiksrecht?&lt;/h4&gt;&lt;p&gt;Een discussie die in de praktijk regelmatig wordt gevoerd is of de erfpachter gedurende de periode dat hij zich op het retentierecht beroept gebruik mag blijven maken van de erfpachtzaak. Ik meen dat dit niet het geval is. Het retentierecht vormt immers een opschortingsrecht en geen gebruiksrecht. De eigenaar kan mijns inziens dan ook verlangen dat de erfpachter het gebruik van de erfpachtzaak staakt. Een aannemer die een retentierecht uitoefent met betrekking tot een stal die hij heeft gebouwd, mag die stal immers ook alleen onder zich houden totdat zijn vordering wordt betaald. Het retentierecht geeft de aannemer in dat geval niet het recht om de stal zelf te gaan gebruiken of aan derden in gebruik te geven. Dit is mijns inziens niet anders indien de erfpachter gebruik maakt van zijn retentierecht.&lt;/p&gt;&lt;p&gt;Een vervolgvraag is of de erfpachter, indien hij de erfpachtzaak wel blijft gebruiken, voor dat gebruik een vergoeding verschuldigd is? Ik zou menen van wel. Voor zover de erfpachter niet bereid is voor dat gebruik te betalen, kan de eigenaar een vordering tot betaling instellen op grond van ongerechtvaardigde verrijking of op grond van de aanvullende werking van de redelijkheid en billijkheid. Voor een vordering op grond van ongerechtvaardigde verrijking is vereist dat de erfpachter wordt verrijkt en dat de eigenaar wordt verarmd/schade lijdt. De vergoeding die op grond van ongerechtvaardigde verrijking kan worden gevorderd is niet hoger dan de verrijking van de erfpachter of de schade van de eigenaar. Bovendien is slechts een vergoeding verschuldigd voor zover dit redelijk is. De hoogte van de verschuldigde vergoeding op grond van ongerechtvaardigde verrijking zal gelet op het voorgaande per geval moeten worden vastgesteld en is niet zonder meer gelijk aan de voorheen verschuldigde canon. De erfpachter zou tegen de vordering op grond van ongerechtvaardigde verrijking in kunnen brengen dat de eigenaar door het voortgezet gebruik geen schade lijdt. De erfpachter heeft immers een retentierecht. De eigenaar had de erfpachtzaak als de erfpachter alleen de verplichting tot afgifte had opgeschort en de erfpachtzaak niet was blijven gebruiken, de erfpachtzaak evenmin aan een derde in gebruik kunnen geven of zelf kunnen gebruiken. Die redenering volgend, lijdt de eigenaar geen schade. Voor zover die redenering juist zou zijn, meen ik echter dat de erfpachter op grond van de aanvullende werking van de redelijkheid en billijkheid gehouden is een gebruiksvergoeding te betalen. De achterliggende gedachte van het retentierecht is immers niet dat de erfpachter gedurende een bepaalde tijd kosteloos gebruik kan blijven maken van de erfpachtzaak, maar dat hij de eigenaar kan aansporen de verschuldigde vergoeding zo spoedig mogelijk te betalen. Ook bij een beroep op de redelijkheid en billijkheid kan ik mij echter voorstellen dat de feitelijke omstandigheden van het geval met zich mee kunnen brengen dat geen recht op vergoeding bestaat. &lt;/p&gt;&lt;h4&gt;3.2. Zorgplicht&lt;/h4&gt;&lt;p&gt;Zolang de erfpachter het retentierecht uitoefent, is hij overigens wel gehouden voor de zaak zorg te dragen &lt;span class="italic"&gt;‘op de wijze waarop een zorgvuldig schuldenaar dat in de gegeven omstandigheden zou doen’&lt;/span&gt;.[10] Voor zover de erfpachter in dat kader kosten maakt, kan hij zich ook ten aanzien van die kosten op zijn retentierecht beroepen.[11] In het kader van voormelde zorgplicht kan ik mij voorstellen dat de erfpachter onder omstandigheden juist verplicht is de erfpachtzaak wel te blijven gebruiken. Denk bijvoorbeeld aan een perceel landbouwgrond. Voor het behoud van de waarde van die grond kan het noodzakelijk zijn dat de grond wordt bewerkt. In dat geval komt het mij niet redelijk voor dat de erfpachter voor dat ‘gebruik’ een vergoeding verschuldigd is. Uiteraard zal per situatie moeten worden beoordeeld of sprake is van ‘voortgezet gebruik’ of gebruik in het kader van de op de erfpachter rustende zorgplicht.&lt;/p&gt;&lt;h4&gt;3.3. Wanneer heeft de erfpachter geen retentierecht (meer)?&lt;/h4&gt;&lt;p&gt;Het is van belang goed in het oog te houden dat de erfpachter zich niet in alle gevallen op zijn retentierecht kan beroepen. Zo moet de erfpachter de zaak nog wel in zijn macht hebben.[12] Heeft de erfpachter de erfpachtzaak al aan de eigenaar opgeleverd en krijgt hij vervolgens de vergoeding niet betaald, dan kan hij zich niet meer op een retentierecht beroepen. Daarnaast mag de erfpachter niet in schuldeisersverzuim verkeren[13] en kan het onder omstandigheden naar maatstaven van redelijkheid en billijkheid onaanvaardbaar zijn dat de erfpachter zich op zijn retentierecht beroept.[14] Gedacht kan bijvoorbeeld worden aan de situatie waarin de erfpachter weigert mee te werken aan de benoeming van een deskundige of anderszins zijn medewerking weigert bij vaststelling van de waarde van het erfpachtrecht of de waarde van de opstallen. Tot slot is het de erfpachter niet toegestaan zich op zijn retentierecht te beroepen als de eigenaar voldoende zekerheid heeft gesteld voor de nakoming van zijn vergoedingsverplichting(en).[15] De eigenaar kan in beginsel zelf kiezen of hij persoonlijke of zakelijke zekerheid stelt.[16] De aangeboden zekerheid moet wel zodanig zijn dat de vordering (en eventuele kosten en rente) gedekt zijn en dat de erfpachter daarop zonder moeite verhaal zal kunnen nemen.[17] Als de eigenaar voldoende zekerheid heeft gesteld, maar de erfpachter blijft weigeren mee te werken aan afgifte van de erfpachtzaak, kan de eigenaar mijns inziens in een gerechtelijke procedure afgifte van de zaak vorderen. &lt;/p&gt;&lt;h4&gt;3.4. Verhaalsrecht&lt;/h4&gt;&lt;p&gt;Het retentierecht vormt niet alleen een opschortingsrecht, maar geeft de erfpachter ook een verhaalsrecht. De erfpachter mag zich bij voorrang op de opbrengst van de erfpachtzaak verhalen.[18] Dit betekent dat de erfpachter, als de eigenaar niet betaalt, de onroerende zaak mag uitwinnen en zich met voorrang boven de meeste andere schuldeisers op de opbrengst van de onroerende zaak kan verhalen. In de meeste gevallen zal die ‘andere schuldeiser’ de bank zijn die van de eigenaar een hypotheekrecht op de erfpachtzaak heeft verkregen. Deze schuldeiser zal ik hierna dan ook als uitgangspunt nemen. Uiteraard komt de bank als schuldeiser pas in beeld indien de eigenaar niet aan zijn betalingsverplichtingen jegens de bank voldoet en ook de bank tot uitwinning van de onroerende zaak wenst over te gaan. In dat geval kunnen mijns inziens drie situaties worden onderscheiden. &lt;/p&gt;&lt;p&gt;De vordering van de erfpachter ontstaat bij het einde van het erfpachtrecht. Voor zover de hypotheekhouder van de eigenaar na het einde van het erfpachtrecht een hypotheekrecht heeft verkregen, kan de erfpachter zich met voorrang op de erfpachtzaak verhalen.[19] Hetzelfde geldt als het hypotheekrecht na vestiging van het erfpachtrecht, maar voor het einde van het erfpachtrecht is gevestigd. In die gevallen is sprake van een ouder recht, maar vloeit de vordering van de erfpachter voort uit het reeds gevestigde erfpachtrecht en heeft de hypotheekhouder bij vestiging van het hypotheekrecht met deze vergoedingsverplichting rekening kunnen houden.[20] Voor zover de bank voordat het erfpachtrecht werd gevestigd een hypotheekrecht heeft verkregen, zal de vraag of de erfpachter het retentierecht tegen de bank kan inroepen afhangen van de voorwaarden waaronder het hypotheekrecht destijds is gevestigd.[21] De erfpachter behoudt zijn retentierecht in beginsel zelfs in geval van faillissement van de eigenaar.[22] &lt;/p&gt;&lt;p&gt;Anders dan bijvoorbeeld een hypotheekhouder heeft de erfpachter echter geen recht van parate executie. De erfpachter zal dus wel eerst een executoriale titel (een vonnis) moeten verkrijgen op grond waarvan hij tot executie kan overgaan.&lt;/p&gt;&lt;h3&gt;4. Het retentierecht van de eigenaar&lt;/h3&gt;&lt;p&gt;De eigenaar van de erfpachtzaak heeft een retentierecht &lt;span class="italic"&gt;‘op hetgeen de erfpachter mocht hebben afgebroken, totdat hem hetgeen hij uit hoofde van de erfpacht te vorderen heeft is voldaan.’&lt;/span&gt;. &lt;/p&gt;&lt;p&gt;Allereerst sta ik stil bij de vraag voor welke vorderingen de eigenaar een retentierecht heeft. De wet spreekt over ‘hetgeen hij uit hoofde van de erfpacht te vorderen heeft’. Gedacht kan mijns inziens worden aan achterstallige canon, rente en boetes, de kosten van achterstallig onderhoud, schade aan de erfpachtzaak, de kosten voor het terugbrengen van de erfpachtzaak in de oude toestand,[23] of kosten[24] die de eigenaar moet maken in het kader van zijn zorgplicht met betrekking tot hetgeen waarover hij het retentierecht uitoefent.&lt;/p&gt;&lt;p&gt;Een tweede vraag is waarop de eigenaar zijn retentierecht kan uitoefenen. De wet spreekt over &lt;span class="italic"&gt;‘hetgeen de erfpachter mocht hebben afgebroken’&lt;/span&gt;. &lt;/p&gt;&lt;p&gt;Daaronder valt in elk geval hetgeen de erfpachter al heeft afgebroken en op of in de erfpachtzaak heeft achtergelaten. In de parlementaire geschiedenis[25] is de vraag aan de orde geweest of de eigenaar op grond van deze bepaling het afbreken van gebouwen en werken door de erfpachter mag beletten zolang de eigenaar nog een vordering op de erfpachter heeft. &lt;/p&gt;&lt;p&gt;‘De regeringscommissaris antwoordt dat lid 3 ervan uitgaat dat de erfpachter in beginsel tot de wegvoering van het afgebrokene bevoegd is. Gedacht moet met name worden aan de bevoegdheid tot wegneming van gebouwen en werken, bedoeld in artikel 5.7.1.3 [5:89 BW, toevoeging KH], lid 3. Het is duidelijk dat de eigenaar de erfpachter niet kan verbieden deze bevoegdheid uit te oefenen, mits deze uitoefening tijdig, dat wil zeggen op zijn laatst bij het einde van de erfpacht, geschiedt. Is de erfpacht eenmaal geëindigd en is door de erfpachter bij het einde van de erfpacht van zijn voormelde bevoegdheid geen gebruik gemaakt, dan kan de eigenaar hem verbieden dit naderhand alsnog te doen. Het retentierecht van artikel 5.7.1.12 [5:100 BW, toevoeging KH], lid 3, is daartoe niet nodig. &lt;span class="underlined"&gt;Wel is dit nodig om te voorkomen dat de erfpachter hetgeen hij bevoegd heeft afgebroken, weghaalt, voordat hij het door hem verschuldigde heeft voldaan&lt;/span&gt; [onderstreping KH]. Van de omstandigheden van het concrete geval – te beoordelen aan de hand van de redelijkheid en billijkheid, bedoeld in artikel 6.5.3.1 [6:248 BW, toevoeging KH] juncto artikel 6.5.1.6 [6:216 BW, toevoeging KH] – zal afhangen in hoeverre de eigenaar aan wie het retentierecht toekomt de erfpachter mede kan beletten een wellicht nog niet voltooide afbraak voort te zetten.’. &lt;/p&gt;&lt;p&gt;Volgens de hiervoor aangehaalde parlementaire geschiedenis zou de eigenaar met een beroep op zijn retentierecht kunnen voorkomen dat de erfpachter hetgeen hij al heeft afgebroken, afvoert. Ik betwijfel echter af of deze redenering juist is. Voor een geslaagd beroep op het retentierecht moet het immers gaan om de zaak van een ander die in de macht van de schuldeiser is gekomen. Zolang het erfpachtrecht niet is geëindigd en de erfpachter de erfpachtzaak niet aan de eigenaar heeft ‘afgegeven’, heeft de eigenaar hetgeen de erfpachter heeft afgebroken niet in zijn macht. Als gevolg daarvan kan de eigenaar mijns inziens dus ook niet beletten dat de erfpachter hetgeen hij heeft afgebroken afvoert. Dat kan pas als het erfpachtrecht is geëindigd en de erfpachter de erfpachtzaak aan de eigenaar heeft teruggegeven. In de praktijk zal een erfpachter dat echter niet doen voordat hij hetgeen hij heeft afgebroken heeft afgevoerd. Dat zal uiteraard anders zijn als hetgeen hij heeft afgebroken waardeloos is. In dat laatste geval heeft de eigenaar feitelijk echter niets aan zijn retentierecht. &lt;/p&gt;&lt;p&gt;Ik zal het voorgaande toelichten aan de hand van een voorbeeld. Op een in erfpacht uitgegeven agrarisch perceel is een loods gebouwd. De erfpachter is gerechtigd de loods voor het einde van het erfpachtrecht af te breken. De eigenaar kan volgens de parlementaire geschiedenis niet voorkomen dat de erfpachter de loods daadwerkelijk afbreekt.[26] Als de loods na afbraak niets meer waard is, heeft de eigenaar niets aan zijn wettelijke retentierecht. Verkoop van de afgebroken loods zal dan immers niets opleveren. Als de loods na afbraak wel nog een waarde vertegenwoordigt, zal de erfpachter de afgebroken loods voor het einde van het erfpachtrecht wel verwijderen en verkopen. De eigenaar krijgt de afgebroken loods dan nooit in zijn macht en kan naar mijn idee ook nooit zijn retentierecht uitoefenen. &lt;/p&gt;&lt;p&gt;Het retentierecht van de eigenaar komt mij gelet op het voorgaande theoretisch voor en zal in de praktijk aan de eigenaar waarschijnlijk zelden of nooit de zekerheid tot betaling bieden die de wettekst suggereert.&lt;/p&gt;&lt;h3&gt;5. Conclusie&lt;/h3&gt;&lt;p&gt;Het retentierecht van de erfpachter geeft hem een pressiemiddel om de eigenaar tot betaling te bewegen. Bovendien biedt het retentierecht de erfpachter het recht om zich bij voorrang op de opbrengst van de erfpachtzaak te verhalen. Daar staat tegenover dat de eigenaar door zekerheid te stellen kan bewerkstelligen dat het retentierecht eindigt. Ook overigens heeft de eigenaar diverse mogelijkheden om tegen een oneigenlijk beroep op het retentierecht op te treden. Het retentierecht van de eigenaar is mijns inziens illusoir. In de praktijk zal de eigenaar hier weinig tot geen zekerheid aan kunnen ontlenen. &lt;/p&gt;</content><legacyfootnotes/><footnotes><footnote>1 Kim Heesakkers is werkzaam als advocaat bij Hekkelman advocaten en notarissen.</footnote><footnote>2 Zie voor een nadere beschrijving van het erfpachtrecht onder andere J.F.V.N. Verploegen, ‘Erfpacht, contractueel maatwerk met goederenrechtelijke werking’, &lt;span class="italic"&gt;Agr.r&lt;/span&gt;. 2014, nr. 6, p. 208 e.v.</footnote><footnote>3 Parlementaire Geschiedenis Boek 3, M.v.A. II., p. 881.</footnote><footnote>4 Parlementaire Geschiedenis Boek 3, M.v.A. II., p. 881.</footnote><footnote>5 Art. 6:57 BW.</footnote><footnote>6 Mr. J.E. Fesevur, Monografieën BW B-28, &lt;span class="italic"&gt;Voorrechten en retentierecht&lt;/span&gt;, p. 37 e.v.</footnote><footnote>7 Zie onder andere F.J. Vonck, &lt;span class="italic"&gt;GS Zakelijke rechten&lt;/span&gt;, art. 100 Boek 5 BW, aantekening A2 en S.E. Bartels, &lt;span class="italic"&gt;Asser/Mijnssen, Van Velten &amp; Bartels 5*&lt;/span&gt;, 2008, nr. 242.</footnote><footnote>8 In de akte van vestiging kan worden bepaald dat de erfpachter geen recht op voormelde vergoeding heeft:&lt;br/&gt;a. indien de in erfpacht uitgegeven grond een andere bestemming had dan die van woningbouw;	b. indien de erfpachter de gebouwen, werken en beplantingen niet zelf heeft bekostigd;	c. indien de erfpacht geëindigd is door opzegging door de erfpachter;	d. voor zover de gebouwen, werken en beplantingen onverplicht waren aangebracht en hij ze bij het einde van de erfpacht mocht wegnemen.	Op erfpachtrechten die voor 1992 zijn gevestigd, is art. 5:99 BW niet van toepassing. In die gevallen bestaat slecht een recht op vergoeding voor zover dit in de akte van vestiging is bepaald.</footnote><footnote>9 Voor de verhouding tussen de in art. 5:99 en 5:87 lid 2 BW opgenomen vergoedingsverplichtingen verwijs ik naar een eerder artikel van mijn hand, ‘Beëindiging van het erfpachtrecht; en dan?’, &lt;span class="italic"&gt;Agr.r&lt;/span&gt;. 2015, nr. 1, p. 5.</footnote><footnote>10 Art. 6:27 BW.</footnote><footnote>11 Art. 3:293 BW.</footnote><footnote>12 Art. 3:290 BW.</footnote><footnote>13 Art. 6:54 BW.</footnote><footnote>14 Art. 6:2 en 6:248 BW.</footnote><footnote>15 Art. 6:55 en 6:51 BW en Parlementaire Geschiedenis Boek 3, p. 891-892.</footnote><footnote>16 Art. 6:51 lid 1 BW.</footnote><footnote>17 Art. 6:51 lid 2 BW en Parlementaire Geschiedenis Boek 3, p. 892.</footnote><footnote>18 Art. 6:292 BW.</footnote><footnote>19 Art. 3:290 lid 1 BW.</footnote><footnote>20 Art. 3:290 lid 2 BW, met dien verstande dat de wet spreekt over een &lt;span class="italic"&gt;‘vordering die voorspruit uit een overeenkomst die de schuldenaar bevoegd was met betrekking tot de zaak aan te gaan, of hij geen reden had om aan de bevoegdheid van de schuldenaar te twijfelen’&lt;/span&gt;.</footnote><footnote>21 Art. 3:290 lid 2 BW.</footnote><footnote>22 Art. 60 Fw.</footnote><footnote>23 F.J. Vonck, &lt;span class="italic"&gt;GS Zakelijke rechten&lt;/span&gt;, art. 100 Boek 5 BW, aantekening A2.</footnote><footnote>24 Art. 3:293 BW.</footnote><footnote>25 Parlementaire Geschiedenis Boek 5, p. 349-350.</footnote><footnote>26 Dit is uiteraard anders indien in de erfpachtakte is bepaald dat de erfpachter niet bevoegd is gebouwen, werken en beplantingen weg te nemen (art. 5:89 lid 3 BW).</footnote></footnotes><auteurs>mr. K.G.J. Heesakkers</auteurs><published>2015-06-04 15:32:42</published><modified>2015-06-04 15:32:42</modified><editiondate>2015-06-04</editiondate><htmlpath>https://denhollander.info/artikel/12165</htmlpath></article>
</articles></edition>
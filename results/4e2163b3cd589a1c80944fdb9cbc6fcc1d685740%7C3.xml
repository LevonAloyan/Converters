<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2006</searchword><id>4088</id><udhid>UDH:TvAR/4088</udhid><titel>Huszar c.s. / Stoop (TvAR 2006/5367)</titel><searchwords><searchword>TvAR 10/2006</searchword><searchword>TvAR 2006/5367</searchword><searchword>UDH:TvAR/4088</searchword></searchwords><attachments><attachment><name>2006_nr 10_Rechtspraak_5367.pdf</name><extention>pdf</extention><url>https://denhollander.info/download/4047/ci</url></attachment></attachments><inleiding>[Pachtwet art. 36, 54]&#13;
&#13;
Opzegging pacht na overlijden medepachter.&#13;
Opgezegd is aan andere medepachter en&#13;
aan zoon van overleden medepachter, ten&#13;
huize van eerstgenoemde. In geschil is of is&#13;
afgesproken dat hiermee kon worden&#13;
volstaan. Bij pleidooi voor hof nadere&#13;
inlichtingen gevraagd over aantal erfgenamen&#13;
van overleden medepachter.&#13;
Uit nagezonden akte van verdeling blijken&#13;
naast zoon ook diens zuster en moeder&#13;
mede-erfgenamen te zijn. Gelet op art. 54&#13;
lid 1 Pw en ontbreken van aanwijzing in&#13;
andersluidende zin moet ervan worden&#13;
uitgegaan dat genoemde zuster en moeder&#13;
ook medepachters waren. Niet gesteld dat&#13;
zoon bij de gestelde afspraak is opgetreden&#13;
als hun vertegenwoordiger. Kennisgeving&#13;
van niet verdere verlenging heeft geen&#13;
rechtsgevolg gehad.</inleiding><content>ARREST IN DE ZAAK VAN:&#13;
Vilma Anna Huszar, wonende te Hilversum,&#13;
Mary Anna de Jong Schouwenburg, wonende&#13;
te Hilversum,&#13;
Lucas Maximiliaan Teylingen de Jong&#13;
Schouwenburg, wonende te Hilversum,&#13;
Jacob Lucius Henricus de Jong Schouwenburg,&#13;
wonende te Groenekan, gemeente De&#13;
Bilt,&#13;
appellanten,&#13;
procureur: mr. H. Van Ravenhorst,&#13;
tegen&#13;
Robertus Petrus Stoop, wonende te Noord&#13;
Scharwoude, gemeente Langedijk,&#13;
procureur: mr. P.A.C. de Vries,&#13;
Jacobus Lambertus Nicolaas Stoop, wonende&#13;
te Waarland,&#13;
niet in hoger beroep verschenen,&#13;
geïntimeerden.&#13;
De procedure in eerste aanleg&#13;
De pachtkamer van de rechtbank te Alkmaar,&#13;
sector kanton, locatie Alkmaar heeft op 5 oktober&#13;
2004 een vonnis gewezen tussen appellanten&#13;
(verder te noemen: De Jong Schouwenburg&#13;
c.s.) als eisers en geïntimeerden (verder&#13;
noemen: Stoop c.s.) als gedaagden. Van dat&#13;
vonnis is een afschrift aan dit arrest gehecht.&#13;
Naar dat vonnis wordt verwezen voor de procesgang&#13;
in eerste aanleg alsmede de in die&#13;
instantie genomen beslissing en de gronden&#13;
daarvoor.&#13;
De procedure in hoger beroep&#13;
2.1 Bij exploot van 19 oktober 2004 zijn De&#13;
Jong Schouwenburg c.s. in hoger beroep&#13;
gekomen van het onder 1 bedoelde vonnis&#13;
met dagvaarding van Stoop c.s. voor dit hof.&#13;
2.2 Bij memorie van grieven hebben De Jong&#13;
Schouwenburg c.s. tegen dat vonnis drie&#13;
grieven aangevoerd en toegelicht, hebben zij&#13;
bewijs aangeboden en hebben zij geconcludeerd&#13;
dat het hof hun vordering alsnog zal&#13;
toewijzen met veroordeling van geïntimeerde&#13;
nr. 1 (verder te noemen: Robert Stoop) dan&#13;
wel Stoop c.s., indien geïntimeerde nr. 2 alsnog&#13;
in hoger beroep verschijnt, in de kosten&#13;
van beide instanties.&#13;
2.3 Geïntimeerde nr. 2 is niet verschenen.&#13;
Tegen hem is verstek verleend.&#13;
2.4 Robert Stoop heeft bij memorie van antwoord&#13;
verweer gevoerd en heeft geconcludeerd&#13;
dat het hof De Jong Schouwenburg c.s.&#13;
in hun vorderingen niet-ontvankelijk zal verklaren,&#13;
dan wel deze zal afwijzen als rechtens&#13;
ongegrond en onbewezen, met instandhouding&#13;
van het vonnis waarvan beroep en met&#13;
veroordeling van De Jong Schouwenburg c.s.&#13;
in de kosten van (het hof begrijpt:) het hoger&#13;
beroep.&#13;
2.5 Ter zitting van het hof van 22 augustus&#13;
2005 hebben partijen hun zaak doen bepleiten,&#13;
De Jong Schouwenburg c.s. door mr.&#13;
P.J.L.J. Duijsens, advocaat te Den Haag en&#13;
Robert Stoop door mr. M. Maasdam, advocaat&#13;
te Bovenkarspel. Beide advocaten hebben bij&#13;
die gelegenheid pleitnotities overgelegd.&#13;
2.6 Ter uitvoering van een bij de pleidooien&#13;
gemaakte afspraak heeft Robert Stoop bij akte&#13;
een productie in het geding gebracht, waarna&#13;
partijen de stukken aan het hof hebben overgelegd&#13;
voor het wijzen van arrest.&#13;
3 De vaststaande feiten&#13;
3.1 Tussen partijen staat als van de ene zijde&#13;
gesteld en van de andere zijde is erkend dan&#13;
wel niet of onvoldoende is betwist en mede&#13;
op grond van de in zoverre niet betwiste&#13;
inhoud van overgelegde producties, het navolgende&#13;
vast.&#13;
3.2 Jacob Willem Henricus De Jong Schouwenburg&#13;
en appellant sub 4 hebben bij overeenkomst&#13;
van augustus 1974 aan Cornelis en&#13;
Lambertus Stoop verpacht een perceel bouwland&#13;
groot 1.99 ha, kadastraal bekend gemeente&#13;
Heerhugowaard, sectie D, nr. 25 (thans sectie&#13;
S, nr. 2232). De pachtovereenkomst is op&#13;
30 december 1974 door de grondkamer voor&#13;
Noord-Holland goedgekeurd.&#13;
3.3 Lambertus Stoop is in 1982 overleden.&#13;
Robert Stoop is diens zoon.&#13;
3.4 Bij aangetekend schrijven met bericht van&#13;
ontvangst d.d. 24 november 1997 heeft P.J.&#13;
Besselaar namens de verpachters de pachtovereenkomst&#13;
opgezegd met ingang van&#13;
1 januari 1999. De brief was gericht aan “De&#13;
heer C. Stoop en erven L. Stoop, p/a Beemsterboerweg&#13;
5, 1738 JX Waarland”.&#13;
3.5 Het adres Beemsterboerweg 5 te Waarland&#13;
was het adres van Cornelis Stoop. Robert&#13;
Stoop woont op het adres Bleekmeerweg 34&#13;
te Waarland.&#13;
3.6 Cornelis Stoop is overleden op 3 maart&#13;
2000. Geïntimeerde sub 2 is zijn zoon.&#13;
3.7 Bij arrest van 13 juni 2000 heeft dit hof in&#13;
de procedure tussen de onder 3.2 bedoelde&#13;
verpachters als appellanten en Robert Stoop&#13;
als geïntimeerde laatstgenoemde niet-ontvankelijk&#13;
verklaard in zijn vordering tot verklaring&#13;
voor recht dat de onder 3.4 bedoelde&#13;
opzegging niet rechtsgeldig is.&#13;
3.8 Jacob Willem Henricus De Jong Schouwenburg&#13;
is inmiddels overleden; appellanten&#13;
nrs. 1 t/m 3 zijn diens erfgenamen.&#13;
4 Beoordeling van het geschil in&#13;
hoger beroep&#13;
4.1 Het onderhavige hoger beroep betreft de&#13;
vordering van De Jong Schouwenburg c.s. tot&#13;
verklaring voor recht dat de pachtovereenkomst&#13;
is geëindigd door het onder 3.4 bedoelde&#13;
aangetekend schrijven van 24 november&#13;
1997. De pachtkamer in eerste aanleg heeft&#13;
deze vordering afgewezen onder voorbijgaan&#13;
aan een bewijsaanbod van De Jong Schouwenburg&#13;
c.s. Dit bewijsaanbod had betrekking&#13;
op een door De Jong Schouwenburg c.s.&#13;
gestelde bespreking die 3 oktober 1996&#13;
gehouden zou zijn tussen P.J. Besselaar, Cornelis&#13;
Stoop en Robert Stoop en waarin zou&#13;
zijn afgesproken dat Cornelis Stoop het aanspreekpunt&#13;
zou vormen en correspondentie&#13;
naar zijn adres gezonden diende te worden.&#13;
4.2 Het hof heeft ter zitting desgevraagd van&#13;
partijen vernomen dat geïntimeerde nr. 2 de&#13;
enige erfgenaam van wijlen Cornelis Stoop is.&#13;
Daarvan zal voor het vervolg van dit arrest&#13;
worden uitgegaan.&#13;
4.3 In het onder 3.7 bedoelde arrest van dit&#13;
hof van 13 juni 2000 heeft het hof geoordeeld&#13;
dat Robert Stoop niet in zijn vordering kon&#13;
worden ontvangen omdat zijn vordering&#13;
mede de geldigheid van de opzegging aan de&#13;
overige medepachters betrof en hij die medepachters&#13;
niet als partij in het geding had&#13;
betrokken. Daarbij is het hof er veronderstellenderwijze&#13;
van uitgegaan dat Robert Stoop&#13;
toen de enige erfgenaam van Lambertus Stoop&#13;
was (zie rechtsoverweging 5.1 van dat arrest:&#13;
“Ervan uitgaande dat (Robert) Stoop de enige&#13;
erfgenaam van Lambertus Stoop is – uit de&#13;
stellingen van partijen blijkt dit niet met&#13;
zekerheid, terwijl stukken dienaangaande niet&#13;
zijn overgelegd – zou de pachtovereenkomst&#13;
gelden dan wel hebben gegolden met Cornelis&#13;
Stoop en Stoop als gezamenlijke pachters.”).&#13;
4.4 In het arrest van 13 juni 2000 is voorts –&#13;
ten overvloede – melding gemaakt van de&#13;
vaste regel in de rechtspraak, dat de kennisgeving&#13;
van art. 36, lid 2 Pw op straffe van&#13;
nietigheid aan alle pachters dient te worden&#13;
uitgebracht. Bij het pleidooi voor dit hof heeft&#13;
Robert Stoop op een vraag van het hof – die&#13;
gezien de hiervoor onder 4.3 geciteerde passage&#13;
uit het arrest van 13 juni 2000 voor de hand&#13;
lag – verklaard dat hij zich als de enige pachter&#13;
beschouwt, maar dat hij nog een zuster&#13;
heeft en dat ook zijn moeder, de echtgenote&#13;
van wijlen Lambertus Stoop, nog leeft. Uit de&#13;
nagezonden akte van verdeling blijkt dat&#13;
zowel de zuster (Johanna Agatha Stoop) als&#13;
de moeder (Bernardina Limmen) van Robert&#13;
Stoop mede-erfgenaam in de nalatenschap van&#13;
Lambertus Stoop waren, dat Lambertus Stoop&#13;
niet over zijn nalatenschap had beschikt en&#13;
dat de pachtrechten niet in de verdeling zijn&#13;
begrepen (wat de betekenis van die twee laatste&#13;
gegevens voor dit geschil verder zij). Nu&#13;
de rechten en plichten uit een pachtovereenkomst&#13;
ingevolge art. 54 lid 1 van de Pachtwet&#13;
overgaan op alle erfgenamen van een overleden&#13;
pachter en van een gedeeltelijke beëindigingsovereenkomst&#13;
met hen, van een procedure&#13;
als bedoeld in artikel 54, leden 2 e.v. van&#13;
de Pachtwet of van een procedure als bedoeld&#13;
in art. 50 van die wet niet is gebleken, dient&#13;
ervan te worden uitgegaan dat op 24 november&#13;
1997 niet alleen Cornelis Stoop en Robert&#13;
Stoop, maar ook de moeder en zuster van&#13;
Robert Stoop medepachters waren.&#13;
4.5 De Jong Schouwenburg c.s. hebben niet&#13;
gesteld dat Cornelis en/of Robert Stoop bij de&#13;
onder 4.1 bedoelde bespreking zijn/is opgetreden&#13;
als gevolmachtigde(n) van de moeder&#13;
en zuster van Robert Stoop. Dit betekent dat&#13;
de door De Jong Schouwenburg c.s. gestelde&#13;
afspraak, indien bewezen, niet kan meebrengen&#13;
dat met opzegging aan alleen het adres&#13;
van Cornelis Stoop kon worden volstaan.&#13;
Niet is gesteld of gebleken dat de opzegging&#13;
(tijdig) de moeder en zuster van Robert Stoop&#13;
heeft bereikt. Bijzondere omstandigheden die&#13;
zouden kunnen meebrengen dat het in dit&#13;
geval naar maatstaven van redelijkheid en billijkheid&#13;
onaanvaardbaar zou zijn dat opzegging&#13;
aan alle medepachters wordt geëist zijn&#13;
in het onderhavige geval onvoldoende aangevoerd.&#13;
Dat Robert Stoop niet conform&#13;
afspraak stukken van de vererving heeft toegezonden&#13;
– indien juist – is hiertoe niet toereikend.&#13;
Voormelde kennisgeving heeft dan&#13;
ook geen rechtsgevolg gehad. Bewijslevering&#13;
met betrekking tot de gestelde afspraak zou in&#13;
dit oordeel geen wijziging brengen, zodat het&#13;
bewijsaanbod wordt gepasseerd.&#13;
4.6 Het bovenstaande brengt mee dat de grieven&#13;
De Jong Schouwenburg c.s. niet kunnen&#13;
baten. Het vonnis zal met wijziging van gronden&#13;
worden bekrachtigd onder veroordeling&#13;
van De Jong Schouwenburg c.s. in de kosten&#13;
van dit hoger beroep.&#13;
5 De beslissing&#13;
Het hof, recht doende in hoger beroep,&#13;
bekrachtigt het tussen partijen gewezen vonnis&#13;
van de pachtkamer van de rechtbank te&#13;
Alkmaar, sector kanton, locatie Alkmaar, van&#13;
5 oktober 2004, waarvan beroep;&#13;
veroordeelt De Jong Schouwenburg c.s. in de&#13;
kosten van het hoger beroep, aan de zijde van&#13;
J.L.N. Stoop begroot op nihil en aan de zijde&#13;
van Robert Stoop begroot op € 241,– wegens&#13;
griffierecht en € 2.682,– wegens salaris.</content><legacyfootnotes/><footnotes><footnote/></footnotes><auteurs/><published>2006-10-01 00:00:00</published><modified>2006-10-01 00:00:00</modified><editiondate>2006-10-01</editiondate><htmlpath>https://denhollander.info/artikel/4088</htmlpath></article>
</articles></edition>
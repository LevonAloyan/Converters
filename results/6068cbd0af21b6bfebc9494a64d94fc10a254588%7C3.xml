<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1992</searchword><id>6645</id><udhid>UDH:TvAR/6645</udhid><titel>'Nicolaas Borst / De gemeente Langedijk' (TvAR 1992/4557)</titel><searchwords><searchword>TvAR 7/8/1992</searchword><searchword>TvAR 1992/4557</searchword><searchword>UDH:TvAR/6645</searchword></searchwords><attachments><attachment><name>1992_nr 78_Rechtspraak_4557.pdf</name><extention>pdf</extention><url>https://denhollander.info/download/6393/ci</url></attachment></attachments><inleiding>Pachtwet, art. 11&#13;
Borst vraagt schriftelijke vastlegging voor de&#13;
wettelijke termijn van een pachtovereenkomst&#13;
m.b.t. een perceel grond, dat hij sinds 1979&#13;
van de gemeente Langedijk in gebruik heeft,&#13;
en reeds vanaf 1975 van de rechtsvoorgangster&#13;
van de gemeente. Borst stelt primair dat&#13;
de overeenkomst met de rechtsvoorgangster&#13;
van de gemeente voor onbepaalde tijd is aangegaan&#13;
en met de gemeente aldus is voortgezet,&#13;
subsidiair dat deze is aangegaan vanjaar&#13;
tot jaar met stilzwijgende verlenging. De gemeente&#13;
stelt dat vanaf 1979 jaarlijks toestemming&#13;
is verleend de bewuste grond tegen&#13;
vergoeding telkens voor één seizoen te gebruiken.&#13;
Zij legt ter staving van die stelling brieven&#13;
over m.b.t. de jaren tot en met 1984. Borst&#13;
erkent de ontvangst van brieven van die strekking&#13;
en voert niet aan dat t.a.v. de jaren vanaf&#13;
1985 iets anders tussen partijen is overeengekomen&#13;
dan voordien. Hof bevestigt het vonnis&#13;
waarvan beroep waarbij is vastgelegd een&#13;
pachtovereenkomst tussen partijen geldend&#13;
voor het jaarseizoen 1989. </inleiding><content>Pachtkamer Gerechtshof Arnhem, arrest&#13;
van 10 juni 1991&#13;
(Mr. Spoor, mr. Kok, mr. Beschoor Plug, De&#13;
Weichs de Wenne en De Wolf)&#13;
Zitting van 10 juni 1991&#13;
Rolnummer: P 90/064&#13;
In de zaak van:&#13;
Nicolaas Borst, wonende te Sint Maarten, appellant,&#13;
procureur: mr. P.C. Plochg, tegen&#13;
De gemeente Langedijk, zetelende te Noord-&#13;
Scharwoude, geïntimeerde, procureur: mr.&#13;
N.L.J.M. Rijssenbeek.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer van&#13;
het kantongerecht te Alkmaar gewezen vonnis&#13;
van 8 mei 1990, dat in fotocopie aan dit arrest&#13;
is gehecht;&#13;
Overwegende:&#13;
Appellant is bij exploit van 30 mei 1990, ten&#13;
aanzien van het uur van verschijnen gerectificeerd&#13;
bij exploit van 11 juni 1990, in hoger&#13;
beroep gekomen van voormeld vonnis, met&#13;
gelijktijdige dagvaarding van geïntimeerde&#13;
voor dit hof.&#13;
Bij memorie van grieven zijn na te melden&#13;
grieven aangevoerd en is - akte vragend van&#13;
een voorwaardelijke vermeerdering van eis -&#13;
geconcludeerd het vonnis waarvan beroep te&#13;
vernietigen en, opnieuw rechtdoende, schriftelijk&#13;
vast te leggen:&#13;
Primair: de pachtovereenkomst tussen appellant&#13;
als pachter en geïntimeerde als verpachtster,&#13;
aangegaan met geïtimeerde's rechtsvoorgangster&#13;
in deze, lopende sinds 1975 voor onbepaalde&#13;
tijd en derhalve vast te leggen voor&#13;
de wettelijke duur met betrekking tot een perceel&#13;
grond aan de Veertweg te Noord-Scharwoude,&#13;
kadastraal bekend gemeente Langedijk,&#13;
sectie E, nummer 495, groot ongeveer&#13;
7,5 hectare, welk perceel in 1979 eigendom is&#13;
geworden van geïntimeerde, laats- telijk voor&#13;
een pachtprijs van ƒ 600 per hectare, ofwel&#13;
ƒ 4 500 in totaal per jaar, alles onverminderd&#13;
de werking van artikel 9 lid 1 Pachtwet;&#13;
Subsidiair: die pachtovereenkomst tussen partijen&#13;
vast te leggen in dier voege dat deze is&#13;
aangegaan vanjaar tot jaar, met stilzwijgende&#13;
verlenging, en derhalve geldend voor onbepaalde&#13;
tijd en vast te leggen voor de wettelijke&#13;
duur.&#13;
Met veroordeling van geïntimeerde in de&#13;
kosten van beide instanties.&#13;
Bij memorie van antwoord is verweer gevoerd&#13;
met conclusie tot bekrachtiging van het&#13;
vonnis, waarvan beroep, en veroordeling van&#13;
appellant in de proceskosten.&#13;
Daarna hebben partijen de stukken van het&#13;
geding aan het hof overgelegd voor het wijzen&#13;
van arrest.&#13;
Pacht&#13;
De grieven&#13;
De grieven luiden als volgt:&#13;
Grief I&#13;
Ten onrechte heeft de pachtkamer niet in haar&#13;
overwegingen betrokken dat appellant het gepachte&#13;
reeds in pacht heeft sinds 1975, hetgeen&#13;
als niet - of onvoldoende - betwist door&#13;
geïntimeerde, rechtens vaststaat.&#13;
Grief II&#13;
Ten onrechte heeft de pachtkamer overwogen&#13;
dat eiser - thans appellant - bij het bij repliek&#13;
gedane akte-verzoek heeft genegeerd dat gedaagde&#13;
- thans geïntimeerde - uitdrukkelijk&#13;
heeft gesproken van toestemming aan appellant&#13;
de grond te gebruiken voor het seizoen&#13;
1979, dat wil zeggen voor één jaar.&#13;
Grief III&#13;
Ten onrechte heeft de pachtkamer overwogen&#13;
dat de omstandigheid, dat geïntimeerde begin&#13;
1981 aan appellant bericht heeft het gebruik&#13;
ook over 1981 te kunnen voortzetten, behalve&#13;
op seizoen verpachting voor 1981 ook op een&#13;
zelfde gebruik in het jaar 1980 zou wijzen.&#13;
Grief IV&#13;
Ten onrechte heeft de pachtkamer overwogen&#13;
in haar vierde en vijfde rechtsoverweging dat&#13;
schriftelijke mededelingen in 1982, 1983 en&#13;
1984 zouden neerkomen op een voorbehoud&#13;
van rechten zijdens geïntimeerde, waar tegenover&#13;
appellant niet zonder zich uit te spreken&#13;
zijn eigen conclusies en opvattingen mocht&#13;
zetten.&#13;
Grief V&#13;
Ten onrechte heeft de pachtkamer overwogen&#13;
dat gezien de overwegingen onder 3, 4, 5 en 6&#13;
in het vonnis waarvan appèl, alleen de laatste&#13;
jaarovereenkomst dient te worden vastgelegd.&#13;
Grief VI&#13;
Ten onrechte heeft de pachtkamer van het&#13;
kantongerecht te Alkmaar de pachtovereenkomst&#13;
niet vastgelegd voor de wettelijke duur.&#13;
Grief VII&#13;
Ten onrechte heeft de pachtkamer de kosten van&#13;
de procedure gecompenseerd en niet&#13;
geïntimeerde in de kosten veroordeeld.&#13;
De vaststaande feiten&#13;
Voorzover te deze van belang staat als enerzijds&#13;
gesteld en anderzijds erkend dan wel niet of onvoldoende weersproken tussen partijen&#13;
het hierna volgende vast.&#13;
Geïntimeerde - hierna te noemen de gemeente&#13;
- heeft in 1979 in eigendom verworven&#13;
een perceel grond gelegen aan de&#13;
Veertweg te Noord-Scharwoude, kadastraal&#13;
bekend gemeente Langedijk, sectie E, nr. 495,&#13;
groot ongeveer 7,5 hectare. Dit perceel grond&#13;
is reeds vanaf een tijdstip gelegen voor 1979&#13;
in gebruik bij appellant - hierna te noemen&#13;
Borst - laatstelijk tegen een vergoeding van&#13;
ƒ 600 per hectare, ofwel ƒ 4 500 in totaal&#13;
per jaar.&#13;
In 1984 is de omvang van het bij Borst in&#13;
gebruik zijnde perceel door de gemeente met&#13;
1,5 hectare verminderd, omdat de gemeente&#13;
behoefte had aan compensatiegrond in verband&#13;
met woningbouw. Per 1 maart 1986 is&#13;
weer 7,5 hectare door de gemeente aan Borst&#13;
ter beschikking gesteld. Bij brief van 6 september&#13;
1989 heeft de gemeente aan Borst het&#13;
gebruik van het gehele perceel opgezegd per 1&#13;
januari 1990.&#13;
Behandeling van het geschil in hoger beroep&#13;
Naar de stelling van Borst bestaat reeds vanaf&#13;
1975 (in de stukken spreekt Borst in dit verband&#13;
ook wel van 1974) een niet schriftelijk&#13;
vastgelegde pachtovereenkomst, geldend voor&#13;
onbepaalde tijd, oorspronkelijk aangegaan&#13;
met de rechtsvoorgangster van de gemeente&#13;
en gecontinueerd nadat de gemeente eigenares&#13;
van het perceel grond was geworden. Hij&#13;
vraagt schriftelijke vastlegging van die pachtovereenkomst&#13;
voor de wettelijke duur. Tegen&#13;
de afwijzing van dat verzoek door de pachtkamer&#13;
van het kantongerecht te Alkmaar is&#13;
Borst in hoger beroep gekomen, waarbij hij&#13;
subsidiair verzoekt schriftelijke vastlegging&#13;
voor de wettelijke duur van de bewuste pachtovereenkomst,&#13;
in 1975 aangegaan vanjaar tot&#13;
jaar met stilzwijgende verlenging, en derhalve&#13;
geldend voor onbepaalde tijd.&#13;
De gemeente verzet zich bij memorie van&#13;
antwoord tegen de vermeerdering, althans&#13;
verandering van eis. Voorts stelt de gemeente&#13;
dat de bewuste grond met ingang van 25 mei&#13;
1979 in gebruik is gegeven voor de tijd van&#13;
één jaar, en dat deze overeenkomst van jaar&#13;
tot jaar is verlengd.&#13;
Met betrekking tot het verzet van de gemeente&#13;
tegen de door Borst bij memorie van&#13;
grieven ingestelde verandering van eis overweegt&#13;
het hof dat de gemeente krachtens het&#13;
in artikel 134 Wetboek van Burgerlijke&#13;
Rechtsvordering bepaalde slechs bevoegd was&#13;
zich bij akte ter rolle tegen deze verandering&#13;
van eis te verzetten en zij, nu zij dit niet heeft&#13;
gedaan, in haar verzet niet-ontvankelijk is.&#13;
Ten overvloede merkt het hof op dat de gemeente&#13;
zich in haar bij memorie van antwoord&#13;
geformuleerde verzet niet richt tegen&#13;
de verandering van eis als zodanig doch dat&#13;
zij daarbij inhoudelijk ingaat op de in eerste&#13;
instantie gedane oorspronkelijke vordering.&#13;
De door Borst aangevoerde grieven I tot en&#13;
met V lenen zich voor gezamenlijke behandeling.&#13;
Het hof overweegt met betrekking tot die&#13;
grieven het volgende.&#13;
De gemeente heeft gesteld dat bij brief van&#13;
25 mei 1979 aan Borst toestemming is verleend&#13;
de bewuste grond te gebruiken voor het&#13;
seizoen 1979, dat wil zeggen voor één jaar, en&#13;
dat de daarop volgende jaren telkens eenzelfde&#13;
procedure is gevolgd. Ter adstructie van&#13;
die stelling heeft de gemeente in het geding&#13;
gebracht fotocopieën van brieven van de gemeente,&#13;
waarbij aan Borst telkens toestemming&#13;
wordt gegeven het gebruik van de&#13;
desbetreffende grond voor een jaar voort te&#13;
zetten, en wel over de jaren 1981, 1982, 1983&#13;
en 1984. Borst erkent dat hem 'enige malen'&#13;
een dergelijke brief heeft bereikt.&#13;
De brieven met betrekking tot de jaren&#13;
1981 tot en met 1984 wijzen op het telkens&#13;
aangaan van een pachtovereenkomst voor één&#13;
jaar en Borst heeft onvoldoende daartegen&#13;
aangevoerd om tot een andere slotsom te komen.&#13;
Gelet hierop en in aanmerking genomen&#13;
hetgeen te dien aanzien overigens ten processe&#13;
is aangevoerd, moet er van worden uitgegaan&#13;
dat ook voor 1985 en volgende jaren&#13;
telkens een pachtovereenkomst voor één jaar&#13;
is gesloten. Borst heeft niet aangevoerd dat&#13;
voor de jaren 1985 en volgende jaren tussen&#13;
partijen ten aanzien van de duur iets anders&#13;
werd afgesproken dan voordien het geval was.&#13;
Mitsdien is er geen reden om aan te nemen&#13;
dat toen een pachtovereenkomst voor onbepaalde&#13;
duur is gesloten. Borst heeft daarvan&#13;
ook geen bewijs aangeboden.&#13;
Het hof is dan ook van oordeel dat de&#13;
pachtkamer van het kantongerecht terecht&#13;
heeft overwogen hetgeen in haar rechtsoverwegingen&#13;
3 tot en met 6 is neergelegd. Dit betekent&#13;
dat de grieven I, II, III, IV en V&#13;
tevergeefs zijn voorgesteld.&#13;
Grief VI heeft in het licht van het hierboven&#13;
overwogene geen zelfstandige betekenis&#13;
en faalt derhalve. Nu de overige grieven geen doel treffen&#13;
moet ook grief VII worden verworpen.&#13;
Slotsom&#13;
Nu de grieven worden verworpen dient het&#13;
vonnis waarvan beroep te worden bekrachtigd.&#13;
Rechtdoende in hoger beroep Bekrachtigt het&#13;
vonnis van de pachtkamer van het&#13;
kantongerecht te Alkmaar van 8 mei 1990,&#13;
waarvan beroep;&#13;
Veroordeelt Borst in de kosten van het hoger&#13;
beroep, tot aan deze uitspraak aan de zijde&#13;
van de gemeente begroot op ƒ 1 500.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Beschoor Plug, De&#13;
Weichs de Wenne en De Wolf</auteurs><published>1992-07-01 00:00:00</published><modified>1991-07-22 00:00:00</modified><editiondate>1992-07-01</editiondate><htmlpath>https://denhollander.info/artikel/6645</htmlpath></article>
</articles></edition>
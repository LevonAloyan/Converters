<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2019</searchword><id>15351</id><udhid>UDH:TvAR/15351</udhid><titel>Fiscale kroniek 2018</titel><searchwords><searchword>TvAR 2/2019</searchword><searchword>UDH:TvAR/15351</searchword></searchwords><attachments><attachment><name>20194.pdf</name><extention>pdf</extention><url>https://denhollander.info/download/20194/ci</url></attachment></attachments><inleiding>&lt;p&gt;Tradities moeten in ere worden gehouden, in ieder geval die van de fiscale kroniek van het afgelopen jaar. In deze bijdrage willen wij ingaan op de ontwikkelingen op het gebied van wetgeving, beleid en jurisprudentie op het agro-fiscale vlak.&lt;br/&gt;Deze kroniek is een uitgewerkte weergave van de bijdrage van Verduijn aan de Actualiteitendag van het Instituut voor Agrarisch Recht op 11 januari 2019 op Papendal, Arnhem.&lt;br/&gt;Achtereenvolgens zal worden ingegaan op:&lt;br/&gt;1.  Wetgeving, de belastingplannen voor 2019 en volgende&lt;br/&gt;2.  Beleid, waaronder het nieuwe Besluit landbouwproblematiek&lt;br/&gt;3.  Jurisprudentie&lt;/p&gt;</inleiding><content>&lt;h3&gt;1. Wetgeving; belastingplannen voor 2019 e.v.[2]&lt;/h3&gt;&lt;p&gt;De op Prinsjesdag 2018 gepresenteerde belastingplannen voor 2019 en volgende jaren zijn de eerste van het huidige kabinet Rutte III dat in 2017 is aangetreden. Met n﻿ame daardoor bevatten de plannen belangrijke wijzigingen die in de volle breedte voor veel belastingplichtigen voelbaar zullen zijn. Van in het oog springende wetswijzigingen die direct betrekking hebben op de land- en tuinbouw is echter geen sprake. Wel wordt een aantal maatregelen op het gebied van tarieven en aftrekposten doorgevoerd dat belangrijke invloed heeft op de belastingdruk op de winsten van (ook) agrarisch ondernemers.&lt;/p&gt;&lt;p&gt;Naar een tweeschijvenstelsel in de inkomstenbelasting&lt;/p&gt;&lt;p&gt;Veel ondernemers in de land- en tuinbouw zijn nog altijd, wat we fiscaal noemen, ‘IB-ondernemers’. Zij exploiteren hun bedrijf in de vorm van een eenmanszaak, vennootschap onder firma, maatschap of commanditaire vennootschap en zijn derhalve persoonlijk ondernemer. Jaarlijks rekenen zij in de inkomstenbelasting af over hun winst(aandeel), waarna de resterende winst hen vervolgens vrij ter beschikking staat.&lt;/p&gt;&lt;p&gt;In een aantal stappen wordt de komende jaren toegewerkt naar nog slechts twee tarieven in de inkomstenbelasting: een &lt;span class="italic"&gt;basistarief&lt;/span&gt; van 37,05% en boven de inkomensgrens van € 68.507 een verhoogd tarief van 49,5%. In 2021 is dat tweeschijventarief bereikt.&lt;/p&gt;&lt;p&gt;Overigens suggereert een vast tarief tot een inkomen van € 68.507 meer proportionaliteit dan waar feitelijk sprake van is. Met name de afbouw van verschillende heffingskortingen binnen dit traject zorgt ervoor dat het marginale tarief -het effectieve tarief over een euro extra inkomen- soms veel hoger ligt, nog daargelaten het effect van inkomenstoeslagen als de huurtoeslag en de zorgtoeslag.&lt;/p&gt;&lt;p&gt;Aftrekposten alleen nog verrekenbaar tegen het basistarief&lt;/p&gt;&lt;p&gt;In samenhang met de tariefsaanpassingen zal een groot aantal aftrekposten nog slechts verrekenbaar zijn tegen het basistarief (37,05%). Uiteraard is dit nadelig voor personen met een inkomen boven de € 68.507; die konden tot op heden aftrekposten ‘aan de top’ aftrekken, derhalve tegen het hoogste tarief.&lt;/p&gt;&lt;p&gt;Deze aanpassing zal niet alleen gaan gelden voor de aftrek van de &lt;span class="italic"&gt;eigen woningrente&lt;/span&gt; en de zogenoemde &lt;span class="italic"&gt;persoonsgebonden&lt;/span&gt; &lt;span class="italic"&gt;aftrek&lt;/span&gt;, maar ook voor enkele aftrekposten voor ondernemers, in het bijzonder de &lt;span class="italic"&gt;zelfstandigenaftrek&lt;/span&gt; en de &lt;span class="italic"&gt;MKB-winstvrijstelling&lt;/span&gt;. De zelfstandigenaftrek is een vaste aftrekpost van € 7.280 als een ondernemer op jaarbasis tenminste 1.225 uur voor zijn onderneming werkzaam is. Voor ondernemers met een inkomen boven de € 68.507 betekent dit een achteruitgang van € 906.&lt;/p&gt;&lt;p&gt;De MKB-winstvrijstelling betreft een vrijstelling van 14% van de winst uit onderneming. Deze vrijstelling heeft derhalve het karakter van een tariefmaatregel. Als deze aftrek straks nog slechts tegen het basistarief plaatsvindt, betekent dit feitelijk dat de tariefreductie van de MKB-winstvrijstelling voor winsten boven de € 68.507 met ruim 1,7%-punt beperkt wordt.&lt;/p&gt;&lt;p&gt;Anders gezegd: het tarief gecombineerd met de MKB-winstvrijstelling stijgt boven de € 68.507 van 31,86% naar 44,31%.&lt;/p&gt;&lt;p&gt;Ondernemingen in BV-vorm&lt;/p&gt;&lt;p&gt;Directeuren-grootaandeelhouders (DGA’s) van een BV hebben te maken met twee belastingen over de winst van de BV: de door de BV jaarlijks over de winst verschuldigde &lt;span class="italic"&gt;vennootschapsbelasting&lt;/span&gt; en daarna, bij uitkering van de nettowinst aan de aandeelhouder (dividend) of verkoop van de aandelen &lt;span class="italic"&gt;aanmerkelijk belangheffing&lt;/span&gt; (‘box 2’) in de inkomstenbelasting.&lt;/p&gt;&lt;p&gt;De vennootschapsbelasting kent al een tweeschijvenstelsel: 20% over de eerste € 200.000 winst en 25% over het meerdere. Deze tarieven worden geleidelijk verlaagd naar 15% respectievelijk 20,5% in 2021.&lt;/p&gt;&lt;p&gt;De aanmerkelijk belangheffing zal, in twee stappen, vanaf 2020 worden verhoogd van 25% naar 26,9% in 2021.&lt;/p&gt;&lt;p&gt;De gecombineerde belastingdruk bij de DGA op de winsten van de BV daalt van 40% (over de eerste € 200.000 winst) respectievelijk 43,75% (over winst boven de € 200.000) naar 37,86% respectievelijk 41,88%.&lt;/p&gt;&lt;p&gt;De tariefsverlaging in de vennootschapsbelasting wordt deels betaald door grondslagverhogende maatregelen binnen dezelfde belasting. Daarvan zijn voor het MKB met name van belang de beperking van de voorwaartse verliesverrekentermijn van 9 naar 6 jaar en een 100% bodemwaarde bij afschrijving op gebouwen. Deze laatste maatregel houdt in dat BV’s niet (verder) op gebouwen mogen afschrijven als de boekwaarde van het gebouw anders beneden de WOZ-waarde ervan komt te liggen. Binnen de inkomstenbelasting is en blijft deze bodemwaarde 50% van de WOZ-waarde.&lt;/p&gt;&lt;p&gt;Gevolgen voor de rechtsvormkeuze&lt;/p&gt;&lt;p&gt;Bij winsten boven de € 68.507 wordt het verschil tussen de inkomstenbelastingdruk enerzijds en de gecombineerde vennootschapsbelasting en aanmerkelijk belangheffing anderzijds relatief groot: het effectieve tarief in de inkomstenbelasting bedraagt 44,31% terwijl de (directe) heffing van vennootschapsbelasting slechts 15% bedraagt, over de eerste € 200.000 winst; een verschil van bijna één op drie. Maar ook als verondersteld zou worden dat de nettowinst van de BV direct aan de aandeelhouder wordt uitgekeerd, gaat het nog altijd om 44,31% ten opzichte van 37,86%, derhalve een voordeel van ongeveer 6,5% van de BV-vorm.&lt;/p&gt;&lt;p&gt;Dit zal ondernemers die voorzien met enige regelmaat met hun winst boven de € 68.507 uit te komen te denken geven. Volledige inbreng van de agrarische onderneming in de BV is een optie, maar dan moeten meer factoren in aanmerking worden genomen dan alleen de tarieven. Zo hebben ondernemers in de BV te maken met de starre &lt;span class="italic"&gt;gebruikelijk loonregeling&lt;/span&gt;, waardoor ze ook in jaren met minder winst de eerste € 45.000 winst zonder meer als loon in de inkomstenbelasting in aanmerking moeten nemen, zonder enige bijzondere aftrekposten of faciliteiten. Daarnaast is er voor de extensieve landbouw het specifieke nadeel voor de waardeveranderingen van hun landbouwgrond. Deze waardeveranderingen vallen weliswaar voor zowel de inkomsten- als de vennootschapsbelasting onder de &lt;span class="italic"&gt;landbouwvrijstelling&lt;/span&gt;, maar in de BV-situatie komt op de waardeveranderingen wel een aanmerkelijk belangclaim te rusten van (vanaf 2021) 26,9%.&lt;/p&gt;&lt;p&gt;Het is dan ook, meer dan ooit, aan de adviseurs om de optimale combinatie van beide ‘belastingsferen’ op te zoeken.&lt;/p&gt;&lt;p&gt;Wij tekenen hier ten slotte nog bij aan dat de fiscale winsten bij land- en tuinbouwers ook bij gelijkblijvende opbrengsten en kosten kunnen stijgen door effecten als het bereiken van de bodemwaarde bij afschrijving van gebouwen, het wegvallen van afschrijving als eerder gebruik is gemaakt van enige regeling van willekeurige of vrije afschrijving, of het langer moeten afschrijven op de aanschaffingskosten van productierechten (melkquotum kon in de laatste periode van haar bestaan in 5 jaar worden afgeschreven, fosfaatrechten kunnen niet sneller dan tot 1 januari 2028 worden afgeschreven).&lt;/p&gt;&lt;h3&gt;2. Beleid, o.a. het nieuwe Besluit landbouwproblematiek&lt;/h3&gt;&lt;h4&gt;2.1. Besluit landbouwproblematiek&lt;/h4&gt;&lt;p&gt;De staatssecretaris van Financiën heeft in december 2018 een nieuw besluit gepubliceerd, waarin het beleid op het terrein van de fiscale behandeling van ondernemers in de agrarische sector is opgenomen.[3] ﻿﻿Het beleid dat eerder was opgenomen in een drietal afzonderlijke besluiten[4] wordt daarbij opgenomen in één samengevoegd en geactualiseerd verzamelbesluit.&lt;/p&gt;&lt;p&gt;De belangrijkste onderdelen van dit besluit zullen wij hier bespreken:&lt;/p&gt;&lt;ul&gt;&lt;li class="streepjes"&gt;Vervallen goedkeuring partiële doorschuiving eerste pachtersvoordeel;&lt;/li&gt;&lt;li class="streepjes"&gt;Vervallen goedkeuring vrijstelling tweede pachtersvoordeel;&lt;/li&gt;&lt;li class="streepjes"&gt;Handhaving standpunt gebruikersvoordelen;&lt;/li&gt;&lt;li class="streepjes"&gt;Beperking goedkeuring partiële doorschuiving quota;&lt;/li&gt;&lt;li class="streepjes"&gt;Betalingsrechten;&lt;/li&gt;&lt;li class="streepjes"&gt;Uitbreiding goedkeuring windmolenplaatsen met zonneweiden.&lt;/li&gt;&lt;/ul&gt;&lt;h5&gt;2.1.1. Vervallen goedkeuringen pachtersvoordelen bij bedrijfsopvolging&lt;/h5&gt;&lt;p&gt;Partiële doorschuiving eerste pachtersvoordeel&lt;/p&gt;&lt;p&gt;Als een pachter de door hem gepachte grond op basis van zijn voorkeursrecht aankoopt, wordt de prijs vastgesteld met inachtneming van de omstandigheid dat de grond in verpachte staat verkeert. Doorgaans ligt deze prijs beneden de waarde van de grond in vrij opleverbare staat. Het verschil tussen de waarde van de grond in vrije staat en de waarde in verpachte staat betreft het pachtersvoordeel.&lt;/p&gt;&lt;p&gt;Het pachtersvoordeel valt niet onder de &lt;span class="italic"&gt;landbouwvrijstelling&lt;/span&gt;, omdat het niet ontstaan is als gevolg van waardestijging van de grond. Bij realisatie van het pachtersvoordeel moet er fiscaal over afgerekend worden.&lt;/p&gt;&lt;p&gt;Er is sprake van een &lt;span class="italic"&gt;eerste&lt;/span&gt; pachtersvoordeel als de pachter die de grond in eigendom verkrijgt, niet behoort tot de familiekring van de verpachter. Onder familiekring wordt verstaan:&lt;/p&gt;&lt;ol&gt;&lt;li class="kleine letters"&gt;de echtgenoot of echtgenote;&lt;/li&gt;&lt;li class="kleine letters"&gt;de eigen kinderen, stiefkinderen, pleegkinderen of kleinkinderen;&lt;/li&gt;&lt;li class="kleine letters"&gt;de echtgenoten van de onder b bedoelde kinderen;&lt;/li&gt;&lt;li class="kleine letters"&gt;de bloed- of aanverwanten tot en met de derde graad in de zijlinie.&lt;/li&gt;&lt;/ol&gt;&lt;p&gt;Onder voorwaarden werd goedgekeurd dat op verzoek het eerste pachtersvoordeel bij bedrijfsopvolging binnen de familiekring doorgeschoven wordt naar de bedrijfsopvolger.[5] Er hoefde daardoor niet afgerekend te worden over het pachtersvoordeel. Het moment van heffing werd door deze goedkeuring uitgesteld. Deze mogelijkheid van partiële doorschuiving kwam alleen aan de orde als geen gebruik werd gemaakt van de algemene doorschuifregeling bij overdracht van (een gedeelte van) een onderneming als bedoeld in art. 3.63 Wet IB 2001.&lt;/p&gt;&lt;p&gt;De goedkeuring voor partiële doorschuiving is in het besluit van 23 november 2018 ingetrokken.[6] Dat betekent dat partiële doorschuiving van het eerste pachtersvoordeel niet meer mogelijk is (met uitzondering van de situaties die onder het overgangsrecht vallen, zie hierna). Volgens de staatssecretaris biedt de Wet IB 2001 voldoende fiscale begeleiding voor bedrijfsoverdrachten, waarmee hij met name zal doelen op de doorschuifregeling van art. 3.63 Wet IB 2001.&lt;/p&gt;&lt;p&gt;In het besluit is wel een soepele overgangsregeling opgenomen. De pachter die de juridische eigendom van de grond uiterlijk op 30 juni 2019 heeft verkregen, kan gebruik blijven maken van de mogelijkheid om het eerste pachtersvoordeel (partieel) door te schuiven. &lt;/p&gt;&lt;p&gt;Overigens had de aantrekkelijkheid van deze partiële doorschuiving al een knauw gekregen doordat de Hoge Raad in 2012 oordeelde dat bij latere vervreemding van de betreffende grond het doorgeschoven eerste pachtersvoordeel niet in een &lt;span class="italic"&gt;herinvesteringsreserve&lt;/span&gt; kan worden opgenomen en dus direct dient te worden afgerekend, ook als er vervangende grond wordt gekocht.[7]&lt;/p&gt;&lt;p&gt;Vervallen goedkeuring vrijstelling tweede pachtersvoordeel&lt;/p&gt;&lt;p&gt;Er is sprake van een &lt;span class="italic"&gt;tweede&lt;/span&gt; pachtersvoordeel als de pachter die de grond op &lt;span class="italic"&gt;zakelijke&lt;/span&gt; basis pacht, de grond in eigendom krijgt voor een lagere prijs dan de waarde in vrij opleverbare staat en de verpachting plaatsvond in het kader van bedrijfsopvolging binnen de familiekring, derhalve door het ene familielid (meestal een ouder) aan een ander familielid (meestal een kind).&lt;/p&gt;&lt;p&gt;Onder voorwaarden werd goedgekeurd dat een tweede pachtersvoordeel bij realisatie vrijgesteld is voor de heffing van inkomstenbelasting.[8] &lt;/p&gt;&lt;p&gt;Deze vrijstelling was alleen van toepassing ‘voor zover er bij de overdrager door de werking van de landbouwvrijstelling geen sprake was van een belastbaar voordeel’. Met deze laatste toevoeging werd voorkomen dat een bij de verpachter niet onder de landbouwvrijstelling vallende stille reserve in de grond werd omgezet in een vrijgesteld tweede pachtersvoordeel bij de pachter.&lt;/p&gt;&lt;p&gt;De achterliggende gedachte achter deze goedkeuring was dat door de werking van de landbouwvrijstelling bij de verpachter/overdrager niet een even grote aftrekpost staat als het ontstane voordeel bij de overnemer. Bij de verpachter gaat de grond namelijk voor de waarde in verpachte staat over naar zijn privévermogen, maar hij mag hierbij geen aftrekpost (verlies) in aanmerking nemen voor zover ook sprake is van een onder de landbouwvrijstelling vallende waardestijging van de grond.[9] &lt;/p&gt;&lt;p&gt;Zonder de goedkeuring ontstaat er bij zakelijke verpachting binnen familieverband een fiscale onevenwichtigheid, aldus de tekst van eerdere besluiten. Deze onevenwichtigheid zou de bedrijfsopvolging in de landbouw bemoeilijken. &lt;/p&gt;&lt;p&gt;Blijkbaar denkt de staatssecretaris daar nu anders over, want de goedkeuring waarbij tweede pachtersvoordelen vrijgesteld worden, is eveneens in het besluit van 23 november 2018 ingetrokken.[10] Als argumenten worden genoemd dat de Wet IB 2001 voldoende fiscale begeleiding voor bedrijfsoverdrachten biedt en dat de ruime tegemoetkoming waarbij de belastingclaim op het pachtersvoordeel vervalt, niet meer te rechtvaardigen is.&lt;/p&gt;&lt;p&gt;Ook hier is echter de soepele overgangsregeling van toepassing. Indien de pachter de juridische eigendom van de grond uiterlijk op 30 juni 2019 heeft verkregen, zal het tweede pachtersvoordeel bij realisatie vrijgesteld zijn, mits uiteraard aan de overige voorwaarden van de (nu vervallen) goedkeuring wordt voldaan.&lt;/p&gt;&lt;p&gt;Voor de praktijk betekent dit dat het sterk is aan te raden om bij pachtsituaties in het kader van bedrijfsopvolging in familieverband de grond voor 1 juli 2019 over te dragen aan de pachter, mits uiteraard verder ook voldaan wordt aan de voorwaarden voor vrijstelling van het tweede pachtersvoordeel. Verder moet het verpachten in het kader van bedrijfsoverdracht voortaan afgeraden worden, omdat het wel leidt tot een belastbaar tweede pachtersvoordeel bij de opvolger, maar niet tot een even grote aftrek bij de overdrager.&lt;/p&gt;&lt;p&gt;Van belang is dat een tweede pachtersvoordeel alleen kan ontstaan als de betreffende pachtovereenkomst een &lt;span class="italic"&gt;zakelijke&lt;/span&gt; basis heeft. Dat betekent dat in de praktijk de discussie zal herleven of de verpachting in het kader van bedrijfsopvolging binnen familiekring wel of niet zakelijk is.&lt;/p&gt;&lt;p&gt;Van een onzakelijke oorsprong is vaak sprake als de verpachting niet is ingegeven vanuit de bedrijfsvoering, maar wordt beheerst door de familieband, aldus de tekst van het eerdere besluit.[11] Bij verpachting op onzakelijke basis moet de grond zowel bij de pachter als de verpachter gewaardeerd worden op de waarde in vrij opleverbare staat. De grond wordt op de balans van de pachter voor de waarde in het economisch verkeer opgenomen. Er ontstaat dan geen pachtersvoordeel.&lt;/p&gt;&lt;p&gt;Bij een verpachting in het kader van bedrijfsopvolging tegen voorwaarden die bij verpachting door een derde niet snel overeengekomen zouden worden, moet niet direct aangenomen worden dat er sprake is van een verpachting op onzakelijke basis. Dit blijkt onder andere uit de uitspraak van Hof Amsterdam van 28 januari 2009[12], waarin het Hof aangeeft dat ‘verpachtingen die in wezen zijn gericht op waarborging van de bedrijfsopvolging, daarmee tevens gericht zijn op behartiging van het bedrijfsbelang, en in zoverre dan ook een zakelijke grondslag hebben’. &lt;/p&gt;&lt;p&gt;Er is echter wel sprake van een verpachting op onzakelijke basis als de verpachting onder zodanige omstandigheden en met zodanige voorwaarden plaatsvindt dat als hoofdmotief niet zozeer de bedrijfsopvolging, maar een in de persoonlijke sfeer liggende bevoordelingsbedoeling aannemelijk is te achten, aldus het Hof in dezelfde uitspraak. Het zal dus van de concrete feiten en omstandigheden afhangen of er sprake is van een onzakelijke verpachting.&lt;/p&gt;&lt;h5&gt;2.1.2. Handhaving standpunt gebruikersvoordelen&lt;/h5&gt;&lt;p&gt;In het nieuwe besluit is het standpunt over het ontstaan van &lt;span class="italic"&gt;gebruikersvoordelen&lt;/span&gt; niet gewijzigd, maar omdat dit standpunt voor veel agrarische ondernemers van belang kan zijn, zullen we het hier wel kort bespreken. &lt;/p&gt;&lt;p&gt;Bij bedrijfsopvolging binnen de agrarische sector wordt de onderneming doorgaans overgedragen tegen een prijs die veel lager ligt dan de som van de waarde in het economisch verkeer van alle onderdelen van de onderneming. ﻿Vaak wordt uitgegaan van de &lt;span class="italic"&gt;agrarische waarde&lt;/span&gt;; de waarde waarbij een lonende exploitatie van de onderneming nog juist mogelijk is. &lt;/p&gt;&lt;p&gt;Als de prijs in de gegeven situatie zakelijk is bepaald, ontstaat een gebruikersvoordeel. Het gebruikersvoordeel is gelijk aan het verschil tussen de waarde in het economisch verkeer van de grond en de overeengekomen overnamesom. Een gebruikersvoordeel valt niet onder de landbouwvrijstelling, omdat dit waardeverschil niet als gevolg van (normale) waardestijging van de grond is ontstaan. Bij realisatie is dit voordeel belast. Aldus lijkt het gebruikersvoordeel sterk op een pachtersvoordeel.&lt;/p&gt;&lt;p&gt;De vraag naar de zakelijkheid is dus ook hier van groot belang. Indien voor het civiele recht en dus ook in het kader van de schenkbelasting de conclusie is dat de overdracht van de onderneming voor een lagere waarde geen schenking is, betekent dat niet per definitie dat er in de sfeer van de winstbepaling een gebruikersvoordeel ontstaat.[13] De vraag is namelijk of de overdracht tegen een lagere waarde ook in de winstsfeer &lt;span class="italic"&gt;zakelijk&lt;/span&gt; is.&lt;/p&gt;&lt;p&gt;In het besluit van 23 november 2018 herhaalt de staatssecretaris vooral het standpunt dat een gebruikersvoordeel ook kan ontstaan als de onderneming wordt overgedragen met toepassing van art. 3.63 Wet IB 2001 (geruisloze doorschuiving).[14] Het is niet zeker dat dit standpunt juist is. In de literatuur is er kritiek op geuit.[15] &lt;/p&gt;&lt;p&gt;Ons is overigens vanuit de praktijk niet bekend dat de belastingdienst actief iets doet met eventuele gebruikersvoordelen, mogelijk omdat men de prijsvorming bij bedrijfsoverdrachten binnen familiekring toch als onzakelijk aanmerkt. Als dat in de toekomst zou veranderen, zal waarschijnlijk geprocedeerd gaan worden over de vraag of het standpunt van de staatssecretaris juist is en over de vraag wanneer de overnamesom zakelijk is bepaald.&lt;/p&gt;&lt;h5&gt;2.1.3. Beperking goedkeuring partiële doorschuiving quota&lt;/h5&gt;&lt;p&gt;De overdracht van een geheel quotum (waaronder bijvoorbeeld varkensrechten, pluimveerechten en fosfaatrechten worden verstaan) werd per definitie gezien als de &lt;span class="italic"&gt;staking van een gedeelte van een onderneming&lt;/span&gt;.[16] Dat opende de mogelijkheid tot geruisloze doorschuiving en tot het kopen van een stakingslijfrente door de overdrager.&lt;/p&gt;&lt;p&gt;In het nieuwe besluit is dit eerder geuite standpunt genuanceerd[17]: de verkoop van uitsluitend een geheel quotum vormt niet per definitie de staking van (een zelfstandig deel van) een onderneming. Het geheel van feiten en omstandigheden moet daarvoor in beschouwing worden genomen.&lt;/p&gt;&lt;p&gt;Dit onderdeel van het besluit heeft tot gevolg dat quota in beginsel niet langer ‘los’ kunnen worden overgedragen met toepassing van geruisloze doorschuiving. Ook kan in de situatie waarin quota samen met de gehele onderneming worden overgedragen, in beginsel niet langer gekozen worden voor de mogelijkheid om voor de quota de geruisloze doorschuiving toe te passen en voor de rest van de onderneming niet.&lt;/p&gt;&lt;p&gt;De hoofdregel is weer van toepassing: er kan in beginsel alleen gebruik gemaakt worden van de mogelijkheid van geruisloze doorschuiving indien de overdracht van quota deel uitmaakt van de overdracht van de gehele onderneming of een (zelfstandig) gedeelte daarvan. Een voorbeeld is de overdracht van fosfaatrechten tezamen met melkvee.&lt;/p&gt;&lt;h5&gt;2.1.4. Betalingsrechten&lt;/h5&gt;&lt;p&gt;In het nieuwe besluit is ook een paragraaf over betalingsrechten opgenomen, waarin geen verrassende zaken staan. Er wordt aangegeven dat een betalingsrecht een vordering en geen bedrijfsmiddel is. Er kan dus ook niet op worden afgeschreven. Bij aankoop van betalingsrechten worden de rechten op kostprijs geactiveerd en is afboeking naar lagere bedrijfswaarde mogelijk. &lt;/p&gt;&lt;h5&gt;2.1.5. Uitbreiding goedkeuring windmolenplaatsen met zonneweiden&lt;/h5&gt;&lt;p&gt;Vorig jaar schreven wij in de kroniek al over zon op land, het plaatsen van zonnepanelen op landbouwgrond. In het afgelopen jaar heeft de interesse in zonneweiden een nog grotere vlucht genomen. In het nieuwe besluit is een eerdere goedkeuring voor de ondergrond van windturbines ook van toepassing verklaard op de ondergrond van zonnepanelen.&lt;/p&gt;&lt;p&gt;Indien een deel van de tot een landbouwbedrijf behorende grond gebruikt gaat worden voor de exploitatie van een windturbine of zonnepanelen, kan een tweede onderneming ontstaan. Het gaat hier alleen om situaties waarin de agrarische ondernemer zelf de windturbine en/of zonnepanelen gaat exploiteren, al dan niet tezamen met een derde. Indien ten behoeve van een derde partij een opstalrecht gevestigd wordt op de grond, waarna deze derde zelf de windturbine of zonnepanelen plaatst en gaat exploiteren, zal er over het algemeen geen afzonderlijke onderneming voor de agrarische ondernemer ontstaan.&lt;/p&gt;&lt;p&gt;Indien er een afzonderlijke onderneming ontstaat, wordt de ondergrond van de windmolen dan wel de zonnepanelen in beginsel onttrokken aan de landbouwonderneming. Als gevolg van deze ‘sfeerovergang’ zou er afgerekend moeten worden over de meerwaarde van deze grond boven de waarde in het economisch verkeer bij agrarische bestemming (WEVAB).&lt;/p&gt;&lt;p&gt;In een eerder besluit[18] werd al goedgekeurd dat de ondergrond van de windmolen als niet onttrokken mag worden aangemerkt. Deze goedkeuring geldt nu ook voor de ondergrond van zonnepanelen.[19] De grond mag derhalve tot het vermogen van de landbouwonderneming gerekend blijven, waardoor tussentijdse afrekening over een eventuele meerwaarde wordt voorkomen.&lt;/p&gt;&lt;h4&gt;2.2. Beleid m.b.t. fosfaatrechten&lt;/h4&gt;&lt;p&gt;Naast hetgeen hiervoor al is gezegd over de partiële doorschuiving van productiequota, waaronder fosfaatrechten, is er meer beleid gevormd ter zake van de fosfaatrechten. Overleg tussen de Vereniging van accountants- en belastingadviesbureaus VLB en de belastingdienst heeft geleid tot een document met 41 vragen en antwoorden als output van de Werkgroep Fiscale aspecten fosfaatregelingen melkveehouderij.[20] &lt;/p&gt;&lt;p&gt;Recent is nog verder overleg gevoerd over enkele resterende fiscale aspecten.&lt;/p&gt;&lt;p&gt;Herinvesteringsreserve bij vervreemding van onbenutte rechten&lt;/p&gt;&lt;p&gt;Tegen het einde van het jaar hebben nogal wat melkveehouders fosfaatrechten verkocht die ze dat jaar niet zelf benutten. In een deel van de gevallen kopen ze daarna weer rechten aan ten behoeve van hun productie in het volgende jaar. De vraag rees of zij de boekwinst op de verkochte rechten kunnen opnemen in een herinvesteringsreserve, ter afboeking op de aanschaffingskosten van de weer aan te kopen rechten.&lt;/p&gt;&lt;p&gt;De belastingdienst heeft erop gewezen dat toepassing van de herinvesteringsreserve niet mogelijk is als de onbenutte fosfaatrechten het karakter hadden van voorraad en niet van bedrijfsmiddel. De herinvesteringsreserve geldt namelijk alleen voor bedrijfsmiddelen. Uiteindelijk heeft de belastingdienst aangegeven dat hier doorslaggevend is de oorspronkelijke intentie van de melkveehouder: als die de intentie heeft gehad om de rechten wel te benutten, hebben zij van meet af aan bedrijfsmiddelen gevormd en is toepassing van de herinvesteringsreserve mogelijk, ook als de rechten uiteindelijk toch onbenut worden verkocht.&lt;/p&gt;&lt;p&gt;Hierin schuilt ook de opvatting dat elk fosfaatrecht een op zichzelf staand bedrijfsmiddelen vormt in plaats van dat het geheel van de fosfaatrechten één geheel bedrijfsmiddel vormt.&lt;/p&gt;&lt;p&gt;Het laatste lijkt hierover nog niet gezegd.&lt;/p&gt;&lt;p&gt;Lease van fosfaatrechten&lt;/p&gt;&lt;p&gt;De prijs en daarmee de opbrengst van fosfaatrechten bij verkoop is hoog, zodat een verkoper in de inkomstenbelasting flink moet afrekenen. De praktijk zoekt daarom naar mogelijkheden om fosfaatrechten fiscaal door te schuiven of gespreid af te rekenen. Doorschuiving is mogelijk als koper en verkoper eerst 36 maanden met elkaar hebben samengewerkt. De prijs waartegen de ene partij na minimaal die periode de fosfaatrechten kan kopen van de ander mag niet op voorhand vast staan, omdat anders de verkoop feitelijk bij aanvang al heeft plaatsgevonden. De formulering van de prijs bij overneming na (minimaal) 36 maanden is daarom een issue.&lt;/p&gt;&lt;p&gt;Ditzelfde issue speelt ook bij lease van fosfaatrechten. Lease mag geen verkapte koop op afbetaling zijn. De belastingdienst heeft bevestigd dat kan worden aangesloten bij het Leasebesluit.[21] Dat besluit houdt in dat sprake is van operational lease (met gespreide, jaarlijkse winstneming) als de lessor een restwaarderisico blijft lopen van ten minste 7,5% van de kostprijs (lees: waarde bij aanvang van de lease). Ook is aangegeven dat die restwaarde kan worden gebaseerd op lineaire afschrijving van de actuele marktwaarde van de fosfaatrechten tot 1 januari 2028, de door de minister van Landbouw geschatte einddatum van de fosfaatrechten.[22] &lt;/p&gt;&lt;p&gt;Er loopt nog discussie met de belastingdienst over de vraag hoe en in hoeverre het neerwaartse restwaarderisico van de lessor kan worden beperkt.&lt;/p&gt;&lt;p&gt;Wij verwijzen voor het overige naar de bijdrage van Verduijn in &lt;span class="italic"&gt;TvAR&lt;/span&gt; 2018, nr. 10.&lt;/p&gt;&lt;h4&gt;2.3. Beleid m.b.t. lopende afschrijving dierrechten&lt;/h4&gt;&lt;p&gt;In de hierboven al gememoreerde brief van de minister van Landbouw inzake de levensduur van de fosfaatrechten, heeft zij aangegeven dat ook &lt;span class="italic"&gt;varkens- en pluimveerechten&lt;/span&gt; naar verwachting op 31 december 2017 zullen eindigen. Deze rechten bestonden al langer. Daarom rees de vraag of ook lopende afschrijvingen moesten worden aangepast naar die (verder gelegen) nieuwe einddatum.&lt;/p&gt;&lt;p&gt;Op vragen van de VLB is door de belastingdienst in november 2018 geantwoord dat op 31 december 2017 lopende afschrijvingen op varkens- en pluimveerechten niet hoeven te worden aangepast, mits die afschrijvingen overeenkwamen met de landelijke landbouwnormen tot en met 2017.&lt;/p&gt;&lt;p&gt;Rechten die op of na 1 januari 2018 zijn gekocht, kunnen niet sneller worden afgeschreven dan tot 1 januari 2028.&lt;/p&gt;&lt;h4&gt;2.4. Overeenstemming over fiscale verwerking vergoedingen Tennet voor hoogspanningsmasten&lt;/h4&gt;&lt;p&gt;Net als met de Gasunie is LTO Nederland al enige tijd geleden met Tennet een vergoedingsregeling overeengekomen voor eigenaren van (landbouw) grond waarop een hoogspanningsmast wordt geplaatst.&lt;/p&gt;&lt;p&gt;De fiscale gevolgen en mogelijkheden van deze vergoedingen waren nog niet geheel duidelijk. Daarover heeft de VLB overleg gevoerd met de belastingdienst en dat heeft geleid tot overeenstemming.[23]&lt;/p&gt;&lt;p&gt;De meeste vergoedingen zijn aan te merken als inkomensschade en behoren als zodanig tot de normaal belaste winst.&lt;/p&gt;&lt;p&gt;De aandacht richtte zich meer op de vermogensschade-vergoedingen. &lt;/p&gt;&lt;p&gt;Van de afsluitvergoeding (samenhangend met het te vestigen opstalrecht) is vastgesteld dat dit feitelijk als boekwinst is aan te merken die in de verruimde herinvesteringsreserve kan worden ondergebracht. Aldus kan de belastingheffing over die vergoeding meestal worden uitgesteld.&lt;/p&gt;&lt;p&gt;De meest prangende vraag was of een deel van de vergoeding ook onder de landbouwvrijstelling kon worden gebracht als vergoeding voor waardedaling van de grond. Waardedaling van de grond waarop een hoogspanningsmast komt te staan, is vanuit marktgegevens moeilijk te bewijzen. Uitkomst van het overleg is dat er toch een waardedaling wordt aangenomen en wel het verschil tussen de normwaarde van de grond volgens de normen voor waardering van verpachte gronden in box 3 en een vaste veronderstelde (rest)waarde van € 1 per vierkante meter. Het meerdere van de vergoeding wordt geacht te liggen boven de waarde in het economisch verkeer bij agrarische bestemming (WEVAB) en vormt derhalve in beginsel belaste winst. Dit excedent kan echter ook worden ondergebracht in een (verruimde) herinvesteringsreserve.&lt;/p&gt;&lt;h3&gt;3. Jurisprudentie&lt;/h3&gt;&lt;p&gt;Hoge Raad 13 juli 2018: landbouwvrijstelling en voorwaardelijke nabetaling[24]&lt;/p&gt;&lt;p&gt;In de kroniek van 2016 is stilgestaan bij de kwestie van de voorwaardelijke nabetalingen uit overeenkomsten tot verkoop van landbouwgronden die zijn gesloten vóór 27 juni 2000, toen de landbouwvrijstelling in de inkomstenbelasting werd ingeperkt. Het gaat hierbij om verkoop van landbouwgrond aan -meestal- projectontwikkelaars die een andere, commerciële bestemming op de grond wensen te realiseren en waarbij is overeengekomen dat een aanvullende koopsom zal worden betaald als binnen een bepaalde periode na het sluiten van de koopovereenkomst de grond daadwerkelijk een andere bestemming krijgt.&lt;/p&gt;&lt;p&gt;Tot 27 juni 2000 konden ook dit soort bestemmingswijzigingswinsten onder de landbouwvrijstelling vallen, namelijk als ten tijde van de verkoop nog niet gezegd kon worden dat de grond waarschijnlijk binnenkort (door de Hoge Raad uitgelegd als: binnen zes jaar) buiten het kader van de uitoefening van een landbouwbedrijf zal worden aangewend.&lt;/p&gt;&lt;p&gt;Nu, zoveel jaren later, zal in de meeste gevallen wel duidelijk zijn geworden of de voorwaarde voor de nabetaling wordt vervuld of niet. In het geval de voorwaarde wél is vervuld, rijst de vraag of de nabetaling nog onder de ‘oude’ landbouwvrijstelling kan vallen, namelijk die welke gold ten tijde van het sluiten van de koopovereenkomst. In het geval de voorwaarde definitief niet is vervuld, rijst de vraag of ter zake van het teloor gaan van de vordering een verlies in aftrek kan worden gebracht.&lt;/p&gt;&lt;p&gt;Verschillende fiscale vragen komen hier samen. Mocht al bij het sluiten van de koopovereenkomst de winst ter zake van de nog voorwaardelijke nabetaling worden genomen? Zo ja, maakt het dan uiteindelijk uit of dit ook daadwerkelijk gedaan is of niet? Blijft de landbouwvrijstelling van toepassing op het waardeverloop van het voorwaardelijke recht op de nabetaling? En zo ja, is dat dan de oude of de nieuwe landbouwvrijstelling? Voorwaar geen makkelijk vraagstuk dus.&lt;/p&gt;&lt;p&gt;In het arrest van 17 juni 2016 oordeelt de Hoge Raad dat het niet met de door de wetgever beoogde onmiddellijke werking van de gewijzigde landbouwvrijstelling strookt om de oude vrijstelling nog toe te passen op een na die datum verantwoorde boekwinst[25]. Daarmee werd de belanghebbende in de betreffende zaak ‘gestraft’ voor zijn keuze om de winst ter zake van de voorwaardelijke nabetaling pas te verantwoorden bij het vervullen van de voorwaarde.&lt;/p&gt;&lt;p&gt;In het arrest van 13 juli 2018 had belanghebbende in 2000, direct bij het sluiten van de koopovereenkomst, de bate van de bedongen voorwaardelijke nabetaling verantwoord en ter zake daarvan een vordering op zijn balans opgenomen. Ter zake van de toepassing van de landbouwvrijstelling werd met de inspecteur van de belastingdienst een vaststellingsovereenkomst gesloten. In 2010 wordt duidelijker dat de voorwaarde voor het ontvangen van de nabetaling niet zal worden vervuld en waardeert belanghebbende de vordering af. Deze afwaardering trekt hij als verlies af van zijn winst. De inspecteur corrigeert deze aftrek en stelt dat de afwaardering van de vordering nog onder de oude landbouwvrijstelling valt.&lt;/p&gt;&lt;p&gt;De Hoge Raad bevestigt uiteindelijk het oordeel van het hof dat de vaststellingsovereenkomst aldus moet worden uitgelegd dat daarmee bedoeld is om de oude landbouwvrijstelling ook van toepassing te doen zijn op het verloop van de waarde van de vordering ter zake van de nabetaling. De Hoge Raad oordeelt dat die uitleg ook geen blijk geeft van een onjuiste rechtsopvatting en niet in strijd is met het arrest uit 2016.&lt;/p&gt;&lt;p&gt;Het arrest blinkt niet uit in duidelijkheid. Omdat het uiteindelijk draaide om de uitleg van een vaststellingsovereenkomst -een aan de feitenrechter voorbehouden kwestie- komen de relevante rechtsvragen niet voldoende uit de verf.&lt;/p&gt;&lt;p&gt;De annotators van de arresten in de BNB, &lt;span class="italic"&gt;Lubbers&lt;/span&gt; respectievelijk &lt;span class="italic"&gt;Essers&lt;/span&gt;, zijn zeer kritisch. Volgens Lubbers is het niet juist om belanghebbendes keuze van het winstnemingstijdstip bepalend te laten zijn voor het toepasselijke landbouwvrijstellingsregime. Ook de door de wetgever beoogde onmiddellijke werking van de wetswijziging is daarvoor volgens hem een onvoldoende rechtvaardiging. Essers hekelt de nevelen waarin de Hoge Raad zich lijkt te hullen in het arrest uit 2018 en stelt vraagtekens bij de consistentie van beide arresten. Kortom, geen bevredigende uitkomst van deze principezaken. &lt;/p&gt;&lt;p&gt;Er zijn nogal wat zaken aangehouden in afwachting van deze arresten. Het zal blijken of de belanghebbenden in die zaken zich er nu bij neerleggen.&lt;/p&gt;&lt;p&gt;Rechtbank Noord-Nederland 13 maart 2018: aftrek waardedaling grond bij omzetting van landbouwgrond in natuur[26]&lt;/p&gt;&lt;p&gt;De belanghebbenden in deze zaak hebben landbouwgrond omgezet in natuur (bos). In verband daarmee hebben zij een functiewijzigingssubsidie ontvangen ingevolge de Subsidieregeling Kwaliteitsimpuls Natuur en Landschap (SKNL). Deze subsidie compenseert de waardedaling.&lt;/p&gt;&lt;p&gt;In deze zaak was in geschil of de subsidie moet worden verrekend met de waardedaling van de grond. De rechtbank oordeelt dat dit niet het geval is, met name niet omdat de subsidie is vrijgesteld ingevolge art. 3.13, eerste lid, onderdeel g, van de Wet inkomstenbelasting 2001 (Wet IB 2001), in verbinding met art. 6, eerste lid, onderdeel g van het Uitvoeringsbesluit inkomstenbelasting 2001. De afwaardering moet dan op zichzelf worden beoordeeld en de rechtbank oordeelt dat afboeking naar de lagere bedrijfswaarde geoorloofd is én dat de aftrek daarvan niet onder de landbouwvrijstelling valt, omdat het hier geen verandering betreft van de waarde in het economisch verkeer van de grond bij agrarische bestemming (WEVAB).&lt;/p&gt;&lt;p&gt;Deze uitspraak doet sterk denken aan het arrest van de Hoge Raad van 17 oktober 2014.[27] In dat arrest onderstreepte de Hoge Raad dat van een aftrekbaar verlies in ieder geval alleen sprake kan zijn als de boekwaarde van de betreffende grond (vaak: de historische kostprijs van de grond) hoger is dan de waarde van de grond als natuurgrond. Bovendien had het hof in deze zaak benadrukt dat bij de vaststelling van de waarde als natuurgrond rekening moet worden gehouden met diverse subsidies waar ook een koper van de grond aanspraak op kan maken.&lt;/p&gt;&lt;p&gt;De belastingdienst heeft hoger beroep ingesteld tegen de uitspraak van Rechtbank Noord-Nederland. &lt;/p&gt;&lt;p&gt;Rechtbank Den Haag 14 maart 2018: winst met snoeisel van venijnbomen valt onder de bosbouwvrijstelling[28]&lt;/p&gt;&lt;p&gt;De bosbouwvrijstelling van art. 3.11 Wet IB behelst een vrijstelling van niet alleen de waardeveranderingen van het bos als zodanig, maar ook van resultaten van de exploitatie van het bosbedrijf. Door de schakelbepaling van art. 8, lid 1, van de Wet op de vennootschapsbelasting 1969 geldt de vrijstelling ook voor de vennootschapsbelasting. &lt;/p&gt;&lt;p&gt;Het begrip bos moet hier in ruime zin worden opgevat. Belangrijk is ook de instandhoudingseis: het bos moet in principe structureel in tact worden gelaten.&lt;/p&gt;&lt;p&gt;Belanghebbende verkoopt het snoeisel van takken van venijnbomen ten behoeve van de farmaceutische industrie. &lt;/p&gt;&lt;p&gt;De rechtbank stelt daarbij het volgende vast. De venijnboom is een conifeerachtige plant die ruim 12 meter hoog kan worden. Binnen de onderneming van eiseres zijn de venijnbomen (de planten) op percelen aangeplant en worden jonge twijgjes ieder jaar teruggesnoeid tot op het hout van het vorige jaar. Hierdoor worden de planten van eiseres niet hoger dan 80 tot 90 centimeter. &lt;/p&gt;&lt;p&gt;In zijn aangifte voert belanghebbende als inkomsten hieruit op voor 2012 een bedrag van € 974.295 en voor 2013 een bedrag € 1.306.390. Ter zake van die bedragen wordt toepassing van de bosbouwvrijstelling geclaimd.&lt;/p&gt;&lt;p&gt;De rechtbank oordeelt dat de bosbouwvrijstelling inderdaad van toepassing is. Het feit dat de bomen door het snoeien nooit hun maximale natuurlijke lengte bereiken doet er volgens de rechtbank niet aan af dat sprake is van ‘bos’. Voorts is volgens de rechtbank aan de instandhoudingseis voldaan, omdat de planten 30 tot 50 jaar gebruikt worden en bij uitval van planten er weer wordt aangeplant.&lt;/p&gt;&lt;p&gt;Ook in deze zaak is door de inspecteur hoger beroep ingesteld.&lt;/p&gt;&lt;p&gt;Rechtbank Gelderland 10 juli 2018: proefprocedures over het begrip ‘aanhorigheden’[29]&lt;/p&gt;&lt;p&gt;Art. 3.30a Wet IB regelt de afschrijvingsbeperking voor gebouwen: gebouwen kunnen slechts worden afgeschreven totdat de bodemwaarde is bereikt. Die bodemwaarde is voor gebouwen in eigen gebruik 50% van de WOZ-waarde. Voor verhuurde gebouwen én voor BV’s is de bodemwaarde 100% van de WOZ-waarde.&lt;/p&gt;&lt;p&gt;In het kader van de afschrijvingsbeperking is het derhalve van belang wat behoort tot het begrip gebouw. Zo behoren daar niet toe &lt;span class="italic"&gt;gebouwde eigendommen&lt;/span&gt; die niet als gebouw zijn aan te merken en ‘&lt;span class="italic"&gt;werktuigen’&lt;/span&gt;. Wel tot het gebouw behoren haar &lt;span class="italic"&gt;aanhorigheden&lt;/span&gt;.&lt;/p&gt;&lt;p&gt;Over deze afbakeningen is de VLB al lange tijd in overleg met de belastingdienst. Dat heeft al de zogenoemde ‘werktuigenlijst’ opgeleverd, op welke lijst per sector is aangegeven welke onderdelen als werktuig zijn aan te merken en welke onderdelen van een gebouw wel tot het gebouw behoren.&lt;/p&gt;&lt;p&gt;Er is echter een aantal onderdelen overgebleven waarover partijen van mening zijn blijven verschillen. Daarover worden op dit moment meerdere proefprocedures gevoerd.&lt;/p&gt;&lt;p&gt;Daarin gaat het om de vraag of de volgende zaken als aanhorigheid bij het gebouw (meestal de stal) zijn aan te merken: mestsilo, mestplaat, sleufsilo, kuilvoeropslag, waterbron en erfverharding. &lt;/p&gt;&lt;p&gt;Inmiddels heeft Rechtbank Gelderland de eerste uitspraken gedaan. De rechtbank acht de genoemde zaken wel aanhorig bij het gebouw, zodat de afschrijvingsbeperking wel op die zaken van toepassing is.[30]&lt;/p&gt;&lt;p&gt;Wordt vervolgd in hoger beroep.&lt;/p&gt;&lt;h3&gt;4. Slot&lt;/h3&gt;&lt;p&gt;De wijzigingen van tarieven en aftrekposten zullen ook invloed hebben op de fiscale keuzes van de agrarisch ondernemers. Naar verwachting zullen meer ondernemers gaan werken met de BV als rechtsvorm.&lt;/p&gt;&lt;p&gt;Verder vraagt met name de intrekking van de goedkeuring voor het tweede pachtersvoordeel actie op korte termijn: waar mogelijk moet vóór 1 juli 2019 het gepachte worden overgedragen aan de pachter/bedrijfsopvolger.&lt;/p&gt;</content><legacyfootnotes/><footnotes><footnote>1 Ellen Smit en André Verduijn zijn beiden als fiscalist verbonden aan Countus accountants + adviseurs.</footnote><footnote>2 Zie ook S.F.J.J. Schenk, ‘Belastingplan 2019: weinig nieuws voor boer en tuinder’, &lt;span class="italic"&gt;LTB&lt;/span&gt; 2018/46.</footnote><footnote>3 Besluit van 23 november 2018, nr. 2018-115091, &lt;span class="italic"&gt;Stcrt&lt;/span&gt;. 2018, 68647.</footnote><footnote>4 Besluit van 13&amp;nbsp;oktober 2010 nr.&amp;nbsp;DGB2010/1981M, besluit van 15&amp;nbsp;december 2000, nr.&amp;nbsp;CPP2000/2172M en het besluit van 28&amp;nbsp;januari 2011, nr. LKB2011/25.</footnote><footnote>5 Onderdeel 2.2. van het besluit van 13&amp;nbsp;oktober 2010 nr.&amp;nbsp;DGB2010/1981M.</footnote><footnote>6 Onderdeel 2 van het besluit van 23 november 2018, nr. 2018-115091.</footnote><footnote>7 HR 21 september 2012, nr. 11/03528, ECLI:NL:HR:2012:BW3355.</footnote><footnote>8 Onderdeel 2.3 van het Besluit van 13&amp;nbsp;oktober 2010 nr.&amp;nbsp;DGB2010/1981M.</footnote><footnote>9 HR 17 maart 1965, nr. 15 349, &lt;span class="italic"&gt;BNB &lt;/span&gt;1965/160, ECLI:NL:HR:1965:AX7177, verbod van ‘plussen en minnen’.</footnote><footnote>10 Onderdeel 2 van het besluit van 23 november 2018.</footnote><footnote>11 Onderdeel 2.3 van het besluit van 13&amp;nbsp;oktober 2010 nr.&amp;nbsp;DGB2010/1981M.</footnote><footnote>12 Hof Amsterdam 28 januari 2009, nr. 07/00201, &lt;span class="italic"&gt;V-N &lt;/span&gt;2009/27.18.</footnote><footnote>13 Onder andere uit de arresten van de Hoge Raad van 13 februari 2004, nr. C02/223 en van 20 maart 2009, nrs. 43 393 en 43 394 blijkt ‘&lt;span class="italic"&gt;dat (...) de rechtsbetrekkingen tussen deelgenoten in een gemeenschap worden beheerst door de maatstaven van redelijkheid en billijkheid, die in het algemeen in de weg staan aan een waardering die voortzetting van een (nog juist lonend) bedrijf onmogelijk maakt (...). Hieruit vloeit voort dat in het algemeen sprake zal zijn van nakoming van een verplichting - en niet van de bedoeling tot bevoordeling die is vereist voor het aannemen van een schenking - voor zover waardering op een lagere waarde dan de economische waarde noodzakelijk is om voortgezette bedrijfsuitoefening te verzekeren&lt;/span&gt;.’</footnote><footnote>14 Onderdeel 3 van het besluit van 23 november 2018, nr. 2018-115091.</footnote><footnote>15 Zie bijvoorbeeld &lt;span class="italic"&gt;mr. dr. M.L.M. van Kempen&lt;/span&gt;, ‘Cursus Belastingrecht, Gebruikersvoordelen, onderdeel IB.3.2.13.C.g2.I’ en &lt;span class="italic"&gt;P.H.F. Remie&lt;/span&gt;, ‘Over pachters- en andere voordelen’, ?&lt;span class="italic"&gt;WFR&lt;/span&gt; 1997, p. 1774-1781.</footnote><footnote>16 Onderdeel 6 van het besluit van 13&amp;nbsp;oktober 2010 nr.&amp;nbsp;DGB2010/1981M.</footnote><footnote>17 Onderdeel 6 van het besluit van 23 november 2018, nr. 2018-115091.</footnote><footnote>18 Besluit van 28&amp;nbsp;januari 2011, nr. LKB2011/25.</footnote><footnote>19 Onderdeel 9 van het besluit van 23 november 2018, nr. 2018-115091.</footnote><footnote>20 De vragen en antwoorden zijn onder meer te vinden op www.vlb.nl en zie ook Schouten, ‘Inkomstenbelastingaspecten van de invoering van het fosfaatrechtenstelsel’, &lt;span class="italic"&gt;LTB&lt;/span&gt; 2018/11 en A.W. de Beer, ‘Fosfaat en fiscus’, &lt;span class="italic"&gt;LTB&lt;/span&gt; 2018/30.</footnote><footnote>21 Besluit leaseregeling, 15 november 1999/Nr. AFZ 99/3262M.</footnote><footnote>22 Brief van de Minister van Landbouw Natuur en Voedselkwaliteit van 20 december 2017, Tweede Kamer, vergaderjaar 2017-2018, 33 037, nr. 248.</footnote><footnote>23 Zie www.vlb.nl.</footnote><footnote>24 HR 13 juli 2018, nr. 16/02987, ECLI:NL:HR:2018:1201, BNB 2018/176.</footnote><footnote>25 HR 17 juni 2016, nr. 15/02054, ECLI:NL:HR:2016:1204, BNB 2016/180.</footnote><footnote>26 Rechtbank Noord-Nederland 13 maart 2018, ECLI:NL:RBNNE:2018:864.</footnote><footnote>27 HR 17 oktober 2014, nr. 13/00765, ECLI:NL:HR:2014:2977, BNB 2015/23.</footnote><footnote>28 Rechtbank Den Haag 14 maart 2018, nrs. 17_7386 en 17_7387, ECLI:NL:RBDHA:2018:3145.</footnote><footnote>29 Rechtbank Gelderland 10 juli 2018, nrs. AWB - 18 _ 412 en AWB - 18 _ 1551, ECLI:NL:RBGEL:2018:3007 en ECLI:NL:RBGEL:2018:3515.</footnote><footnote>30 Zie ook P.H.M. Ceelen, ‘Afschrijven op bedrijfsgebouwen in de agrarische sector’, &lt;span class="italic"&gt;LTB&lt;/span&gt; 2018/7.</footnote></footnotes><auteurs>mr. E. Smit RB en mr. A. Verduijn RB</auteurs><published>2019-02-04 15:03:59</published><modified>2019-02-04 15:46:53</modified><editiondate>2019-02-04</editiondate><htmlpath>https://denhollander.info/artikel/15351</htmlpath></article>
</articles></edition>
<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2010</searchword><id>8714</id><udhid>UDH:TvAR/8714</udhid><titel>Verhoef/Swellengrebel (TvAR 2010/5589)</titel><searchwords><searchword>TvAR 9/2010</searchword><searchword>TvAR 2010/5589</searchword><searchword>UDH:TvAR/8714</searchword></searchwords><attachments><attachment><name>TvAR2010_09_07_5589.pdf</name><extention>pdf</extention><url>https://denhollander.info/download/7751/ci</url></attachment></attachments><inleiding>[Burgerlijk Wetboek, art 7:348, Uitvoeringswet grondka­mers, art. 36, 37]&#13;
Verzoek van pachter aan grondkamer om machtiging tot het aanbrengen van veranderingen ingevolge art. 7:348 lid 2 BW. Bevestigende beantwoording van de vraag of beroep­schrift van pachter aan de daaraan in art. 37 lid 2 Uitvoe­ringswet grondkamers gestelde eisen voldoet. Pachter om andere reden niet-ontvankelijk in zijn beroep: er is geen sprake van een verandering van de bestemming, inrichting of gedaante als bedoeld in art. 7:248 lid 2 BW, maar van onderhoudswerkzaamheden. Beoordeling van geschillen met betrekking tot het onderhoud van het gepachte is bij uitslui­ting voorbehouden aan de bevoegde pachtrechter.&#13;
</inleiding><content>Het geding in eerste aanleg&#13;
De grondkamer Oost heeft bij beschikking van 28 januari 2010, waarvan afschrift aan partijen is verzonden op 16 fe­bruari 2010, pachter niet-ontvankelijk verklaard in diens op 27 juli 2009 bij haar ingekomen verzoek om hem ingevol­ge artikel 7:348, lid 2 BW machtiging te verlenen voor het aanbrengen van een aantal concreet aangegeven “verande­ringen aan het gedaante en de inrichting” van de gebouwen behorende tot de door hem van verpachters gepachte hoeve, kadastraal bekend gemeente Barneveld, sectie G, nrs. 2965 ged., 304 ged., 1254 ged., 1660 ged., 300, 301, 302, 303 en 1282, totaal groot 7.99.35 ha. Voormelde beschikking is in fotokopie aan deze beschikking gehecht. Daarnaar wordt &#13;
AR2010_09.indb 342 7-9-2010 14:05:41 5589 Tijdschrift voor Agrarisch RechtNr. 9 september 2010 343 Rechtspraak &#13;
verwezen voor de procesgang in eerste aanleg en de aan de beschikking ten grondslag gelegde motivering.&#13;
Het geding in hoger beroep&#13;
Pachter is bij een op 15 maart 2010 per faxbericht en op 16 maart 2010 per post ter griffie ingekomen beroepschrift in beroep gekomen van voormelde beschikking, met verzoek zijn beroep gegrond te verklaren en, doende wat de grond­kamer had moeten doen, een inhoudelijke beslissing te ne­men op zijn verzoek. Verpachters hebben hiertegen verweer gevoerd bij een op 29 april 2010 ter griffie ingekomen ver­weerschrift, met verzoek pachter niet-ontvankelijk te verkla­ren in het door hem ingestelde beroep, althans de door hem bestreden beschikking te bevestigen.&#13;
De grieven&#13;
Pachter heeft aangevoerd dat de aanpassingen van het ge­pachte zoals genoemd in zijn verzoekschrift veranderingen zijn waarvoor machtiging kan worden verleend ingevolge artikel 7:348, lid 2 BW; dat het enkele feit dat de werkzaam­heden waarvoor machtiging wordt gevraagd tevens als on­derhoud van het gepachte zijn aan te merken niet met zich brengt dat niet tevens van een verandering in de zin van ar­tikel 7:348, lid 2 BW gesproken kan worden; dat de grond­kamer er voorts aan voorbij is gegaan dat niet alle door hem genoemde werkzaamheden het plegen van onderhoud betreft doch dat deze ook gedeeltelijk betrekking hebben op het vervangen van bepaalde onderdelen van de tot de onderhavi­ge hoeve behorende gebouwen.&#13;
Beoordeling van het geschil in hoger beroep&#13;
met betrekking tot de ontvankelijkheid van het beroep&#13;
1. Artikel 37, lid 2 Uitvoeringswet grondkamers bepaalt dat het beroepschrift de bezwaren tegen de beschikking, waar­tegen beroep, moet bevatten. In hun verweerschrift hebben verpachters aangevoerd dat de inhoud van het beroepschrift van pachter inhoudelijk en in diverse passages woordelijk gelijk is aan diens bij de grondkamer ingediende verzoek­schrift en dat -dientengevolge- in zijn beroepschrift de be­zwaren tegen de beschikking, waarvan beroep, ontbreken en dat pachter derhalve niet-ontvankelijk moet worden ver­klaard in zijn beroep. Dienaangaande overweegt de Centrale Grondkamer het navolgende.&#13;
2. Pachter heeft in zijn beroepschrift met zoveel woorden vermeld dat hij zich niet met de beslissing van de grond­kamer kan verenigen en hiertegen hoger beroep aantekent, zulks met vermelding dat hij zijn in zijn verzoekschrift aan de grondkamer ingenomen standpunt in hoger beroep hand­haaft. Vervolgens heeft pachter dit standpunt in zijn beroep­schrift nader onderbouwd, zulks mede met verwijzing naar de inhoud van zijn inleidend verzoekschrift. De enkele om­standigheid dat dientengevolge de inhoud en bewoordingen van het beroepschrift van pachter en diens inleidend ver­zoek (enige) gelijkenis vertonen brengt naar het oordeel van de Centrale Grondkamer nog niet met zich dat bedoelde be­roepschrift niet voldoet aan voormelde wettelijke bepaling.&#13;
3. Mede gelet op het hiervoor overwogene is de Centra­le Grondkamer van oordeel dat het beroepschrift van pach­ter voldoet aan de daaraan in artikel 37, lid 2 Uitvoerings­wet grondkamers gestelde eisen. Nu dit beroepschrift binnen de in artikel 36, lid 1 Uitvoeringswet grondkamers bepaal­de termijn bij de Centrale Grondkamer is ingediend en ook overigens voldoet aan de daaraan gestelde wettelijke vereis­ten moet pachter ontvankelijk worden verklaard in zijn be­roep.&#13;
met betrekking tot de grieven&#13;
4. Pachter heeft in zijn inleidend verzoek aan de grondkamer verzocht “hem ingevolge artikel 7:348, lid 2 BW machtiging te verlenen voor het aanbrengen van de volgende verande­ringen aan het gedaante en de inrichting van de gepachte hoeve en bedrijfsgebouwen:&#13;
- het vervangen van rieten dak van de hoeve en (eventueel) draagbalken en panlatten die niet meer in goede staat zijn;&#13;
- het repareren van het dak van de kapschuur;&#13;
- het repareren en zo nodig vervangen van de schoorstenen en rookafvoeren van de hoeve;&#13;
- het repareren van de kelderwanden en de keldervloer in de hoeve (impregneren);&#13;
- het repareren van de mestkelders en de putdeksels achter de bedrijfsgebouwen;&#13;
- het herstellen van het stucwerk van de ommuring van de mestplaat;&#13;
- het vervangen van de stalramen en enkele staldeuren;&#13;
- het repareren van de dakkapel van de hoeve;&#13;
- het repareren en zo nodig vervangen van de kozijnen van de hoeve;&#13;
- het vervangen van het raam in de keuken van de hoeve, in ieder geval zodanig dat er een deugdelijke waterkering komt;&#13;
- het vervangen van het raam in de woonkamer van de hoe­ve;&#13;
- reparatie van de voergoot op de deel;&#13;
- schilderen van de hoeve, zowel van binnen als van buiten, vanwege vernieling door lekkage;&#13;
- het aanbrengen van carbolineum aan kapschuur en de schuur naast de kapschuur;&#13;
- het herstellen van de zolder van schuur naast de kap­schuur;”&#13;
5. Artikel 7:348, lid 1 BW bepaalt dat de pachter niet be­voegd is de bestemming, inrichting of gedaante van het ge­pachte geheel of gedeeltelijk te veranderen dan na schrif­telijke toestemming van de verpachter, tenzij het gaat om veranderingen en toevoegingen die bij het einde van de pacht zonder noemenswaardige kosten kunnen worden on­gedaan gemaakt en verwijderd. Indien de verpachter de toe­stemming niet verleent, kan de pachter ingevolge lid 2 van genoemd artikel aan de grondkamer machtiging vragen tot het aanbrengen van de veranderingen. Een en ander in on­derlinge samenhang beziend, komt de Centrale Grondkamer tot de slotsom dat de grondkamer, en in beroep de Centrale Grondkamer, enkel een machtiging als vorenbedoeld kunnen verlenen indien het daartoe strekkende verzoek van de pach­ter betrekking heeft op het geheel of gedeeltelijk veranderen van de bestemming, inrichting of gedaante van het gepach­te. Het ligt in dit verband in de rede om er van uit te gaan dat de bestemming van het gepachte ziet op het door partij­en overeengekomen gebruik van het gepachte, terwijl met de inrichting of gedaante van het gepachte wordt gedoeld op de feitelijke gesteldheid van het gepachte.&#13;
6. Mede gelet op het de stukken, waaronder die in eerste aanleg, is de Centrale Grondkamer van oordeel dat de door pachter genoemde werkzaamheden het uitvoeren van on­derhoudswerkzaamheden aan de tot het pachtobject beho­rende gebouwen betreffen, over de aard, omvang en nood­zaak waarvan partijen kennelijk van mening verschillen. &#13;
Voor zover pachter betoogt dat niet alle werkzaamheden tot onderhoud strekken maar gedeeltelijk tot vervanging van onderdelen van de gebouwen die tot de onderhavige hoe­ve behoren, kan hem dit niet baten, nu hij heeft nagelaten te concretiseren welke van de door hem gewenste werkzaam­heden niet tot onderhoud maar tot vervanging als vorenbe­doeld strekken.&#13;
7. De Centrale Grondkamer is van oordeel dat de uitvoe­ring van voornoemde onderhoudswerkzaamheden niet (te­vens) kan worden aangemerkt als een gehele of gedeeltelijke verandering van de bestemming, inrichting of gedaante van het gepachte als vorenbedoeld. De grondkamer heeft derhal­ve terecht pachter in zijn inleidend verzoek niet-ontvanke­lijk verklaard.&#13;
8. Voor zoveel nodig overweegt de Centrale Grondkamer nog dat de beoordeling van eventuele geschillen met betrek­king tot het onderhoud van het gepachte een rechtsvraag be­treft, waarvan de beantwoording bij uitsluiting is voorbe­houden aan de bevoegde pachtrechter.&#13;
Slotsom&#13;
De beschikking, waarvan beroep, moet worden bevestigd.&#13;
Beslissing&#13;
De Centrale Grondkamer, beschikkende in hoger beroep:&#13;
Bevestigt de beschikking, waarvan beroep.&#13;
</content><legacyfootnotes/><footnotes><footnote/></footnotes><auteurs>mrs. Valk, Van der Beek en Willemse en de deskundi­ge leden baron Van Verschuer en ir. Duenk</auteurs><published>2010-09-01 00:00:00</published><modified>2010-09-01 00:00:00</modified><editiondate>2010-09-01</editiondate><htmlpath>https://denhollander.info/artikel/8714</htmlpath></article>
</articles></edition>
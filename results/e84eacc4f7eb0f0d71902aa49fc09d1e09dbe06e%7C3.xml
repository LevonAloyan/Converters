<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2002</searchword><id>4629</id><udhid>UDH:TvAR/4629</udhid><titel>Bohemen en Kuyt / Van Vliet (TvAR 2002/5093)</titel><searchwords><searchword>TvAR 2/2002</searchword><searchword>TvAR 2002/5093</searchword><searchword>UDH:TvAR/4629</searchword></searchwords><attachments><attachment><name>2002_nr 2_Rechtspraak_5093.pdf</name><extention>pdf</extention><url>https://denhollander.info/download/4574/ci</url></attachment></attachments><inleiding>[Pachtwet art. 11, 58]&#13;
&#13;
Niet in geschil dat rechtsvoorganger het&#13;
object heeft gepacht en evenmin dat deze&#13;
zijn bedrijf later aan eiser heeft overgedragen,&#13;
maar dat – en zulks geldt evenzeer voor de&#13;
eventuele omstandigheid dat eiser het&#13;
object op een gegeven moment is gaan&#13;
gebruiken – betekent zonder meer nog niet&#13;
dat eiser pachter is geworden, want daarvoor&#13;
is een pachtwijzigingsovereenkomst&#13;
nodig. De wederpartij heeft gemotiveerd&#13;
ontkend dat zulk een overeenkomst is&#13;
gesloten. Geen feiten of omstandigheden&#13;
aangevoerd op grond waarvan de conclusie&#13;
kan worden getrokken dat een pachtwijzigingsovereenkomst&#13;
tot stand is&#13;
gekomen. Geen plaats voor bewijsopdracht.&#13;
Afwijzen.&#13;
Ten overvloede: Artikel 58 oud Pachtwet van&#13;
toepassing ten tijde van de totstandkoming&#13;
van de pachtovereenkomst. Deze betreft een&#13;
perceel tuinland groter dan de in het besluit&#13;
van de grondkamer van 15 februari 1961&#13;
genoemde oppervlakte van 10 are: de in lid&#13;
1 van genoemd wetsartikel genoemde wetsbepalingen&#13;
zijn niet buiten toepassing&#13;
gesteld.&#13;
De vraag of het naar aanleiding van de&#13;
wijziging van artikel 58 Pachtwet door de&#13;
grondkamer genomen besluit van 3 november&#13;
1995 onmiddellijke werking heeft&#13;
behoeft geen beantwoording, want dat&#13;
besluit heeft voor de onderhavige pachtovereenkomst&#13;
geen effect.</inleiding><content>ARREST IN DE ZAAK VAN:&#13;
de vennootschap onder firma Bohemen en&#13;
Kuyt, h.o.d.n. “Kwekerij de Oude Zaak”,&#13;
gevestigd en kantoorhoudende te Noordwijk,&#13;
appellante,&#13;
procureur: mr P.J.G. Goosen,&#13;
tegen:&#13;
Petronella Cornelia Maria Assunta van Vliet,&#13;
wonende te IJsselstein,&#13;
geïntimeerde,&#13;
procureur: mr P.C. Plochg.&#13;
1 Het geding in eerste aanleg&#13;
De pachtkamer van het kantongerecht te Leiden&#13;
heeft op 12 november 1998 tussen partijen&#13;
een vonnis gewezen, dat in fotokopie aan dit&#13;
arrest is gehecht en naar de inhoud waarvan&#13;
wordt verwezen.&#13;
2 Het geding in hoger beroep&#13;
2.1 Appellante – hierna ook te noemen: Bohemen&#13;
en Kuyt – is bij exploot van 11 december&#13;
1998, met gelijktijdige dagvaarding van geïntimeerde&#13;
– hierna ook te noemen: Van Vliet –&#13;
voor dit hof, in hoger beroep gekomen van&#13;
genoemd vonnis.&#13;
2.2 Bij memorie van grieven zijn na te melden&#13;
grieven aangevoerd, met conclusie dat het hof&#13;
het vonnis, waarvan beroep, voorzover in conventie&#13;
gewezen zal vernietigen en, opnieuw&#13;
rechtdoende, alsnog schriftelijk zal vastleggen&#13;
de tussen Bohemen en Kuyt als pachtster en&#13;
Van Vliet als verpachtster bestaande pachtovereenkomst&#13;
met betrekking tot het perceel&#13;
grond en opstal, kadastraal bekend gemeente&#13;
Voorhout, sectie A, nummer 3357, groot 0.20.45&#13;
ha, met de bedingen en bepalingen volgens de&#13;
wet, zulks met veroordeling van Van Vliet in&#13;
de proceskosten van beide instanties.&#13;
2.3 Bij memorie van antwoord is verweer&#13;
gevoerd met conclusie dat het hof Bohemen&#13;
en Kuyt niet-ontvankelijk in haar vordering&#13;
zal verklaren, althans haar deze zal ontzeggen,&#13;
met veroordeling van Bohemen en Kuyt in de&#13;
kosten van het geding in hoger beroep.&#13;
2.4 Partijen hebben vervolgens nog een akte&#13;
respectievelijk een antwoordakte gewisseld,&#13;
waarna zij de stukken aan het hof hebben&#13;
overgelegd ter fine van arrest.&#13;
3 De grieven&#13;
De grieven luiden:&#13;
I. Ten onrechte heeft (lees:) de pachtkamer&#13;
van het kantongerecht overwogen dat de heer&#13;
Van Bohemen op de grond een schuur heeft&#13;
geplaatst van ca. 40m2.&#13;
II. Ten onrechte heeft (lees:) de pachtkamer&#13;
van het kantongerecht overwogen dat het&#13;
materiële verweer van Van Vliet slaagt en dat&#13;
de pachter van het onderhavige stuk grond&#13;
thans niet meer de mogelijkheid heeft schriftelijke&#13;
vastlegging van de pachtovereenkomst&#13;
te vorderen.&#13;
III. Ten onrechte heeft de pachtkamer van het&#13;
kantongerecht overwogen dat voor de onderhavige&#13;
rond ook onder de oude wet niet het&#13;
bepaalde van art. 11 gold.&#13;
IV. Ten onrechte heeft de pachtkamer van het&#13;
kantongerecht overwogen dat het besluit van de&#13;
grondkamer voor Zuid Holland van 3 november&#13;
1995 onmiddellijke werking heeft zodat&#13;
het in ieder geval vanaf de inwerkingtreding&#13;
ervan ook voor oude, mondelinge pachtovereenkomsten&#13;
voor landbouwgronden van minder&#13;
(lees:) dan 50 are als de onderhavige niet&#13;
langer mogelijk is schriftelijke vastlegging te&#13;
vorderen.&#13;
V. Ten onrechte heeft de pachtkamer van het&#13;
kantongerecht de vordering van de vennootschap&#13;
afgewezen en haar veroordeeld in de&#13;
proceskosten.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– Johennes Jacobus Thomas van Bohemen,&#13;
wonende te Noordwijk, en Willem Kuyt,&#13;
wonende te Katwijk, exploiteren samen de&#13;
vennootschap onder firma Bohemen en Kuyt&#13;
(appellante), daarbij handelend onder de naam&#13;
“Kwekerij De Oude Zaak”;&#13;
– wijlen N.J. van Bohemen, de vader van&#13;
J.J.Th. van Bohemen voornoemd, kreeg in&#13;
1973 voor de tuinbouwkundige exploitatie&#13;
daarvan van Van Vliet in gebruik het perceel&#13;
grond kadastraal bekend gemeente Voorhout,&#13;
sectie A, nummer 3357, groot 0.20.45 ha;&#13;
– betrokkene is genoemd object gaan gebruiken&#13;
in het kader van de exploitatie van zijn&#13;
toenmalige, in 1934 opgerichte, eenmanszaak&#13;
“Kwekerij De Oude Zaak”;&#13;
– deze onderneming is per 1 januari 1981 overgenomen&#13;
of voortgezet door de hiervoor&#13;
genoemde vennootschap onder firma (appellante);&#13;
– als tegenprestatie voor het gebruik van de&#13;
grond in geschil gold een geldbedrag van laatstelijk&#13;
ƒ 600,– per jaar;&#13;
– N.J. van Bohemen is in 1989 overleden.&#13;
5 Beoordeling van het geschil in&#13;
hoger beroep&#13;
5.1 Van Vliet voert aan dat Bohemen en Kuyt&#13;
niet in haar vordering kan worden ontvangen&#13;
omdat, zo al sprake is van een voor schriftelijke&#13;
vastlegging vatbare pachtovereenkomst, deze&#13;
dan bestaat met alleen J.J.Th. van Bohemen en&#13;
niet met appellante.&#13;
Het hof kan Van Vliet echter niet volgen in&#13;
deze redenering; ook indien juist zou zijn dat&#13;
slechts J.J.Th van Bohemen pachter is, dan&#13;
moet dat wel leiden tot afwijzing van de vordering&#13;
zoals deze is ingesteld, maar blijft onverlet&#13;
dat die vordering strekt tot schriftelijke&#13;
vastlegging van een pachtovereenkomst met&#13;
de beide vennoten als pachters en dat appellante&#13;
mitsdien in die voor de pachtrechter&#13;
aanhangig gemaakte vordering ontvankelijk is.&#13;
5.2 Bij inleidende dagvaarding heeft Bohemen&#13;
en Kuyt aangevoerd dat J.J.Th. van Bohemen&#13;
met medeweten en toestemming van de eigenaar&#13;
van het perceel grond de plaats als pachter&#13;
van de grond van zijn vader heeft ingenomen,&#13;
alsmede dat J.J.Th. van Bohemen met&#13;
medeweten en toestemming van de eigenaar&#13;
het gebruik van de grond heeft ingebracht in&#13;
de vennootschap.&#13;
Bij conclusie van repliek in conventie heeft zij&#13;
zulks in zoverre gewijzigd dat J.J.Th. van&#13;
Bohemen nimmer de plaats van zijn vader als&#13;
pachter heeft ingenomen, maar dat de pachtovereenkomst&#13;
aan de zijde van pachter in 1981&#13;
rechtstreeks op appellante is overgegaan.&#13;
5.3 Appellante vorderde en vordert vervolgens&#13;
de schriftelijke vastlegging van een mondelinge&#13;
pachtovereenkomst tussen Van Vliet als&#13;
verpachtster en de beide vennoten van appellante&#13;
als pachters.&#13;
5.4 Niet in geschil is dat wijlen N.J. van Bohemen&#13;
in 1973 (kennelijk met ingang van 25 juli&#13;
1973) het object in geschil heeft gepacht van de&#13;
rechtsvoorganger van Van Vliet. Evenmin is&#13;
tussen partijen in discussie dat Van Bohemen&#13;
voornoemd met ingang van 1 januari 1981&#13;
zijn bedrijf aan appellante heeft overgedragen&#13;
en hetzelfde geldt voor de omstandigheid dat&#13;
appellante sindsdien het object in geschil voor&#13;
landbouwkundige doeleinden in gebruik heeft.&#13;
Dit betekent echter zonder meer nog niet dat&#13;
J.J.Th. van Bohemen dan wel de vennoten&#13;
Bohemen en Kuyt als pachter(s) zijn gaan&#13;
optreden. Daartoe is immers nodig dat Van&#13;
Vliet of haar rechtsvoorganger op enig moment&#13;
dit al dan niet stilzwijgend met betrokkene(n)&#13;
zijn overeengekomen, zulks bij wege van een&#13;
pachtwijzigingsovereenkomst; uit het door&#13;
appellante aangevoerde volgt immers niet dat&#13;
zij bedoelt te betogen dat op een gegeven&#13;
moment een geheel nieuwe pachtovereenkomst&#13;
is gesloten.&#13;
5.5 Appellante voert geen feiten of omstandigheden&#13;
aan op grond waarvan de conclusie&#13;
kan worden getrokken dat op enig moment&#13;
sprake is geweest van een afspraak tussen (de&#13;
rechtsvoorgangers van) partijen dat met&#13;
ingang van een bepaalde datum – te weten:&#13;
1 januari 1981 – de beide vennoten van appellante&#13;
wijlen N.L. van Bohemen zijn opgevolgd&#13;
als pachters van de grond in geschil. De&#13;
enkele omstandigheid dat appellante die grond&#13;
sinds genoemde datum al in gebruik heeft en&#13;
dat dit bij (de rechtsvoorganger van) Van Vliet&#13;
bekend was, is daartoe immers onvoldoende;&#13;
hetzelfde geldt voor de – eventuele – feiten&#13;
dat de pachtprijs al die tijd voor rekening van&#13;
appellante is gekomen alsmede dat de contacten&#13;
van de zijde van appellante met (de rechtsvoorganger&#13;
van) Van Vliet zowel door de ene&#13;
als door de andere vennoot werden waargenomen.&#13;
5.6 Van Vliet heeft de totstandkoming van een&#13;
pachtwijzigingsovereenkomst als door Bohemen&#13;
en Kuyt gesteld gemotiveerd ontkend en&#13;
laatstgenoemde draagt mitsdien de bewijslast&#13;
van haar stellingen. Nu zij evenwel, zoals reeds&#13;
overwogen, geen feiten of omstandigheden&#13;
aanvoert die, indien juist bevonden, de conclusie&#13;
kunnen dragen dat een pachtwijzigingsovereenkomst&#13;
als gesteld is gesloten, is voor&#13;
een bewijsopdracht ter zake geen plaats en&#13;
moet haar vordering reeds aanstonds worden&#13;
afgewezen.&#13;
5.7 De eventuele gegrondheid van grief I kan&#13;
in het midden blijven. De eventuele gegrondheid&#13;
van de grieven II tot en met IV kan niet&#13;
leiden tot toewijzing van de vordering. Grief&#13;
V is ongegrond.&#13;
5.8 Het hof overweegt ten overvloede nog het&#13;
volgende.&#13;
5.9 Gezien – vide het hiervoor sub 5.4 overwogene&#13;
– het tijdstip van de totstandkoming&#13;
van de destijds met wijlen N.J. van Bohemen&#13;
gesloten pachtovereenkomst, is hierop op grond&#13;
van artikel II van de Wet van 12 oktober 1995,&#13;
Stb. 504, van toepassing artikel 58 van de&#13;
Pachtwet zoals dat toen luidde. Dit brengt, nu&#13;
het gaat om een perceel tuinland dat groter is&#13;
dan de in het besluit van de grondkamer voor&#13;
Zuid-Holland van 15 februari 1961 genoemde&#13;
oppervlakte van 10 are, mee dat de in lid 1&#13;
van vorengenoemd artikel 58 der Pachtwet&#13;
genoemde wetsbepalingen (waaronder artikel 11&#13;
van de Pachtwet) niet buiten toepassing zijn&#13;
gesteld. Afwijzing van de vordering van Bohemen&#13;
en Kuyt omdat deze betrekking heeft op&#13;
een beneden de gestelde oppervlaktegrens&#13;
blijvend perceel, is dus niet aan de orde.&#13;
5.10 Grief II treft mitsdien in zoverre doel;&#13;
grief III is gegrond. Een en ander baat Bohemen&#13;
en Kuyt echter niet, nu haar vordering&#13;
reeds op de hierboven aangegeven gronden&#13;
moet worden afgewezen.&#13;
5.11 Ten aanzien van grief IV overweegt het&#13;
hof eveneens ten overvloede nog als volgt.&#13;
5.12 De vraag of het naar aanleiding van de&#13;
wijziging van artikel 58, lid 1, Pachtwet door&#13;
de grondkamer voor Zuid-Holland genomen&#13;
besluit van 3 november 1995 – waarbij in&#13;
plaats van voormelde grens van 10 are een&#13;
grens van 50 are werd bepaald – onmiddellijke&#13;
werking heeft, behoeft in het onderhavige&#13;
geval geen beantwoording. Immers, de beslissing&#13;
op het aan de orde zijnde punt dient&#13;
rechtstreeks op de hiervoor reeds genoemde&#13;
overgangsbepaling gebaseerd te worden. De&#13;
pachtovereenkomst in geschil is gesloten onder&#13;
de werking van het oude artikel 58 Pachtwet&#13;
juncto het besluit van de grondkamer voor&#13;
Zuid-Holland van 15 februari 1961, dat de&#13;
grens stelde op 10 are en daarin is, gezien&#13;
bedoelde overgangsbepaling, bij de wetswijziging&#13;
per 31 oktober 1995 geen verandering&#13;
gekomen; het besluit van de grondkamer voor&#13;
Zuid-Holland van 3 november 1995 heeft&#13;
voor de onderhavige pachtovereenkomst dus&#13;
geen effect.&#13;
6 Slotsom&#13;
Het vonnis, waarvan beroep, moet, voorzover&#13;
dit aan het oordeel van het hof is onderworpen,&#13;
met wijziging van de gronden als vorenoverwogen&#13;
worden bekrachtigd en Bohemen&#13;
en Kuyt moet als de ook in hoger beroep in&#13;
het ongelijk gestelde partij worden veroordeeld&#13;
in de kosten van dat beroep.&#13;
7 Beslissing&#13;
Het hof, rechtdoende in hoger beroep:&#13;
bekrachtigt het door de pachtovereenkomst&#13;
te leiden tussen partijen gewezen vonnis van&#13;
12 november 1998, voorzover in conventie&#13;
gewezen, met wijziging van de gronden als&#13;
hiervoor overwogen;&#13;
veroordeelt Bohemen en Kuyt in de in hoger&#13;
beroep tussen partijen gevallen proceskosten,&#13;
aan de zijde van Van Vliet tot heden begroot&#13;
op ƒ 475,– voor verschotten en ƒ 2.550,– voor&#13;
salaris van de procureur.</content><legacyfootnotes/><footnotes><footnote/></footnotes><auteurs/><published>2002-02-01 00:00:00</published><modified>2000-01-18 00:00:00</modified><editiondate>2002-02-01</editiondate><htmlpath>https://denhollander.info/artikel/4629</htmlpath></article>
</articles></edition>
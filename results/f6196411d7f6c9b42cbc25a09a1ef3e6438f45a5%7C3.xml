<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2012</searchword><id>10073</id><udhid>UDH:TvAR/10073</udhid><titel>Rechtspraak 5702. Helmond (TvAR 2012/5702)</titel><searchwords><searchword>TvAR 9/2012</searchword><searchword>TvAR 2012/5702</searchword><searchword>UDH:TvAR/10073</searchword></searchwords><attachments><attachment><name>TvAR2012_09_08_Rechtspraak_5702.pdf</name><extention>pdf</extention><url>https://denhollander.info/download/8687/ci</url></attachment></attachments><inleiding>Provinciale ruimtelijke verordening. Reconstruc­tieplan. &#13;
De Brabantse provinciale Verordening Ruimte is niet onver­bindend wegens strijd met de Reconstructiewet. Het recon­structieplan mag via de verordening worden aangescherpt. &#13;
</inleiding><content>1. Procesverloop &#13;
Bij besluit van 27 januari 2011 heeft het college geweigerd aan [belanghebbende]. bouwvergunning eerste fase te verle­nen voor het oprichten van een kalkoenenstal op het perceel [locatie] te Helmond. &#13;
Bij besluit van 26 mei 2011 heeft het college het door [we­derpartij] daartegen gemaakte bezwaar ongegrond verklaard. &#13;
Bij uitspraak van 1 december 2011, verzonden op dezelfde dag, heeft de rechtbank het door [wederpartij] daartegen in­gestelde beroep gegrond verklaard en het besluit van 26 mei 2011 vernietigd. Deze uitspraak is aangehecht. &#13;
Tegen deze uitspraak heeft het college bij brief, bij de Raad van State ingekomen op 4 januari 2012, hoger beroep inge­steld. Het heeft zijn hoger beroep aangevuld bij brief van 16 januari 2012. &#13;
[wederpartij] heeft een verweerschrift ingediend. &#13;
De Afdeling heeft de zaak ter zitting behandeld op 12 juni 2012, waar het college, vertegenwoordigd door mr. P. Hel­mus, werkzaam bij de gemeente, en [wederpartij], bijge­staan door mr. G.H. Blom en mr. J.J. de Rooij, advocaat te Tilburg, zijn verschenen. Voorts is daar de provincie Noord- Brabant, vertegenwoordigd door mr. P.J.A.G. van Veldho­ven, werkzaam bij de provincie, gehoord. &#13;
2. Overwegingen &#13;
2.1. Het bouwplan voorziet in uitbreiding van een in een ex­tensiveringsgebied gelegen kalkoenhouderij, om te kunnen voldoen aan de eisen ten behoeve van dierenwelzijn. In ho­ger beroep is niet in geschil dat het bouwplan in strijd is met het ten tijde van het nemen van het besluit op bezwaar gel­dende bestemmingsplan “Geledingszone Brouwhuis”, om­dat het de op de plankaart aangegeven bouwgrenzen over­schrijdt. Voorts is in hoger beroep niet in geschil dat het verbod, neergelegd in art. 9.2, vierde lid, van de Verorde­ning ruimte Noord-Brabant 2011 (hierna: de Verordening), van toepassing is en dat het bouwplan daarmee in strijd is. Het college heeft om die reden geweigerd gebruik te maken van zijn bevoegdheid krachtens art. 3.6 van de Wet ruimte­lijke ordening (hierna: Wro) om ontheffing te verlenen voor het overschrijden van de bouwgrenzen en bouwvergunning geweigerd wegens strijd met art. 56a, tweede lid, van de Woningwet, gelezen in verbinding met art. 44, eerste lid, on­der c. &#13;
2.2. Ingevolge art. 1 van de Rwc wordt onder extensive­ringsgebied verstaan een ruimtelijk begrensd gedeelte van een reconstructiegebied met het primaat wonen of natuur, waar uitbreiding, hervestiging of nieuwvestiging van in ie­der geval intensieve veehouderij onmogelijk is of in het ka­der van de reconstructie onmogelijk zal worden gemaakt. &#13;
Ingevolge art. 4.1, derde lid, van de Wro kunnen bij of krachtens een verordening, als bedoeld in het eerste lid, re­gels worden gesteld die noodzakelijk zijn om te voorko­men dat in de verordening begrepen gronden of bouwwer­ken minder geschikt worden voor de verwezenlijking van het doel van de verordening zolang geen bestemmingsplan of beheersverordening, als bedoeld in het tweede lid, in wer­king is getreden. &#13;
Ingevolge art. 9.2, eerste lid, aanhef en onder c, van de Ver­ordening bepaalt een bestemmingsplan dat is gelegen in een extensiveringsgebied, dat bouwblokken voor intensieve vee­houderij ten hoogste de omvang hebben zoals opgenomen in bestemmings-, uitwerkings- of wijzigingsplannen waarover gedeputeerde staten een onherroepelijk besluit tot goedkeu­ring van dat plan hebben genomen ná 17 juli 1992 en vóór 22 april 2005, alsmede de bouwrechten waaraan vanaf 22 april 2005 planologische medewerking is verleend. &#13;
Ingevolge het derde lid geldt, in afwijking van het eerste lid, onder c en d, dat in een bestemmingsplan is vastgelegd dat het percentage dat de grootte van het deel van het bouwblok aangeeft dat ten hoogste bebouwd mag worden ten behoeve van een intensieve veehouderij, overeenkomt met de bebou­wing ten behoeve van een intensieve veehouderij welke aan­wezig of in uitvoering was dan wel gebouwd mag worden krachtens een verleende vergunning gebaseerd op een vol­ledige en ontvankelijke bouwaanvraag in overeenstemming met het geldend bestemmingsplan op de peildatum 1 okto­ber 2010. &#13;
Ingevolge het vierde lid geldt, tot het tijdstip waarop het be­stemmingsplan dat in overeenstemming is met het derde lid in werking is getreden, de regel dat vergroting van de be­bouwing ten behoeve van intensieve veehouderij welke op de peildatum 1 oktober 2010 aanwezig of in uitvoering was, dan wel gebouwd mag worden krachtens een verleende ver­gunning gebaseerd op een volledige en ontvankelijke bouw­aanvraag in overeenstemming met het geldend bestem­mingsplan, niet is toegestaan. &#13;
2.3. Het college betoogt dat de rechtbank ten onrechte heeft geoordeeld dat art. 9.2, vierde lid, van de Verordening ver­bindende kracht mist wegens strijd met de Reconstructiewet concentratiegebieden (hierna: Rwc). &#13;
2.3.1. Aan een algemeen verbindend voorschrift, zoals neer­gelegd in de Verordening, kan verbindende kracht kan wor­den ontzegd, indien het in strijd is met een hoger wettelijk voorschrift, dan wel indien het in strijd is met een algemeen rechtsbeginsel. &#13;
2.3.2. Vaststaat dat het perceel, waarop het bouwplan is voorzien, in het plangebied van het reconstructieplan “De Peel, correctieve herziening” in een extensiveringsgebied, als bedoeld in art. 1 van de Rwc, ligt. Niet in geschil is dat het reconstructieplan zowel rechtstreeks doorwerkende, als niet rechtstreeks doorwerkende elementen bevat. Ten aan­zien van extensiveringsgebieden bevat het reconstructieplan, voor zover thans van belang, de beleidsuitspraak dat uitbrei­ding van bouwblokken is toegestaan om te kunnen voldoen aan de door de Gezondheids- en welzijnswet voor dieren en de daarop gebaseerde besluiten gestelde huisvestingseisen. &#13;
Bij de Verordening heeft de provincie de beleidsuitgangs­punten van het reconstructieplan aangescherpt. Niet in ge­schil is dat de aangevraagde uitbreiding in strijd is met het rechtstreeks werkende verbod in art. 9.2, vierde lid, van de Verordening. Zoals de Afdeling eerder heeft overwo­gen (onder meer in de uitspraak van 16 mei 2007 in zaak nr. 200506286/1, met betrekking tot het reconstructieplan “De Peel”; www.raadvanstate.nl), is de in art. 27 van de Rwc vervatte doorwerkingsregeling niet van toepassing op de be­leidsuitspraken in het reconstructieplan over het grondge­bruik binnen de zonering intensieve veehouderij, aangezien deze door de bestemmingsplanwetgever nog nader onder­zoek, vaststelling van de feiten, beoordeling en (belangen) afweging tot op perceelsniveau vergen. Dat deze beleidsuit­spraken niettemin bij de vaststelling en toetsing van bestem­mingsplannen worden betrokken, doet er niet aan af dat er­van kan worden afgeweken, zonder dat daarvoor de in de Rwc neergelegde procedure dient te worden gevolgd. Reeds hierom leidt de omstandigheid dat art. 9.2, vierde lid, van de Verordening afwijkt van de hierboven genoemde beleids­uitspraak niet tot het oordeel dat het college de Verordening wegens strijd met de Rwc buiten toepassing had dienen te laten. Voorts bestaat geen grond voor het oordeel dat de pro­vincie niet in redelijkheid tot vaststelling van de Verorde­ning heeft kunnen komen. &#13;
Gelet op het vorenstaande heeft het college, door strijd met de Verordening ten grondslag te leggen aan de weigering ge­bruik te maken van zijn bevoegdheid krachtens art. 3.6 van de Wro ontheffing te verlenen van het bestemmingsplan ten behoeve van het bouwplan, zijn besluit van een voldoende motivering voorzien. De rechtbank heeft dit niet onderkend. &#13;
Het betoog slaagt. &#13;
2.3.3. Het hoger beroep is gegrond. De aangevallen uit­spraak dient te worden vernietigd. Doende hetgeen de recht­bank zou behoren te doen, zal de Afdeling het bij de recht­bank ingestelde beroep ongegrond verklaren. &#13;
2.4. Voor een proceskostenveroordeling bestaat geen aanlei­ding. &#13;
3. Beslissing &#13;
De Afdeling bestuursrechtspraak van de Raad van State &#13;
Recht doende in naam der Koningin: &#13;
I. verklaart het hoger beroep gegrond; &#13;
II. vernietigt de uitspraak van de rechtbank ‘s-Hertogen­bosch van 1 december 2011 in zaak nr. 11/2272; &#13;
III. verklaart het bij de rechtbank ingestelde beroep onge­grond. &#13;
Noot &#13;
In deze uitspraak staat de verhouding tussen het reconstruc­tieplan (art. 11 van de Reconstructiewet concentratiegebie­den) en de Noord-Brabantse Verordening ruimte (een ver­ordening op de voet van art. 4.1 van de Wet ruimtelijke or­dening) centraal. &#13;
Een kalkoenhouder heeft een bouwvergunning aangevraagd. Op grond van het reconstructieplan, welk plan in casu ove­rigens geen weigeringsgrond is voor de bouwvergunning, heeft de kalkoenhouder nog bouwmogelijkheden. De Veror­dening ruimte bevat echter voor zijn bedrijf stringentere re­gels. Een belangrijk verschil is bijvoorbeeld dat de Verorde­ning ruimte, anders dan het reconstructieplan, een eenmalige uitbreiding van de bebouwing ten behoeve van dierenwel­zijn niet toestaat. Burgemeester en wethouders hebben de bouwvergunning geweigerd vanwege strijd met art. 9.2, vierde lid van de Verordening ruimte, zijnde een rechtstreek­se werkende bepaling als bedoeld in art. 4.1, derde lid van de Wet ruimtelijke ordening (hierna: Wro). Op grond hier­van is vergroting van de bebouwing ten behoeve van inten­sieve veehouderij welke op de peildatum 1 oktober 2010 aanwezig of in uitvoering was, dan wel gebouwd mocht worden krachtens een verleende vergunning gebaseerd op een volledige en ontvankelijke bouwaanvraag in overeen­stemming met het geldende bestemmingsplan, niet toege­staan tot het moment waarop het bestemmingsplan is aange­past aan de Verordening ruimte. &#13;
Het komt er dus op neer dat aan het beleid dat is vervat in het reconstructieplan op (onder andere) dit punt (uitbrei­ding in extensiveringsgebieden) geen betekenis meer toe­komt. Immers, de Verordening ruimte vormt in zoverre een rechtstreekse weigeringsgrond. In dit tijdschrift is eerder de vraag aan de orde gesteld of het reconstructieplan op deze manier buiten spel gezet mag worden. Ik verwijs kortheids­halve naar mijn preadvies ‘Wie ordent de ruimte in het lan­delijk gebied? Een concurrentie van bevoegdheden.’ (Agr.r. 2011, p. 165 e.v.). &#13;
In deze zaak heeft de Rechtbank ’s-Hertogenbosch eerder geoordeeld dat de relevante bepalingen van de Verordening ruimte vanwege strijd met de Reconstructiewet concentra­tiegebieden (hierna: Rcw) onverbindend zijn (zie haar uit­spraak van 1 december 2011, LJN BU6561). De rechtbank ’s-Hertogenbosch heeft hiertoe – kort weergegeven – over­wogen dat de Rcw een bijzondere wet is, dat de besluit­vorming tot wijziging van een reconstructieplan met waar­borgen is omkleed, dat aan een beleidsuitspraak uit het reconstructieplan (alhoewel deze niet rechtstreeks door­werkt) juridische betekenis toekomt nu deze bij de vaststel­ling van een bestemmingsplan moet worden betrokken en dat het derhalve niet zo kan zijn dat een dergelijke uitspraak als gevolg van de inwerkingtreding van de Verordening ruimte betekenisloos kan worden. &#13;
De Afdeling kiest evenwel voor een andere benadering. Zij stelt in de eerste plaats vast dat op de beleidsuitspraak van het reconstructieplan waar de kalkoenhouder zich op be­roept (kort gezegd: uitbreiding ten behoeve van dierenwel­zijn) de doorwerkingsregel ex art. 27 van de Reconstructie­wet concentratiegebieden niet van toepassing is. Derhalve kan van de regel worden afgeweken (bijvoorbeeld bij be­stemmingsplan, maar ook via de algemene regels ex art. 4.1 van de Wro) zonder herziening van het reconstructieplan. Vervolgens volstaat de Afdeling met de overweging dat er geen grond bestaat voor het oordeel dat de provincie niet in redelijkheid tot vaststelling van de verordening heeft kun­nen komen. Dit is, mede gezien de eerdere uitspraak van de rechtbank ’s-Hertogenbosch, mijns inziens wel erg kort door de bocht. Kan de kalkoenhouder in redelijkheid vol­ledig op slot gezet worden (zelfs geen uitbreiding enkel ten behoeve van het dierenwelzijn, dus wel meer oppervlakte, niet meer dieren)? En wat blijft er bij deze benadering over van het specifieke karakter (bijzondere wet met eigen waar­borgen) waaraan de rechtbank ’s-Hertogenbosch (mijns in­ziens terecht) refereerde? Wat hiervan ook zij, de Afdeling heeft de knoop doorgehakt. Met algemene regels mag wor­den afgeweken van de Rcw en het reconstructieplan. Zie voor een ander voorbeeld op dezelfde dag: AbRS 22 augus­tus 2012, zaaknummer 201203080/1/A1. Het is evenwel niet uitgesloten dat de Afdeling in een andere zaak, waar een an­dere regel van de Verordening ruimte aan de orde is, wel zal oordelen dat de provincie niet in redelijkheid tot vast­stelling had kunnen komen. Hierbij kan gedacht worden aan de veehouder die zijn bedrijf in een extensiveringsge­bied heeft gestaakt, opnieuw wenst op te richten in een land­bouwontwikkelingsgebied, maar gedwarsboomd wordt door de Verordening ruimte. Voorts is met deze uitspraak niet ge­zegd dat de Verordening ruimte deugt voor zover het de lo­pende zaken (het overgangsrecht) betreft. Ook hierover zal de Afdeling nog moeten oordelen. Zie over deze laatste pun­ten mijn recente bijdrage ‘De provinciale ruimtelijke ver­ordening en de ‘megastal’, Een korte terug- en vooruitblik’ (Agr.r. 2012, p. 95 e.v.). &#13;
Tot slot: dat het ook anders kan lopen blijkt uit de Over­ijsselse situatie. Ingevolge art. 2.9.2, eerste lid van de Omgevingsverordening Overijssel 2009 dienen bestem­mingsplannen voor gebieden die zijn opgenomen in het re­constructieplan, voor wat betreft de mogelijkheden van bebouwing en het gebruik van gronden en opstallen, in overeenstemming te zijn met het reconstructieplan. Aldus heeft het reconstructieplan juist een zwaardere juridische positie gekregen (zie bv. AbRS 18 juli 2012, zaaknummer 201005104/1/R2). &#13;
P.P.A. Bodden &#13;
&#13;
&#13;
</content><legacyfootnotes/><footnotes><footnote/></footnotes><auteurs>mrs. D.A.C. Slump, P.J.J. van Buuren, N.S.J. Koe­man</auteurs><published>2012-09-01 00:00:00</published><modified>2012-09-01 00:00:00</modified><editiondate>2012-09-01</editiondate><htmlpath>https://denhollander.info/artikel/10073</htmlpath></article>
</articles></edition>
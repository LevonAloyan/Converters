<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3732</id><udhid>UDH:TvAR/3732</udhid><titel>Van Rijswijk / Van den Berg (TvAR 2004/5232)</titel><searchwords><searchword>TvAR 7/8/2004</searchword><searchword>TvAR 2004/5232</searchword><searchword>UDH:TvAR/3732</searchword></searchwords><attachments><attachment><name>2004_nr 78_Rechtspraak_5232.pdf</name><extention>pdf</extention><url>https://denhollander.info/download/3728/ci</url></attachment></attachments><inleiding>[Pachtwet art. 25, 39, 49]&#13;
&#13;
In de rekestzaak:&#13;
Pachter heeft in 1995 zijn bedrijf overgedragen&#13;
aan zijn zoon en daarmee&#13;
– zonder medeweten en toestemming van&#13;
verpachter – het gebruik van en de zeggenschap&#13;
over het gepachte aan die zoon&#13;
afgestaan. Verpachter is eerst tijdens de&#13;
procedure in eerste aanleg met die overdracht&#13;
bekend geraakt. Het hof is van oordeel&#13;
dat pachter met genoemd gedrag heeft&#13;
gehandeld in strijd met art. 25 Pw. Pachter&#13;
heeft sinds de bedrijfsoverdracht in 1995,&#13;
zonder medeweten, laat staan toestemming&#13;
van verpachter, de grond nier meer (zelf)&#13;
gebruikt en daarmee is zijn bedrijfsvoering&#13;
niet geweest zoals het een goed pachter&#13;
betaamt. Dat verpachter niet in zijn belangen&#13;
is geschaad, omdat hij in de persoon van de&#13;
zoon van pachter een goede pachter heeft,&#13;
wat daar ook van zij, doet daaraan niet af.&#13;
Omstandigheden die de handelwijze van&#13;
pachter zouden kunnen rechtvaardigen zijn&#13;
niet gesteld. Het verlengingsverzoek wordt&#13;
dan ook ingevolge artikel 39 van de Pachtwet&#13;
afgewezen. Volgt vernietiging van de&#13;
bestreden beschikking, onder veroordeling&#13;
van pachter in de kosten van de procedure&#13;
in beide instanties.&#13;
In de rolzaak:&#13;
De afwijzing van het verlengingsverzoek&#13;
brengt met zich dat de pachtovereenkomst&#13;
is geëindigd en dat pachter geen belang&#13;
meer heeft bij de gevorderde indeplaatsstelling.&#13;
Die vordering wordt dan ook&#13;
afgewezen. Verpachter heeft geen belang&#13;
meer bij zijn in reconventie ingestelde&#13;
vordering tot ontbinding van de pachtovereenkomst.&#13;
De daarop betrekking hebbende&#13;
vordering wordt eveneens afgewezen.&#13;
Pachter heeft zonder medeweten en toestemming&#13;
van verpachter het melkquotum&#13;
aan zijn zoon overgedragen. Het hof is van&#13;
oordeel dat pachter met de onderhavige&#13;
overdracht van het melkquotum heeft&#13;
gehandeld in strijd met art. 25 Pw. Dat het&#13;
hier een overdracht aan de zoon van pachter&#13;
betreft of dat verpachter niet is benadeeld,&#13;
wat er van dat laatste ook zij, doet daaraan&#13;
niet af. Nu pachter na beëindiging van de&#13;
pachtovereenkomst niet in staat is het met&#13;
het gepachte samenhangende melkquotum&#13;
op te leveren, liggen de vorderingen van&#13;
verpachter (die o.a. zien op het verstrekken&#13;
van relevante gegevens), tegen welke&#13;
vorderingen pachter overigens onvoldoende&#13;
verweer heeft gevoerd, voor toewijzing&#13;
gereed. Volgt vernietiging van het vonnis&#13;
waarvan beroep, onder veroordeling van&#13;
pachter in de kosten van de procedure in&#13;
beide instanties.</inleiding><content>ARREST IN DE ZAAK VAN:&#13;
Dirk van Rijswijk, wonende te Eck en Wiel,&#13;
gemeente Buren,&#13;
appellant,&#13;
procureur: mr. J.M. Bosnak,&#13;
tegen&#13;
Maria Theodorus Jacobus van den Berg,&#13;
wonende te Eck en Wiel, gemeente Buren,&#13;
geïntimeerde,&#13;
procureur: mr. J.H. van Vliet.&#13;
1 Het verdere verloop van het&#13;
geding in hoger beroep&#13;
1.1 Het hof heeft in deze zaak op 18 juni 2002&#13;
een tussenarrest gewezen, naar de inhoud&#13;
waarvan wordt verwezen. Het hof blijft bij de&#13;
inhoud van dat arrest, behoudens dat de passage&#13;
“(het hof leest: het hoger beroep)” ten&#13;
onrechte bij 2.2 onder VI is geplaatst en dient&#13;
te worden beschouwd als aan het slot van 2.3&#13;
van dat arrest geplaatst.&#13;
1.2 Ter uitvoering van het tussenarrest heeft&#13;
op 23 september 2002 een comparitie van partijen&#13;
plaatsgevonden, welke tevens heeft&#13;
dienstgedaan als mondelinge behandeling van&#13;
de bij dit hof onder rekestnummer P 679/2001&#13;
aanhangige verlengingsprocedure tussen partijen.&#13;
Daarvan is proces-verbaal opgemaakt.&#13;
1.3 Vervolgens hebben partijen de stukken aan&#13;
het hof overlegd voor het wijzen van arrest.&#13;
2 De verdere beoordeling van het&#13;
geschil in hoger beroep&#13;
2.1 Bij beschikking van heden in de onder 1.2&#13;
genoemde verlengingsprocedure is het verlengingsverzoek&#13;
van Van den Berg afgewezen.&#13;
Dit brengt met zich dat de pachtovereenkomst&#13;
is geëindigd op 31 maart 2001 en dat&#13;
Van den Berg, zoals Van Rijswijk met zijn&#13;
eerste grief betoogt, geen belang meer heeft&#13;
bij de gevorderde indeplaatsstelling. Die vordering&#13;
zal dan ook worden afgewezen.&#13;
2.2 Uit voornoemde beschikking volgt dat&#13;
Van Rijswijk geen belang meer heeft bij zijn&#13;
in reconventie ingestelde vordering tot ontbinding&#13;
van de pachtovereenkomst. Zijn in&#13;
het tussenarrest van 18 juni 2002 bij 2.2 onder&#13;
h genoemde vordering zal dan ook worden&#13;
afgewezen. De grieven II en III behoeven,&#13;
gelet op het vorenstaande, geen bespreking&#13;
meer.&#13;
2.3 Grief IV heeft betrekking op de vervreemding&#13;
van het melkquotum. Van Rijswijk heeft&#13;
in hoger beroep gesteld dat Van den Berg&#13;
zonder zijn medeweten en toestemming het&#13;
melkquotum aan zijn zoon heeft overgedragen.&#13;
Van den Berg heeft die stelling in hoger&#13;
beroep niet meer betwist. Anders dan de&#13;
pachtkamer in eerste aanleg is het hof van&#13;
oordeel dat Van den Berg met de onderhavige&#13;
overdracht van het melkquotum heeft gehandeld&#13;
in strijd met het bepaalde in artikel 25&#13;
van de Pachtwet. Dat het hier een overdracht&#13;
aan de zoon van Van den Berg betreft of dat&#13;
Van Rijswijk niet is benadeeld, wat er van dat&#13;
laatste ook zij, doet daaraan niet af. Grief IV&#13;
is dan ook gegrond. Nu Van den Berg na&#13;
beëindiging van de pachtovereenkomst niet in&#13;
staat is het met het gepachte samenhangende&#13;
melkquotum op te leveren, liggen de in het&#13;
tussenarrest van 18 juni 2002 bij 2.2 onder III,&#13;
IV en V genoemde vorderingen, tegen welke&#13;
vorderingen Van den Berg overigens onvoldoende&#13;
verweer heeft gevoerd, voor toewijzing&#13;
gereed, met dien verstande dat het hof de&#13;
termijn voor verstrekking van gegevens zal&#13;
verlengen en het bedrag aan te verbeuren&#13;
dwangsommen zal maximeren als verder in&#13;
het dictum zal worden bepaald.&#13;
2.4 Gelet op het vorenoverwogene zijn de&#13;
grieven I en IV geheel en is grief V grotendeels&#13;
gegrond en behoeven de grieven II en&#13;
III geen bespreking meer. Als de in het ongelijk&#13;
gestelde partij zal Van den Berg worden&#13;
veroordeeld in de kosten van de procedure in&#13;
beide instanties. Uit het vorenstaande vloeit&#13;
voort dat het vonnis waarvan beroep dient te&#13;
worden vernietigd.&#13;
3 De beslissing&#13;
Het hof, rechtdoende in hoger beroep,&#13;
vernietigt het vonnis van de pachtkamer van&#13;
het kantongerecht te Tiel van 27 september&#13;
2001 waarvan beroep en opnieuw rechtdoende:&#13;
in conventie:&#13;
wijst de vordering af;&#13;
in reconventie:&#13;
veroordeelt Van den Berg binnen zeven dagen&#13;
na betekening van dit arrest schriftelijk aan&#13;
Van Rijswijk opgave te doen van de in 1983&#13;
ten dienste van zijn bedrijf gebruikte gronden&#13;
alsmede opgave te doen van het totale areaal,&#13;
zoals dat tot op de dag van de vervreemding&#13;
van het melkquotum door hem is gebruikt,&#13;
zulks op verbeurte van een dwangsom van&#13;
€ 230,– voor iedere dag dat Van den Berg met&#13;
de uitvoering van dit arrest in gebreke blijft,&#13;
tot een maximum van in totaal € 10.000,–;&#13;
veroordeelt Van den Berg binnen zeven dagen&#13;
na betekening van het ten deze te wijzen&#13;
arrest de schriftelijke koopovereenkomst van&#13;
het melkquotum en/of het overdrachtsformulier&#13;
aan Van Rijswijk ter beschikking te stellen,&#13;
zulks op verbeurte van een dwangsom&#13;
van € 230,– voor iedere dag dat Van den Berg&#13;
met de voldoening van dit arrest in gebreke&#13;
blijft, tot een maximum van in totaal&#13;
€10.000,–;&#13;
veroordeelt Van den Berg tot betaling van&#13;
50% van de waarde van het op de pachtgrond&#13;
rustende melkquotum, vermeerderd met de&#13;
wettelijke rente vanaf de dag waarop de&#13;
pachtovereenkomst rechtsgeldig tot een einde&#13;
is gekomen (31 maart 2001) tot aan de dag der&#13;
algehele voldoening;&#13;
en voorts:&#13;
veroordeelt Van den Berg in de kosten van de&#13;
procedure in beide instanties, tot op heden&#13;
aan de zijde van Van Rijswijk in eerste aanleg&#13;
begroot op € 77,14 wegens griffierecht en&#13;
wegens salaris van de procureur op € 567,– in&#13;
conventie en op € 283,– in reconventie en in&#13;
hoger beroep begroot op € 230,– wegens griffierecht,&#13;
op € 1.542,– wegens salaris van de&#13;
procureur en op € 75,86 wegens explootkosten.&#13;
wijst af het anders of meer gevorderde.&#13;
BESCHIKKING IN DE ZAAK VAN:&#13;
Dirk van Rijswijk, wonende te Eck en Wiel,&#13;
gemeente Buren,&#13;
appellant in het principaal hoger beroep,&#13;
geïntimeerde in het incidenteel hoger beroep,&#13;
procureur: mr. D.M.H.M. van Dijk,&#13;
tegen&#13;
Marius Theodorus Jacobus van den Berg,&#13;
wonende te Eck en Wiel, gemeente Buren,&#13;
geïntimeerde in het principaal hoger beroep,&#13;
appellant in het incidenteel hoger beroep,&#13;
procureur: mr. B. Nijman.&#13;
1 De procedure in eerste aanleg&#13;
De pachtkamer van het kantongerecht te Tiel&#13;
heeft op 27 september 2001 een beschikking&#13;
gegeven tussen appellant in het principaal&#13;
hoger beroep, tevens geïntimeerde in het incidenteel&#13;
hoger beroep (verder te noemen: Van&#13;
Rijswijk) als verweerder enerzijds en geïntimeerde&#13;
in het principaal hoger beroep, tevens&#13;
appellant in het incidenteel hoger beroep (verder&#13;
te noemen: Van den Berg) als verzoeker&#13;
anderzijds. Naar de inhoud van die beschikking,&#13;
waarvan een fotokopie is aangehecht,&#13;
wordt verwezen voor het procesverloop in&#13;
eerste aanleg, de beslissing en de gronden&#13;
daarvoor.&#13;
2 Het geding in hoger beroep&#13;
2.1 Van Rijswijk is bij op 25 oktober 2001 ter&#13;
griffie van het hof ingekomen beroepschrift in&#13;
hoger beroep gekomen van voornoemde beschikking.&#13;
Hij heeft daarbij drie grieven tegen&#13;
die beschikking aangevoerd, producties overgelegd&#13;
en het hof verzocht de beschikking&#13;
waarvan beroep te vernietigen en, opnieuw&#13;
beschikkende, het door Van den Berg ingediende&#13;
verlengingsverzoek af te wijzen met&#13;
veroordeling van Van den Berg in de kosten&#13;
van deze procedure in beide instanties.&#13;
2.2 Bij op 19 december 2001 ter griffie van het&#13;
hof ingekomen verweerschrift heeft Van den&#13;
Berg verweer gevoerd tegen het door Van&#13;
Rijswijk in het beroepschrift aangevoerde,&#13;
heeft hij zelf twee grieven tegen de bestreden&#13;
beschikking aangevoerd en het hof verzocht&#13;
Van Rijswijk in zijn hoger beroep niet-ontvankelijk&#13;
te verklaren, zulks met gelijktijdige&#13;
gegrondverklaring van het incidenteel hoger&#13;
beroep zijdens Van den Berg, met bevestiging&#13;
van de beschikking waarvan beroep, evenwel&#13;
met verbetering van gronden en met veroordeling&#13;
van Van Rijswijk in de proceskosten in&#13;
de beide instanties.&#13;
2.3 Op 23 september 2002 heeft de mondelinge&#13;
behandeling plaatsgevonden, welke tevens&#13;
heeft dienst gedaan als comparitie van partijen&#13;
ter uitvoering van het onder rolnummer&#13;
2001/957 P tussen partijen gewezen tussenarrest&#13;
van dit hof van 18 juni 2002. Daarvan is&#13;
proces-verbaal opgemaakt. Bij die gelegenheid&#13;
heeft Van Rijswijk tevens verweer gevoerd&#13;
tegen het door Van den Berg in het incidenteel&#13;
hoger beroep aangevoerde.&#13;
2.4 Hierna heeft het hof beschikking bepaald&#13;
op heden.&#13;
3 De grieven&#13;
3.1 De grieven in het principaal hoger beroep&#13;
luiden:&#13;
I. Ten onrechte acht de pachtkamer het geen&#13;
aan Van den Berg als pachter toe te rekenen&#13;
tekortkoming dat hij tijdens de duur van de&#13;
pachtovereenkomst het gebruik van de grond&#13;
aan zijn zoon had overgedragen en het melkquotum&#13;
aan diezelfde zoon had vervreemd.&#13;
II. Ten onrechte heeft de pachtkamer in het&#13;
voorgenomen eigen gebruik van Van Rijswijk&#13;
geen aanleiding gezien het verlengingsverzoek&#13;
af te wijzen en oordeelt ten onrechte dat Van&#13;
Rijswijk slechts een hobbymatig belang heeft&#13;
bij de afwijzing van het verlengingsverzoek.&#13;
III. Ten onrechte heeft de pachtkamer het verlengingsverzoek&#13;
toegewezen en Van Rijswijk&#13;
veroordeeld in de proceskosten.&#13;
3.2 De grieven in het incidenteel hoger beroep&#13;
luiden:&#13;
I. Ten onrechte heeft de pachtkamer van het&#13;
kantongerecht te Tiel nagelaten te bepalen dat&#13;
het voorgenomen gebruik door Van Rijswijk&#13;
niet als een tot de landbouw betrekkelijk&#13;
gebruik, als bedoeld in artikel 41 Pachtwet,&#13;
kan worden aangemerkt.&#13;
II. Ten onrechte heeft de pachtkamer geoordeeld&#13;
dat de grondslag van het maatschappelijk&#13;
bestaan van Van den Berg jr niet ernstig zal&#13;
worden aangetast bij verlies van het gepachte.&#13;
4 De vaststaande feiten&#13;
4.1 Als enerzijds gesteld en anderzijds niet of&#13;
onvoldoende betwist staat in hoger beroep het&#13;
navolgende vast.&#13;
4.2 Van Rijswijk heeft met ingang van 1 april&#13;
1983 voor een duur van zes jaren aan Van den&#13;
Berg verpacht een perceel grasland ter grootte&#13;
van 1.80.50 ha, kadastraal bekend gemeente&#13;
Eck en Wiel, sectie E, nr. 178 (ged.).&#13;
4.3 Bij aangetekende brief van 7 maart 2000&#13;
heeft Van Rijswijk aan Van den Berg medegedeeld&#13;
geen verdere verlenging van de pachtovereenkomst&#13;
te wensen.&#13;
4.4 Van den Berg had de leeftijd van 65 jaren&#13;
bereikt vóórdat de lopende pachttermijn op&#13;
31 maart 2001 ten einde liep. Hij heeft een&#13;
zoon, Hendrik van den Berg, die is geboren&#13;
op 9 juli 1969 en de lagere en middelbare&#13;
agrarische school heeft doorlopen.&#13;
5 De beoordeling van het geschil in&#13;
hoger beroep&#13;
5.1 Met zijn eerste grief komt Van Rijswijk er&#13;
tegen op dat de pachtkamer in eerste aanleg&#13;
het verlengingsverzoek niet heeft afgewezen&#13;
op grond van artikel 39 van de Pachtwet.&#13;
Zijns inziens had dat verzoek moeten worden&#13;
afgewezen, omdat de bedrijfsvoering van Van&#13;
den Berg niet is geweest zoals het een goed&#13;
pachter betaamt. Van Rijswijk voert daartoe&#13;
de drie navolgende redenen aan:&#13;
a. Van den Berg heeft in 1995 zijn bedrijf&#13;
overgedragen aan zijn zoon Hendrik en daarmee&#13;
– zonder medeweten en toestemming van&#13;
Van Rijswijk – het gebruik van en de zeggenschap&#13;
over het gepachte. Van den Berg heeft&#13;
Van Rijswijk niet van voornoemde overdracht&#13;
op de hoogte gesteld en Van Rijswijk is eerst&#13;
tijdens de procedure in eerste aanleg met die&#13;
overdracht bekend geraakt;&#13;
b. Van den Berg heeft – zonder toestemming&#13;
van Van Rijswijk – het melkquotum aan zijn&#13;
zoon overgedragen en&#13;
c. Van den Berg onderhoudt het gepachte niet&#13;
goed.&#13;
5.2 Met betrekking tot het onder a genoemde&#13;
wordt als volgt overwogen. Van den Berg&#13;
heeft het onder a vermelde erkend. Hij heeft&#13;
gesteld dat deze gang van zaken weliswaar&#13;
niet de schoonheidsprijs verdient, maar dat&#13;
een en ander niet aan verlenging van de pachtovereenkomst&#13;
in de weg mag staan, nu het&#13;
hier, kort gezegd, gaat om een bedrijf waarin&#13;
de zoon al jarenlang met zijn vader samenwerkte&#13;
en de beoogde bedrijfsopvolger was.&#13;
Indien eerder om indeplaatsstelling van de&#13;
zoon als pachter zou zijn gevraagd, zou die&#13;
indeplaatsstelling hebben plaatsgevonden en&#13;
zou feitelijk dezelfde situatie zijn ontstaan als&#13;
nu het geval is, aldus Van den Berg. Het hof is&#13;
met Van Rijswijk van oordeel dat Van den&#13;
Berg met zijn onder a genoemde gedrag heeft&#13;
gehandeld in strijd met artikel 25 van de&#13;
Pachtwet. Van den Berg heeft sinds de bedrijfs-&#13;
overdracht in 1995, zonder medeweten, laat&#13;
staan toestemming van Van Rijswijk, de grond&#13;
niet meer (zelf) gebruikt en daarmee is zijn&#13;
bedrijfsvoering niet geweest zoals het een&#13;
goed pachter betaamt. Dat, zoals Van den&#13;
Berg stelt, Van Rijswijk niet in zijn belangen&#13;
is geschaad, omdat hij in de persoon van&#13;
Hendrik van den Berg een goede pachter heeft,&#13;
wat daar verder van zij, doet aan het vorenoverwogene&#13;
niet af. Omstandigheden die de&#13;
handelwijze van Van den Berg zouden kunnen&#13;
rechtvaardigen zijn niet gesteld. Het verlengingsverzoek&#13;
zal dan ook ingevolge artikel&#13;
39 van de Pachtwet worden afgewezen.&#13;
5.3 Uit het vorenstaande volgt dat de onder&#13;
5.1 bij b en c genoemde redenen geen bespreking&#13;
meer behoeven, dat Van Rijswijks eerste&#13;
grief slaagt en dat bij de bespreking van grief&#13;
II geen belang meer bestaat.&#13;
5.4 Ten aanzien van de door Van den Berg&#13;
aangevoerde grieven geldt dat deze geen bespreking&#13;
meer behoeven, nu zij, gelet op het&#13;
vorenoverwogene, Van den Berg niet kunnen&#13;
baten.&#13;
5.5 Hieruit volgt dat ook grief III van Van&#13;
Rijswijk slaagt. Van den Berg zal als de in het&#13;
ongelijk gestelde partij worden veroordeeld in&#13;
de kosten van de procedure in beide instanties.&#13;
Het hof zal geen aparte kostenveroordeling&#13;
voor het incidenteel hoger beroep geven,&#13;
nu de gegrondheid van dat beroep niet is&#13;
beoordeeld. De beschikking waarvan beroep&#13;
zal worden vernietigd.&#13;
6 De beslissing&#13;
Het hof, beschikkende in het principaal hoger&#13;
beroep:&#13;
vernietigt de tussen Van Rijswijk en Van den&#13;
Berg gegeven beschikking van de pachtkamer&#13;
van het kantongerecht te Tiel van 27 september&#13;
2001 en opnieuw beschikkende:&#13;
wijst het verzoek af;&#13;
veroordeelt Van den Berg in de kosten van de&#13;
procedure in beide instanties, tot op heden&#13;
aan de zijde van Van Rijswijk in eerste aanleg&#13;
begroot op € 340,34 voor salaris procureur en&#13;
€ 77,14 voor griffierecht en in hoger beroep&#13;
begroot op € 1.542,– voor salaris procureur&#13;
en € 230,52 voor griffierecht.</content><legacyfootnotes/><footnotes><footnote/></footnotes><auteurs/><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3732</htmlpath></article>
</articles></edition>
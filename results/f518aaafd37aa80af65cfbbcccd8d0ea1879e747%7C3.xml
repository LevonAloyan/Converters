<edition><articles><article><jaar>1986</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1986</searchword><id>6352</id><udhid>UDH:TvAR/6352</udhid><titel>Beheersgebied of reservaat?</titel><searchwords><searchword>TvAR 3/1986</searchword><searchword>UDH:TvAR/6352</searchword></searchwords><attachments><attachment><name>1986_nr 3_Artikel_Biewinga.pdf</name><extention>pdf</extention><url>https://denhollander.info/download/6134/ci</url></attachment></attachments><inleiding>Het relatienotabeleid en zijn gevolgen lijken zo langzamerhand aan alle kanten&#13;
onderzocht, gekritiseerd en verdedigd. Toch is er een wezenlijk aspect dat tot&#13;
nu toe weinig serieuze aandacht in bredere kring heeft gekregen, namelijk de&#13;
geleidelijke verschuiving van beheersgebied naar reservaatsgebied. In&#13;
beleidsnota's wordt gestreefd naar een 1:1 verhouding; nu is echter ruim twee&#13;
maal zoveel reservaat aangewezen als beheersgebied. De rijksoverheid doet de&#13;
verschuiving af met de verwijzing naar technische oorzaken.2 Het beleid is er&#13;
niet op gericht om het evenwicht actief te herstellen. Ook de op stapel staande&#13;
Wet Beheer Landbouwgronden, die kaders stelt voor de gebiedsaanwijzing in&#13;
de toekomst, lijkt weinig verbetering in deze situatie te zullen brengen.&#13;
Langzamerhand begint deze ontwikkeling een serieuze bedreiging te vormen&#13;
voor het verschijnsel 'beheersgebied'. En dat terwijl beheersovereenkomsten&#13;
volgens de Nota Landelijke Gebieden juist een belangrijk instrument vormen&#13;
voor de verweving van landbouw en natuur.&#13;
In dit artikel willen we de verschuiving van beheersgebied naar&#13;
reservaatsgebied analyseren en verklaren. Als eerste vraag wordt beantwoord:&#13;
welke factoren spelen een rol bij de verschuiving naar reservaatsgebied? De&#13;
voorkeuren van landbouw en natuurbeschermingsorganisaties blijken daarbij&#13;
een rol te spelen. Dat roept de tweede vraag op: welke argumenten voor&#13;
reservaatsgebied voeren de desbetreffende organisaties aan en hoe kunnen&#13;
deze argumenten worden beoordeeld?</inleiding><content>1. PROCEDURE EN BEGRIPPEN&#13;
In de Relatienota (1975) werd, om de orde van grootte aan te geven, uitgegaan&#13;
van de aanwijzing van 100 000 hectare beheersgebied en 100 000 hectare&#13;
reservaatsgebied. In 1977 gaf de rijksoverheid middels de Voorrangsinventarisatie aan de provincies&#13;
te kennen welke gebieden wat haar betreft onder de Relatienota zouden vallen. Het&#13;
betrof alleen de urgente gebieden met een totale oppervlakte van ca 86 000 hectare.&#13;
In een later stadium zou een meer gedecentraliseerde procedure worden gehanteerd.&#13;
De Voorrangsinventarisatie leidde echter tot moeizame onderhandelingen met de&#13;
provincies en heeft tot nu toe de aanwijzing van relatienotagebieden beheerst.&#13;
In de huidige aanwijzingsprocedure vindt eerst, op grond van overeenstemming&#13;
tussen rijk en provincie, een globale aanwijzing plaats. Vervolgens wordt in overleg&#13;
met o.a. ruilverkavelingscommissies, provinciale landbouw- en natuurbeschermingsorganisaties&#13;
en gemeenten de concrete begrenzing vastgesteld. (In de Wet Beheer&#13;
Landbouwgronden wordt de procedure enigszins gewijzigd; we komen hier later&#13;
op terug.)&#13;
Bij de aanwijzing van relatienotagebieden moet ook de verdeling tussen beheersen&#13;
reservaatsgebied stapsgewijs worden vastgesteld. Volgens officiële criteria3 dient&#13;
er voor reservaat te worden gekozen wanneer:&#13;
- de grote kwetsbaarheid van de aanwezige natuurwetenschappelijke en landschappelijke&#13;
waarden een gespecialiseerd natuur- en landschapstechnisch beheer vereist;&#13;
- het beheer van de waarden niet inpasbaar is in de agrarische bedrijfsvoering;&#13;
- het gewenste beheer een zeer hoge vergoeding noodzakelijk zou maken.&#13;
Deze criteria laten ruimte voor een arbitraire afweging. Niet alleen de totale omvang&#13;
van het relatienotagebied, maar ook de onderlinge verhouding van beheers- en reservaatsgebied&#13;
kan daarom tijdens de procedure aanzienlijk veranderen.&#13;
Zodra de begrenzing van een beheersgebied is vastgesteld, wordt voor dat gebied&#13;
een beheersplan opgesteld onder verantwoordelijkheid van de Commissie Beheer&#13;
Landbouwgronden (CBL). De streek kan daar meer of minder intensief bij worden&#13;
betrokken.&#13;
In reservaatsgebieden is het de bedoeling dat de gronden allengs worden aangekocht&#13;
door terreinbeherende natuurbeschermingsorganisaties (Staatsbosbeheer, Natuurmonumenten&#13;
of Provinciale Landschappen), vaak met tussenkomst van de Directie&#13;
Beheer Landbouwgronden (DBL). Zolang de desbetreffende gronden niet zijn&#13;
aangekocht kunnen daarop als overgangsbeheer beheersovereenkomsten worden afgesloten.&#13;
De kenmerken van de twee soorten relatienotagebieden zijn kort samengevat in&#13;
tabel 1 (blz. 107-108).&#13;
Tabel 1&#13;
Kenmerken van reservaats- en beheersgebieden&#13;
Reservaatsgebieden&#13;
- doel is behoud resp. ontwikkeling&#13;
van natuurwaarden; agrarische activiteiten&#13;
kunnen officieel een middel daartoe zijn; Beheersgebieden&#13;
- doel is zowel behoud resp.&#13;
ontwikkeling van natuurwaarden als&#13;
instandhouding van agrarische&#13;
bedrijfsvoering; - aankoop door natuurbescherming;&#13;
voordien is overgangsbeheer door&#13;
boeren mogelijk;&#13;
- natuurbescherming heeft binnen financiële&#13;
restricties absolute zeggen&#13;
schap over beheer na aankoop (mits&#13;
pachtvrij gekocht);&#13;
- in overgangsbeheer beheersovereenkomsten&#13;
als bij beheersgebieden; na&#13;
aankoop is inschakelen van boeren&#13;
mogelijk, maar niet zeker; gronduitgifte&#13;
veelal via kortlopende contracten&#13;
(maximaal 1 jaar);&#13;
- koopplicht en optierecht voor DBL4.4&#13;
- in principe geen aankoop door natuurbescherming;&#13;
-zowel natuurbeschermings- als landbouworganisaties&#13;
hebben invloed op&#13;
de beheersmaatregelen;&#13;
- grondgebruik zonder meer door boeren;&#13;
formeel vrijwillige, zes-jarige beheersovereenkomsten&#13;
waarmee de&#13;
boer(in) zich tegen vergoeding bindt&#13;
aan beheersmaatregelen uit een gekozen&#13;
beheerspakket; alleen beperkte&#13;
koopplicht, geen optierecht.5&#13;
2. VERSCHUIVINGEN TUSSEN BEHEERS- EN RESERVAATSGEBIED&#13;
We zullen nu kwantitatief aangeven in welke mate en waar de verschuivingen&#13;
tussen beheersgebied en reservaatsgebied zich hebben voorgedaan. Eerst op&#13;
landelijk en provinciaal niveau, dan in enkele voorbeeldgebieden.&#13;
Landelijke verschuivingen&#13;
De Voorrangsinventarisatie kwam in totaal uit op een bijna 1:1 verhouding&#13;
tussen de bestemmingen beheersgebied en reservaatsgebied: respectievelijk ca&#13;
32 000 en 34 000 ha. Voor zo'n 20 000 ha stond de bestemming nog geheel&#13;
open. De stand van zaken per 1-1-1985 is ca 20 000 ha beheersgebied en 45 000&#13;
ha reservaatsgebied: een verhouding van 1 op ruim 2! (zie tabel 2). Bijna 20 000&#13;
ha is nog niet formeel ingedeeld; dat wil zeggen dat daarmee binnen veelal&#13;
nauwe marges nog kan worden geschoven.6 Tabel 2&#13;
Oppervlakten beheersgebieden reservaatsgebied in de Voorrangsinventarisatie en in&#13;
de stand van zaken per 1-1-1985, voor heel Nederland (in ha). De kolom 'stand&#13;
van zaken' betreft een optelling van de hectaren per gebied volgens de CBL-lijsten7,&#13;
waarbij de gebieden in verschillende fasen van aanwijzing verkeren. De&#13;
zogenaamde pro-memori-gebieden zijn in deze tabel weggelaten. De vraag is nu hoe deze verschuiving tot stand is gekomen. Het uitsplitsen van de&#13;
gebieden over enkele categorieën werpt meer licht op de zaak. Allereerst zijn er enkele&#13;
technisch-administratieve oorzaken:&#13;
- De in 1973 haastig opgestelde lijst van 'bergboerengebieden' is vrijwel zonder nadere&#13;
beschouwing overgenomen in de Voorrangsinventarisatie, onder de noemer&#13;
beheersgebied. Toen in 1978 serieus naar de lijst werd gekeken, bleken de meeste&#13;
gebieden al te zijn aangekocht of hun bijzondere waarde te hebben verloren; deze&#13;
gebieden vielen dus af als beheersgebied. Bovendien bleken er dubbeltellingen&#13;
voor te komen met andere categorieën. Dit alles verklaart de sterke afname van&#13;
de oppervlakte beheersgebied in deze categorie: globaal van 10 000 naar 2000 ha&#13;
(zie tabel 2).8&#13;
- In de 'nationale landschappen' NW-Overijssel en Waterland is na de Voorrangs&#13;
inventarisatie in totaal ca 2000 ha reservaat toegevoegd. Het betreft hier gronden&#13;
die al voor 1977 door natuurbeschermingsorganisaties aangekocht en aan boeren&#13;
verpacht waren.&#13;
- In de categorie 'andere gebieden' (dat wil zeggen niet vallend onder landinrichtingsgebieden&#13;
of nationale landschappen) van de Voorrangsinventarisatie was men de meeste aankoopgebieden van de particuliere natuurbeschermingsorganisaties&#13;
vergeten op te nemen.9 Naderhand werd alsnog de 5000 ha reserve hiervoor&#13;
benut. Daarnaast werd achteraf nog 3500 ha uit het CRM-aankoopplan als&#13;
reservaatsgebied toegevoegd. Een groot deel van de categorie 'andere gebieden'&#13;
valt formeel nog onder 'niet-ingedeeld' (zie tabel 2).&#13;
Deze verschuivingen zijn dus te verklaren uit de haast en het gebrek aan overleg&#13;
waarmee de Voorrangsinventarisatie tot stand is gekomen. In totaal is het beheersgebied&#13;
ca 8000 ha afgenomen en het reservaatsgebied ca 12 000 ha toegenomen.&#13;
Daarnaast zijn er verschuivingen te zien die niet kunnen worden teruggevoerd op&#13;
technisch-administratieve oorzaken, maar alleen kunnen worden verklaard uit het&#13;
aanwijzingsoverleg over afzonderlijke gebieden:&#13;
- In de bovenste groep landinrichtingsgebieden, waar volgens de Voorrangsinventarisatie&#13;
relatief grote oppervlakten relatienotagebied nodig leken, is in totaal ca&#13;
3600 ha beheersgebied afgevallen en ca 3200 ha reservaatsgebied toegevoegd (zie&#13;
tabel 2).&#13;
- In de Voorrangsinventarisatie werd 3000 ha gereserveerd voor ruilverkavelingsblokken&#13;
die niet met name werden genoemd omdat het slechts zou gaan om kleine&#13;
oppervlakten relatienotagebied. Op voorstel van de voorbereidingscommissie&#13;
van de ruilverkaveling mocht per blok maximaal 3% van het oppervlak, tot een&#13;
maximum van 150 ha, als relatienotagebied worden aangewezen. De onderhandelingen&#13;
tussen landbouw- en natuurbeschermingsorganisaties op regionaal niveau&#13;
waren hier bepalend omdat een verdeling vooraf ontbrak. Het blijkt dat&#13;
juist hier vrijwel uitsluitend reservaat is aangewezen: bijna 2400 ha reservaat op&#13;
bijna 200 ha beheersgebied, oftewel naar beide zijden 1100 ha uit het lood!&#13;
In de landinrichtingsgebieden is daarmee al ca 4700 ha beheersgebied afgevallen en&#13;
4300 ha reservaatsgebied toegevoegd. Ook in de andere categorieën (bergboerengebieden,&#13;
nationale landschappen en andere gebieden) zitten dergelijke verschuivingen,&#13;
maar deze worden geheel gedomineerd door de technisch-administratieve verschuivingen&#13;
die hierboven zijn genoemd en zijn dus niet af te leiden uit het landelijke&#13;
getallenmateriaal. Bijvoorbeeld in NW-Overijssel nam het beheersgebied af.&#13;
Provinciaal niveau&#13;
Wanneer we de getallen voor landinrichtingsprojecten per provincie bekijken, blijkt&#13;
dat de verschuiving naar reservaat vrij algemeen is. De verschuiving is het sterkst&#13;
in Groningen, Overijssel en Noord-Brabant (zie figuur 1). Net als de meeste andere&#13;
provincies hebben zij geen expliciete voorkeur uitgesproken voor een bepaalde verhouding&#13;
tussen reservaat en beheersgebied.&#13;
In Friesland is de verschuiving opvallend gering geweest. Het streven van deze&#13;
provincie is dan ook expliciet erop gericht een zo groot mogelijk deel van het relatienotagebied&#13;
als beheersgebied te realiseren. Gelderland is de enige andere provincie die een voorkeur heeft uitgesproken voor&#13;
beheersgebied. Toch blijkt het provinciaal bestuur deze uitspraak niet om te (kunnen)&#13;
zetten in daden: de verhouding is aanzienlijk verschoven richting reservaat.&#13;
In Drenthe en Zuid-Holland is tot nu toe juist meer beheersgebied dan reservaatsgebied&#13;
aangewezen, maar een grote oppervlakte is hier nog niet ingedeeld zodat conclusies&#13;
voorbarig zijn (zie figuur 1).&#13;
Afzonderlijke gebieden&#13;
Op het niveau van afzonderlijke gebieden wordt het algemene beeld bevestigd: een&#13;
verschuiving naar reservaatsgebied tijdens het provinciale/regionale overleg. Vooral&#13;
hier komt de rol van betrokken organisaties naar voren. We geven vier voorbeelden10: - Voor Sint-Oedenrode gaf de Voorrangsinventarisatie 1300 ha beheersgebied en&#13;
500 ha reservaatsgebied aan. De landbouworganisaties spanden zich in om de totale&#13;
hoeveelheid relatienotagebied beperkt te houden tot deze 1800 ha. De betrok&#13;
ken natuurbeschermingsorganisaties pleitten voor vergroting van het reservaatsgebied.&#13;
Het resultaat was bij de begrenzing 474 ha beheersgebied en 1216 ha reservaatsgebied.&#13;
De totale oppervlakte relatienotagebied is dus afgenomen en de&#13;
oppervlakte reservaatsgebied toegenomen.&#13;
- In NW-Overijssel verschoof de verhouding van 600 + 600 ha in de Voorrangsinventarisatie&#13;
op aandringen van Natuurmonumenten en provincie naar 228 ha&#13;
beheersgebied en 1815 ha reservaatsgebied in de concrete begrenzing. Hiervan is&#13;
met name de afname van het beheersgebied relevant. Het reservaatsgebied is in&#13;
dit nationaal landschap, zoals vermeld, extra toegevoegd.&#13;
- Voor Waterland stelde de provincie 1800 ha beheersgebied en 3300 ha reservaatsgebied&#13;
(inclusief water) voor. De landinrichtingscommissie kwam na uitvoerige&#13;
interne onderhandelingen tot een compromis van ongeveer 600 respectievelijk&#13;
2800 ha (exclusief water): een sterke afname van het beheersgebied.&#13;
- Wat betreft het Reestdal werd door de Voorrangsinventarisatie voor Overijssel&#13;
950 ha beheersgebied voorgesteld. 400 ha hiervan is uiteindelijk reservaatsgebied&#13;
geworden ondanks de druk van landbouwkringen om het reservaat klein te hou&#13;
den; 480 ha werd gehandhaafd als beheersgebied en de overige 70 ha werd afgevoerd.&#13;
Aan de Drentse kant maakte het Reestdal in de Voorrangsinventarisatie&#13;
deel uit van de bulk-post ZW-Drenthe (nog niet ingedeeld); daar werd uiteinde&#13;
lijk 440 ha beheersgebied en 430 ha reservaatsgebied aangewezen.&#13;
3. Oorzaken van de verschuivingen&#13;
Uit het voorgaande blijkt dat een aanzienlijk deel van de verschuiving naar reservaat&#13;
niet - zoals vaak wordt verondersteld - wordt veroorzaakt door genoemde technisch-&#13;
administratieve factoren, maar tot stand komt tijdens het aanwijzingsoverleg&#13;
over afzondelijke gebieden. Bij dit overleg (tussen provincie en ministerie van&#13;
VROM en tijdens het overleg op regionaal niveau) is de oppervlakte beheersgebied&#13;
gemiddeld afgenomen en die van reservaatsgebied toegenomen. Dit mechanisme&#13;
doet zich het sterkst voor binnen landinrichtingsprojecten.&#13;
De totale oppervlakte relatienotagebied per afzonderlijke regio is gemiddeld wat&#13;
afgenomen (het landelijk totaal is op 86 000 ha gebleven door het toevoegen van&#13;
nieuwe gebieden).&#13;
Wanneer we de geografische ligging analyseren, blijkt bovendien dat beheersgebied&#13;
veelal wordt gepland als buffer of overgangszone rond of langs reservaatsgebied.&#13;
Op zichzelf staand beheersgebied komt nauwelijks voor. Dit vormt een indicatie&#13;
dat beheerslandbouw weinig serieus wordt genomen als zelfstandig middel om&#13;
natuurelementen in stand te houden: beheersgebied wordt vooral gebruikt om het&#13;
reservaat te behoeden voor de invloeden uit het 'pure' landbouwgebied. Verder is&#13;
hieruit af te leiden dat het beheersgebied van twee kanten wordt aangetast. Onze&#13;
stellige indruk is dat de landbouw vooral het relatienotagebied als geheel wil inperken, terwijl de natuurbescherming het reservaat wil uitbreiden. Het resultaat&#13;
hiervan is dat vooral het beheersgebied afneemt.&#13;
De meeste provinciale besturen hebben geen algemene voorkeur voor beheers- of&#13;
reservaatsgebied, maar nemen een bestuurlijke tussenpositie in. Figuur 2 illustreert&#13;
dit mechanisme.&#13;
Figuur 2&#13;
Illustratie van de verschuiving van beheersgebied naar reservaatsgebied. (Bg = beheersgebied;&#13;
Res = reservaat; Nb = natuurbescherming; Lb = landbouw).&#13;
Omdat de standpunten van natuurbeschermings- en landbouworganisaties dus een&#13;
belangrijke rol lijken te spelen in de geconstateerde verschuiving, gaan we in het volgende&#13;
hier nader op in.&#13;
Standpunten&#13;
Bij analyse van de standpunten blijkt dat de bij het begrenzingsoverleg betrokken&#13;
natuurbeschermingsorganisaties (de terreinbeherende natuurbescherming en soms&#13;
ook milieufederaties en regionale groepen) vrijwel steeds een sterke voorkeur hebben&#13;
voor reservaatsgebied boven beheersgebied.11 De belangrijkste argumenten&#13;
daarbij hebben vooral betrekking op de veiligstelling van natuurwaarden. Het eigenbelang&#13;
van de terreinbeherende natuurbeschermingsorganisaties speelt hierbij eveneens&#13;
een rol: zij zijn van oudsher georganiseerd rond aankoop en beheer van natuurterreinen&#13;
en daar dus van afhankelijk; leden en overheid ondersteunen haar met name&#13;
vanwege deze functie.&#13;
In landbouwkringen liggen de standpunten wat complexer. Veel boeren zien het&#13;
relatienotabeleid als onderdeel van een hele reeks samenhangende inbreuken op hun&#13;
vrijheid. Ook door bestemmingsplannen, peilbesluiten en dergelijke wordt hun&#13;
speelruimte om de bedrijfsvoering naar eigen inzicht in te richten steeds verder ingeperkt. Vanuit deze visie is het verschil tussen reservaats- en beheersgebied nauwelijks&#13;
relevant. Meestal overheerst het streven om de totale oppervlakte relatienotagebied&#13;
beperkt te houden. Als er een keuze wordt gedaan kan deze variëren van voorkeur&#13;
voor reservaat tot voorkeur voor beheersgebied.12 Meer of minder expliciet vindt er&#13;
een afweging plaats van tegengestelde argumenten. Ook hierbij speelt het eigenbelang&#13;
een rol. Een voorkeur voor reservaat komt vooral voor in landinrichtingsprojecten&#13;
met een relatief kleine oppervlakte relatienotagebied, waar dus weinig&#13;
boeren als gevolg van reservaatsvorming zouden afvloeien. Ook individuele boeren&#13;
zonder opvolger hebben veelal geen bezwaar tegen reservaatsvorming. In andere&#13;
situaties (buiten landinrichtingsprojecten of daar waar het gaat om een relatief grote&#13;
oppervlakte relatienotagebied) treft men eerder een voorkeur voor beheersgebied&#13;
aan.&#13;
Achterliggende visies&#13;
De hierboven beschreven standpunten hangen veelal samen met algemenere interpretaties&#13;
van de optimale realisatie van doelstellingen van landbouw en van natuurbehoud.&#13;
We onderscheiden hier een segregatie- en een integratievisie.13&#13;
In de segregatievisie wordt de ruimte in Nederland gescheiden in deelruimten voor&#13;
landbouwkundige produktie respectievelijk voor natuur- en landschapsbeheer. Beide&#13;
sectoren hebben zo op eigen terrein veel vrijheid om met eigen middelen hun&#13;
eigen doelstelling te maximaliseren. Bij de feitelijke gebiedsverdeling wordt een grote&#13;
rol toegekend aan de onderhandelingen van sectorale overheidsinstanties en gevestigde&#13;
belangenorganisaties.&#13;
In de integratievisie wordt ernaar gestreefd om functies te verweven op zoveel mogelijk&#13;
niveaus (regio, kavel, perceel, etc), door in ieder deel van de ruimte in Nederland&#13;
meerdere maatschappelijke doelstellingen te optimaliseren. De schaarse ruimte&#13;
in Nederland wordt daarmee efficiënter benut. De voortgaande intensivering en&#13;
schaalvergroting in de landbouw levert teveel maatschappelijke problemen op.&#13;
Gestreefd wordt naar een 'geïntegreerde' landbouw, die sociaal-economische&#13;
doelstellingen, zeggenschaps- en milieudoelstellingen combineert: behoud van werkgelegenheid,&#13;
vergroting van zeggenschap voor regionaal betrokkenen, voorkomen&#13;
van negatieve effecten op het natuurlijk milieu en op de leefomgeving, en inpassing&#13;
van natuur- en landschapselementen in de agrarische bedrijfsvoering. Argumenten&#13;
Deze visies kleuren de bij de afweging van beheers- en reservaatsgebied gebruikte&#13;
argumenten, waarop we in het vervolg van dit artikel nader ingaan.&#13;
Zonder letterlijke uitspraken weer te geven en soms enigszins extreem geïnterpreteerd14,&#13;
geven we eerst de argumenten die voor reservaat en tegen beheersgebied&#13;
naar voren worden gebracht (in kleine letter). Vervolgens voorzien we deze van&#13;
kanttekeningen en tegenargumenten.&#13;
Veel argumenten met betrekking tot beheersgebied gelden ook voor het overgangsbeheer&#13;
in reservaatsgebied. De vergelijking betreft dus eigenlijk beheersovereenkomsten&#13;
versus aangekocht reservaat. Omdat overgangsbeheer slechts tijdelijk&#13;
is, is het redelijk om in de praktijk te spreken over de vergelijking beheersgebiedreservaatsgebied.&#13;
We gaan uit van het begrip reservaat zoals het momenteel functioneert, met alleen&#13;
een natuurdoelstelling (zie tabel 1 op blz. 107/108). In de conclusies zullen we de&#13;
afweging wat relativeren door in te gaan op de functie van reservaten in de integratievisie.&#13;
Achtereenvolgens komen de argumenten aan bod met betrekking tot natuurbeheer,&#13;
werkgelegenheid, procedure en overheidsbudget.&#13;
4. EFFECTIEF NATUURBEHEER&#13;
Tempo van realisering&#13;
Veel natuurbeschermers wijzen erop dat het tempo van reservaatsvorming hoger is&#13;
dan het afsluiten van beheersovereenkomsten en dat de natuurbescherming middels&#13;
aankoop het tempo zelf in handen heeft. In ruilverkavelingen kunnen reservaten via&#13;
uitruil van gronden snel worden gevormd. In beheersgebieden is natuurbeheer&#13;
afhankelijk van de vrijwillige medewerking van boeren. In de meeste gebieden zijn&#13;
slechts weinig boeren bereid een beheersovereenkomst aan te gaan.&#13;
- Bij deze argumenten is aan te tekenen dat de problemen rond de acceptatie van&#13;
beheersovereenkomsten wel eens worden overtrokken. In Noord-West Overijssel,&#13;
Eilandspolder en Waterland hebben veel boeren een overeenkomst getekend.15 In&#13;
deze gebieden kunnen vanwege de slechte externe produkie-omstandigheden wel&#13;
vraagtekens worden gezet bij de vrijwilligheid. Maar ook bij voorbeeld in Sint-&#13;
Oedenrode, geenszins een marginaal gebied, blijken nogal wat boeren te tekenen.16&#13;
Het is waar dat de animo van boeren in veel gebieden (nog) niet overweldigend&#13;
is. Het is echter belangrijk hier te zoeken naar oorzaken en mogelijke oplossingen.&#13;
Zo zijn veel betrokkenen door het verloop van de aanwijzingsprocedure en door gebrek&#13;
aan voorlichting en zeggenschap over het beheersplan afkerig geworden van het&#13;
relatienotagebeuren. Juist de eisen van de natuurbescherming - bij voorbeeld het afstemmen van alle&#13;
beheerspakketten op de meest kwetsbare natuurelementen - leiden vaak tot hoge&#13;
toetredingsdrempels in beheersplannen. Daardoor vereisen de 'lichtste' pakketten&#13;
nog steeds een vrij sterke bedrijfsaanpassing van de intensievere bedrijven. Het verlagen&#13;
van deze drempel kan het voor meer boeren aantrekkelijk maken om een beheersovereenkomst&#13;
aan te gaan.&#13;
- Inderdaad zijn in ruilverkavelingen reservaatsgebieden beter uitruilbaar dan&#13;
beheersgebieden. Ook over het geheel genomen is reservaatsaankoop tot nu toe sneller&#13;
gegaan dan het afsluiten van beheersovereenkomsten, maar de aankoop is de&#13;
laatste jaren vertraagd door bezuinigingen.17 Van het budget voor beheersovereenkomsten&#13;
blijft echter jaarlijks het grootste deel onbenut. De oppervlakte beheers&#13;
overeenkomsten zou dus snel toenemen bij een betere acceptatie van beheersregelingen&#13;
door boeren.&#13;
Effectief beheer&#13;
Volgens de voorstanders van reservaatsgebied is 'eigen beheer' optimaal voor&#13;
kwetsbare natuur- en landschapswaarden doordat het in handen is van&#13;
organisaties die volledig op dit doel zijn gericht en gespecialiseerde kennis in&#13;
huis hebben.&#13;
Deze organisaties kunnen desgewenst boeren inschakelen bij het beheer. Dit is&#13;
effectiever voor het natuurbehoud dan boerenbeheer in beheersgebied. Wanneer&#13;
reservaatsgronden worden toebedeeld aan volledige bedrijven beschouwen deze&#13;
boeren de grond als iets extra's en is minder controle nodig. Daarentegen&#13;
proberen boeren in beheersgebied het maximale landbouwkundige nut uit de&#13;
grond te halen.&#13;
Beperkende bepalingen in beheersovereenkomsten zijn (mede door de geringe&#13;
inpasbaarheid) vaak onvoldoende om een effectief beheer te realiseren.&#13;
- Veel van de argumenten met betrekking tot de effectiviteit van het beheer in re&#13;
servaten c.q. beheersgebied zijn nogal speculatief. Tot nu toe is er geen vergelijkende&#13;
evaluatie gemaakt van bijvoorbeeld eigen beheer door natuurbeschermingsorganisaties,&#13;
boerenbeheer op basis van pacht- en beheersovereenkomsten en vrijwillig&#13;
boerenbeheer.&#13;
- Vooral van agrarische zijde worden nogal eens twijfels geuit over het eigen beheer&#13;
door de natuurbescherming. Als gevolg van tekort aan financiën en gebrek aan&#13;
landbouwkundige kennis is dit niet steeds effectief. Dit resulteert dan in slecht slootonderhoud&#13;
en verruiging van grasland, rietland en grienden. De kennis van boeren&#13;
kan juist bijdragen aan het effectiever maken van beheersmaatregelen. Hierbij moet&#13;
wel worden opgemerkt dat dergelijke kritiek soms voortkomt uit onbekendheid met&#13;
de betreffende beheersdoelstellingen.&#13;
- Achter discussies over effectiviteit gaan vaak meningsverschillen over de doel&#13;
stelling van het beheer schuil. Deze verschillen bestaan niet alleen tussen de vertegen&#13;
woordigers van landbouw en natuurbescherming, maar ook binnen de natuur&#13;
bescherming zelf. Het lijkt erop dat voorstanders van reservaatsgebied het accent&#13;
leggen op het behoud van de meest kwetsbare natuurelementen (op het gebied van&#13;
weidevogels bij voorbeeld kemphaan en kwartelkoning). Voorstanders van beheersgebied lijken genoegen te willen nemen met iets minder&#13;
kwetsbare natuurelementen (bij voorbeeld grutto en tureluur) indien daarmee de inpasbaarheid&#13;
in het moderne bedrijf wordt vergroot en belangrijke sociale en economische&#13;
doelstellingen worden gediend. Zij vinden het bovendien belangrijk dat zoveel&#13;
mogelijk boeren een bijdrage leveren aan een bepaalde vorm van natuurbeheer;&#13;
beheersgebied scoort wat dit betreft hoger.&#13;
- In de genoemde argumenten voor reservaatsgebied wordt gesteld dat de&#13;
beheersmaatregelen in beheersgebied onvoldoende effectief zijn. In de praktijk&#13;
blijkt echter dat de maatregelen van het eindbeheer van de meeste reservaatsgronden&#13;
vergelijkbaar zijn met de 'zware' pakketten van het overgangsbeheer die wel effectief&#13;
en inpasbaar worden geacht. Het blijkt dat in gebieden als Waterland, Noord-&#13;
West Overijssel en Sint-Oedenrode veel boeren wel degelijk deze zware beheerspakketten&#13;
kiezen.&#13;
- Dat veel beheersmaatregelen kunnen worden ingepast in het boerenbedrijf&#13;
blijkt ook uit het feit dat het eindbeheer in reservaten deels wordt gerealiseerd door&#13;
verpachting aan boeren en daarmee wordt ingepast in de bedrijfsvoering. Volgens&#13;
sommige natuurbeschermers behoeft vanuit het oogpunt van effectiviteit slechts een&#13;
klein deel van de percelen beslist in eigen beheer te worden gehouden, ten behoeve&#13;
van flexibiliteit en gespecialiseerd beheer. Ons inziens zou zelfs het beheer van zeer&#13;
laag-produktieve percelen (zoals blauwgraslanden) door boeren kunnen worden uit&#13;
gevoerd binnen een beheersovereenkomst, zij het dat deze dan meer het karakter zou&#13;
krijgen van een onderhoudsovereenkomst.&#13;
- De noodzakelijke differentiatie tussen percelen kan ook in beheersgebied goed&#13;
worden gerealiseerd, doordat BBL bij het afsluiten van een beheersovereenkomst&#13;
overlegt met betrokken boer(in) en natuurbescherming.&#13;
- In de argumenten voor reservaat wordt een bijna wetmatige tegenstelling ver&#13;
ondersteld tussen effectief natuurbeheer en moderne landbouwproduktie. Met enige&#13;
vindingrijkheid blijkt het echter wel degelijk mogelijk om een intensieve bedrijfsvoering&#13;
samen te laten gaan met bepaalde vormen van natuurbeheer. Zo hebben in&#13;
Waterland boeren en natuurbeschermers een beheerspakket voor intensieve weidebedrijven&#13;
ontwikkeld (de zogenaamde maaiplicht zonder datum) dat goede kansen&#13;
biedt voor matig-kritische weidevogels.18 Bovendien bestaat de mogelijkheid dat&#13;
boeren middels lichte pakketten aan beheerslandbouw wennen en later zwaardere&#13;
pakketten kiezen.&#13;
Continuïteit op lange termijn&#13;
De onzekerheid of boeren op lange termijn beheersovereenkomsten zullen&#13;
handhaven, wordt vooral door natuurbeschermers als bezwaar tegen beheersgebied&#13;
aangevoerd. De overeenkomsten kunnen immers iedere zes jaar worden opgezegd.&#13;
Reservaten daarentegen blijven eigendom van de natuurbescherming, waarmee de&#13;
continuïteit van het beheer is gewaarborgd.&#13;
- Het feit dat beheersovereenkomsten periodiek door beide partijen&#13;
kunnen worden opgezegd vormt inderdaad een onzekere factor op lange&#13;
termijn. Het ligt echter niet voor de hand een overeenkomst op te zeggen wanneer het bedrijf eenmaal&#13;
is afgestemd op de beheersituatie en wanneer de vergoeding op peil blijft.&#13;
- De effectiviteit van reservaatsbeheer kan tegenvallen doordat het grondgebruik&#13;
op de omliggende (nog) niet aangekochte gronden extra wordt geïntensiveerd, ter&#13;
compensatie van het grondverlies in de regio.19&#13;
- In de segregatievisie wordt met het instellen van relatienotagebieden geaccepteerd&#13;
dat de landbouw zich elders weinig gelegen laat liggen aan natuur en land&#13;
schap. In de integratievisie is het echter essentieel dat in beheers- en reservaatsgebieden&#13;
experimenten plaatsvinden met boerenbeheer die ook voor de landbouw buiten&#13;
deze gebieden betekenis hebben. In beheersgebied is de kans op deze uitstraling groter&#13;
doordat de bedrijfsvoering en de bedrijfsgrootte-structuur er dichter bij de 'gewone'&#13;
landbouw staan.&#13;
5. WERKGELEGENHEID IN DE LANDBOUW&#13;
Efficiënte landbouw&#13;
Vooral in landbouwkringen wordt reservaatsvorming eerder geaccepteerd - de&#13;
laatste jaren niet meer bepleit - wanneer het gaat om gebieden waar de bedrijven&#13;
minder efficiënt en cultuurtechnische verbeteringen te duur zijn. Een&#13;
voortgaande efficiëntieverhoging is nodig om de concurrentiepositie van de&#13;
landbouwsector te handhaven; aan verdere afvloeiing van minder efficiënte&#13;
bedrijven is niet te ontkomen.&#13;
- Hiertegenover wordt door agrariërs, maar ook door sommige natuurbeschermers,&#13;
ingebracht dat de boeren in deze 'moeilijke' gebieden de grond hard nodig&#13;
hebben; ook daar moeten zoveel mogelijk bedrijven blijven bestaan. Deze werkgele&#13;
genheid is belangrijk, niet alleen vanuit sociale overwegingen, maar ook vanwege de&#13;
leefbaarheid in een streek. Een voordeel van beheersgebied is dan dat de grond met&#13;
zekerheid beschikbaar blijft voor de landbouw. In reservaatsgebied is het daarentegen&#13;
onzeker of de grond aan boeren in gebruik zal worden gegeven. Voor zover&#13;
dat wel het geval is, hangt het voortbestaan van deze bedrijven op lange termijn af&#13;
van de goede wil van de natuurbescherming.&#13;
Voordeel voor individuele boeren&#13;
Zowel agrariërs als reservaatsbeheerders wijzen erop dat boeren die hun grond&#13;
in reservaatsgebied willen verkopen, hiervoor een goede prijs krijgen. Ze zijn&#13;
zeker van een koper en de grondprijzen in reservaatsgebied zijn gekoppeld aan&#13;
die in een vergelijkingsgebied. Bijkomend voordeel in ruilverkavelingen is dat&#13;
de boeren de grond met deze bestemming makkelijk kunnen uitruilen met de&#13;
natuurbescherming, terwijl ze beheersgebied in de praktijk niet tegen 'vrije'&#13;
grond kunnen ruilen.&#13;
- Inderdaad zijn boeren in reservaatsgebied zeker van een goede prijs. Maar ook&#13;
op gronden met een beheersovereenkomst geldt een koopplicht voor DBL.20 Het&#13;
verschil in zekerheid is dus gering. - Een nadeel van de reservaatsaankoop door DBL en natuurbescherming kan&#13;
zijn dat de grondprijs in de regio stijgt, waardoor de overblijvende bedrijven onvol&#13;
doende kunnen uitbreiden c.q. grondverkoop compenseren.21&#13;
- Zowel de goede grondprijs als de betere uitruilbaarheid in ruilverkavelingen&#13;
kan inderdaad een voordeel zijn voor sommige individuele boeren. Gelijk met het&#13;
hanteren van deze argumenten wordt voor de landbouw als geheel geaccepteerd dat&#13;
de grond zijn produktiefunctie verliest en boeren afvloeien. Vanuit een streven naar&#13;
behoud van werkgelegenheid in de landbouw zijn dit dus zwakke argumenten. Bovendien&#13;
kunnen ook beheersovereenkomsten voordelig zijn voor individuele boeren.&#13;
Behoud van werkgelegenheid&#13;
Volgens sommige reservaatsbeheerders is reservaatsgebied niet ongunstig voor de&#13;
werkgelegenheid in de landbouw. Door aankoop van reservaatsgronden en&#13;
gelijktijdige verpachting tegen een lage prijs worden de grondlasten van de bedrijven&#13;
verlicht, zodat kapitaal vrijkomt voor andere investeringen. De aangekochte gronden&#13;
kunnen worden toebedeeld aan de levensvatbare bedrijven met de grootste&#13;
grondbehoefte.&#13;
In de vijftiger en zestiger jaren werden aangekochte gronden veelal direct verpacht of&#13;
in verpachte toestand gekocht. Naarmate de intensivering van de landbouw verder&#13;
ging werden stringentere beperkingen van het agrarisch gebruik nodig. Omdat de&#13;
Pachtwet daartoe onvoldoende mogelijkheden biedt worden reservaatsgronden&#13;
sindsdien minder verpacht. Ook mogen op de meeste gronden die na 1 december&#13;
1977 zijn aangekocht geen beheersovereenkomsten worden afgesloten. De&#13;
natuurbeschermingsorganisaties schakelen nu vaak boeren in via kortlopende&#13;
contracten. Ook dit laatste is financieel gunstig voor de boeren.&#13;
- In de huidige praktijk worden, om een extensief gebruik te bevorderen, gronden&#13;
door de natuurbescherming vaak als 'extraatje' toebedeeld aan bedrijven (dat&#13;
wil zeggen zonder produktiedoelstelling, bovenop het 'volledige' bedrijf en zonder&#13;
garanties voor continuïteit). Dit levert dus geen bijdrage aan werkgelegenheid in de&#13;
landbouw. Voor een bijdrage aan het behoud van werkgelegenheid is het nodig de&#13;
reservaatsgronden langdurig in gebruik te geven. De huidige praktijk van kortlopen&#13;
de contracten biedt onvoldoende zekerheid aan de betreffende boeren.&#13;
- Het is inderdaad mogelijk met reservaatsgebied een regionaal werkgelegenheidsbeleid&#13;
te voeren. Hierbij is het echter niet billijk dat alleen de grondeigenaar&#13;
beslist over de toedeling van reservaatsgrond; deze kan dan immers zeer willekeurig&#13;
opereren. Een goede grondbankregeling zou meer op zijn plaats zijn. Deze kan dan&#13;
even goed in beheersgebied functioneren.&#13;
- Wanneer reservaatsgronden wel langdurig aan boeren wordt verpacht leveren&#13;
ze minder werkgelegenheid op dan beheersgebied voorzover de reservaatsgronden&#13;
extensiever worden gebruikt. Maar ook bij een gelijke intensiteit van grondgebruik&#13;
levert beheersgebied meer werkgelegenheid op dan reservaat, doordat het inkomen&#13;
per hectare (als som van inkomen uit produktie en beheersvergoeding) er hoger is.&#13;
Immers, in beheersgebied is de vergoeding gerelateerd aan een vergelijkingsgebied&#13;
met goede cultuurtechnische omstandigheden, zodat de meeste bedrijven in stand&#13;
kunnen blijven. In reservaat zal de natuurbescherming streven naar een lage vergoeding,&#13;
zodat bedrijfsvergroting noodzakelijk is om het bedrijf in stand te kunnen houden. (Pas bij een berekening van de vergoeding in reservaat volgens de huidige&#13;
normen voor beheersgebied zal de werkgelegenheid in reservaat op gelijk niveau&#13;
kunnen komen).&#13;
6. PROCEDURE EN ZEGGENSCHAP&#13;
Duidelijkheid en zekerheid&#13;
Volgens sommige voorstanders van reservaatsgebied wordt via (het toekennen van)&#13;
eigendomsrechten op de grond duidelijkheid en zekerheid op lange termijn geboden&#13;
voor zowel agrariërs als natuurbeschermers. Omdat in principe alleen de&#13;
grondeigenaar zeggenschap heeft over het gebruik van de grond, geeft alleen aankoop&#13;
de overheid of de natuurbescherming het recht zich met de agrarische bedrijfsvoering&#13;
te bemoeien. Daarentegen is beheersgebied een onduidelijke bestemming die&#13;
onzekerheid oproept voor grondeigenaren en agrarische ondernemers.&#13;
- Hier tegenover kan worden gesteld dat het maatschappelijk belang van natuur&#13;
en landschap - maar ook van de agrarische produkie - een inperking van de rechten&#13;
van grondeigenaren door de overheid kan rechtvaardigen, ook zonder de grond&#13;
aan te kopen.&#13;
- Voor boeren heeft beheersgebied het voordeel dat het afsluiten van beheers&#13;
overeenkomsten daar op lange termijn formeel vrijwillig is. Weliswaar kunnen er&#13;
vraagtekens worden gezet bij de reële vrijwilligheid (gezien de produktie-omstandigheden&#13;
en andere overheidsmaatregelen) maar deze dwang geldt nog sterker voor&#13;
reservaatsgebied.&#13;
Bureaucratie en zeggenschap&#13;
Volgens reservaatsbeheerders kan het beheer in reservaten op een minder&#13;
bureaucratische wijze worden gerealiseerd dan in beheersgebieden. Plaatselijke&#13;
beheerders hebben meestal een goede relatie met de boeren en kunnen in informeel&#13;
overleg het beheer regelen. Via onderhandelingen tussen eigenaar en gebruiker kunnen&#13;
eerder flexibele compromissen worden gesloten dan via de formele procedures&#13;
waarmee beheersplannen worden opgesteld.&#13;
- Er is inderdaad kritiek mogelijk op de huidige beheersplanprocedure vanwege&#13;
het bureaucratische en centralistische karakter. Een 'marktgerichte deregulering',&#13;
waarin ad-hoc-overeenkomsten tussen individuele boeren en natuurbescherming&#13;
centraal staan, is echter o.i. niet de juiste oplossing voor dit probleem. In het informele,&#13;
geïndividualiseerde overleg tussen natuurbeschermingsorganisaties en boer(in)&#13;
over de gronduitgifte verkeert de laatste in een zwakkere positie doordat boeren te&#13;
gen elkaar kunnen worden uitgespeeld. De kritiek kan beter worden ondervangen&#13;
middels een democratisering en decentralisering van de beheersplanprocedure en&#13;
door te streven naar flexibele beheersbepalingen. Dit geldt overigens evenzeer voor&#13;
het opstellen van het plan voor het eindbeheer in reservaten.&#13;
- In de huidige situatie komt de zeggenschap van betrokkenen beter tot zijn recht&#13;
bij beheersovereenkomsten dan bij het eindbeheer in reservaten. Het beheersplan&#13;
voor beheersovereenkomsten wordt opgesteld met enige inspraak van betrokkenen&#13;
uit de streek. Deze inspraak benadert bij sommige beheersplannen medezeggenschap&#13;
van boeren (bij voorbeeld Sint-Oedenrpde). Ook is het mogelijk om daarbij een nauwere samenwerking tussen boeren en natuurbeschermers te laten ontstaan. Daarentegen&#13;
wordt het plan voor het eindbeheer eenzijdig door de terreinbeherende natuurbescherming&#13;
vastgesteld.&#13;
7. OVERHEIDSBUDGET&#13;
Kosten en baten&#13;
Volgens sommigen is reservaatsaankoop en -beheer voor de overheid goedkoper dan het&#13;
betalen van beheersvergoedingen. In beheersgebieden wordt met eenzelfde bedrag een&#13;
beperkter beheersprestatie geleverd.&#13;
- De onderbouwing van dit argument is gebrekkig. Er bestaan wel 'voor-devuist-&#13;
weg'-berekeningen, maar geen sluitende berekeningen waarin alle lasten en ba&#13;
ten op korte en lange termijn zijn verwerkt. In feite is een zinnige vergelijking van&#13;
kosten en baten nogal lastig. Ten eerste zijn beheersvergoedingen uitgaven over een&#13;
reeks van jaren en impliceren reservaten een grote investering ineens. Verder kost&#13;
ook het overgangsbeheer geld. Over de berekeningsmethode van deze 'kosten per&#13;
hectare' bestaat nog weinig overeenstemming. Een tweede en groter bezwaar is dat&#13;
de 'baten' (de effecten van het beheer) veelal worden voorondersteld, zeer globaal&#13;
worden geschat of zelfs buiten beschouwing worden gelaten.&#13;
Voor een maatschappelijke kosten-baten-analyse moeten naast de effectiviteit&#13;
voor het natuurbeheer (kosten per natuurelement) ook de consequenties voor werkgelegenheid,&#13;
regionaal inkomen, nationaal produkt, overschotten enz. in de berekening&#13;
worden betrokken. Bruikbare empirische gegevens over deze factoren zijn&#13;
schaars; ze zijn onderling ook moeilijk vergelijkbaar.&#13;
- Voor de provincie zijn beheersgebieden financieel aantrekkelijk, omdat zij wel&#13;
de reservaten maar niet de beheersovereenkomsten meefinancieren.22&#13;
Betaalbaarheid op lange termijn&#13;
Zowel vanuit de landbouw als vanuit de natuurbescherming wordt de vraag opgeworpen&#13;
of ook op lange termijn geld beschikbaar zal zijn om aantrekkelijke vergoedingen te&#13;
betalen. Beheersgebieden dreigen de marginale gronden van de toekomst te worden. Bij&#13;
een verdere intensivering van de landbouw zullen de beheersvergoedingen steeds hoger&#13;
moeten worden.&#13;
- De ontwikkelingen op lange termijn in overheidsbudget en prijsverhoudingen&#13;
zijn slecht voorspelbaar. Inderdaad kan een sterke intensivering van het grondgebruik&#13;
in de 'gewone' landbouw de beheersvergoedingen doen oplopen. Anderzijds&#13;
worden bij voorbeeld bij lagere voederprijzen ook de beheersvergoedingen lager en&#13;
nemen de financiële opbrengsten uit verkoop van reservaatsprodukten af, zodat beheersgebied&#13;
goedkoper wordt. Ook de ontwikkeling van aangepaste technieken en&#13;
bedrijfssystemen voor beheerslandbouw kan de vergoedingen doen dalen. Een sterke intensivering is overigens door ontwikkelingen als superheffing en stringenter milieubeleid&#13;
(bij voorbeeld beperkingen op de bemesting) minder waarschijnlijk.&#13;
Beheersovereenkomsten kunnen beter bestand zijn tegen bezuinigingen doordat&#13;
landbouw èn natuurbescherming baat hebben bij het handhaven van redelijke vergoedingen&#13;
en zich daarvoor gezamenlijk kunnen inzetten.&#13;
- Ook voor natuurbeschermingsorganisaties kunnen toekomstige bezuinigingen&#13;
op de gelden voor reservaatsbeheer een reden vormen om goedkopere beheersmethoden&#13;
in te zetten en de economische produktiviteit van de reservaatsgronden&#13;
te verhogen. (Het is overigens de vraag of dit de effectiviteit van het beheer zal aantasten.)&#13;
Ook op de financiering van de aankoop zal wellicht bezuinigd worden.&#13;
8. CONCLUSIES&#13;
Sinds de Voorrangsinventarisatie is bij de aanwijzing en begrenzing van relatienotagebieden&#13;
de oppervlakte reservaatsgebied sterk toegenomen en die van beheersgebied&#13;
sterk afgenomen. Vooral in landinrichtingsgebieden is dit, behalve uit technisch-&#13;
administratieve factoren, voor een groot deel te verklaren uit verschuivingen&#13;
die hebben plaatsgevonden tijdens het aanwijzingsoverleg.&#13;
De standpunten van de bij dit overleg betrokken organisaties hebben hierbij een&#13;
doorslaggevende rol gespeeld. Alle terreinbeherende natuurbeschermingsorganisaties&#13;
hebben gepleit voor het vergroten van reservaatsgebied. De landbouworganisaties&#13;
hebben zich veelal gericht op het verkleinen (of beperkt houden) van de totale&#13;
oppervlakte relatienotagebied. Waar het ging om relatief geringe oppervlakten&#13;
relatienotagebied in ruilverkavelingen heeft ook de landbouw vaak een voorkeur&#13;
voor reservaat uitgesproken. De overheid heeft zich slechts bij uitzondering gericht&#13;
op het handhaven van de oppervlakte beheersgebied of van de 1:1 verhouding. Ook&#13;
speelt een rol dat beheersgebied vaak is gepland als buffer of overgangszone rond&#13;
of langs reservaat: het wordt hierdoor als eerste aangetast.&#13;
De argumenten die worden aangevoerd bij een afweging ten gunste van reservaatsgebied&#13;
kunnen worden afgezwakt of voorzien van tegenargumenten. Een complicerende&#13;
factor is dat de argumentatie wordt gekleurd door achterliggende visies op de&#13;
gewenste verhouding tussen landbouw en natuur. In het voorgaande hebben we aangegeven&#13;
dat de argumenten pro reservaat veelal verwant zijn met de segregatievisie.&#13;
Bij de afweging van beheersgebied en reservaat zal vanuit de integratievisie in de&#13;
meeste gevallen worden gekozen voor beheersgebied, vooral op basis van de volgende&#13;
argumenten:&#13;
- De effectiviteit van het natuurbeheer in beheersgebied kan die in reservaat&#13;
evenaren, zeker voor het beheer van matig kwetsbare natuurelementen. Er zijn&#13;
nog veel mogelijkheden om de inpasbaarheid en acceptatie van beheersovereenkomsten&#13;
te vergroten. Experimenten met vormen van boerenbeheer hebben in&#13;
beheersgebied grotere kans op uitstraling naar de hele landbouw.&#13;
- In beheersgebied kan meer werkgelegenheid in de landbouw behouden blijven&#13;
doordat er geen grond uit gebruik wordt genomen en het inkomen per hectare&#13;
hoger is. - Betrokkenen uit de streek en daarbuiten hebben meer inspraakmogelijkheden bij&#13;
het beheersplan voor beheersovereenkomsten dan bij het plan voor het eind&#13;
beheer in een reservaat.&#13;
- De besteding van overheidsgelden in beheersgebieden kan behalve vanuit het natuurbeheer&#13;
ook worden gemotiveerd vanuit het belang van regionale werkgelegenheid&#13;
en van toegepast onderzoek (experimenten met andere landbouwmethoden).&#13;
Ook vanuit het integratieperspectief kan niet worden uitgesloten dat de afweging&#13;
soms ten gunste van reservaatsgebied zal uitvallen. Voorwaarde is wel dat vooraf&#13;
wordt gestreefd naar een discussie over de doelstellingen in het gebied, waarbij de&#13;
betrokkenen uit de regio een grote inbreng hebben. Pas wanneer de gebiedsdoelstellingen&#13;
ten aanzien van natuur en landbouw zijn vastgelegd, kan worden beslist over&#13;
de in te zetten instrumenten, waaronder beheersgebied of reservaat. Bij een keuze&#13;
voor reservaat zou steekhoudend moeten worden aangetoond dat een dergelijk ingrijpend&#13;
instrument noodzakelijk is om de doelstellingen te bereiken.&#13;
Aan reservaat zal vanuit de integratievisie wel een andere invulling worden gegeven:&#13;
landbouw geldt er als nevendoel en niet slechts als middel. Dit betekent onder&#13;
meer dat met behoud van de hoofddoelstelling wordt gestreefd naar gebruikszekerheid&#13;
voor boeren, behoud van werkgelegenheid, medezeggenschap over het&#13;
(eind)beheer en experimenten met nieuwe vormen van integratie.&#13;
Dit alles pleit ervoor om beheersgebied, veel meer dan tot nu toe is gebeurd, serieus&#13;
te nemen.&#13;
De natuurbescherming zou mede vanwege de noodzakelijke risicospreiding - ook&#13;
reservaatsgebied brengt immers risico's met zich mee - het instrument beheersgebied&#13;
als volwaardige keuzemogelijkheid moeten beschouwen. In dialoog met boeren&#13;
kan zij proberen om bij te dragen aan een optimale invulling van beheersgebieden.&#13;
De landbouworganisaties zouden minder gemakkelijk hun veelvuldig geclaimde&#13;
verantwoordelijkheid voor de natuur moeten afschuiven door de zaak af te doen&#13;
met reservaatsvorming, dit mede vanuit het besef dat beheersgebied meer werkgelegenheid&#13;
met zich meebrengt.&#13;
De rijksoverheid zou haar beleid moeten richten op het bereiken van de 1:1 verhouding&#13;
binnen de eerste 100 000 ha relatienotagebied. Zij zou ook de kaders moeten&#13;
stellen voor een democratische en gedecentraliseerde besluitvorming over doelen&#13;
en instrumenten van het beheer. Niet alleen de huidige situatie, maar ook het voorontwerp&#13;
van de Wet Beheer Landbouwgronden laat wat dit betreft nog veel te wensen&#13;
over. Een tekortkoming van het voorontwerp is bij voorbeeld dat in de definitie&#13;
van 'reservaat' geen landbouwkundige (neven)doelstelling is opgenomen.23 Verder&#13;
blijft de situatie gehandhaafd dat de betrokkenen in de streek nauwelijks invloed&#13;
hebben op de aanwijzing van relatienotagebieden. Een vruchtbare discusssie over&#13;
doelen en middelen ligt dus niet voor de hand, zodat een positieve keuze voor beheersgebied&#13;
niet te verwachten is. In het voorontwerp is trouwens nog onduidelijk&#13;
wie op welk moment in de procedure beslist over de verhouding beheersgebiedreservaatsgebied;&#13;
meer duidelijkheid hierover is zeker gewenst. Omdat Gedeputeerde Staten een belangrijke rol spelen bij de aanwijzing van&#13;
relatienotagebieden (een rol die in het voorontwerp WBL nog wordt versterkt), is&#13;
het van belang dat provincies een duidelijk eigen beleid voeren. Gezien de&#13;
opgetreden scheefgroei en het veelbeleden streven naar verweving zou het&#13;
stimuleren van beheersgebied vanzelfsprekend moeten zijn.&#13;
</content><legacyfootnotes>¹ Dit artikel is geschreven op verzoek van het Centrum Landbouw en Milieu te Utrecht. De tekst valt&#13;
onder verantwoordelijkheid van de auteurs. Ir E.E. Biewinga is bioloog. Ir R.R.G. Schröder is&#13;
bouwkundige en werkt bij de vakgroep Planologie van de Landbouwhogeschool te&#13;
Wageningen. Het artikel is mede gebaseerd op een interdisciplinair doctoraalproject aan de&#13;
Landbouwhogeschool, dat juni 1984 werd afgesloten. Het project behelsde een evaluatie van het&#13;
relatienotabeleid, waarbij de nadruk viel op de meningen van regionaal betrokken boeren,&#13;
natuurbeschermers en ambtenaren in 6 onderzoeksgebieden (E. Biewinga, M. Maartens, G.J.&#13;
Meijer en L. Vogelzang, 1984, Beheersovereenkomsten en reservaten; een evaluatie van het&#13;
relatienotabeleid op regionaal niveau). Met name het themastuk 'Beheersgebied of&#13;
reservaatsgebied' is voor dit artikel gebruikt. Het getallenmateriaal in dit artikel is&#13;
aangepast aan de situatie in de eerste helft van 1985.&#13;
² 'Bij de uitwerking van het beleid is tot nu toe een zekere verschuiving opgetreden naar een&#13;
groter areaal van reservaatsgebieden. Als oorzaak hiervan wil ik geven ( . . . ) dat bij de uitwerking&#13;
van de voorrangsinventarisatie vooral de meest kwetsbare gebieden aan de orde zijn&#13;
gekomen.' Staatssecretaris Ploeg in de 24e uitgebreide commissievergadering van de Tweede&#13;
Kamer op 21-3-'83 (Bijzondere Commissie voor de Nota Landelijke Gebieden). &#13;
3. Nota Landelijke Gebieden, 1977. Tweede Kamer 14 392, blz. 118. Structuurschema Natuur-en Landschapsbehoud,&#13;
1981. Tweede Kamer 16 820, blz. 160.&#13;
4. In reservaatsgebied geldt een optierecht: wanneer in reservaatsgebied gelegen grond waarop een beheersovereenkomst&#13;
rust wordt verkocht of vrijkomt van pacht, moet de grond eerst te koop worden&#13;
aangeboden aan DBL. Daarnaast geldt er ten behoeve van de rechtszekerheid van de grondeigenaar&#13;
een koopplicht: DBL moet aan haar aangeboden percelen kopen, ongeacht de vraag of er een beheersovereenkomst&#13;
op rust.&#13;
5. In principe worden gronden in beheersgebieden niet aangekocht, zodat er geen optierecht geldt. Wel&#13;
is er met het oog op de rechtszekerheid van de eigenaar(ares) een beperkte koopplicht: DBL moet&#13;
aangeboden percelen waarop een beheersovereenkomst rust kopen wanneer er geen gegadigden zijn&#13;
voor het overnemen van de grond inclusief de beheersovereenkomst.&#13;
6. Van grote delen van deze nog niet ingedeelde gebieden is in feite al bekend wat de bestemming wordt.&#13;
Bij voorbeeld de oeverlanden van het Zuidlaardermeer worden grotendeels of geheel reservaat. In de&#13;
categorie 'andere gebieden' is 2930 ha bedoeld voor aankoopgebieden maar door DBL geclassificeerd&#13;
als nog-niet-ingedeeld.&#13;
7. Commissie Beheer Landbouwgronden 1985. Stand van zaken per 1 januari 1985 met betrekking tot&#13;
de relatienotagebieden. DBL, Utrecht.&#13;
8. Sinds 1978 zijn alle beheersgebieden tevens bergboerengebied; bergboerengebied 'sec' bestaat niet&#13;
meer. De bergboerengebieden onder 'stand van zaken' (tabel 2) zijn nu dus gewone beheers- en reservaatsgebieden.&#13;
9. Pers. med. Bruining (NBOR, ministerie Landbouw en Visserij) en Sytema (RPD, ministerie VROM).&#13;
10. Dit zijn vier van de zes onderzoeksgebieden van het project 'Beheersovereenkomsten en reservaten'.&#13;
In de twee andere onderzochte gebieden is een dergelijke verschuiving niet aantoonbaar. In Haren&#13;
(Gr.) werd de 785 ha reservaat uit de Voorrangsinventarisatie door de provincie opgerekt tot 1200 ha,&#13;
maar een overleggroep met provinciale en regionale vertegenwoordigers adviseerde uiteindelijk&#13;
600 ha reservaatsgebied. In de Vijfheerenlanden leidde de jarenlange hectarenstrijd tot een compromis&#13;
in de landinrichtingscommissie van 520 ha beheersgebied en 516 ha reservaatsgebied; dit compromis&#13;
werd zonder wijziging opgenomen in de Voorrangsinventarisatie.&#13;
11. Er zijn ook diverse natuur- en milieugroepen die geen expliciete voorkeur hebben of die een voorkeur&#13;
voor beheersgebied uitspreken. Deze groepen behoren niet tot de terreinbeherende natuurbescherming&#13;
en zijn slechts in enkele gevallen direct betrokken geweest bij het aanwijzingsoverleg. Voor een&#13;
nadere analyse van de standpunten van diverse organisaties: zie themastuk 'Beheersgebied of reservaatsgebied'&#13;
(noot 1).&#13;
12. Een bepaalde voorkeur kan niet duidelijk aan bepaalde organisaties worden gekoppeld. In diverse&#13;
ruilverkavelingscommissies kiezen landbouwvertegenwoordigers voor reservaat. Het Landbouw&#13;
schap, het NAJK en boerenwerkgroepen in diverse gebieden hebben een voorkeur voor beheersgebied&#13;
uitgesproken. Bij de landelijke standsorganisaties is een afnemende voorkeur voor beheersgebied&#13;
waarneembaar in de volgorde CBTB-KNBTB-KNLC. Voor een nadere analyse van de standpunten:&#13;
zie genoemd themastuk (noot 1).&#13;
13. Voor een uitgebreidere beschrijving van deze visies wordt verwezen naar:&#13;
- WRR, Beleidsgerichte toekomstverkenning, deel 2. Staatsuitgeverij, 's-Gravenhage 1983.&#13;
- W.J. van der Weijden e.a., Bouwstenen voor een geïntegreerde landbouw. WRR-nota V44.&#13;
Staatsuitgeverij, 's-Gravenhage 1984.&#13;
14. De schriftelijke en mondelinge bronnen zijn te vinden in genoemd themastuk (noot 1).&#13;
15. In deze gebieden waren op 30-6-1985 beheersovereenkomsten getekend voor resp. 38, 59 en 48% van&#13;
de voor beheersovereenkomsten beschikbare oppervlakte relatienotagebieden.&#13;
16. In Sint-Oedenrode werden in het eerste halfjaar na goedkeuring van het beheersplan 'De Scheeken'&#13;
18 beheersovereenkomsten getekend voor 35 ha (8%).&#13;
17. Alleen in 1982/1983 was de oppervlakte nieuwe beheersovereenkomsten ongeveer gelijk aan de gemiddelde&#13;
reservaatsaankoop in 1975 tot 1980, te weten ca 1200 ha. Het totaal van afgesloten beheersovereenkomsten per 30-&#13;
6-1985 was 4439 ha.&#13;
18. Samenwerkingsverband van Werkgroep Jonge Boeren Waterland, Contact milieubescherming Noord-&#13;
Holland en Centrum Landbouw en Milieu, 1982. Beheersplan voor Waterland. (MN, Zaandam)&#13;
19. Vrijkomende grond wordt immers voor een groot deel aangekocht door DBL en natuurbescherming,&#13;
aangezien zij goede prijzen kunnen betalen en DBL op een deel van de grond een optierecht heeft.&#13;
Het is overigens niet onderzocht in hoeverre deze effecten inderdaad optreden.&#13;
20. Zie noot 5.&#13;
21. Zie noot 19. Met de superheffing is de grondmarkt gecompliceerder geworden. Bij aankoop door de Staat voor&#13;
reservaatvorming wordt het melkquotum van de grond afgehaald. De mogelijkheden voor melkveehouderij in&#13;
reservaten worden zo beperkt.&#13;
22. Beheersvergoedingen worden geheel door L en V betaald. Reservaatsaankoop voor SBB wordt sinds 1983 ook door L en&#13;
V gefinancierd, maar sinds 1984 wel uit een aparte pot, nl. uit de verkoop van domeingronden. Reservaatsaankoop voor&#13;
de particuliere natuurbescherming wordt voor 50% uit dezelfde L en V-pot en voor 50% door de betreffende&#13;
provincie gesubsidieerd.&#13;
23. In een eerder nummer van Agrarisch Recht is aangegeven dat het voorontwerp-WBL ook onvoldoende tegemoet&#13;
komt aan de hierboven bepleite invulling van reservaat (A.J.M. Rennen, 1985. Voorstel voor aanpassing Pachtwet&#13;
onevenwichtig? Agrarisch Recht 1985 nr. 6, blz. 251-261).&#13;
</legacyfootnotes><footnotes><footnote/></footnotes><auteurs>Edo Biewinga &#13;
Rob Schröder</auteurs><published>1986-03-01 00:00:00</published><modified>1986-03-01 00:00:00</modified><editiondate>1986-03-01</editiondate><htmlpath>https://denhollander.info/artikel/6352</htmlpath></article>
</articles></edition>
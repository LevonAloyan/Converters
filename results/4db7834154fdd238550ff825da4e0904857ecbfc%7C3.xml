<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2007</searchword><id>5294</id><udhid>UDH:TvAR/5294</udhid><titel>Wetgeving en literatuur</titel><searchwords><searchword>TvAR 12/2007</searchword><searchword>UDH:TvAR/5294</searchword></searchwords><attachments><attachment><name>TAR_2007_12-Wetgeving en literatuur.pdf</name><extention>pdf</extention><url>https://denhollander.info/download/5293/ci</url></attachment></attachments><inleiding>Algemeen&#13;
Wet kenbaarheid publiekrechtelijke&#13;
beperkingen&#13;
In WPNR6730 (10 november 2007)&#13;
schrijven W.G. Huijgen en S. Prontvan&#13;
Bommel over ‘Implicaties van de&#13;
Wkpb voor mededelings- en onderzoeksplichten&#13;
van de (ver)koper en de&#13;
notaris’ (p. 921 e.v.). Schrijvers zijn&#13;
van mening dat de notaris er een&#13;
nieuwe taak bij heeft: hij zal ook dit&#13;
nieuwe register voor publiekrechtelijke&#13;
beperkingen moeten raadplegen en&#13;
cliënten daarover informeren.&#13;
PBO&#13;
De wijziging van de Wet op de bedrijfsorganisatie&#13;
(kamernummer 25&#13;
695) schijnt langzaam voortgang te&#13;
maken. Er is weer eens over overlegd:&#13;
Kamerstukken II 2007/08, 25 695, nr.&#13;
51 (verslag, 21 november 2007), mede&#13;
naar aanleiding van enkele moties,&#13;
waaronder helaas een over het Productschap&#13;
Dranken (nr. 49). Een andere&#13;
wijziging (ministeriele goedkeuring&#13;
van besluiten van bedrijfslichamen)&#13;
ligt bij de Eerste Kamer ( Kamerstukken&#13;
I 2007/08, 31039 A (eindverslag,&#13;
30 oktober 2007)&#13;
Landinrichting&#13;
Reconstructie&#13;
Het rommelt in de reconstructiegemeenten,&#13;
vooral rond de vraag of megabedrijven&#13;
kunnen worden tegengehouden&#13;
in de landbouwontwikkelingsgebieden.&#13;
De minister heeft een brief&#13;
geschreven over deze problematiek,&#13;
mede in relatie tot het opheffen van de&#13;
compartimentering in de Meststoffenwet&#13;
(waarmee overdracht van dierrechten&#13;
naar de reconstructiegebieden mogelijk&#13;
wordt) per 2008. De minister&#13;
heeft geen signalen dat de compartimentering&#13;
moet worden voortgezet.&#13;
( Kamerstukken II 2007/08, 31 200&#13;
XIV, nr. 136 (brief, 1 november 2007).&#13;
Ruimtelijke Ordening&#13;
WRO&#13;
De Invoeringswet Wet Ruimtelijke Ordening&#13;
is bij de Eerste kamer gearriveerd:&#13;
Kamerstukken I 2007/08,&#13;
30938 A, gewijzigd voorstel van wet, 9&#13;
oktober 2007. Een voorlopig verslag is&#13;
intussen beschikbaar (nr. B, 20 november&#13;
2007). Toch nog wel veel vragen,&#13;
zo blijkt. De tekst van de WRO, de&#13;
tekst van het ontwerp-Besluit ruimtelijke&#13;
ordening en het ontwerp-overgangsrecht&#13;
zijn opgenomen in een&#13;
boekje onder de redactie van J.W. van&#13;
Zundert ‘Wegwijzer Wro en Besluit&#13;
ruimtelijke ordening 2008’ Deze teksten&#13;
worden voorafgegaan door meer&#13;
dan 100 blz. toelichting over de verschillende&#13;
onderdelen van de nieuwe&#13;
wetgeving. De ondertitel van het boek&#13;
is: ‘een praktische handleiding voor iedereen&#13;
die met de nieuwe Wet ruimtelijke&#13;
ordening te maken heef ’. Niet zo&#13;
praktisch is dat het boek bij het openslaan&#13;
uit elkaar valt. (Kluwer Deventer&#13;
2007, 227 blz.)&#13;
Beheer landelijk gebied&#13;
Jacht&#13;
Er was veel te doen over de drukjacht&#13;
op wilde zwijnen op de Veluwe. In oktober&#13;
nam de Tweede Kamer de motie-&#13;
Jacobi ( Kamerstukken II 2007/08,&#13;
31200 XIV, nr. 71) aan, waarin de minister&#13;
verzocht werd alternatieven te&#13;
ontwikkelen. De minister schrijft een&#13;
brief voor uitstel (nr. 99) en vervolgens&#13;
een brief waarin de alternatieven naar&#13;
de lange termijn worden geschoven; nu&#13;
moet de drukjacht doorgaan (nr. 140,&#13;
6 november 2007).&#13;
Landbouwkwaliteitsbeleid&#13;
Vervoer van dieren&#13;
De minister wil zo snel mogelijk navigatiesystemen&#13;
verplicht stellen op alle&#13;
wagens voor dierentransport. Niet dat&#13;
zij bang is dat de chauffeurs de weg&#13;
niet weten, maar zo’n systeem dient ter&#13;
controle. Op Europees niveau moeten&#13;
wel eerst de specificaties worden opgesteld&#13;
( Kamerstukken II 2007/08,&#13;
28286 en 30 401, nr. 87, brief 29 oktober&#13;
2007). Over de vraag of bij het&#13;
laden van dieren voor export een veearts&#13;
aanwezig moet zijn is enige onduidelijkheid&#13;
( Kamerstukken II 2007/08,&#13;
28286, nr. 88, brief 19 november&#13;
2007).&#13;
Ingrepen&#13;
De pluimveesector heeft tot 2011 de&#13;
tijd om te komen tot houderijsystemen&#13;
die het zonder ingrepen bij kippen&#13;
kunnen stellen. Daarover is een Plan&#13;
van Aanpak naar de Tweede Kamer gestuurd&#13;
( Kamerstukken II 2007/08,&#13;
28286, nr. 89, brief 19 november&#13;
2007). Daar blijkt nog heel wat onderzoek&#13;
voor nodig.&#13;
Agrarisch milieurecht&#13;
Wet algemene bepalingen&#13;
omgevingsrecht&#13;
‘Het wetsvoorstel Wabo’ is de titel van&#13;
het preadvies dat op de jaarvergadering&#13;
van de Vereniging voor Bouwrecht zal&#13;
worden behandeld. Het is geschreven&#13;
door F.M.C.A. Michiels, A.G.A. Nijmijer&#13;
en J.A.M. van der Velden. De&#13;
conclusies zijn kritisch. ( Publicatie&#13;
VBRnr. 35, Den Haag 2007, 190&#13;
blz.).&#13;
BBT&#13;
De Regeling aanwijzing BBT-documenten&#13;
(beste beschikbare technieken)&#13;
is aangevuld met de Beleidslijn IPPComgevingstoetsing&#13;
ammoniak en veehouderij&#13;
en een Oplegnotitie BREF&#13;
Intensieve pluimvee- en varkenshouderij&#13;
( Stcrt. 23 november 2007, nr. 228)&#13;
Inrichtingen&#13;
Weer een mooi product van VROM:&#13;
de Regeling algemene regels voor inrichtingen&#13;
milieubeheer ( Stcrt. 16 november&#13;
2007, nr. 223). Deze ministeriële&#13;
regeling hangt onder het Besluit&#13;
algemene regels inrichtingen milieubeheer (een amvb). De Regeling omvat,&#13;
met toelichting, een enorme hoeveelheid&#13;
technische teksten. Ook voor&#13;
agrarische inrichtingen is de regeling&#13;
van belang, zij het zijdelings, waar er&#13;
voorschriften zijn opgenomen over afvalwater,&#13;
koelinstallaties, opslag van&#13;
brandstof en dergelijke.&#13;
Fiscaal recht&#13;
Bedrijfsoverdracht&#13;
In de Notarisklerk van oktober 2007&#13;
schrijft W.D. Bahlman een uitvoerig&#13;
artikel over art. 15 lid 1-b van de Wet&#13;
belastingen op rechtsverkeer, de vrijstelling&#13;
voor bedrijfsoverdrachten.&#13;
Aanleiding is een nieuw Besluit (augustus&#13;
2007) van de staatssecretaris&#13;
van Financiën. Dit Besluit geeft een&#13;
update van de uitleg en tegemoetkomingen,&#13;
waarbij ook rekening is gehouden&#13;
met de uitbreiding van de familiekring&#13;
waarop deze vrijstelling van&#13;
toepassing is. Er blijven nog genoeg&#13;
vragen over, aldus de auteur.&#13;
Bedrijfsopvolging&#13;
Salaire differé&#13;
Over dit nieuwe element in het erfrecht&#13;
(art. 4:36 e.v. BW) – de aanspraak&#13;
op een som ineens als uitgestelde&#13;
arbeidsbeloning – heeft&#13;
R.L.M.C. Janssen in WPNR24 november&#13;
2007, nr. 6731, p. 981, een artikel&#13;
het licht doen zien. Besproken&#13;
wordt het desbetreffende Besluit van&#13;
de Staatssecretaris van Financiën, de literatuur&#13;
en er zijn ook al enkele rechterlijke&#13;
uitspraken. De auteur doet&#13;
aanbevelingen voor aanpassing van het&#13;
Besluit.&#13;
Europees agrarisch recht&#13;
Aansprakelijkheid&#13;
Dat de Europese lid-staten aansprakelijk&#13;
zijn bij schending van Europees gemeenschapsrecht&#13;
is al enige tijd bekend&#13;
(Frankovich-arrest). Er is, zo&#13;
blijkt, nog heel veel over te zeggen.&#13;
Dat doet althans R. Meijer in een&#13;
proefschrift over dit onderwerp (Groningen&#13;
2007, 256 blz.). Bijvoorbeeld:&#13;
het niet tijdig omzetten van Europese&#13;
richtlijnen in nationale wetgeving levert&#13;
al snel een schending op en dus&#13;
aansprakelijkheid.&#13;
Richtlijnen&#13;
De uitvoering van EG-Richtlijnen is&#13;
een voorwerp van zorg voor het kabinet.&#13;
Men heeft een overzicht van de&#13;
implementatie van richtlijnen naar de&#13;
Tweede Kamer gestuurd ( Kamerstukken&#13;
II 2007/08, 21109, nr. 171 (brief,&#13;
20 oktober 2007) met een brede opsomming.&#13;
De achterstand bij de implementatie&#13;
is verkleind. Het overzicht&#13;
(56 blz.) geeft een goed beeld van wat&#13;
er zoal leeft. De Habitatrichtlijn en de&#13;
IPPC-Richtlijn staan er niet bij. Zou&#13;
de Staatssecretaris van Buitenlandse&#13;
Zaken zijn wijsgemaakt dat daarmee&#13;
alles in orde is? Ook aardig is het onderzoek&#13;
naar ‘nationale koppen’ op&#13;
EG-regelgeving. Daarbij wordt, aan de&#13;
hand van meldingen uit het bedrijfsleven,&#13;
nagegaan of Nederland meer doet&#13;
dan nodig is, doordat de nationale&#13;
wetgeving verder gaat dan de richtlijn.&#13;
Uit de landbouw waren ook een paar&#13;
meldingen, over de Habitatrichtlijn, de&#13;
mestwetgeving, het scheurverbod.&#13;
Deze leveren niets op: er is sprake van&#13;
1-op-1 implementatie. Nederland&#13;
loopt dus niet voorop ( Kamerstukken&#13;
II 2007/08, 29 515 en 29 826, nr.&#13;
222, brief 2 november 2007)&#13;
Diversen&#13;
Geld&#13;
De Regeling LNV-subsidies biedt het&#13;
integrale kader voor subsidies die door&#13;
LNV kunnen worden verstrekt. Slechts&#13;
een aantal van de mogelijke subsidies&#13;
worden ook daadwerkelijk opegesteld.&#13;
Dat is voor 2008 gebeurd in Openstellingsbesluit&#13;
LNV-subsidies 2008, Stcrt.&#13;
23 november 2007, nr. 228. In dit besluit&#13;
staan ook de aanvraagperiodes en&#13;
de beschikbare bedragen in de vorm&#13;
van subsidieplafonds. Zo wordt voor&#13;
luchtwassers € 8 mln. uitgegeven.</inleiding><content/><legacyfootnotes/><footnotes><footnote/></footnotes><auteurs>Prof. mr. D.W. Bruil</auteurs><published>2007-12-01 00:00:00</published><modified>2007-12-01 00:00:00</modified><editiondate>2007-12-01</editiondate><htmlpath>https://denhollander.info/artikel/5294</htmlpath></article>
</articles></edition>
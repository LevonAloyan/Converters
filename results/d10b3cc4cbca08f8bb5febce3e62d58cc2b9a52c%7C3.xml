<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2004</searchword><id>3637</id><udhid>UDH:TvAR/3637</udhid><titel>Van der Heijden-Schoone c.s. / Schoone (TvAR 2004/5218)</titel><searchwords><searchword>TvAR 6/2004</searchword><searchword>TvAR 2004/5218</searchword><searchword>UDH:TvAR/3637</searchword></searchwords><attachments><attachment><name>2004_nr 6_Rechtspraak_5218.pdf</name><extention>pdf</extention><url>https://denhollander.info/download/3634/ci</url></attachment></attachments><inleiding>[Pachtwet art. 136; Rv art. 382 (oud)]&#13;
&#13;
Tussenbeschikking van 15 mei 2001: Hof komt&#13;
terug op zijn beschikking van 27 december&#13;
1994, Agr. R. 1995, 4774. Nu de HR heeft&#13;
geoordeeld dat er voldoende reden is om&#13;
vooruitlopend op wetsvoorstel 24 651 aan&#13;
te nemen dat een beschikking kan worden&#13;
herroepen op de in art. 382 onder 1, 7 en&#13;
8 Rv genoemde gronden, tenzij de aard van&#13;
de beschikking zich daartegen verzet (HR&#13;
4 oktober 1996, NJ 1998, 44) en wetsvoorstel&#13;
26 855 wat betreft de daarin opgenomen&#13;
artikelen 390 en 391 overeenstemt met hetgeen&#13;
de HR in voormeld arrest heeft geoordeeld,&#13;
wordt ook tegen pachtbeschikkingen&#13;
rekest-civiel toegestaan. De aard van de&#13;
beschikking verzet zich niet tegen rekestciviel,&#13;
evenmin als het feit dat de Pachtwet&#13;
een bijzondere procedure kent welke voor&#13;
een bijzondere rechter wordt gevoerd. De&#13;
door de HR in genoemd arrest gegeven&#13;
procedureregels dienen ook bij rekest-civiel&#13;
in pachtzaken te worden toegepast.&#13;
Tussenbeschikking van 27 november 2001:&#13;
pachter heeft stelling van verpachters dat hij&#13;
in de procedure eindigend in de beschikking&#13;
van 24 oktober 2000, rekestnr. P311/2000,&#13;
bedrog heeft gepleegd, bestreden. De&#13;
verklaring van de pachter is niet aanstonds&#13;
onaannemelijk. Verpachters dienen bewijs&#13;
te leveren van feiten en omstandigheden&#13;
waaruit volgt dat de pachter reeds op&#13;
18 september 2000 voornemens was om&#13;
zijn melkveebedrijf te beëindigen.&#13;
Eindbeschikking van 24 september 2002:&#13;
verklaringen van de gehoorde getuigen zijn&#13;
ontoereikend voor het slagen van de&#13;
bewijslevering. Het feit dat reeds geruime&#13;
tijd over de toekomst van het bedrijf werd&#13;
gesproken, dat daarbij ook de beëindiging&#13;
van de melkveehouderij aan de orde is&#13;
gekomen en dat dit zelfs is geadviseerd,&#13;
betekent nog niet dat de pachter toen ook&#13;
daadwerkelijk het voornemen tot beëindiging&#13;
heeft opgevat. Feit dat pachter bij mondelinge&#13;
behandeling uit eigen beweging niets&#13;
heeft verklaard waaruit blijkt dat voortzetting&#13;
van melkveehouderij ter discussie&#13;
stond is onvoldoende voor een geslaagd&#13;
beroep op art. 382 onder 1 (oud) Rv.</inleiding><content>BESCHIKKING VAN 15 MEI 2001 IN DE&#13;
ZAAK VAN:&#13;
1. Maria Theresia van der Heijden-Schoone,&#13;
2. Hendricus Johannes Cornelis Adrianus&#13;
Maria van der Heijden, beiden wonende te&#13;
Knegsel, gemeente Eersel,&#13;
verzoekers,&#13;
procureur: mr. G. Janssen,&#13;
tegen&#13;
Hendricus Johannes Antonius Maria Schoone,&#13;
wonende te Bergeijk,&#13;
verweerder,&#13;
procureur: mr. H.M.G. van Lotringen.&#13;
1 Het geding in hoger beroep dat tot&#13;
het rekest-civiel heeft geleid&#13;
Voor het geding in hoger beroep dat tot het&#13;
rekest-civiel heeft geleid verwijst het hof naar&#13;
de beschikking van dit hof van 24 oktober&#13;
2000, rekestnummer P 311/2000, gegeven tussen&#13;
verzoekers als appellanten en gedaagde als&#13;
geïntimeerde. Bij deze beschikking werd bevestigd&#13;
de tussen partijen gegeven beschikking&#13;
van de pachtkamer van het kantongerecht&#13;
te Eindhoven van 9 mei 2000, waarbij de tussen&#13;
verzoekers als verpachters en verweerder&#13;
als pachter bestaande pachtovereenkomst&#13;
werd verlengd met zes jaren, met verwijzing&#13;
van verpachters in de kosten van het hoger&#13;
beroep. Genoemde beschikking van het hof is&#13;
in kopie aan deze beschikking gehecht.&#13;
2 Het geding naar aanleiding van&#13;
het rekest-civiel&#13;
2.1 Bij op 8 januari 2001 ter griffie van het hof&#13;
ingekomen verzoek tot rekest-civiel hebben&#13;
de verpachters het hof verzocht om voornoemde&#13;
beschikking van het hof van 24 oktober&#13;
2000 te herzien en:&#13;
1. voornoemde beschikking van de pachtkamer&#13;
van het kantongerecht te Eindhoven te vernietigen;&#13;
2. het verlengingsverzoek van de pachter af te&#13;
wijzen; en&#13;
3. de pachter te veroordelen in de kosten van&#13;
de procedure zowel in eerste aanleg als in&#13;
hoger beroep als in de rekest-civiel procedure&#13;
gevallen.&#13;
2.2 Bij op 1 februari 2001 ter griffie van het&#13;
hof ingekomen verweerschrift heeft de pachter&#13;
verweer gevoerd en heeft hij het hof verzocht&#13;
bij beschikking uitvoerbaar bij voorraad&#13;
de verpachters in hun (bedoeld zal zijn:)&#13;
verzoeken niet-ontvankelijk te verklaren&#13;
althans deze als ongegrond en onbewezen te&#13;
ontzeggen, met veroordeling van de verpachters&#13;
in de kosten van de procedure.&#13;
2.3 Op 2 april 2001 heeft de mondelinge&#13;
behandeling plaatsgevonden. De verpachters&#13;
zijn in persoon verschenen, bijgestaan door&#13;
mr A.A.M. van Beek, advocaat te Tilburg.&#13;
Namens de pachter is verschenen mr C.M.&#13;
van der Corput, advocaat te Eindhoven. Bij&#13;
die gelegenheid zijn aan het hof inlichtingen&#13;
verstrekt en hebben de advocaten de wederzijdse&#13;
standpunten toegelicht, mede aan de&#13;
hand van pleitnotities.&#13;
3 De ontvankelijkheid van het&#13;
rekest-civiel&#13;
3.1 In deze zaak is op de eerste plaats aan de&#13;
orde de vraag of moet worden teruggekomen&#13;
op hetgeen in het arrest van 27 december 1994&#13;
van dit hof (Agrarisch Recht, 1995, nr. 4774)&#13;
is overwogen, erop neerkomend dat rekestciviel&#13;
in verband met artikel 136 van de Pachtwet&#13;
en artikel 382 van het Wetboek van Burgerlijke&#13;
Rechtsvordering niet is toegelaten in&#13;
pachtverlengingszaken, nu deze leiden tot een&#13;
beschikking en de wetgever zich tegen uitbreiding&#13;
van het rechtsmiddel van rekestciviel&#13;
buiten vonnissen heeft uitgesproken,&#13;
hoe zeer aan deze beperking naar het oordeel&#13;
van het hof ook grote bezwaren zijn verbonden.&#13;
3.2 De Hoge Raad heeft inmiddels geoordeeld&#13;
(HR 4 oktober 1996, NJ 1998, 44) dat er voldoende&#13;
reden is om, vooruitlopend op de&#13;
invoering van het wetsvoorstel 24 651 tot wijziging&#13;
van onder meer het eerste boek van het&#13;
Wetboek van Burgerlijke Rechtsvordering (verder&#13;
te noemen: Rv), reeds voor het huidige recht&#13;
aan te nemen dat een rechterlijke beslissing door&#13;
een daartegen aangewend rekest-civiel op verzoek&#13;
van de oorspronkelijke verzoeker of van&#13;
een belanghebbende kan worden herroepen op&#13;
de in artikel 382 onder 1°, 7° en 8° Rv genoemde&#13;
gronden, tenzij de aard van de beschikking&#13;
zich daartegen verzet. Voorts heeft de Hoge&#13;
Raad bepaald dat het rekest-civiel tegen een&#13;
beschikking bij verzoekschrift dient te worden&#13;
ingesteld binnen de termijn aangegeven in artikel&#13;
387 jo. artikel 385 Rv en dat de regels voor&#13;
de verzoekschriftprocedure van toepassing zijn.&#13;
3.3 Inmiddels is het wetsvoorstel 24 651 ingetrokken&#13;
en is op 25 oktober 1999 bij de Tweede&#13;
Kamer een nieuw wetsvoorstel, te weten&#13;
wetsvoorstel 26 855 ingediend, welk wetsvoorstel&#13;
vanaf 29 maart 2001 bij de Eerste&#13;
Kamer in behandeling is. De inhoud van de&#13;
artikelen 390 en 391 jo. artikel 382 van laatstgenoemd&#13;
wetsvoorstel komt evenwel overeen&#13;
met hetgeen de Hoge Raad in voormeld arrest&#13;
heeft geoordeeld.&#13;
3.4 Gelet op het vorenoverwogene is het hof&#13;
van oordeel dat de onder 3.1 bedoelde reden&#13;
om rekest-civiel niet toe te staan thans als achterhaald&#13;
dient te worden beschouwd. Voorts&#13;
is het hof van oordeel dat de aard van de&#13;
beschikking in een pachtverlengingszaak zich&#13;
niet tegen rekest-civiel verzet. Anders dan de&#13;
pachter acht het hof het feit dat de Pachtwet&#13;
een bijzondere procedure kent, welke voor&#13;
een bijzondere rechter wordt gevoerd, geen&#13;
reden om hier het middel van rekest-civiel&#13;
niet toelaatbaar te achten.&#13;
3.5 Het hof is verder van oordeel dat de door&#13;
de Hoge Raad in genoemd arrest bepaalde&#13;
procedureregels ook bij rekest-civiel in pachtzaken&#13;
dienen te worden toegepast. De verpachters,&#13;
die hun rekest-civiel hebben ingesteld&#13;
op de wijze en binnen de termijn als&#13;
hiervoor onder 3.2 genoemd, zijn dan ook&#13;
ontvankelijk in hun rekest-civiel.&#13;
4 De beoordeling van het rekest-civiel&#13;
4.1 Vervolgens komt de vraag aan de orde of de&#13;
hiervoor onder 1 genoemde beschikking van&#13;
dit hof kan worden herroepen op grond van de&#13;
in artikel 382 onder 1° Rv genoemde reden. De&#13;
verpachters hebben daartoe, kort gezegd,&#13;
gesteld dat de pachter bedrog in de zin van&#13;
voornoemd artikel heeft gepleegd doordat hij&#13;
zowel in eerste aanleg als in hoger beroep een&#13;
onjuiste voorstelling van zaken met betrekking&#13;
tot zijn bedrijfsvoering heeft gegeven.&#13;
4.2 Van de zijde van de pachter is daartegen in&#13;
de eerste plaats aangevoerd dat van herroeping&#13;
geen sprake kan zijn aangezien verpachters&#13;
om herziening hebben verzocht. In de&#13;
tweede plaats is daartegen aangevoerd dat&#13;
geen sprake is van in de procedure gepleegd&#13;
bedrog of arglist.&#13;
4.3 Met betrekking tot het eerstgenoemde&#13;
bezwaar van de pachter is het hof van oordeel&#13;
dat het enkele noemen van de term herziening&#13;
in plaats van de term herroeping niet tot&#13;
afwijzing van het verzoek kan leiden. Het hof&#13;
begrijpt het verzoek aldus dat de verpachters&#13;
herroeping van de beschikking van 24 oktober&#13;
2000 en voortzetting van de procedure in de&#13;
zaak met rekestnummer P 311/2000 wensen.&#13;
4.4 Naar aanleiding van het tweede bezwaar&#13;
overweegt het hof als volgt. Van bedrog of&#13;
arglist in de zin van artikel 382 onder 1° Rv is,&#13;
aldus de Hoge Raad (HR 4 oktober 1996, NJ&#13;
1998,45), reeds sprake wanneer een partij&#13;
door haar oneerlijke proceshouding belet dat&#13;
in de procedure feiten aan het licht komen die&#13;
tot een voor de tegenpartij gunstige afloop&#13;
van het geschil zouden hebben kunnen leiden.&#13;
Dit zal zich onder meer voordoen wanneer&#13;
een partij feiten als hiervoor bedoeld verzwijgt,&#13;
terwijl zij wist of behoorde te weten&#13;
dat de tegenpartij niet met die feiten bekend&#13;
was of redelijkerwijs bekend behoorde te zijn.&#13;
Aangezien in onderhavig geval niet aanstonds&#13;
geoordeeld kan worden of sprake is van tijdens&#13;
de procedure door de pachter gepleegd&#13;
bedrog of arglist, aangezien de pachter niet in&#13;
persoon bij de behandeling aanwezig is&#13;
geweest en enige vragen onbeantwoord zijn&#13;
gebleven en het hof daaromtrent nader wenst&#13;
te worden geïnformeerd, zal het hof bepalen&#13;
dat de mondelinge behandeling in aanwezigheid&#13;
van de pachter wordt voortgezet.&#13;
4.5 Iedere verdere beslissing zal worden aangehouden.&#13;
5 De beslissing&#13;
Het hof, beschikkende op het rekest-civiel:&#13;
bepaalt dat de mondelinge behandeling zal&#13;
worden voortgezet en dat de pachter daarbij&#13;
aanwezig dient te zijn;&#13;
bepaalt dat de verhinderdagen van partijen en&#13;
hun advocaten zullen worden opgegeven,&#13;
waarna dag en uur van de voortzetting van de&#13;
mondelinge behandeling door het hof zullen&#13;
worden vastgesteld, ook indien voormelde&#13;
opgave van (één van) partijen ontbreekt,&#13;
waarna in beginsel geen uitstel in verband met&#13;
verhinderdagen zal worden verleend;&#13;
bepaalt dat partijen voormelde gegevens uiterlijk&#13;
31 mei 2001 moeten opgeven aan de griffie&#13;
van dit hof, afdeling pachtrekesten, postbus&#13;
9030, 6800 EM, Arnhem;&#13;
houdt verder iedere beslissing aan.&#13;
BESCHIKKING VAN 27 NOVEMBER&#13;
2001:&#13;
1 Het verdere verloop van het geding&#13;
1.1 Het hof verwijst naar zijn tussenbeschikking&#13;
van 15 mei 2001. Ingevolge die tussenbeschikking&#13;
is op 29 oktober 2001 de mondelinge&#13;
behandeling voortgezet. Bij die gelegenheid&#13;
zijn verschenen de verpachters in persoon,&#13;
bijgestaan door mr A.A.M. van Beek, advocaat&#13;
te Tilburg, en de pachter in persoon,&#13;
bijgestaan door mr E. Hermsen, advocaat te&#13;
Eindhoven. Daarbij heeft de pachter inlichtingen&#13;
aan het hof verstrekt en hebben de advocaten&#13;
de standpunten over en weer toegelicht.&#13;
1.2 Ingevolge een tijdens de mondelinge&#13;
behandeling gemaakte afspraak heeft de pachter&#13;
op 2 november 2001 zijn jaarstukken over&#13;
1998 en 1999 aan het hof doen toekomen.&#13;
2 De mondelinge behandeling&#13;
Ter zitting van het hof is, zakelijk weergegeven,&#13;
het volgende door de pachter verklaard:&#13;
Het is niet leuk om te lezen dat je wordt&#13;
beschuldigd van het afgeven van een valse verklaring&#13;
tijdens de mondelinge behandeling op&#13;
18 september 2000. Ik heb tijdens die mondelinge&#13;
behandeling verteld hoe de situatie was.&#13;
Het is nooit mijn bedoeling geweest een valse&#13;
verklaring af te geven; dat is ook niet gebeurd.&#13;
Na die mondelinge behandeling zijn er dingen&#13;
veranderd en toen moest ik een nieuwe beslissing&#13;
nemen.&#13;
Begin oktober 2000 had ik met de boekhouder&#13;
een afspraak over de cijfers over het jaar 1999.&#13;
We hebben toen gesproken over mijn plannen:&#13;
ik wilde de koestal veranderen, de varkens&#13;
afstoten en met het melkvee verder. Wij hadden&#13;
dat altijd al zo gewild. De boekhouder&#13;
vroeg ons toen of we dachten dat dat haalbaar&#13;
was. Hij zag het namelijk somber voor ons in&#13;
als wij het hele bedrijf op de melkveehouderij&#13;
zouden richten. Toen zijn we gaan praten met&#13;
mensen van de Rabobank en ZLTO. Die zeiden&#13;
dat wat wij wilden niet uit zou kunnen.&#13;
Toen stortte mijn wereld in. Het was iets wat&#13;
we altijd al wilden gaan doen. Het werken met&#13;
dieren, dat zit in je en was en is mijn lust en&#13;
mijn leven. Het was niet meteen daarna dat ik&#13;
besloot het roer om te gooien. Ik wilde koste&#13;
wat kost boer blijven. Dan ga je denken. Mijn&#13;
kinderen houden veel van paarden en in de&#13;
omgeving is veel vraag naar stalling voor paarden,&#13;
etc. Toen hebben we laten uitrekenen of&#13;
er een bestaan voor ons mogelijk was in de&#13;
paarden- en mestveebranche. Dat bleek het&#13;
geval te zijn. Toen ging het heel snel. Ook in&#13;
verband met de belasting moesten dingen snel&#13;
worden besloten: als we een bepaald iets snel&#13;
deden, dan scheelde dat namelijk een ton.&#13;
Op dit moment hebben we het nog moeilijk&#13;
met de beslissing die we toen hebben genomen.&#13;
We hebben een bouwvergunning aangevraagd&#13;
voor de bouw van een stal voor het mestvee,&#13;
de mestkoeien. De bedoeling is dat de oude&#13;
stallen worden vervangen. De oude varkensstal&#13;
valt onder de regeling van het ministerie&#13;
en de andere stallen zijn versleten en aan vervanging&#13;
toe.&#13;
Bij de beslissing om het roer om te gooien&#13;
speelde ook een rol dat de verkoop van het&#13;
melkquotum veel geld zou opleveren. Ook&#13;
speelde een rol de BSE, de hele markt, de&#13;
algemene financiële situatie en de regelgeving&#13;
van de overheid.&#13;
De mensen met wie ik in het beginstadium&#13;
gesprekken heb gehad waren mijn boekhouder&#13;
de heer Aarts van bureau Peek, de heer&#13;
Willems van ZLTO en de heer Reijnen van de&#13;
Rabobank te Bergeijk.&#13;
Op de in geschil zijnde grond hebben het&#13;
afgelopen jaar wortelen gestaan. Ten tijde van&#13;
de eerste beschikking van het hof was het&#13;
namelijk al te laat in het seizoen om nog aardappels&#13;
te poten. In de toekomst wil ik de in&#13;
geschil zijnde grond gaan gebruiken voor voederwinning:&#13;
voor het verbouwen van maïs en&#13;
gras.&#13;
Over mijn fulltime baan kan ik vertellen dat&#13;
ik daarmee zomaar ben begonnen. Op het&#13;
contract staat 9 oktober. Op die datum ben ik&#13;
ook begonnen. Het is puur toeval dat ik aan&#13;
die baan ben gekomen. Een week tevoren&#13;
kwam ik bij dat bedrijf voor materiaal en toen&#13;
bleek dat ze iemand nodig hadden. Als ik&#13;
thuis mijn boterham kan verdienen, dan stop&#13;
ik meteen met die baan.&#13;
Toen ik had besloten met de melkveehouderij&#13;
te stoppen, heb ik de 10 à 15 koeien met de&#13;
hoogste waarde in november/december weggedaan.&#13;
De rest heb ik gehouden, omdat ik&#13;
nog veel voer overhad, waarmee ik niets&#13;
anders kon doen. Eind november heb ik nog&#13;
van iemand in Boxtel, die met zijn bedrijf&#13;
ophield, wat zoogkoeien overgenomen. Later&#13;
zijn nog 15 stuks gebruiksvee weggegaan.&#13;
Over de uitbreidingsplannen die ik tijdens de&#13;
eerste mondelinge behandeling had, heb ik&#13;
wel met adviseurs gesproken, echter alleen&#13;
over de grote lijnen. De financiën hebben we&#13;
toen niet besproken. Niemand heeft toen&#13;
tegen mij gezegd: “jouw plannen kunnen misschien&#13;
wel niet uit”.&#13;
Ik heb geen schriftelijke stukken ontvangen&#13;
van mijn boekhouder of van de heer Willemse.&#13;
Het ging toen allemaal in zo’n kort tijdsbestek.&#13;
De Rabobank heeft misschien iets op&#13;
papier gezet, maar dat zou ik moeten nakijken.&#13;
Ik kan u nu niets overleggen.&#13;
De bedrijfsresultaten over 1998 en 1999 waren&#13;
slechter dan over de jaren daarvoor.&#13;
3 De verdere beoordeling van het&#13;
rekest-civiel&#13;
3.1 De pachter heeft de stelling van de verpachters&#13;
dat hij bedrog heeft gepleegd doordat&#13;
hij zowel in eerste aanleg als in hoger&#13;
beroep een onjuiste voorstelling van zaken&#13;
met betrekking tot zijn bedrijfsvoering heeft&#13;
gegeven, bij gelegenheid van de mondelinge&#13;
behandeling bestreden. De pachter heeft&#13;
aldaar verklaard dat hij een dergelijk bedrog&#13;
niet heeft gepleegd, dat de besprekingen over&#13;
de toekomst van het bedrijf pas na de mondelinge&#13;
behandeling van 18 september 2000 hebben&#13;
plaatsgevonden en dat de beslissing “het&#13;
roer om te gooien” ook pas nadien is genomen.&#13;
Ook de eerste contacten met zijn huidige&#13;
werkgever over een fulltime baan dateren&#13;
van na de juist genoemde mondelinge behandeling,&#13;
aldus de pachter.&#13;
3.2 Gelet op de verklaring van de pachter, die&#13;
niet aanstonds onaannemelijk is en waarmee&#13;
de genoemde stelling van de verpachters&#13;
gemotiveerd is betwist, zal het hof de verpachters&#13;
de gelegenheid geven bewijs te leveren&#13;
van feiten en omstandigheden waaruit&#13;
volgt dat de pachter al op 18 september 2000&#13;
voornemens was om zijn melkveebedrijf te&#13;
beëindigen.&#13;
3.3 Het hof zal iedere verdere beslissing aanhouden.&#13;
4 De beslissing&#13;
Het hof, beschikkende op het rekest-civiel:&#13;
laat de verpachters toe tot het bewijs van feiten&#13;
en omstandigheden waaruit volgt dat de&#13;
pachter al op 18 september 2000 voornemens&#13;
was om zijn melkveebedrijf te beëindigen;&#13;
bepaalt dat, indien de verpachters dat bewijs&#13;
door middel van getuigen wensen te leveren,&#13;
het verhoor van deze getuigen zal geschieden&#13;
ten overstaan van het tot raadsheer-commissaris&#13;
benoemde lid van het hof mr Heisterkamp&#13;
en de raad ing. De Lorijn, die daartoe zitting&#13;
zullen houden in het paleis van justitie aan de&#13;
Walburgstraat 2-4 te Arnhem en wel op een&#13;
nader door dezen vast te stellen dag en tijdstip;&#13;
bepaalt dat het aantal voor te brengen getuigen&#13;
alsmede de verhinderdagen van partijen,&#13;
van hun advocaten en van de getuigen vóór&#13;
15 januari 2002 zullen worden opgegeven bij&#13;
de rekestengriffie van het hof, afdeling pachtzaken,&#13;
postbus 9030, 6800 EM, Arnhem,&#13;
ambtshalve peremptoir, waarna dag en uur&#13;
van de verhoren (ook indien voormelde opgave&#13;
van een of meer van de partijen ontbreekt)&#13;
zullen worden vastgesteld en in beginsel geen&#13;
uitstel in verband met verhinderingen zal&#13;
worden verleend;&#13;
bepaalt dat partijen de bescheiden waarop zij&#13;
een beroep zouden willen doen, zullen overleggen&#13;
door deze uiterlijk twee weken voor de&#13;
dag van de verhoren in kopie aan de wederpartij&#13;
en aan het hof toe te zenden;&#13;
houdt verder iedere beslissing aan.&#13;
BESCHIKKING VAN 24 SEPTEMBER&#13;
2002:&#13;
1 Het verdere verloop van de&#13;
procedure in rekest-civiel&#13;
1.1 Het hof verwijst naar zijn tussenbeschikkingen&#13;
van 15 mei 2001 en 27 november 2001.&#13;
Ingevolge de als laatste genoemde tussenbeschikking&#13;
hebben de verpachters op 17 april&#13;
2002 drie getuigen doen horen. De pachter&#13;
heeft bij brief van 29 april 2002 aan het hof&#13;
medegedeeld van tegenverhoor af te zien.&#13;
1.2 Hierna hebben de verpachters een memorie&#13;
na enquête genomen en de pachter een antwoordmemorie&#13;
na enquête, waarna aan partijen&#13;
is medegedeeld dat een beschikking zal&#13;
worden gegeven.&#13;
2 De verdere beoordeling van het&#13;
rekest-civiel&#13;
2.1 Bij genoemde tussenbeschikking van&#13;
27 november 2001 zijn de verpachters in de&#13;
gelegenheid gesteld bewijs te leveren van feiten&#13;
en omstandigheden waaruit volgt dat de&#13;
pachter al op 18 september 2000 voornemens&#13;
was om zijn melkveebedrijf te beëindigen.&#13;
2.2 De verpachters hebben als getuigen doen&#13;
horen Johannes Cornelis Jacobus Rijnen,&#13;
Gerhardus Wilhelmus Maria Willems en Martinus&#13;
Jacobus Godefridus Arts. Rijnen heeft&#13;
kort weergegeven verklaard dat hij op&#13;
1 november 2000 in dienst is getreden van de&#13;
Rabobank Bergeijk als agrarisch adviseur en&#13;
dat de pachter, met wie hij voordien nooit iets&#13;
te maken had gehad, in december 2000 bij&#13;
hem, Rijnen, is gekomen omdat hij had besloten&#13;
de melkveehouderij te staken. Rijnen heeft&#13;
verklaard vervolgens met de pachter te hebben&#13;
gesproken over alternatieven.&#13;
Willems, bedrijfsadviseur bij ZLTO bedrijfsadvies,&#13;
heeft kort weergegeven verklaard op&#13;
3 augustus 1999 een intakegesprek met de&#13;
pachter te hebben gehad, in welk gesprek de&#13;
mogelijkheden van investeringen voor de verdere&#13;
ontwikkelingen van het bestaande bedrijf&#13;
aan de orde zijn geweest. Naar Willems heeft&#13;
verklaard zijn vervolgens enige mogelijkheden&#13;
onderzocht en heeft op 22 september 1999 het&#13;
laatste contact plaatsgevonden. Bij die gelegenheid&#13;
zijn de bevindingen van Willems&#13;
besproken, waarna er geen verder contact&#13;
meer is geweest. Willems heeft verklaard dat&#13;
hij de pachter niet het advies heeft gegeven&#13;
diens melkveehouderij te staken.&#13;
Arts, belastingadviseur, heeft kort weergegeven&#13;
verklaard sinds 1997 of 1998 actief bij het&#13;
bedrijf van de pachter betrokken te zijn&#13;
geweest, vanaf het moment dat de toekomst&#13;
van dat bedrijf aan de orde was. Volgens Arts&#13;
is onderwerp van discussie geweest welke toekomstmogelijkheden&#13;
er waren vanuit het&#13;
bestaande bedrijf gezien. Uit de verklaring&#13;
van Arts volgt dat in de beginfase diverse&#13;
mogelijkheden (uitbreiding van de melkveetak,&#13;
omschakeling naar akkerbouw of vleesveehouderij,&#13;
elders in deeltijd gaan werken,&#13;
omschakeling naar paardenhouderij en bedrijfsbeëindiging)&#13;
aan de orde zijn geweest en dat&#13;
daarbij steeds aan de orde kwam dat het&#13;
bedrijf niet op de bestaande wijze kon doorgaan,&#13;
gelet op de financiële situatie. Arts heeft&#13;
verklaard dat er in 1998 of 1999 een rapport&#13;
van de ZLTO is gekomen, in welk rapport de&#13;
knelpunten ten aanzien van de uitbreiding van&#13;
de melkveetak waren vermeld, en dat twijfel&#13;
bestond aan de haalbaarheid van dit alternatief.&#13;
Daarna kwam er volgens Arts een periode&#13;
waarin alle alternatieven nog open lagen en de&#13;
pachter en zijn echtgenote hebben geworsteld&#13;
met de gedachte wat te doen. Arts heeft daarbij&#13;
de kanttekening gezet dat “verstandelijk&#13;
geredeneerd de uitbreiding van de melkveehouderij&#13;
als onhaalbaar moest worden gekwalificeerd.”&#13;
Eind 1999 heeft Arts, naar hij heeft&#13;
verklaard, een memo gemaakt waarin de fiscale&#13;
gevolgen van beëindiging van het bedrijf&#13;
waren uiteengezet en in juni 2000 is alles nog&#13;
eens de revue gepasseerd, waarbij nog steeds&#13;
twijfel bestond over wat te doen. Arts heeft&#13;
vervolgens verklaard dat hij in oktober 2000&#13;
wederom bij de familie is geweest, waarbij aan&#13;
de orde is gekomen dat het het beste was met&#13;
de melkveehouderij te stoppen en is gekeken&#13;
wat te doen. Toen zijn plannen voor een&#13;
vleesvee/akkerbouwbedrijf met een stal voor&#13;
de paardenhouderij uitgewerkt. Op dat&#13;
moment was volgens Arts “de kogel wel door&#13;
de kerk”. Vervolgens, in november/december&#13;
2000, is het melkquotum verkocht en eind&#13;
2000 is vleesvee aangekocht.&#13;
2.3 Het hof acht de verklaringen van deze&#13;
getuigen ontoereikend voor het slagen van de&#13;
bewijslevering. Uit de verklaringen van&#13;
Rijnen en Willems volgt immers niet dat de&#13;
pachter reeds op 18 september 2000 had&#13;
besloten het melkveebedrijf te staken, terwijl&#13;
uit de verklaring van Arts volgt dat er pas in&#13;
het gesprek van oktober 2000 een besluit is&#13;
genomen over wat te doen met diens bedrijf.&#13;
Weliswaar volgt uit de verklaring van Arts dat&#13;
reeds geruime tijd over de toekomst van dat&#13;
bedrijf werd gesproken, dat daarbij – reeds&#13;
eerder dan in september 2000 – ook de mogelijkheid&#13;
van beëindiging van de melkveehouderij&#13;
aan de orde is gekomen en zelfs dat die&#13;
beeindiging aan de pachter is geadviseerd,&#13;
maar uit dit alles volgt nog niet dat de pachter&#13;
toen ook zelf daadwerkelijk het voornemen&#13;
tot die beëindiging heeft opgevat. Aan de verpachters&#13;
kan worden toegegeven dat de pachter&#13;
in de procedure die heeft geleid tot de&#13;
mondelinge behandeling van 18 september&#13;
2000 uit eigen beweging niets heeft gesteld of&#13;
verklaard waaruit blijkt dat de voortzetting&#13;
van de melkveehouderij ter discussie stond.&#13;
Dit is evenwel in dit geval onvoldoende voor&#13;
het oordeel dat sprake is geweest van een&#13;
oneerlijke proceshouding die kan uitmonden&#13;
in een geslaagd beroep op art. 382 onder 1&#13;
(oud) Rv. Hetgeen de verpachters in hun&#13;
memorie na enquête overigens stellen leidt&#13;
niet tot een ander oordeel.&#13;
2.4 Een en ander leidt tot de slotsom, dat het&#13;
verzoek in rekest-civiel zal worden afgewezen.&#13;
Nu een wezenlijk gedeelte van de procedure&#13;
betrekking heeft gehad op de ontvankelijkheid&#13;
van het.verzoek en de pachter op dit&#13;
punt in het ongelijk is gesteld, ziet het hof&#13;
aanleiding de kosten van de procedure in&#13;
rekest civiel te compenseren in die zin, dat&#13;
iedere partij haar eigen kosten draagt.&#13;
3 De beslissing&#13;
Het hof, beschikkende op het rekest-civiel,&#13;
wijst het verzoek af;&#13;
compenseert de kosten van de procedure in&#13;
rekest-civiel aldus, dat iedere partij haar eigen&#13;
kosten draagt.&#13;
</content><legacyfootnotes/><footnotes><footnote/></footnotes><auteurs/><published>2004-06-01 00:00:00</published><modified>2004-06-01 00:00:00</modified><editiondate>2004-06-01</editiondate><htmlpath>https://denhollander.info/artikel/3637</htmlpath></article>
</articles></edition>
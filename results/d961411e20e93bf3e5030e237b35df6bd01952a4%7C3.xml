<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7831</id><udhid>UDH:TvAR/7831</udhid><titel>'P.J. v.d. V. / ruilverkaveling 'Midden-Maasland'' (TvAR 1989/4247)</titel><searchwords><searchword>TvAR 6/1989</searchword><searchword>TvAR 1989/4247</searchword><searchword>UDH:TvAR/7831</searchword></searchwords><attachments><attachment><name>1989_nr 6_Rechtspraak_4247.doc</name><extention>doc</extention><url>https://denhollander.info/download/16391/ci</url></attachment></attachments><inleiding>4247 Landinrichtingswet, art. 196&#13;
Reclamant heeft bezwaar tegen afstand van een perceel dat vanuit zijn huisperceel di-rekt bereikbaar is. Toegedeeld is een per­ceel op afstand gelegen naast een ander perceel van reclamant.&#13;
Een door reclamant voorgestane wijzi­ging die een bereikte kavelconcentratie on­gedaan maakt, zal veelal stuiten op het al­gemeen landinrichtingsbelang. Dit bete­kent echter niet dat dit algemeen belang al­tijd dient te prevaleren boven het persoon­lijke belang; in een bepaald geval kan het persoonlijk belang zwaarder wegen, mits de rechten van belanghebbenden, gelet op hun inbreng, en een redelijke verdeling van het nut van de ruilverkaveling zich daarte­gen niet verzetten.&#13;
Een dergelijke situatie acht de rechtbank hier aanwezig. Na afweging van belangen en nut spreekt de rechtbank in een tussen­vonnis het voornemen uit het plan van toe­deling te wijzigen en stelt de LC in de gele­genheid de wijziging uit te werken.&#13;
Rechtbank 's-Hertogenbosch, 23 septem­ber 1988&#13;
P.J. v.d. V., reclamant tegen het plan van toedeling in de ruilverkaveling 'Midden-Maasland';</inleiding><content>Het bezwaar&#13;
Reclamant heeft vier percelen ingebracht en krijgt daarvoor in het plan van toedeling drie kavels toegedeeld door aansluiting van het ingebrachte perceel sectie C nr. 4300/ 4301 aan het ingebrachte perceel C 4308,&#13;
thans kavel 065013. Reclamant heeft be­zwaar tegen het niet meer toegedeeld krij­gen van het perceel sectie C nr. 4300/4301, omdat dit perceel slechts van zijn huisper-ceel gescheiden is door een waterloop en over een dam direct vanuit dat huisperceel te bereiken is. Reclamant gebruikt dit per­ceel thans voor het weiden van jongvee en heeft in de inbrengsituatie het voordeel dat hij met zijn vee niet over de weg hoeft en zijn vee vanuit huis kan zien.&#13;
Dit voordeel verliest reclamant in het plan van toedeling, aangezien kavel 065013 op grotere afstand is gelegen. Bovendien is deze kavel van slechtere kwaliteit. Recla­mant wenst daarom dat het in het plan van toedeling aan belanghebbende P.H. Ploeg-makers toegedeelde perceel C 4300/4301, thans kavel 060057, aan hem wordt toege­deeld, in ruil voor de aan reclamant toege­deelde, door P.H. Ploegmakers ingebrach­te uitbreiding van kavel 065013. Reclamant acht deze wijziging niet bezwaarlijk voor de belanghebbende P.H. Ploegmakers, nu deze belanghebbende in tegenstelling tot re­clamant geen agrariër is.&#13;
Reclamant heeft er bovendien bezwaar tegen dat de door hem ingebrachte, aan de noordzijde van zijn huiskavel tegen de wa­terloop gelegen weg aan belanghebbende F.P.H. Ploegmakers is toegedeeld. Recla­mant wenst deze weg weer toegedeeld te krijgen opdat zijn huiskavel langs twee zij­den bereikbaar is en opdat hij kavel 60057, indien deze kavel aan hem wordt toege­deeld, rechtstreeks vanuit zijn huiskavel kan bereiken. Overigens is de kavel 060057 ook aan de orde in het bezwaar no. 282 van H.P.A. Ploegmakers, die een vervorming van deze kavels wenst. Indien deze wens door de rechtbank gehonoreerd wordt, wil reclamant nog steeds de vervormde kavel 060301 toegedeeld krijgen.&#13;
De belanghebbende P.H. Ploegmakers heeft zich verzet tegen de door reclamant gewenste wijziging, omdat hij daarin de aan zijn huiskavel aangesloten kavel 060057 weer moet afstaan. Hij is inderdaad geen agrariër - hij gebruikt de kavel voor het weiden van paarden - maar wijst erop dat ook niet-agrariërs meebetalen aan de ruil­verkaveling en er daarom ook enig nut van mogen hebben.&#13;
Ook de belanghebbende F.P.H. Ploegmakers heeft bezwaren tegen de voorgestel­de wijziging, omdat de door hem weer in te leveren weg door veel meer personen ge­bruikt moet gaan worden. De bezwaren van reclamant acht hij niet onoverkome­lijk: de ingebrachte grond maakt geen deel uit van het huisperceel van reclamant en de uitbreiding van kavel 065013 is geschikt te maken voor de daaraan door reclamant te geven bestemming.&#13;
De Centrale Landinrichtingscommissie, de Landinrichtingscommissie en de aan de­ze commissie toegevoegde ingenieur van het kadaster achten het bezwaar van recla­mant ongegrond. Het plan van toedeling beantwoordt aan de primaire doelstelling van de ruilverkaveling - kavelconcentratie voor zowel reclamant als belanghebbende P.H. Ploegmakers - en levert ook een be­tere ontsluiting op (het perceel C 4300/ 4301 heeft geen ontsluiting naar de openba­re weg). In de door reclamant gewenste wij­ziging wordt deze kavelconcentratie weer ongedaan gemaakt. Reclamant heeft ver­der geen enkel belang bij toedeling van de aan de noordzijde van zijn huiskavel gele­gen weg.&#13;
De beoordeling&#13;
Vooropgesteld dient te worden dat kavel­concentratie een van de belangrijkste doel­stellingen is in een ruilverkaveling en dat daarom een door een reclamant voorgesta­ne wijziging van het plan van toedeling, die een daarin bereikte kavelconcentratie onge­daan maakt, veelal zal stuiten op het alge­meen landinrichtingsbelang. Dit betekent echter niet dat dit algemeen belang altijd dient te prevaleren boven het persoonlijk belang; in een bepaald geval kan het per­soonlijk belang zwaarder wegen, mits de rechten van belanghebbenden gelet op hun inbreng, en een redelijke verdeling van het nut van de ruilverkaveling zich daartegen niet verzetten.&#13;
Een dergelijke situatie acht de rechtbank hier aanwezig. Reclamant geniet in het plan van toedeling weliswaar het voordeel van kavelconcentratie, maar hij acht dat voor­deel minder belangrijk dan de nadelen die hij erdoor ondervindt, omdat de kavelcon­centratie op afstand plaatsvindt en hij er een vanuit zijn huisperceel direct bereik­baar perceel voor moet inleveren, waar-&#13;
door hij het voordeel van het vanuit huis toezicht kunnen houden op zijn vee en het niet met zijn vee over de weg hoeven ver­liest. De rechtbank acht dit standpunt al­leszins aanvaardbaar. De door reclamant voorgestane wijziging is ook niet in strijd met de belangen van belanghebbende P.H. Ploegmakers, die in vergelijking met zijn inbreng niet verslechtert. Weliswaar heeft ook hij belang bij kavelconcentratie, maar de belangen van hem als niet-agrariër we­gen minder zwaar dan die van reclamant als agrariër, die voor zijn inkomen geheel afhankelijk is van de aan hem toe te delen grond.&#13;
De rechtbank is dan ook voornemens het plan van toedeling te wijzigen zoals door reclamant gewenst, inclusief de toedeling aan reclamant van de weg aan de noordzij­de van diens huiskavel. Toedeling van deze - door reclamant ingebrachte - weg is immers noodzakelijk voor de ontsluiting van het aan de noordzijde van de water­loop gelegen perceel en belanghebbende F.P.H. Ploegmakers die een erfdienstbaar­heid ten laste van deze weg zal verkrijgen, heeft daartegen geen specifieke bezwaren ingebracht.&#13;
De rechtbank zal, alvorens het plan van toedeling te wijzigen, eerst de Landinrich­tingscommissie in de gelegenheid stellen de genoemde wijziging uit te werken, waarna definitief op het bezwaar zal worden be­slist.&#13;
De beslissing De rechtbank:&#13;
Stelt de Landinrichtingscommissie in de ge­legenheid binnen zes weken na heden een uitwerking van voornoemde wijziging aan de rechtbank toe te zenden; Houdt iedere verdere beslissing aan;</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7831</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2006</searchword><id>4146</id><udhid>UDH:TvAR/4146</udhid><titel>Gerrickens / Lemans c.s. (TvAR 2006/5355)</titel><searchwords><searchword>TvAR 7/8/2006</searchword><searchword>TvAR 2006/5355</searchword><searchword>UDH:TvAR/4146</searchword></searchwords><attachments><attachment><name>2006_nr 78_Rechtspraak_5355.pdf</name><extention>pdf</extention><url>https://denhollander.info/download/4105/ci</url></attachment></attachments><inleiding>[Pachtwet art. 34 lid 1, 38, 39, 40, 41;&#13;
Rv art. 236 lid 2]&#13;
&#13;
Op grond van artikel 236 lid 2 Rv is ook de&#13;
rechtsopvolger onder bijzondere titel in een&#13;
ander geding tussen dezelfde partijen&#13;
gebonden aan beslissingen die de rechtsbetrekking&#13;
in geschil betreffen en die zijn&#13;
vervat in een in kracht van gewijsde gegaan&#13;
vonnis. Dit geldt onverminderd indien de&#13;
rechtsopvolging gedurende de procedure&#13;
plaatsvindt; de rechtsopvolger is dan&#13;
gebonden aan de uitkomst van de&#13;
procedure. Verpachter is tijdens de medepacht-&#13;
procedure tussen pachter en de&#13;
oorspronkelijke verpachter eigenaar&#13;
geworden van de pachtgronden. Nu&#13;
verpachter, ingevolge artikel 34 lid 1 Pachtwet,&#13;
bij de eigendomsovergang van het&#13;
verpachte de oorspronkelijk verpachter in al&#13;
haar rechten en verplichtingen als&#13;
verpachter is opgevolgd, heeft hij een in&#13;
kracht van gewijsde gegaan vonnis waarbij&#13;
de zoon van pachter is aangemerkt als&#13;
medepachter ook tegen zich te dulden.&#13;
Op het moment van het versturen van de&#13;
opzeggingsbrief had de verpachter slechts&#13;
te maken met één pachter en kon hij in&#13;
redelijkheid volstaan met het sturen van de&#13;
kennisgeving van niet verdere verlenging&#13;
aan die pachter.&#13;
De verplichte afwijzingsgrond van artikel 39&#13;
Pachtwet is niet van toepassing; de door de&#13;
verpachter aangevoerde bedreigingen c.a.&#13;
betreffen de medepachter te wiens aanzien&#13;
niet wordt verlengd en niet de andere&#13;
medepachter. De verpachter heeft voorts&#13;
zijn voornemen het gepachte deels&#13;
persoonlijk in landbouwkundig gebruik te&#13;
nemen en een deel van de pachtgronden&#13;
aan landbouwkundig gebruik te onttrekken&#13;
onvoldoende onderbouwd. De verplichte&#13;
afwijzingsgronden van artikel 40 en 41 lid 1&#13;
Pachtwet zijn daarmee evenmin van toepassing.&#13;
De verpachter heeft tegenover het&#13;
belang van de pachter geen voldoende onderbouwd&#13;
en duidelijk belang bij het gepachte&#13;
gesteld, zodat het belang van de pachter&#13;
naar billijkheid de doorslag moet geven.&#13;
Het hof komt, nu de uitkomst van het hoger&#13;
beroep in de medepacht-procedure nog niet&#13;
in een in kracht van gewijsde gegane&#13;
beslissing is vervat, tot een alternatieve&#13;
beslissing.</inleiding><content>BESCHIKKING IN DE ZAAK VAN:&#13;
Wilhelmus Petrus Elisabeth Gerrickens,&#13;
wonende te Ingber, gemeente Gulpen-Wittem,&#13;
appellant, incidenteel geïntimeerde,&#13;
procureur: mr. F.J. Boom,&#13;
tegen&#13;
1 Johannes Jozef Gerardus Lemans, wonende&#13;
te Nuth,&#13;
2 Maurice Anna Mathieu Lemans, wonende te&#13;
Schinnen,&#13;
geïntimeerden, incidenteel appellanten,&#13;
procureur: mr. J.M. Bosnak.&#13;
1 Het geding in eerste aanleg&#13;
De pachtkamer van de rechtbank te Maastricht,&#13;
sector kanton, locatie Heerlen, heeft op 22 juli&#13;
2004 een beschikking gegeven tussen principaal&#13;
appellant (verder te noemen: Gerrickens)&#13;
en de Andreasstichting als verweerders en&#13;
principaal geïntimeerden (verder te noemen:&#13;
Lemans sr. en Lemans jr.) als verzoekers. Van&#13;
de beschikking van 22 juli 2004 is een kopie&#13;
aangehecht.&#13;
2 Het geding in hoger beroep&#13;
2.1 Gerrickens is bij op 20 augustus 2004 ter&#13;
griffie van het hof ingekomen beroepschrift in&#13;
hoger beroep gekomen van voornoemde beschikking&#13;
van 22 juli 2004. Hij heeft daarbij&#13;
vijf grieven tegen de beschikking aangevoerd,&#13;
bewijs aangeboden, producties overgelegd en&#13;
het hof verzocht de bestreden beschikking te&#13;
vernietigen en opnieuw beschikkende, zoveel&#13;
mogelijk uitvoerbaar bij voorraad:&#13;
1 Lemans jr. niet ontvankelijk te verklaren in&#13;
zijn verzoek nu er geen sprake is van een&#13;
pachtovereenkomst tussen Gerrickens en&#13;
Lemans jr;&#13;
2 het verzoek van Lemans sr. af te wijzen;&#13;
3 voor recht te verklaren dat de litigieuze&#13;
pachtovereenkomst met betrekking tot de gebouwen,&#13;
het weiland en het zomerland is&#13;
geëindigd op 15 maart 2004 en met betrekking&#13;
tot de overige pachtgronden zal eindigen op&#13;
29 november 2004, dan wel is geëindigd&#13;
respectievelijk zal eindigen op een door het hof&#13;
in goede justitie te bepalen datum;&#13;
4 met veroordeling van Lemans sr. en Lemans&#13;
jr. in de kosten van beide procedures.&#13;
2.2 Bij op 20 september 2004 ter griffie van&#13;
het hof ingekomen verweerschrift, tevens&#13;
incidenteel beroepschrift, hebben Lemans sr.&#13;
en Lemans jr. verweer gevoerd tegen het door&#13;
Gerrickens in het beroepschrift aangevoerde&#13;
en hebben zij de gegeven beschikking bestreden,&#13;
producties in het geding gebracht en hebben&#13;
zij het hof – in het principaal appèl – verzocht&#13;
het hoger beroep van Gerrickens af te&#13;
wijzen met veroordeling van Gerrickens in de&#13;
kosten van beide instanties en hebben zij het&#13;
hof – in het incidenteel appèl – verzocht de&#13;
bestreden beschikking te vernietigen, voorzover&#13;
daarbij is overwogen c.q. vastgesteld dat&#13;
de kennisgeving van niet verdere verlenging&#13;
niet ondubbelzinnig is, en Lemans sr. en&#13;
Lemans jr. alsnog in hun verlengingsverzoek&#13;
niet-ontvankelijk te verklaren, althans de&#13;
pachtovereenkomst met de wettelijke duur te&#13;
verlengen, met veroordeling van Gerrickens&#13;
in de kosten van beide instanties.&#13;
2.3 Op 2 mei 2005 heeft de mondelinge&#13;
behandeling plaatsgevonden. Namens Gerrickens&#13;
is verschenen mr. P.J.M. Brouwers, advocaat&#13;
te Maastricht. Lemans sr. en Lemans jr.&#13;
zijn verschenen in persoon, bijgestaan door&#13;
mr. G.M.F. Snijders, advocaat te Utrecht. Bij&#13;
die gelegenheid hebben partijen aan het hof&#13;
inlichtingen verstrekt en hebben de advocaten&#13;
de wederzijdse standpunten toegelicht, beiden&#13;
mede aan de hand van pleitnotities.&#13;
2.4 Vervolgens is een datum voor beschikking&#13;
bepaald.&#13;
3 De vaststaande feiten&#13;
3.1 Tussen partijen staat op grond van hetgeen&#13;
enerzijds is gesteld en anderzijds niet is&#13;
betwist alsmede op grond van de niet betwiste&#13;
inhoud van de overgelegde stukken het navolgende&#13;
vast.&#13;
3.2 De rechtsvoorganger van Gerrickens, de&#13;
Andreasstichting, en Lemans sr. hebben een&#13;
pachtovereenkomst gesloten, schriftelijk vastgelegd&#13;
bij akte van 27 mei 1968 en ingaande&#13;
op 15 maart 1968 voor een periode van 12 jaar,&#13;
met betrekking tot de hoeve Reijmersbeek&#13;
met los land, bestaande uit de percelen kadastraal&#13;
bekend staand gemeente Nuth, sectie A,&#13;
nummers 2035 ged., 2036 ged., 1728, 2106&#13;
ged., 1536 ged. en 241 ged., alsmede gemeente&#13;
Schinnen, sectie D, nummers 3725, 3724,&#13;
3729, 3728, 3727 en 2798, ter grootte van&#13;
(thans) totaal 55.40.00 ha, met uitzondering&#13;
van de in de pachtwijzigingsovereenkomst&#13;
van 31 januari 1990 onder 2 en 5 genoemde&#13;
onderdelen.&#13;
3.3 De onder 3.2 bedoelde pachtovereenkomst&#13;
is op 1 juli 1968 bij de grondkamer voor Limburg&#13;
ter goedkeuring aangeboden en op 18 juli&#13;
1968 door deze grondkamer goedgekeurd.&#13;
3.4 De rechtbank te Maastricht, sector kanton,&#13;
locatie Heerlen, heeft bij vonnis van&#13;
22 januari 2003, gewezen tussen Lemans sr. en&#13;
de Andreasstichting, bepaald dat Lemans jr.&#13;
met ingang van 22 januari 2003 als medepachter&#13;
zal worden aangemerkt. Tegen dit vonnis&#13;
is hoger beroep aangetekend.&#13;
3.5 Bij deurwaardersexploot van 13 maart&#13;
2003 is aan Lemans sr. een brief van mr. Brou-&#13;
wers voornoemd betekend, met (voor zover&#13;
van belang) de volgende inhoud:&#13;
“Namens uw verpachter van na te melden&#13;
pachtgronden en pachtgebouwen richt ik mij&#13;
ingevolge artikel 36 lid 2 Pw tot u in verband&#13;
met het navolgende. De pachtovereenkomst&#13;
terzake bedoelde pachtgronden en pachtgebouwen&#13;
dd. 27 mei 1968 (...) is ingegaan op&#13;
15 maart 1968 resp. 30 november 1968. Deze&#13;
overeenkomst en de daaraan verbonden&#13;
pachtwijzigingsovereenkomsten eindigen op&#13;
14 maart 2004 resp. 29 november 2004. (...)&#13;
Verlenging van bedoelde pacht- en pachtwijzigingsovereenkomsten&#13;
terzake alle voormelde&#13;
pachtgronden en pachtgebouwen na&#13;
het verstrijken van de lopende pachttermijnen&#13;
wordt niet meer wenselijk geacht, zowel&#13;
omdat u inmiddels de leeftijd van 65 jaar heeft&#13;
bereikt (artikel 38a Pw), alsook vanwege uw&#13;
herhaaldelijke bedreigingen aan en uw negatieve&#13;
uitlatingen over de heer Gerrickens (artikel&#13;
39 Pw), voorts omdat het verpachte&#13;
bedoeld is om te worden bestemd voor niet&#13;
tot de landbouw betrekkelijke doeleinden&#13;
(artikel 40 Pw) resp. om het gepachte ingevolge&#13;
artikel 41 Pw voor tot de landbouw betrekkelijke&#13;
doeleinden in gebruik te nemen”. (...)&#13;
3.6 Gerrickens heeft na aanvang van de procedure&#13;
die leidde tot het vonnis van de rechtbank&#13;
te Maastricht, sector kanton, locatie&#13;
Heerlen, van 22 januari 2003, maar nog voor&#13;
de uitspraak daarvan, alle onder 3.2 genoemde&#13;
pachtgronden in eigendom verkregen.&#13;
4 De mondelinge behandeling&#13;
Ter zitting van het hof is, zakelijk weergegeven&#13;
en voor zover van belang, het volgende&#13;
verklaard:&#13;
Door mr. Brouwers:&#13;
De centrale grondkamer heeft bij beschikking&#13;
van 30 juni 2000 alle pachtgrond (54.4 ha) vrijgesteld&#13;
van het voorkeursrecht van Lemans sr&#13;
en al deze grond is inmiddels eigendom van&#13;
Gerrickens. Ik weet niet of van de eigendomsoverdracht&#13;
ooit expliciet mededeling aan&#13;
Lemans sr. (en/of Lemans jr.) is gedaan.&#13;
Lemans sr. en jr. wisten echter dat Gerrickens&#13;
eigenaar was of zou worden.&#13;
De onderhavige gronden worden reeds sinds&#13;
de jaren 40 door Lemans sr. (dan wel zijn&#13;
rechtsvoorganger) gepacht. De Andreasstichting&#13;
wilde deze lange pachtrelatie formaliseren.&#13;
De pachtovereenkomst is feitelijk op&#13;
27 mei 1968 gesloten met als ingangsdatum&#13;
15 maart 1968. Deze ingangsdatum is met&#13;
terugwerkende kracht vastgelegd. Gerrickens&#13;
weet dit uit overleg met de Andreasstichting.&#13;
Gerrickens heeft door de bedreigingen die&#13;
door Lemans sr. zijn geuit moeten afzien van&#13;
zijn voornemen in het kasteel te gaan wonen.&#13;
Hij heeft de bedreigingen uiterst serieus genomen.&#13;
In de medepacht-procedure heb ik de&#13;
Andreasstichting bijgestaan. Gerrickens heeft&#13;
bij deze procedure ook een zekere betrokkenheid&#13;
gehad; ik zal hem wel vragen hebben&#13;
gesteld.&#13;
De plannen die Gerrickens heeft met het verpachte&#13;
zijn nog niet uitgekristalliseerd. Er is&#13;
overleg geweest met de gemeente over wijzigingen&#13;
in het bestemmingsplan. Het verpachte&#13;
zal voor een deel de agrarische bestemming&#13;
behouden. Er zijn plannen om in het kasteel&#13;
en de bijbehorende gebouwen woon- en kantoorruimtes&#13;
te maken. Gerrickens is zelf agrariër.&#13;
Hij heeft sinds ik hem ken (zo’n 15 jaar)&#13;
een fruitteelt-, veeteelt- en akkerbouwbedrijf&#13;
gehad, thans heeft hij alleen nog een akkerbouwbedrijf.&#13;
Ik weet niet hoe groot dit bedrijf&#13;
is, maar de oppervlakte bedraagt in ieder geval&#13;
meer dan 10 ha. Welke opbrengsten hij daaruit&#13;
heeft weet ik niet. Daarnaast handelt Gerrickens&#13;
in grond en is hij rentmeester. Het kan&#13;
dus zijn dat – als de grond vrijkomt – hij de&#13;
grond zelf gaat bewerken. Gerrickens heeft&#13;
een agrarische achtergrond; zijn ouders hadden&#13;
een boerenbedrijf en hijzelf heeft de&#13;
Hogere Landbouwschool (HLS) bezocht.&#13;
Mogelijk is er nog een rol voor Lemans jr.&#13;
Door Lemans jr.:&#13;
Dat mijn vader en ik op 20 december 2000 op&#13;
de hoogte waren van de eigendomsoverdracht&#13;
aan Gerrickens, doordat wij gegevens uit de&#13;
kadastrale registratie hebben opgevraagd,&#13;
klopt slechts gedeeltelijk. Ik kon alleen zoeken&#13;
met de nummers die ik had. Pas na de pachtbeëindiging&#13;
heb ik alles kunnen opzoeken.&#13;
Dat alle pachtgronden inmiddels eigendom&#13;
van Gerrickens zijn blijft nieuw voor mij.&#13;
Ik ben 33 jaar oud, ben ongehuwd en heb&#13;
geen kinderen. De omvang van mijn gemengd&#13;
bedrijf bedraagt thans circa 54.60 ha, waarvan&#13;
30 are voor het erf en de rest (circa 54.30 ha) is&#13;
cultuurgrond. Circa 29 ha is bouwland en&#13;
ongeveer 25 ha is grasland. Van de gepachte&#13;
grond ligt 29 ha aan de andere zijde van de&#13;
autobaan, 17 ha ligt bij de boerderij (tussen&#13;
het spoor en de autobaan) en 8 ha ligt aan de&#13;
overkant van het spoor. De 8 ha grenzen aan&#13;
het bedrijventerrein. Op het gepachte verbouw&#13;
ik (suiker)bieten, aardappelen, mais en&#13;
wintertarwe. Ik bezit momenteel 49 koeien en&#13;
48 stuks jongvee. Ik heb 413.208 kg melkquotum.&#13;
Daarvan hangt 82.114 kg samen met de&#13;
gepachte grond. De woning en de bedrijfsgebouwen&#13;
behoren tot het pachtobject. Behalve&#13;
de mestsilo en de ondergrond onder de&#13;
mestsilo is alles gepacht. Voor de ligboxstal&#13;
bestaat een opstalrecht. De bedrijfsresultaten&#13;
zijn wisselend, maar overwegend positief.&#13;
Door Lemans sr:&#13;
Mijn broer en ik hadden vanaf 1958 een&#13;
pachtcontract voor het gehele bedrijf, waarbij&#13;
was overeengekomen dat als één het niet zou&#13;
volhouden, de ander het bedrijf zou overnemen.&#13;
Mijn broer is 10 jaar ouder dan ik. Ik&#13;
heb het bedrijf uiteindelijk overgenomen. Wij&#13;
hebben altijd de pacht in maart en oktober&#13;
betaald. In maart 1968 is over het (nieuwe)&#13;
pachtcontract gesproken en in mei waren de&#13;
stukken pas in orde.&#13;
Met betrekking tot bedreigingen die door mij&#13;
zouden zijn geuit naar Gerrickens kan ik verklaren&#13;
dat er wel iets is voorgevallen, maar dat&#13;
dit mede is gekomen door jarenlang getreiter&#13;
aan de kant van Gerrickens. Dit voorval heeft&#13;
zich zo’n 7 à 8 jaar geleden afgespeeld. Daarbuiten&#13;
heb ik me altijd rustig gehouden. Ik&#13;
wilde graag alles op een fatsoenlijke manier&#13;
regelen.&#13;
5 De beoordeling van het geschil in&#13;
hoger beroep&#13;
5.1 Het hof ziet aanleiding om het incidenteel&#13;
appèl eerst te behandelen. Lemans sr. en&#13;
Lemans jr. handhaven met hun incidentele grief&#13;
hun standpunt dat het exploot van 13 maart&#13;
2003 niet ondubbelzinnig is en daarom aan&#13;
het opzeggingsexploot geen rechtsgevolg toekomt.&#13;
Volgens Lemans sr. en Lemans jr. was&#13;
onduidelijk wie op het moment van ontvangst&#13;
van de kennisgeving van niet verdere verlenging&#13;
eigenaar van de gepachte grond was en&#13;
wie ten aanzien van welk gedeelte van de&#13;
pacht deze kennisgeving deed uitgaan.&#13;
5.2 Naar het oordeel van het hof blijkt uit het&#13;
exploot van 13 maart 2003 voldoende duidelijk&#13;
ten aanzien van welke pachtgronden werd&#13;
opgezegd; namelijk alle in de pachtovereenkomst&#13;
van 27 mei 1968 genoemde pachtgronden.&#13;
Voor zover daarnaast uit het exploot niet&#13;
(voldoende) duidelijk naar voren komt wie op&#13;
het moment van versturen van het exploot&#13;
eigenaar van de onderhavige pachtgronden was&#13;
en daarmee de “verpachter” namens wie door&#13;
mr. Brouwers werd opgezegd, zijn Lemans sr.&#13;
en Lemans jr. hierdoor niet in hun processuele&#13;
positie geschaad, aangezien zij hun verlengingsverzoek&#13;
aan de pachtkamer in eerste aanleg&#13;
tegen zowel de oude als de nieuwe verpachter&#13;
hebben gericht. De incidentele grief faalt.&#13;
5.3 Met grief 3 richt Gerrickens zich tegen het&#13;
oordeel van de pachtkamer in eerste aanleg&#13;
dat de pachtovereenkomst met betrekking tot&#13;
de gebouwen, het weiland en het zomerland&#13;
doorloopt tot 15 maart 2005. Gerrickens heeft&#13;
zich op het standpunt gesteld dat Lemans sr.&#13;
en de Andreasstichting bij overeenkomst van&#13;
27 mei 1968 de datum 15 maart 1968 hebben&#13;
aangewezen als ingangsdatum. Op 27 mei&#13;
1968 is – volgens Gerrickens – pas wilsovereenstemming&#13;
bereikt over deze ingangsdatum,&#13;
alsmede over de overige essentialia van de&#13;
nieuwe pachtovereenkomst. Deze overeenkomst&#13;
is (tijdig) binnen twee maanden aan de&#13;
grondkamer voor Limburg ter goedkeuring&#13;
ingezonden, waardoor de overeenkomst slechts&#13;
doorliep tot 15 maart 2004 en niet tot 15 maart&#13;
2005. Lemans sr. en Lemans jr. hebben het&#13;
voorgaande betwist.&#13;
5.4 Grief 3 faalt. Gerrickens heeft naar het&#13;
oordeel van het hof – gelet op de gemotiveerde&#13;
betwisting door Lemans sr. en Lemans jr. –&#13;
onvoldoende onderbouwd gesteld dat wilsovereenstemming&#13;
over de nieuwe pachtovereenkomst&#13;
in mei 1968 is bereikt en dat daarbij&#13;
is afgesproken dat de overeenkomst (met&#13;
terugwerkende kracht) zou ingaan op 15 maart&#13;
1968. Het hof acht hierbij mede van belang&#13;
dat Gerrickens niet bij deze besprekingen&#13;
aanwezig is geweest en dat hij zijn kennis&#13;
omtrent de tussen Lemans sr. en de Andreas-&#13;
stichting gemaakte afspraken – volgens hem –&#13;
heeft uit gesprekken met de Andreasstichting.&#13;
Details over die gesprekken en de achtergrond&#13;
van de gestelde terugwerkende kracht zijn&#13;
niet verschaft. Lemans sr., die wel bij de&#13;
gesprekken aanwezig was, heeft ter zitting&#13;
van het hof verklaard dat wilsovereenstemming&#13;
over de nieuwe pachtovereenkomst al&#13;
op 15 maart 1968 was bereikt en dat het vervolgens&#13;
tot mei 1968 heeft geduurd om de&#13;
stukken in orde te maken. Dit is geenszins&#13;
onwaarschijnlijk. Gelet op het voorgaande&#13;
gaat het hof ervan uit dat, nu de pachtovereenkomst&#13;
niet binnen twee maanden nadat zij&#13;
is aangegaan aan de grondkamer voor Limburg&#13;
ter goedkeuring is ingezonden, de duur&#13;
van de pachtovereenkomst (op grond van artikel&#13;
9 lid 1 Pachtwet) met betrekking tot de&#13;
gebouwen, het weiland en het zomerland is&#13;
aangevangen op 15 maart 1969 en derhalve&#13;
doorliep tot 15 maart 2005. Voor de overige&#13;
gronden liep de pachtovereenkomst tot 29 november&#13;
2004.&#13;
5.5 Het hof begrijpt dat Gerrickens zich met&#13;
grief 4 richt tegen het oordeel van de pachtkamer&#13;
in eerste aanleg dat Lemans sr. nietontvankelijk&#13;
is verklaard in zijn verlengingsverzoek,&#13;
voor zover het verzoek betrekking&#13;
heeft op verlenging van de pachtovereenkomst&#13;
ten aanzien van de gebouwen, het weiland&#13;
en het zomerland. Volgens Gerrickens&#13;
had het verlengingsverzoek van Lemans sr.&#13;
ook ten aanzien van deze pachtgronden moeten&#13;
worden afgewezen.&#13;
5.6 Deze grief slaagt. De opzegging (bij&#13;
exploot van 13 maart 2003) is ten aanzien van&#13;
Lemans sr. tijdig geschied. Gerrickens heeft&#13;
binnen de door artikel 36 Pachtwet voorgeschreven&#13;
termijn van niet eerder dan drie&#13;
jaar en uiterlijk één jaar vóór het einde van de&#13;
lopende pachtovereenkomst aan Lemans sr. te&#13;
kennen gegeven geen verlenging te wensen.&#13;
Dit geldt voor de gebouwen, het weiland en&#13;
het zomerland (einddatum 15 maart 2005),&#13;
alsmede voor de overige pachtgronden (einddatum&#13;
29 november 2004). Daarmee is Lemans&#13;
sr. met betrekking tot alle onderhavige pachtgronden&#13;
ontvankelijk in zijn verlengingsverzoek.&#13;
Nu vast staat dat Lemans sr. in het jaar&#13;
1999 de leeftijd van 65 jaar heeft bereikt en&#13;
Gerrickens op deze grond bezwaar heeft&#13;
gemaakt tegen verlenging, dient het verzoek&#13;
tot verlenging van Lemans sr. ook – te zijnen&#13;
aanzien – met betrekking tot de gebouwen,&#13;
het weiland en het zomerland te worden afgewezen.&#13;
5.7 Met grief 1 handhaaft Gerrickens in hoger&#13;
beroep zijn standpunt dat hij als opvolgend&#13;
eigenaar niet gebonden is aan het tussen&#13;
Lemans sr. en de Andreasstichting (na de&#13;
eigendomsoverdracht) op 22 januari 2003 door&#13;
de pachtkamer in eerste aanleg gewezen vonnis,&#13;
waarbij is bepaald dat Lemans jr. met&#13;
ingang van 22 januari 2003 als medepachter zal&#13;
worden aangemerkt. Lemans jr. heeft daarom&#13;
volgens Gerrickens ten aanzien van hem niet&#13;
als mede-pachter te gelden en het was ook niet&#13;
noodzakelijk de kennisgeving van niet verdere&#13;
verlenging eveneens aan Lemans jr. te richten.&#13;
Daarnaast heeft Gerrickens zich op het standpunt&#13;
gesteld dat hij ook niet op grond van de&#13;
goede trouw aan voormeld vonnis gebonden&#13;
kan worden geacht. Hiertoe heeft Gerrickens&#13;
primair aangevoerd dat de goede trouw hier&#13;
geen rol speelt en subsidiair dat hij wel te goeder&#13;
trouw is geweest, omdat hij ervan mocht&#13;
uitgaan dat Lemans sr. en Lemans jr. op de&#13;
hoogte waren van de eigendomsoverdracht van&#13;
de Andreasstichting aan Gerrickens. Lemans&#13;
sr. en Lemans jr. hebben zich daartegenover op&#13;
het standpunt gesteld dat het vonnis waarbij&#13;
Lemans jr. is aangemerkt als medepachter ook&#13;
werkt ten aanzien van Gerrickens als opvolgend&#13;
eigenaar.&#13;
5.8 Het hof overweegt als volgt. Het hof&#13;
begrijpt dat Lemans sr. en Lemans jr. met hun&#13;
laatstgenoemd standpunt een beroep hebben&#13;
gedaan op de bindende kracht van de beslissing&#13;
in de medepacht-procedure (op het&#13;
moment dat het vonnis in de medepacht-procedure&#13;
in kracht van gewijsde zal gaan) in de&#13;
onderhavige verlengingsprocedure. Op grond&#13;
van artikel 236 lid 2 Rv is ook de rechtsopvolger&#13;
onder bijzondere titel in een ander geding&#13;
tussen dezelfde partijen gebonden aan beslissingen&#13;
die de rechtsbetrekking in geschil&#13;
betreffen en die zijn vervat in een in kracht&#13;
van gewijsde gegaan vonnis. Dit geldt onverminderd&#13;
indien de rechtsopvolging gedurende&#13;
de procedure plaatsvindt; de rechtsopvolger is&#13;
dan gebonden aan de uitkomst van de procedure.&#13;
In het onderhavige geval is Gerrickens&#13;
tijdens de medepacht-procedure eigenaar geworden&#13;
van de pachtgronden. Nu Gerrickens,&#13;
ingevolge artikel 34 lid 1 Pachtwet, bij de&#13;
eigendomsovergang van het verpachte de&#13;
Andreasstichting in al haar rechten en verplichtingen&#13;
als verpachter is opgevolgd, heeft&#13;
hij een in kracht van gewijsde gegaan vonnis&#13;
waarbij Lemans jr. is aangemerkt als medepachter&#13;
ook tegen zich te dulden. Voor de&#13;
onderhavige procedure betekent het voorgaande&#13;
dat – in het geval dat het in de medepacht-&#13;
procedure gewezen vonnis in kracht&#13;
van gewijsde gaat – Lemans jr. naast Lemans&#13;
sr. heeft te gelden als pachter van Gerrickens.&#13;
5.9 Voor zover Gerrickens met grief 2 nog&#13;
heeft aangevoerd dat hij de kennisgeving van&#13;
niet verdere verlenging niet tevens aan&#13;
Lemans jr. behoefde te richten omdat het vonnis&#13;
van 22 januari 2003 niet uitvoerbaar bij&#13;
voorraad is verklaard, overweegt het hof als&#13;
volgt. Deze grief slaagt. Op het moment van&#13;
het versturen van de opzeggingsbrief had&#13;
Gerrickens slechts te maken met Lemans sr.&#13;
als pachter. Gerrickens kon derhalve in redelijkheid&#13;
volstaan met het sturen van de kennisgeving&#13;
van niet verdere verlenging aan Lemans&#13;
sr. Lemans sr. heeft samen met Lemans jr. tijdig&#13;
een verzoek tot verlenging van de pachtovereenkomst&#13;
ingediend. Het hof zal hierna&#13;
overgaan tot inhoudelijke behandeling van het&#13;
verzoek tot verlenging van de pachtovereenkomst&#13;
(ten behoeve) van Lemans jr.&#13;
5.10 De door Gerrickens aangevoerde opzeggingsgrond,&#13;
dat de pachter voor het einde van&#13;
de lopende pachttermijn de leeftijd van 65 jaren&#13;
heeft bereikt, is niet van toepassing op Lemans&#13;
jr., zodat het hof hieraan voorbij gaat.&#13;
5.11 Voor zover Gerrickens heeft aangevoerd&#13;
dat het verzoek om verlenging moet worden&#13;
afgewezen, omdat het optreden van de pachter&#13;
jegens hem in de afgelopen pachtperiode&#13;
aanleiding heeft gegeven tot gegronde klachten,&#13;
overweegt het hof als volgt. De door Gerrickens&#13;
aangevoerde bedreigingen c.a. betreffen&#13;
Lemans sr., ten aanzien van wie, zoals uit&#13;
het voorgaande reeds is gebleken, de pachtovereenkomst&#13;
niet zal worden verlengd. De&#13;
verplichte afwijzingsgrond van artikel 39 Pachtwet&#13;
is niet van toepassing. De omstandigheden&#13;
waaronder de bedreigingen c.a. hebben plaatsgevonden&#13;
kunnen onbesproken blijven.&#13;
5.12 Gerrickens heeft zich voorts op het standpunt&#13;
gesteld dat hij voornemens is het gepachte&#13;
deels persoonlijk in landbouwkundig gebruik&#13;
te nemen en een deel van de pachtgronden aan&#13;
dat landbouwkundig gebruik te onttrekken.&#13;
Het niet landbouwkundig gebruik zal – volgens&#13;
Gerrickens – in overeenstemming zijn&#13;
met het algemeen belang.&#13;
5.13 Met betrekking tot de wil van Gerrickens&#13;
het verpachte te bestemmen voor niet tot de&#13;
landbouw betrekkelijke doeleinden, met een&#13;
bestemming die in overeenstemming is met het&#13;
algemeen belang, overweegt het hof als volgt.&#13;
Gerrickens heeft het voorgenomen niet-landbouwkundig&#13;
gebruik van het verpachte niet,&#13;
althans onvoldoende onderbouwd. Ter zitting&#13;
bij het hof heeft mr. Brouwers verklaard dat&#13;
de plannen van Gerrickens nog niet zijn uitgekristalliseerd&#13;
en dat nog overleg met de&#13;
gemeente plaatsvindt. Het hof acht het voorgaande&#13;
onvoldoende concreet om te kunnen&#13;
concluderen dat Gerrickens het verpachte wil&#13;
bestemmen voor niet tot de landbouw betrekkelijke&#13;
doeleinden en dat die bestemming in&#13;
overeenstemming is met het algemeen belang.&#13;
De verplichte afwijzingsgrond van artikel 40&#13;
Pachtwet is derhalve evenmin van toepassing.&#13;
5.14 Met betrekking tot het voorgenomen&#13;
eigen gebruik van een deel van het gepachte&#13;
heeft Gerrickens aangevoerd dat hij een agrarische&#13;
achtergrond heeft (hij heeft de HLS&#13;
voltooid en heeft als boerenzoon op het bedrijf&#13;
van zijn ouders gewerkt) en dat hij sinds 1992&#13;
een eigen agrarisch bedrijf exploiteert. Wat&#13;
zijn concrete plannen zijn met het verpachte&#13;
heeft Gerrickens echter niet aangevoerd. Naar&#13;
het oordeel van het hof heeft Gerrickens – nu&#13;
hij zijn voornemen niet nader heeft geconcretiseerd&#13;
en niet met stukken heeft onderbouwd&#13;
en tevens heeft verzuimd deugdelijke inlichtingen&#13;
te verschaffen over zijn agrarisch bedrijf –&#13;
onvoldoende gemotiveerd gesteld dat het&#13;
eigen gebruik ernstig gemeend is. Ook de verplichte&#13;
afwijzingsgrond van artikel 41 lid 1&#13;
Pachtwet is daarmee niet van toepassing.&#13;
5.15 Een en ander brengt mee dat op grond&#13;
van artikel 38 Pachtwet naar billijkheid moet&#13;
worden beslist. Lemans jr. heeft aangevoerd&#13;
dat het gepachte van zeer groot belang is voor&#13;
hem, aangezien het gepachte de enige hem ter&#13;
beschikking staande grond is. Wat betreft zijn&#13;
inkomen is hij geheel afhankelijk van de&#13;
exploitatie van het gepachte. Nu Gerrickens&#13;
hiertegenover geen voldoende onderbouwd&#13;
en duidelijk belang bij het gepachte heeft&#13;
gesteld, is het hof – alle omstandigheden van&#13;
dit geval mede in aanmerking nemend – van&#13;
oordeel dat het belang van Lemans jr. naar billijkheid&#13;
de doorslag moet geven.&#13;
5.16 Nu de uitkomst van het hoger beroep in&#13;
de medepacht-procedure nog niet in een in&#13;
kracht van gewijsde gegane beslissing is vervat,&#13;
ziet het hof aanleiding om in de onderhavige&#13;
procedure een alternatieve beslissing te&#13;
geven. In het geval dat het vonnis in de medepacht-&#13;
procedure ten aanzien van de bepaling&#13;
dat Lemans jr. als medepachter van de in het&#13;
vonnis genoemde percelen zal worden aangemerkt&#13;
niet in stand blijft, wijst het hof het&#13;
verlengingsverzoek ten aanzien van Lemans&#13;
jr. af. In het andere geval wijst het hof het verlengingsverzoek&#13;
ten aanzien van Lemans jr.&#13;
toe, hetgeen in de onderhavige procedure&#13;
meebrengt dat de pachtovereenkomst wordt&#13;
verlengd tot 15 maart 2011.&#13;
5.16 Met grief 5 richt Gerrickens zich tegen&#13;
het oordeel van de pachtkamer in eerste aanleg&#13;
dat de proceskosten worden gecompenseerd.&#13;
Deze grief faalt. Nu partijen over en&#13;
weer op enkele punten in het ongelijk zijn&#13;
gesteld, is het hof van oordeel dat in beide&#13;
instanties de kosten dienen te worden gecompenseerd.&#13;
5.17 De slotsom is dat de bestreden beschikking&#13;
– voor zover de pachtkamer in eerste aanleg&#13;
daarin Lemans sr. in zijn verlengingsverzoek&#13;
ten aanzien van de gebouwen, het weiland&#13;
en het zomerland niet-ontvankelijk heeft&#13;
verklaard – niet in stand kan blijven. Voor&#13;
zover de pachtkamer in eerste aanleg Lemans&#13;
jr. niet-ontvankelijk heeft verklaard in zijn&#13;
verlengingsverzoek kan de bestreden beschikking&#13;
evenmin in stand blijven. Voor het overige&#13;
kan de beschikking wel in stand blijven.&#13;
Het hof zal overzichtelijkheidshalve de beschikking&#13;
waarvan beroep geheel vernietigen&#13;
en een nieuw dictum formuleren.&#13;
6 De beslissing&#13;
Het hof, beschikkende in hoger beroep:&#13;
vernietigt de tussen partijen gegeven beschikking&#13;
van de pachtkamer van de rechtbank te&#13;
Maastricht, sector kanton, locatie Heerlen van&#13;
22 juli 2004, en opnieuw beschikkende:&#13;
wijst het verlengingsverzoek van Lemans sr. af;&#13;
wijst het verlengingsverzoek van Lemans jr.&#13;
af, voorzover in de procedure in hoger beroep&#13;
bij dit hof tussen de Andreasstichting en&#13;
Lemans sr. (rolnummer 2003/324), de vordering&#13;
tot zijn aanmerking als medepachter zal&#13;
worden afgewezen;&#13;
wijst het verlengingsverzoek van Lemans jr.&#13;
toe, voorzover het vonnis van de rechtbank te&#13;
Maastricht, sector kanton, locatie Heerlen van&#13;
22 januari 2003, in hoger beroep wordt bekrachtigd&#13;
of anderszins in stand blijft.&#13;
compenseert de kosten in beide instanties aldus&#13;
dat iedere partij haar eigen kosten draagt.</content><legacyfootnotes/><footnotes><footnote/></footnotes><auteurs/><published>2006-07-01 00:00:00</published><modified>2006-07-01 00:00:00</modified><editiondate>2006-07-01</editiondate><htmlpath>https://denhollander.info/artikel/4146</htmlpath></article>
</articles></edition>
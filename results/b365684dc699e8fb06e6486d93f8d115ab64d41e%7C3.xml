<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1985</searchword><id>6383</id><udhid>UDH:TvAR/6383</udhid><titel>Inpassing van de directie Natuurbehoud en Openluchtrecreatie in de organisatie van het Ministerie van Landbouw en Visserij</titel><searchwords><searchword>TvAR 5/1985</searchword><searchword>UDH:TvAR/6383</searchword></searchwords><attachments><attachment><name>1985_nr 5_Artikel_Dinter.pdf</name><extention>pdf</extention><url>https://denhollander.info/download/6165/ci</url></attachment></attachments><inleiding>Bij de formatie van het kabinet-Lubbers werd tot herindeling van een aantal&#13;
departementale taken besloten. Voor wat betreft het Ministerie van Landbouw en&#13;
Visserij betekende dit besluit uitbreiding, eerst met alleen Natuurbehoud,&#13;
uiteindelijk toch ook met Openluchtrecreatie. Deze besluiten vielen in de eerste&#13;
dagen van november 1982.&#13;
De omstandigheid dat de directie Natuurbehoud en Openluchtrecreatie in haar&#13;
geheel en met al haar taken van het voormalig Ministerie van Cultuur, Recreatie&#13;
en Maatschappelijk Werk naar het Ministerie van Landbouw en Visserij moest&#13;
worden overgebracht, maakte de overgang technisch eenvoudig. Deze bleek ook&#13;
technisch probleemloos en snel te verlopen. Een gelukkige bijkomstigheid was&#13;
het vertrek van de Luchtmachtstaf, waardoor het mogelijk was de ruim&#13;
tweehonderd medewerkers van de directie NBOR reeds op 3 februari 1983 bij de&#13;
rest van het ministerie te huisvesten. Overigens zou anders stellig een ander&#13;
onderdeel voor NBOR hebben moeten plaats maken.&#13;
Administratieve en fysieke overgang leiden nog niet zonder meer tot inpassing,&#13;
laat staan tot integratie en acclimatisering. Wij waren er ons van het begin af&#13;
aan zeer goed van bewust dat de inpassing een moeilijk en relatief langdurig&#13;
proces zou zijn en ook zou moeten zijn, omdat hiermee de basis voor integratie&#13;
en de bodem voor acclimatisering zou worden gelegd. Zorgvuldigheid was&#13;
geboden. En om geen overhaaste beslissing te hoeven nemen, werd de directie&#13;
NBOR voorlopig geplaatst rechtstreeks onder de secretaris-generaal. </inleiding><content>Het Ministerie van Landbouw en Visserij kende naast een aantal algemene&#13;
eenheden rechtstreeks onder de secretaris-generaal, twee directoraten-generaal:&#13;
- het Directoraat-Generaal Landbouw en Voedselvoorziening, bestaande uit:&#13;
- directie Algemene Zaken AZ&#13;
- directie Bedrijfsstructurele Aangelegenheden BSA&#13;
- directie Akker- en Tuinbouw AT&#13;
- directie Veehouderij en Zuivel VZ&#13;
- directie Landbouwonderwijs LO&#13;
- directie Landbouwkundig Onderzoek DLO&#13;
- Plantenziektenkundige Dienst PD&#13;
- Veterinaire Dienst VD - directie Internationale Economische Aangelegenheden DIEA&#13;
- directie Marktordeningsvraagstukken MOV&#13;
- directie Verwerking en Afzet van Agrarische Produkten VAAP&#13;
- directie Agrarische Hulp aan Ontwikkelingslanden AHO&#13;
- directie Voedings- en Kwaliteitsaangelegenheden VKA&#13;
- stafbureau Agrarische Vertegenwoordiging in het Buitenland AVB&#13;
- rijksdienst voor de Keuring van Vee en Vlees i.o. RVV&#13;
- het Directoraat-Generaal voor Landinrichting, Grond- en Bosbeheer, bestaande&#13;
uit:&#13;
- directie Algemene Zaken, Milieu en Planologie AMP&#13;
- Landinrichtingsdienst LD&#13;
- directie Beheer Landbouwgronden DBL&#13;
- Staatsbosbeheer SBB&#13;
- Faunabeheer FB&#13;
- directie van de Visserijen Vis&#13;
De organisatie van het departement werd verder gekenmerkt o.a. door:&#13;
- Een kleine top. Er zijn steeds twee directoraten-generaal gebleven. De bewindsliedenstaf&#13;
(bewindslieden, SG en beide DG's, hun plaatsvervangers en de direc&#13;
teur Voorlichting) kon dan ook relatief klein blijven en fungeren als belangrijkste&#13;
orgaan voor de hoofdlijnen van het beleid en tevens de integratie van het totale&#13;
beleid in de hand houden. De omvang van een dergelijke staf maakt een open,&#13;
inhoudelijke discussie mogelijk, en deze vond ook daadwerkelijk plaats.&#13;
- Een matrix-model. De verdeling van de verschillende taken vond zodanig plaats,&#13;
dat over de hoofdlijnen van het beleid steeds tussen de directoraten-generaal en&#13;
de algemene directies overleg en overeenstemming vereist werd. Deze verdeling&#13;
- regelmatig op kleine onderdelen en soms op grote schaal aangepast - bleek&#13;
redelijk antiverkokerend te werken.&#13;
De discussie over de inpassing van NBOR in deze organisatie werd in zeer kleine&#13;
kring gevoerd. Al snel werd overeenstemming bereikt over de volgende uitgangspunten:&#13;
- NBOR moet zodanig worden ingepast dat een geïntegreerd beleid tot stand kan&#13;
komen. NBOR mag niet 'ondersneeuwen', de verbreding van de taakstelling&#13;
moet ook in de oude directies merkbaar kunnen worden.&#13;
- De hierboven genoemde kermerken van onze organisatie mogen niet verdwijnen.&#13;
- Een evenwichtiger verdeling van de beleidstaken is gewenst.&#13;
- Een diepingrijpende, eenmalige aanpassing is beter dan een stapsgewijze aanpassing.&#13;
- Zo snel mogelijk de hoofdlijnen vastleggen, hetgeen impliceert dat geen inspraak&#13;
mogelijk is.&#13;
- Geen ontslagen.&#13;
De politieke randvoorwaarden waren in de motie De Vries-Nijpels eind november&#13;
als volgt geformuleerd:&#13;
- het beleid inzake Natuurbehoud en Openluchtrecreatie dient, gezien zijn doel&#13;
stellingen, zijn identiteit te behouden, - en het hoort daartoe een herkenbare organisatorische eenheid te blijven, die&#13;
- een eigen inbreng heeft in de zogenaamde bewindsliedenstaf van het departement&#13;
van Landbouw en Visserij.&#13;
Op 16 mei 1983 werd de beslissing over de hoofdlijnen van de reorganisatie genomen&#13;
en kreeg NBOR zijn plaats in de organisatie. Het departement bleef zijn twee&#13;
directoraten-generaal behouden. Een vrij ingrijpende herverdeling van de beleidsdirecties&#13;
over deze beide directoraten-generaal werd gerealiseerd.&#13;
Op 1 juni 1983 kent het departement een Directoraat-Generaal Landbouw en&#13;
Voedselvoorziening, bestaande uit:&#13;
- directie Algemene Zaken AZ&#13;
- directie Akker- en Tuinbouw AT&#13;
- directie Bedrijfsstructurele Zaken BSA&#13;
- directie Internationale Economische Aangelegenheden DIEA&#13;
- directie Landbouwonderwijs LO&#13;
- directie Marktordeningsvraagstukken MOV&#13;
- Plantenziektenkundige Dienst PD&#13;
- directie Veehouderij en Zuivel VZ&#13;
- directie Verwerking en Afzet van Agrarische Produkten VAAP&#13;
- Veterinaire Dienst VD&#13;
- directie van de Visserijen Vis&#13;
en een Directoraat-Generaal Landelijke Gebieden en Kwaliteitszorg bestaande uit:&#13;
- directie Algemene Zaken, Milieu en Planologie AMP&#13;
- directie Agrarische Hulp aan Ontwikkelingslanden AHO&#13;
- directie Beheer Landbouwgronden DBL&#13;
- directie Faunabeheer FB&#13;
- directie Landbouwkundig Onderzoek DLO&#13;
- Landinrichtingsdienst LD&#13;
- hoofddirectie Natuurbehoud en Openluchtrecreatie NBOR&#13;
- rijksdienst voor de Keuring van Vee en Vlees i.o. RVV&#13;
- Staatsbosbeheer SBB&#13;
- directie Voedings- en Kwaliteitsaangelegenheden VKA&#13;
De nieuwe directeur NBOR werd tevens benoemd tot tweede plaatsvervangend&#13;
directeur-generaal.&#13;
Deze herindeling, die gepaard ging met een aantal wisselingen van personen, was&#13;
uiteraard administratief en organisatorisch geen moeilijke zaak. De beslissing was&#13;
het wel.&#13;
Een drietal kanttekeningen:&#13;
- De argumenten voor een derde directoraat-generaal wogen in genen dele op tegen&#13;
de hieruit voortvloeiende nadelen voor de integratie van het totale beleid en voor&#13;
het functioneren van de bewindsliedenstaf. Een samenvoeging van Staatsbos&#13;
beheer, Natuurbehoud en Openluchtrecreatie, en Faunabeheer zou bovendien&#13;
sterk verkokerend werken en de invloed van deze beleidsonderdelen op de rest&#13;
van het departement sterk belemmeren.&#13;
- De plaats van de Landinrichtingsdienst was omstreden. De Landinrichtingsdienst&#13;
is evenwel een neutrale dienst ten behoeve van zowel landbouw en openluchtrecreatie en natuurbehoud. Indeling in het Directoraat-Generaal Landbouw en&#13;
Voedselvoorzieningen zou het landbouwaccent ten onrechte versterken.&#13;
- De behartiging van de belangen van de agrarische produktie in de planologie&#13;
werd mede op grond van de motie De Vries-Nijpels opgedragen aan provinciale&#13;
vertegenwoordigers van het Directoraat-Generaal Landbouw en Voedselvoorziening.&#13;
De Vaste Commissie voor Landbouw van de Tweede Kamer der Staten-Generaal gaf&#13;
de minister het voordeel van de twijfel. De Bijzondere Commissie en de Dienstcommissies&#13;
protesteerden - verschillend van toon - tegen het ontbreken van inspraak.&#13;
Allen, zonder uitzondering, werkten uiteindelijk constructief mee. De&#13;
grootste bezwaren gingen tegen het eerst vastleggen en uitvoeren van de hoofdlijnen&#13;
en daarna tegen invullen van de uitwerkingen.&#13;
De uitwerking van de verschillende onderdelen van de reorganisatie is bijna voltooid.&#13;
Een stuurgroep onder leiding van de secretaris-generaal werd hiermee belast.&#13;
De voor de inpassing van NBOR belangrijkste onderdelen zullen hierna de revue&#13;
passeren.&#13;
1. Directeuren in de provincie&#13;
Met ingang van 1 januari 1984 verdwenen in de provincies de vertrouwde functies&#13;
van hoofdingenieur-directeur voor de Bedrijfsontwikkeling, van hoofdingenieurdirecteur&#13;
Landinrichting, Grond- en Bosbeheer en van inspecteur Natuurbehoud en&#13;
Openluchtrecreatie, en werden zij vervangen door directeur Landbouw en Voedselvoorziening&#13;
en directeur Landelijke Gebieden en Kwaliteitszorg. Per provincie&#13;
kwam er een inspecteur Landinrichting. Twee belangrijke verschillen met de&#13;
situatie voorheen zijn:&#13;
- de beide directeuren behartigen elk hun belangen op het gebied van de planologie;&#13;
- de betreffende dienstonderdelen in Den Haag en Utrecht beschikken over eigen&#13;
gedeconcentreerde functionarissen, gecoördineerd door de directeur.&#13;
Ten behoeve van een gecoördineerd optreden is er een 'overleg Directeuren in de&#13;
Provincie'. In dit overleg stemmen zijn hun optreden op elkaar af en stellen zij vast&#13;
of bepaalde verschillen van inzicht elders moeten worden beslist.&#13;
2. Splitsing NBOR&#13;
Met name om de taak op het terrein van de openluchtrecreatie voldoende gewicht&#13;
in het geheel te geven, bleek splitsing noodzakelijk. De Vaste Commissie voor Landbouw&#13;
bleek deze inbreuk op de motie-De Vries/Nijpels te aanvaarden. Er kwamen&#13;
twee nieuwe directies. De directie Natuur, Milieu en Faunabeheer en de directie&#13;
Openluchtrecreatie bestaan vanaf 30 maart 1984.&#13;
3. Consulenten Natuur, Milieu en Faunabeheer, hoofden Terreinbeheer, consulenten&#13;
Bos- en landschapsbouw&#13;
Vóór de uitbreiding was het Ministerie van Landbouw en Visserij slechts betrokken&#13;
bij de uitvoering en niet bij de beleidsbepaling op het stuk van de natuurbescherming.&#13;
In de oude opzet had de natuurbeschermingsconsulent in elke provincie een&#13;
vertegenwoordiger van het Ministerie van Cultuur, Recreatie en Maatschappelijk Werk moeten zijn, gedetacheerd bij het Staatsbosbeheer. Deze tweeherigheid was in&#13;
de praktijk nog niet volledig gerealiseerd, toen bij de kabinetsformatie tot een andere&#13;
departementale indeling werd besloten. Uiteraard bestond er geen behoefte meer aan&#13;
de tweeherigheid. Ervan uitgaande dat de directie NMF een eigen, volwaardig&#13;
apparaat in de provincie dient te hebben om tijdig en adequaat te kunnen reageren,&#13;
werd op 30 maart 1984 een van de meest omstreden beslissingen van de reorganisatie&#13;
genomen: scheiding beleid en beheer, scheiding van beleid natuurbehoud en beheer&#13;
natuurterreinen. De beslissing hiertoe is niet dan na ampele overwegingen genomen.&#13;
De beslissing was omstreden, doch is aanvaard, ook in de Vaste Commissie. Tweeherigheid&#13;
is een slechte zaak. Beheer van bossen en natuurterreinen behoort in één&#13;
hand, te weten Staatsbosbeheer, te liggen. Overigens is het niet nodig eigen terreinen&#13;
te beheren om beleid te kunnen voeren. Een refugium voor beleidsmedewerkers in&#13;
de vorm van eigen beheersterreinen is zelfs niet gewenst. Er kwamen derhalve consulenten&#13;
Natuur, Milieu en Faunabeheer, hoofden Terreinbeheer en consulenten Bos-en&#13;
Landschapsbouw.&#13;
4. Directie Openluchtrecreatie&#13;
Het volledige takenpakket van het vroegere NBOR, inclusief de ingebouwde&#13;
competentiestrijd met de afdeling sport van het voormalige CRM werd aan Landbouw&#13;
overgedragen. Onomstreden is de zorg voor inrichting en beheer van voorzieningen&#13;
voor de openluchtrecreatie. Ook de coördinatie-taak is onomstreden. Over&#13;
afbakening met de afdeling Sport is tussen de betrokken bewindslieden afgesproken&#13;
dat Landbouw de eerste verantwoordelijkheid draagt voor:&#13;
- die activiteiten op het terrein van de sportieve recreatie, die in het algemeen niet&#13;
onder auspiciën van sportorganisaties of organisaties van sociaal-cultureel werk&#13;
tot stand worden gebracht, zoals wandelen, fietsen, watersport;&#13;
- die sportactiviteiten, waarin dieren een centrale plaats vervullen, zoals duivensport&#13;
en hondenrennen; - het recreatiewerk verricht door het Nederlands Centrum voor Recreatiewerk.&#13;
Vanuit het 'oude' Landbouw is het takenveld uitgebreid met:&#13;
- sportvisserij&#13;
- paardensport&#13;
- hobbyfokkerij&#13;
- volkstuinen.&#13;
5. Directie Natuur, Milieu en Faunabeheer&#13;
Het soortenbeheer van het oude NBOR werd met het oude Faunabeheer samengevoegd&#13;
in een sector Faunabeheer en Soortenbescherming met een hoofdafdeling&#13;
Faunabeheer en Jachtaangelegenheden en een hoofdafdeling Soortenbescherming.&#13;
De zorg voor het welzijn der dieren, voor zover opgedragen aan het oude NBOR,&#13;
werd overgebracht naar de Veterinaire Dienst.&#13;
6. Milieuzaken&#13;
De beleidscoördinatie voor Milieuzaken is, voor zover niet uitdrukkelijk aan anderen&#13;
opgedragen, in handen van de directie NMF. Ook wanneer de beleidscoördinatie aan anderen is opgedragen, is steeds NMF erbij betrokken. Zo is voor de meststoffen&#13;
en de veevoeders de directie Veeteelt en Zuivel belast met de beleidscoördinatie.&#13;
Voor bestrijdingsmiddelen en diergeneesmiddelen de directie Voedings- en Kwaliteitsaangelegenheden.&#13;
Belangrijk motief hiervoor was: zoveel mogelijk verantwoordelijkheid&#13;
voor milieuzaken leggen bij de meest betrokkenen. Een departementale&#13;
coördinatiecommissie Milieuvraagstukken onder leiding van de directeur-generaal&#13;
Landelijke Gebieden en Kwaliteitszorg is verantwoordelijk voor informatieuitwisseling,&#13;
afstemming en standpuntbepaling.&#13;
INSPRAAK&#13;
Elk onderdeel van de reorganisatie werd voorbereid door de reeds gememoreerde&#13;
stuurgroep. De onderliggende stukken werden, afhankelijk van de onderwerpen in&#13;
meerdere of mindere mate, met de betrokken directeuren en hun medewerkers&#13;
besproken. Elk voorstel werd in een beleidsvoornemen vastgelegd en ter inspraak&#13;
aan dienstcommissies en de Bijzondere Commissie gezonden. Inspraak is behalve&#13;
ten aanzien van de beslissingen van 16 mei 1983 steeds mogelijk geweest.&#13;
PERSONELE INVULLING&#13;
De reorganisatie is gepaard gegaan met het opheffen en creëren van vele functies.&#13;
Betrokkenen konden hun belangstelling kenbaar maken. Mede op basis hiervan&#13;
werd een voorstel geformuleerd. Week ten aanzien van een betrokkene het voorstel&#13;
af van de getoonde belangstelling, dan vond een gesprek met hem plaats. Dit gesprek&#13;
leidde vaak tot wijziging van het voorstel. Daarna trad een Vertrouwenscommissie&#13;
op, met name indien persoonlijke argumenten of sociale indicatie in het&#13;
geding waren. De Vertrouwenscommissie bracht soms de minister advies uit tot heroverweging.&#13;
Uiteindelijk was er nog een Bezwarencommissie die eveneens de minister&#13;
adviseerde. Bij de reorganisatie van het provinciale apparaat was de functie van rond&#13;
500 medewerkers in het geding. Ongeveer 50 wendden zich tot de Vertrouwenscommissie.&#13;
Hiervan werden op haar advies nog 33 in hun voorkeursfunctie geplaatst.&#13;
Bezwaar maakten 8 medewerkers. Dit bezwaar loopt nog. Het gehele proces&#13;
voltrok zich in twee maanden.&#13;
TEN SLOTTE&#13;
Begin november 1982 is een dienst met enthousiaste mensen het departement van&#13;
Landbouw en Visserij ingeduwd. De dienst was groot geworden in een tijd die weinig&#13;
noodzaak bood tot het stellen van prioriteiten, was relatief geïsoleerd opgevoed&#13;
en weinig gewend aan geïntegreerd beleid. Of het tijdstip van overgang nu gunstig&#13;
of ongunstig was, zal de tijd leren. In elk geval, wij zijn zonder uitzondering blij&#13;
met hun komst. Wij hopen dat zij zullen acclimatiseren. Onze cultuur zal zich door&#13;
de overgang ook stellig aanpassen.</content><legacyfootnotes/><footnotes><footnote/></footnotes><auteurs>Mr G.J. van Dinter</auteurs><published>1985-05-01 00:00:00</published><modified>1985-05-01 00:00:00</modified><editiondate>1985-05-01</editiondate><htmlpath>https://denhollander.info/artikel/6383</htmlpath></article>
</articles></edition>
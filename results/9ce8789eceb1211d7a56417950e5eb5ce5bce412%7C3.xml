<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1993</searchword><id>5311</id><udhid>UDH:TvAR/5311</udhid><titel>X / de minister van Landbouw, Natuurbeheer en Visserij (TvAR 1993/4662)</titel><searchwords><searchword>TvAR 11/1993</searchword><searchword>TvAR 1993/4662</searchword><searchword>UDH:TvAR/5311</searchword></searchwords><attachments><attachment><name>1993_nr 11_Rechtspraak_4662.pdf</name><extention>pdf</extention><url>https://denhollander.info/download/5310/ci</url></attachment></attachments><inleiding>Verordeningen (EEG) nr. 768/89.&#13;
Beschikking tijdelijke inkomenssteun in de akkerbouw, art. 4.&#13;
&#13;
Aanvraag afgewezen omdat het per arbeidsjaareenheid&#13;
berekende totale gezinsinkomen&#13;
gemiddeld over de boekjaren 1986/1987&#13;
en 1987/1988 niet minder bedroeg dan&#13;
f 34 000,-. Bij de landbouwtellingen was van&#13;
een meewerkende echtgenote geen gewag gemaakt.&#13;
Volgens verzoeker werkte zijn echtgenote&#13;
in de betrokken jaren echter voor meer&#13;
dan 20 uur per week mee op het bedrijf, hetgeen&#13;
het gezinsinkomen, berekend per arbeidsjaareenheid,&#13;
tot onder de inkomensgrens&#13;
zou doen zakken. Het College overweegt dat&#13;
deze stelling van verzoeker niet wordt ondersteund&#13;
door de opgave, die hij als 'reële&#13;
weergave van het aantal door zijn echtgenote&#13;
gewerkte uren' en grondslag van eerder verstrekte&#13;
gegevens heeft overgelegd. Onder die&#13;
omstandigheden kan aan andere door verzoeker&#13;
aan verweerder verstrekte gegevens (met&#13;
betrekking tot zijn aangiften inkomstenbelasting)&#13;
niet de betekenis worden toegekend die&#13;
verzoeker daaraan kennelijk gehecht wil zien.&#13;
Verweerder mocht zich baseren op de bij de&#13;
landbouwtellingen gedane opgaven. Niet aannemelijk&#13;
is geworden dat die opgaven onjuist&#13;
waren. Beroep verworpen.</inleiding><content>Uitspraak in de zaak van:&#13;
H., wonende te Z., verzoeker, gemachtigde:&#13;
mr. P.J. van 't Hoff, werkzaam bij de Stichting&#13;
Rechtsbijstand te Tilburg,&#13;
tegen&#13;
de minister van Landbouw, Natuurbeheer en&#13;
Visserij, zetelend te 's-Gravenhage, verweerder,&#13;
gemachtigde: mr. K.A. Fikkert, ambtenaar&#13;
ten departemente.&#13;
/. Het verloop van de procedure Bij brief van&#13;
26 november 1992, kenmerk J. 926805 II,&#13;
heeft verweerder verzoeker mededeling&#13;
gedaan van zijn besluit diens bezwaar tegen&#13;
na te melden beslissing van de directeur&#13;
Landbouw, Natuur en Openluchtrecreatie in&#13;
de provincie Zeeland (hierna: directeur LNO),&#13;
tot afwijzing van verzoekers aanvraag op&#13;
grond van de Beschikking tijdelijke inkomenssteun&#13;
in de akkerbouw (hierna: de Beschikking),&#13;
ongegrond te verklaren.&#13;
Bij verzoekschrift, ingekomen ter griffie&#13;
op 16 december 1992, heeft verzoeker tegen&#13;
eerstvermeld besluit beroep ingesteld bij het&#13;
College. Daarbij heeft hij gevorderd dat het&#13;
College dat besluit vernietigt en kennelijk beoogd&#13;
te vorderen dat het bepaalt dat verweerder,&#13;
opnieuw op het bezwaarschrift beslissend,&#13;
verzoeker alsnog inkomenssteun verleent,&#13;
als door hem gevraagd.&#13;
Verweerder heeft op 12 februari 1993 een&#13;
verweerschrift, strekkend tot verwerping van&#13;
het beroep, ingediend en daarbij de op de zaak&#13;
betrekking hebbende stukken overgelegd.&#13;
Het College heeft de zaak behandeld ter&#13;
openbare terechtzitting van 24 april 1993,&#13;
waar partijen bij gemachtigde zijn verschenen&#13;
en hun standpunt nader hebben uiteengezet.&#13;
Als ter zitting toegezegd, hebben verzoeker&#13;
op 3 mei 1993 en verweerder op 10 mei 1993&#13;
nog enkele stukken overgelegd.&#13;
2. De vaststaande feiten Op grond van de&#13;
gedingstukken en het verhandelde ter&#13;
terechtzitting staan de volgende feiten en&#13;
omstandigheden ten processe vast.&#13;
- Verzoeker exploiteert een akkerbouwbedrijf.&#13;
- Door middel van een daartoe strekkend aan&#13;
vraagformulier, gedagtekend 28 september&#13;
1990, heeft verzoeker een aanvraag om inkomenssteun&#13;
op grond van de Beschikking ingediend.&#13;
Daarbij heeft verzoeker, naast een&#13;
afschrift van een akte, houdende een tussen&#13;
hem en zijn echtgenote gesloten arbeidsvergoedingsovereenkomst,&#13;
onder meer cijfermatige&#13;
gegevens verschaft met betrekking tot&#13;
zijn aangiften inkomstenbelasting voor de ja&#13;
ren 1986 en 1987, alsmede de zogenoemde&#13;
inlegvellen AA en BB. In het aanvraagformulier&#13;
heeft verzoeker, voor zover thans van belang,&#13;
vermeld dat hij in de jaren 1987 en 1988&#13;
meer dan 30 uren en zijn echtgenote meer dan&#13;
20 uren per week op zijn bedrijf werkzaam is&#13;
geweest. Tevens heeft hij daarbij opgegeven&#13;
dat het totale gezinsinkomen over de boekjaren&#13;
1986/9187 en 1987/1988 f 49 454-, onderscheidenlijk&#13;
f 51 868,-bedroeg.&#13;
- Bij de in 1987 en 1988 gehouden landbouw&#13;
tellingen, als bedoeld in art. 24 van de Landbouwwet,&#13;
heeft verzoeker op de desbetreffende&#13;
formulieren onder meer aangegeven dat&#13;
zijn gemiddelde arbeidstijd per week in de periode&#13;
april 1986 tot en met maart 1987 en&#13;
april 1987 tot en met maart 1988 40 uur of&#13;
meer bedroeg. Meewerkende gezinsleden zijn&#13;
door verzoeker bij die gelegenheid niet opgegeven.&#13;
- Bij brief van 2 januari 1991 heeft de directeur&#13;
LNO verzoeker medegedeeld dat zijn&#13;
aanvraag is afgewezen, omdat het totale ge&#13;
zinsinkomen per arbeidsjaareenheid over de&#13;
boekjaren 1986/1987 en 1987/1988 gemiddeld&#13;
niet minder bedraagt dan f 34 000,-.&#13;
- Tegen voormeld besluit van de directeur&#13;
LNO heeft verzoeker bij brief van 30 januari&#13;
1991 een bezwaarschrift ingediend bij ver&#13;
weerder. Daarbij heeft verzoeker onder meer&#13;
het volgende aangevoerd:&#13;
'Reclamant' s gezinsinkomen in 1986 bedroeg&#13;
f 49 454_ en in 1987 f 51 868,-. Het totale&#13;
gemiddelde gezinsinkomen bedroeg derhalve&#13;
f 50 661,-. Zoals in het aanvraagformulier is&#13;
vermeld werkt reclamant's echtgenote op&#13;
meer dan 20 uur, maar op minder dan 30 uur&#13;
per week mee op het bedrijf. Voor haar geldt&#13;
derhalve 0,7 arbeidsjaareenheden.&#13;
Het gemiddelde inkomen ad f 50 661,- bedraagt&#13;
na herleiding per arbeidsjaareenheid&#13;
f 29 800,-, welk bedrag lager is dan het in artikel&#13;
4 van de beschikking genoemde bedrag&#13;
van f 34 000,-. Reclamant is daarom van mening,&#13;
dat de afwijzende beslissing van&#13;
02.01.1991 niet kan worden gedragen door de&#13;
daarin gegeven motivering.'&#13;
- Verweerder heeft het bezwaarschrift ter ad&#13;
visering in handen gesteld van zijn Commissie&#13;
voor de bezwaarschriften.&#13;
- Bij brief van 31 oktober 1991 heeft de Commissie&#13;
voor de bezwaarschriften verzoeker&#13;
onder meer als volgt bericht:&#13;
'De Commissie verzoekt U om door middel&#13;
van de door de heer H. op grond van artikel 2,&#13;
vierde lid, van de arbeidsvergoedingsovereenkomst&#13;
bijgehouden administratie aan te tonen&#13;
dat mevrouw H. in de desbetreffende jaren&#13;
daadwerkelijk gemiddeld 22 uur per week op&#13;
het bedrijf werkzaam is geweest.'&#13;
- Verzoeker heeft op dit verzoek bij brief van&#13;
21 november 1991 als volgt doen reageren:&#13;
'Blijkens het bepaalde in de arbeidsvergoedingsovereenkomst&#13;
heeft de echtgenote van&#13;
reclamant zich verplicht gemiddeld 22 uren&#13;
per week werkzaam te zijn in het bedrijf. De&#13;
beloning hiervoor bedraagt f 29,- per uur.&#13;
Haar werkzaamheden bestaan uit:&#13;
(...)&#13;
Blijkens dit overzicht bedraagt de gemiddelde&#13;
werktijd per week van reclamants echtgenote&#13;
22,15 uren.'&#13;
- Bij brief van 14 januari 1992 heeft de Commissie&#13;
voor de bezwaarschriften daarop het&#13;
volgende bericht:&#13;
'Bij brief van 21 november 1991 hebt U de&#13;
Commissie een opsomming doen toekomen&#13;
van de werkzaamheden die mevrouw H. jaarlijks&#13;
op het bedrijf verricht. Deze opsomming&#13;
is geen bewijs dat mevrouw H. in de jaren&#13;
1987 en 1988 de door U genoemde uren op&#13;
het bedrijf heeft gewerkt. De Commissie stelt&#13;
U tot 1 maart 1992 in de gelegenheid om haar&#13;
alsnog de door de heer H. in de jaren 1987 en&#13;
1988 op grond van de arbeidsvergoedingsovereenkomst&#13;
bijgehouden administratie te&#13;
doen toekomen.'&#13;
- Bij brief van 27 februari 1992, gericht aan&#13;
de Commissie, heeft verzoeker zijn standpunt&#13;
nader uiteengezet en daarbij onder meer nog&#13;
het volgende opgemerkt&#13;
'De fiscus toetst zodra voor de eerste maal&#13;
een beroep wordt gedaan op de arbeidsvergoedingsovereenkomst&#13;
of de inhoud ervan&#13;
een reële weergave is van de bedrijfssituatie.&#13;
Na acceptatie vindt in beginsel geen hertoetsing&#13;
plaats, tenzij hiertoe door bijzondere omstandigheden&#13;
aanleiding bestaat. In de praktijk&#13;
wordt de in de arbeidsvergoedingsovereenkomst&#13;
voorgeschreven administratie dan ook&#13;
niet bijgehouden, hetgeen met de fiscus geen&#13;
problemen oplevert. Het komt mij voor, dat&#13;
de Commissie voor de Bezwaarschriften aan&#13;
de arbeidsvergoedingsovereenkomst geen&#13;
zwaardere eisen mag stellen dan de instantie,&#13;
die zich primair bezighoudt met het doel&#13;
waarvoor de overeenkomst is aangegaan.&#13;
Overigens zijn mijn cliënten te allen tijde bereid&#13;
desgewenst mondeling of schriftelijk te&#13;
verklaren, dat de bij deze brief gevoegde opgave&#13;
waarop de in mijn brief van 21.11.1991&#13;
verstrekte specificatie is gebaseerd, een reële&#13;
weergave is van het aantal gewerkte uren.&#13;
Ook geef ik de Commissie in overweging&#13;
gebruik te maken van de door mijn cliënt in&#13;
de aanvrage voor inkomenssteun uitdrukkelijk&#13;
gegeven toestemming tot het inwinnen van inlichtingen&#13;
bij de inspecteur der belastingen.'&#13;
- De in deze brief vermelde en daarbij gevoegde,&#13;
met de hand geschreven, opgave luidt&#13;
als volgt:&#13;
'Werkuren bedrijf van H.-B.&#13;
Januari&#13;
Boekhouding, bankzaken, telefoon.&#13;
We werken met nog 2 bedrijven&#13;
samen. 10 uur&#13;
Bij afwezigheid van mijn man vee verzorgen.&#13;
5 uur&#13;
Februari&#13;
Boekhouding, bank, telefoon 10&#13;
vee 5&#13;
Maart&#13;
Boekhouding, bank, telefoon&#13;
Boodschappen voor bedrijf, o.m.&#13;
bestrijdingsmiddel 11 uur&#13;
tekort zaaigraan bonen enz. gereedschap&#13;
laten maken kindt 3&#13;
Helpen sorteren pootaardappelen, zakken&#13;
openknippen, overdoen in zakken 25&#13;
veeverzorgen&#13;
8&#13;
Bij zaaien achter op machine op&#13;
verstopte pijpen letten&#13;
8&#13;
Schoonmaken stallen 16&#13;
April&#13;
Boekhouding, bank, telefoon,&#13;
boodschappen bedrijf 14&#13;
vee in de weide helpen doen 10&#13;
Helpen planten aardappelen, opruimen&#13;
lege kisten 20&#13;
Schoonmaken koelcellen aardappelen 31&#13;
Mei&#13;
Boekhouding, bank, telefoon,&#13;
boodschappen bedrijf 14&#13;
vee 4&#13;
Dubbele bieten helpen uitkappen +&#13;
onkruid 80&#13;
bruine bonen helpen zaaien op pijpen&#13;
letten 9&#13;
Juni&#13;
Boekhouding, bank, telefoon,&#13;
boodschappen bedrijf 14&#13;
vee 4&#13;
bieten helpen kappen 80&#13;
bruine bonen helpen kappen 23&#13;
Juli&#13;
Boekhouding, bank, telefoon,&#13;
boodschappen 14&#13;
vee 4&#13;
bonen kappen 45&#13;
wilde haver wieden in graan 35&#13;
verven, carbolinen schuren 40&#13;
Augustus&#13;
Boekhouding, bank, telefoon,&#13;
boodschappen bedrijf 14&#13;
vee 4&#13;
helpen bij vlasoogst en helpen&#13;
binnenhalen 90&#13;
met traktor stro helpen mennen 38&#13;
September&#13;
Boekhouding, bank, telefoon,&#13;
bedrijfsboodschappen 4&#13;
vee 6&#13;
bruine bonen helpen keren, ruiters laden&#13;
uitzetten en ruiteren 45&#13;
aardappelkoelcel helpen klaarmaken,&#13;
rekken en zetten stro 35&#13;
Oktober&#13;
Boekhouding, bank, telefoon,&#13;
bedrijfsboodschappen 14&#13;
Vee&#13;
6&#13;
Bij aardappelen rooien kluiten uitrapen&#13;
aan de lopende band, helpen opruimen 50&#13;
Bruine bonen helpen dorsen op rij leggen,&#13;
pakken stro helpen ophalen met traktor 19&#13;
November&#13;
Boekhouding, bank, telefoon,&#13;
boodschappen ophalen bedrijf 14&#13;
wintertarwe helpen zaaien pijpen&#13;
controleren 24&#13;
vee uit de wei naar stal helpen 10&#13;
sorteren aardappelen 51&#13;
December &#13;
Boekhouding, telefoon, bank 12&#13;
vee 4&#13;
sorteren aardappelen 35&#13;
- Op 7 mei 1992 heeft de Commissie voor de&#13;
bezwaarschriften verzoeker gehoord.&#13;
- Bij brief van 23 maart 1992 heeft de Commissie&#13;
voor de bezwaarschriften aan verweer&#13;
der geadviseerd de bezwaren ongegrond te&#13;
verklaren.&#13;
- Vervolgens heeft verweerder overeenkom&#13;
stig dit advies het bestreden besluit genomen.&#13;
3. Het bestreden besluit en het standpunt van&#13;
verweerder&#13;
Het bestreden besluit is in het bijzonder gebaseerd&#13;
op de volgende overwegingen:&#13;
'Bij Uw aanvrage hebt U opgegeven dat U in&#13;
1987 en in 1988 meer dan 30 uur per week op&#13;
het bedrijf werkzaam was en dat Uw echtgenote&#13;
in 1987 en in 1988 20-30 uur per week&#13;
op het bedrijf werkzaam was. Bij de landbouwtellingen&#13;
1987 en 1988 hebt U opgegeven&#13;
dat U 40 uur of meer per week (2 a.j.e.)&#13;
op het bedrijf werkzaam was. Er zijn geen&#13;
meewerkende gezinsarbeidskrachten opgegeven.&#13;
Het onzuiver inkomen was volgens de bij&#13;
Uw aanvrage overgelegde gegevens in 1986&#13;
fl. 49.454,- en in 1987 fl. 51.868-. Het totale&#13;
gezinsinkomen per arbeidsjaareenheid is gemiddeld&#13;
over de boekjaren 1986/1987 en&#13;
1987/1988 fl. 50.661- (fl. 101.322- : 2&#13;
a.j.e.).&#13;
De Commissie voor de Bezwaarschriften&#13;
heeft U in de gelegenheid gesteld om aan te&#13;
tonen dat bij de invulling van de landbouwtellingen&#13;
1987 en 1988 een kennelijke vergissing&#13;
is gemaakt. U hebt een door Uw&#13;
gemachtigde opgesteld overzicht van de&#13;
werkzaamheden van Uw echtgenote overgelegd.&#13;
U stelt dat het in de arbeidsvergoedingsovereenkomst&#13;
vermelde aantal meegewerkte&#13;
uren voor Uw echtgenote als vaststaand uitgangspunt&#13;
dient te worden gehanteerd. U hebt&#13;
in Uw boekhouding geen administratie van&#13;
die uren bijgehouden.&#13;
De door U aangevoerde argumenten leiden&#13;
mij niet tot de conclusie dat de regeling in Uw&#13;
geval niet juist is toegepast. Door ondertekening&#13;
van de landbouwtellingen 1987 en 1988&#13;
hebt U verklaard deze tellingen naar waarheid&#13;
te hebben ingevuld. U hebt niet aangetoond&#13;
dat bij de invulling van deze tellingen een&#13;
kennelijke vergissing is gemaakt. Het bij de&#13;
belastingaangifte opvoeren van een meewerkaftrek&#13;
maakt dit niet anders.&#13;
Het bovenstaande leidt mij dan ook tot de&#13;
conclusie dat Uw aanvrage terecht is afgewezen.&#13;
Uw bezwaren acht ik derhalve ongegrond.'&#13;
In het verweerschrift heeft verweerder onder&#13;
meer nog de volgende uiteenzetting gegeven.&#13;
'Invulling van de landbouwtellinggegevens&#13;
geschiedt door de opgaveplichtige al dan niet&#13;
geholpen door de districtsbureauhouder, ambtenaar&#13;
van het Ministerie van Landbouw, Natuurbeheer&#13;
en Visserij, en zijn medewerkers.&#13;
Op grond van de artikelen 24 en 25 van de&#13;
Landbouwwet is een ieder die een opgaveformulier&#13;
krijgt toegezonden verplicht dit formulier&#13;
naar waarheid in te vullen. Iedere&#13;
opgaveplichtige, zo ook appellant, tekent na&#13;
invulling van de gegevens het formulier,&#13;
waarmee wordt verklaard dat het formulier&#13;
naar waarheid is ingevuld. Een ieder dient&#13;
derhalve de gegevens die zijn ingevuld te controleren&#13;
alvorens de handtekening op het formulier&#13;
te plaatsen. Onjuiste gegevensverstrekking&#13;
is dan ook de verantwoordelijkheid van&#13;
degene, die het formulier tekent.&#13;
Overigens worden de gegevens van de&#13;
landbouwtellingen niet slechts gebruikt om&#13;
een overzicht te verkrijgen van de aard en de&#13;
hoeveelheid van de agrarische produktie in&#13;
Nederland. Reeds jaren wordt van deze gegevens&#13;
bij diverse subsidieregelingen gebruik&#13;
gemaakt. Nu de onderhavige regeling voor de&#13;
beoordeling van aanvragen uitgaat van de&#13;
landbouwtellinggegevens, worden aanvragers&#13;
die bij hun aanvragen afwijkende gegevens&#13;
leveren, in de gelegenheid gesteld om aan te&#13;
tonen dat bij de invulling van de landbouwtellingen&#13;
een kennelijke vergissing is gemaakt.&#13;
Ook appellant is daartoe de gelegenheid geboden.&#13;
Door appellant is slechts een ten behoeve&#13;
van de behandeling van het bezwaarschrift,&#13;
derhalve achteraf, opgesteld overzicht verstrekt&#13;
van de werkzaamheden die zijn echtgenote&#13;
volgens hem in de jaren 1987 en 1988 op&#13;
het bedrijf heeft verricht. Met een dergelijk,&#13;
achteraf opgesteld, overzicht is echter geenszins&#13;
aangetoond dat zijn echtgenote het beweerdelijk&#13;
aantal uren daadwerkelijk op het&#13;
bedrijf heeft gewerkt. Ook de arbeidsvergoedingsovereenkomst kan dat niet bewerkstelligen,&#13;
nu appellant in het geheel niet, zelfs niet&#13;
met de in deze overeenkomst voorgeschreven&#13;
administratieplicht, aantoont dat die overeenkomst&#13;
op dat punt is nageleefd. Appellant&#13;
heeft aldus niet aangetoond dat de gegevens,&#13;
die hij bij de landbouwtellingen 1987 en 1988&#13;
naar waarheid heeft verstrekt, kennelijk onjuist&#13;
zijn. Naar aanleiding van het gestelde&#13;
over de meewerkaftrek merk ik op dat de belastingdienst&#13;
in dat verband slechts sporadisch&#13;
controleert of terecht beroep wordt gedaan op&#13;
die aftrek. Niet is aangetoond dat controle in&#13;
de jaren 1987 en 1988 heeft plaatsgevonden,&#13;
zodat de acceptatie van de belastingaangifte&#13;
op het punt van de meewerkaftrek evenmin de&#13;
kennelijke onjuistheid van meerbedoelde&#13;
landbouwtellinggegevens aantoont.&#13;
Het gestelde in artikel 2 sub 4 van de arbeidsovereenkomst&#13;
is, gezien de, achteraf,&#13;
door appellant overgelegde gegevens over de&#13;
werkzaamheden van zijn echtgenote, in dit&#13;
geval wel degelijk van toepassing, nu de echtgenote&#13;
van appellant bv. in januari 15 uur&#13;
meewerkten in juni 131 uur.' Ter&#13;
terechtzitting heeft de gemachtigde van&#13;
verweerder, desgevraagd, benadrukt dat voor&#13;
de beoordeling van aanvragen om inkomenssteun&#13;
wordt uitgegaan van de, in die jaren&#13;
controleerbare, gegevens, die voorkomen op&#13;
de door de betrokkene ingevulde landbouwtellingsformulieren,&#13;
ook, zoals uit het PIL&#13;
blijkt, van de gegevens omtrent de medewerkzaamheid&#13;
van gezinsleden. Niettemin bestaat&#13;
de mogelijkheid aan de hand van andere bescheiden&#13;
aan te tonen dat de desbetreffende&#13;
landbouwtellingsformulieren destijds niet&#13;
juist zijn ingevuld.&#13;
4. De grieven&#13;
Verzoeker heeft de volgende grieven tegen&#13;
het bestreden besluit voorgedragen.&#13;
Het totale inkomen van zijn gezin per arbeidsjaareenheid&#13;
bedroeg gemiddeld over de&#13;
boekjaren 1986/1987 en 1987/1988 minder&#13;
dan f 34 000,-. Het bestreden besluit berust&#13;
derhalve op een onjuiste feitelijke grondslag.&#13;
Dat hij bij de landbouwtellingen met betrekking&#13;
tot de jaren 1987 en 1988 - ten onrechte&#13;
- niet heeft opgegeven dat zijn echtgenote&#13;
gedurende die jaren op zijn bedrijf heeft meegewerkt,&#13;
doet daaraan niet af.&#13;
Met de, bij zijn aanvraag om inkomenssteun&#13;
gevoegde, gegevens met betrekking tot&#13;
zijn aangiften inkomstenbelasting voor de jaren&#13;
1986 en 1987, alsmede door verwijzing&#13;
naar de daarbij gevoegde akte ter zake van de&#13;
met zijn echtgenote gesloten arbeidsvergoedingsovereenkomst,&#13;
is aangetoond dat zijn&#13;
echtgenote gedurende de boekjaren&#13;
1986/1987 en 1987/1988 op zijn bedrijf gemiddeld&#13;
22 uur per week heeft meegewerkt.&#13;
Gezien de omstandigheid dat bij voormelde&#13;
aangiften f 1074,- onderscheidenlijk f 1222,-&#13;
aan meewerkaftrek is opgevoerd - welke posten&#13;
blijkens de desbetreffende aanslagen door&#13;
de inspecteur later zijn geaccepteerd - had&#13;
verweerder zijn opgave ter zake in het aanvraagformulier&#13;
als juist moeten aanvaarden.&#13;
De factor arbeidsjaareenheid komt daarmee&#13;
zoveel hoger uit, dat het totaal gezinsinkomen&#13;
per arbeidsjaareenheid gemiddeld over meergenoemde&#13;
boekjaren beneden de grens van&#13;
f 34 000- ligt.&#13;
De juistheid van de stellingen blijkt uit de&#13;
belastingaangiften, die overeenkomen met de&#13;
overgelegde arbeidsvergoedingsovereenkomst.&#13;
De landbouwtelling dient slechts een&#13;
statistisch doel. Het bij de landbouwtelling&#13;
gebruikte formulier wordt door een ander ingevuld,&#13;
waarbij sommige vragen, mede onder&#13;
invloed van de aard van de lokatie waar dat&#13;
pleegt te gebeuren, minder relevant schijnen.&#13;
Zo wordt niet altijd gevraagd of de echtgenote&#13;
meewerkt, een gegeven dat voor het doel van&#13;
de landbouwtelling irrelevant is.&#13;
5. De toepasselijke voorschriften Bij&#13;
Verordening (EEG) nr. 768/89 van de Raad&#13;
van de Europese Gemeenschappen (hierna:&#13;
de raadsverordening) is een communautaire&#13;
regeling ingesteld, op grond waarvan de Lid-&#13;
Staten kunnen worden gemachtigd om&#13;
tijdelijke inkomenssteun in de akkerbouw te&#13;
verlenen aan landbouwbedrijven, die benadeeld&#13;
zijn als gevolg van de wijziging van de&#13;
marktsituatie in de context van de hervorming&#13;
van het gemeenschappelijk landbouwbeleid&#13;
en van de aanpassing van de gemeenschappelijke&#13;
marktordeningen.&#13;
Teneinde in Nederland van deze mogelijkheid&#13;
gebruik te maken, heeft de minister van&#13;
Landbouw, Natuurbeheer en Visserij een Programma&#13;
Inkomenssteun in de Landbouw&#13;
(hierna: het PIL) en de Beschikking vastgesteld.&#13;
Ingevolge het bepaalde bij art. 2 van de&#13;
Beschikking kan verweerder tijdelijke inkomenssteun&#13;
in de akkerbouw verlenen op&#13;
grond van het PIL en overeenkomstig de bepalingen&#13;
in de raadsverordening, de commissieverordening&#13;
en de Beschikking.&#13;
Artikel 4 van de Beschikking luidt als&#13;
volgt:&#13;
'Inkomenssteun kan slechts worden verleend,&#13;
indien het overeenkomstig het PIL per arbeidsjaareenheid&#13;
berekende totale gezinsinkomen&#13;
gemiddeld over de boekjaren 1986/1987&#13;
en 1987/1988 minder bedraagt dan fl.&#13;
34.000,-- en tenminste 10% van het totale gezinsinkomen&#13;
uit het landbouwbedrijf afkomstig&#13;
is.'&#13;
Onder het totaal gezinsinkomen wordt ingevolge&#13;
art. 1, tweede lid, van de Beschikking&#13;
verstaan, hetgeen, overeenkomstig de EEGverordeningen,&#13;
daaronder wordt verstaan in&#13;
het PIL.&#13;
Het PIL vermeldt te dier zake onder meer&#13;
het volgende:&#13;
'Voor de bepaling van het totale gezinsinkomen&#13;
wordt uitgegaan van de aangifte voor de&#13;
inkomstenbelasting van het "onzuiver inkomen"&#13;
van het bedrij fshoofd en de betrokken&#13;
leden van het gezin.'&#13;
en&#13;
'Om te toetsen of aan deze voorwaarde dat&#13;
het totale gezinsinkomen per arbeidsjaareenheid&#13;
lager is dan 34 000 gulden wordt voldaan,&#13;
wordt de voorwaarde gesteld dat het&#13;
bedrijfshoofd ook in 1986/87 en 1987/88 bedrij&#13;
fshoofd was op een akkerbouwbedrijf. Het&#13;
aantal arbeidsjaareenheden wordt vastgesteld&#13;
op basis van de opgegeven arbeidstijd van het&#13;
bedrijfshoofd en van de op het bedrijf werkzame&#13;
leden van het gezin. Hierbij worden alleen&#13;
die personen in de beschouwing betrokken die&#13;
meer dan 25% van een arbeidsjaareenheid op&#13;
het bedrijf werken. Van deze personen wordt&#13;
het totale aantal arbeidsjaareenheden bepaald.&#13;
Voorzover deze personen op het bedrijf werken&#13;
kunnen de gegevens worden ontleend aan&#13;
de landbouwtelling. Personen die regelmatig&#13;
meer dan 30 uur per week op het bedrijf werken&#13;
worden daarbij voor één arbeidsjaareenheid&#13;
geteld, personen die van 20 tot 30 uur&#13;
per week op het bedrijf werken voor 0,7 en&#13;
personen die 10 tot 20 uur per week werken&#13;
voor 0,4.'&#13;
6. De beoordeling&#13;
Hetgeen verzoeker heeft aangevoerd, strekt&#13;
kennelijk ten betoge dat verweerder ten onrechte&#13;
niet op grond van de door verzoeker&#13;
verstrekte gegevens heeft geconcludeerd dat&#13;
zijn echtgenote in zodanige mate heeft meegewerkt,&#13;
dat het gemiddeld gezinsinkomen per&#13;
arbeidsjaareenheid over 1986/1987 en 1987/&#13;
1988, berekend overeenkomstig het PIL, beneden&#13;
de voor verlening van inkomenssteun&#13;
gestelde grens van f 34 000,- lag. Het College&#13;
volgt verzoeker niet in zodanig betoog en&#13;
overweegt daartoe als volgt.&#13;
De hiervoor onder 2. weergegeven opgave,&#13;
die verzoeker tenslotte als 'reële weergave&#13;
(...) van het aantal (door zijn echtgenote) gewerkte&#13;
uren' en als grondslag van eerder verstrekte&#13;
gegevens bij brief van 27 februari&#13;
1992 desgevraagd aan verweerders Commissie&#13;
voor de Bezwaarschriften heeft verstrekt,&#13;
vermeldt een aantal werkuren, dat, opgeteld,&#13;
1023 per jaar en, omgerekend, gemiddeld&#13;
19,67 per week bedraagt. Op die grondslag&#13;
zou overeenkomstig het PIL de medewerkzaamheid&#13;
van verzoekers echtgenote voor 0,4&#13;
arbeidsjaareenheid in aanmerking genomen&#13;
dienen te worden en het per arbeidsjaareenheid&#13;
berekende totale gezinsinkomen meer&#13;
dan f 34 000,- bedragen. Verzoekers e ven vermelde&#13;
opgave kan derhalve niet strekken tot&#13;
het door verzoeker beoogde doel. Onder deze&#13;
omstandigheden kan voorts aan de andere&#13;
door verzoeker ter ondersteuning van zijn&#13;
aanvraag en zijn bezwaarschrift aan verweerder&#13;
verstrekte gegevens dienaangaande niet de&#13;
betekenis worden toegekend, die verzoeker&#13;
daaraan kennelijk gehecht wil zien.&#13;
Voor zover verzoeker voorts heeft willen&#13;
betogen dat verweerder ten onrechte de door&#13;
verzoeker bij de landbouwtellingen in 1987&#13;
en 1988 gedane opgaven aan het bestreden&#13;
besluit ten grondslag heeft gelegd, volgt het&#13;
College hem in dat betoog evenmin en overweegt&#13;
daartoe als volgt.&#13;
Ingevolge het bepaalde bij art. 4 van de&#13;
Beschikking wordt het totale gezinsinkomen&#13;
per arbeidsjaareenheid berekend overeenkomstig&#13;
het PIL, dat voorschrijft dat de gegevens&#13;
over de op het bedrijf werkzame leden van het&#13;
gezin kunnen worden ontleend aan de landbouwtelling.&#13;
Verzoeker heeft de beschijvingsbiljetten&#13;
voor de landbouwtelling 1987 en 1988 voor&#13;
'naar waarheid ingevuld' ondertekend. Ingevolge&#13;
het bepaalde bij art. 24, tweede lid, van&#13;
de Landbouwwet is verzoeker verplicht de in&#13;
het beschrijvingsbiljet gestelde vragen duidelijk,&#13;
zonder voorbehoud en naar waarheid te&#13;
beantwoorden en het aldus ingevulde biljet te&#13;
ondertekenen.&#13;
</content><legacyfootnotes/><footnotes><footnote/></footnotes><auteurs/><published>1993-11-01 00:00:00</published><modified>1992-10-07 00:00:00</modified><editiondate>1993-11-01</editiondate><htmlpath>https://denhollander.info/artikel/5311</htmlpath></article>
</articles></edition>
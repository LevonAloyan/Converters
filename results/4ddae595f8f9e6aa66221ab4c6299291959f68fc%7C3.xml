<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2004</searchword><id>3630</id><udhid>UDH:TvAR/3630</udhid><titel>Oostendorp c.s. / Way c.s. (TvAR 2004/5211)</titel><searchwords><searchword>TvAR 5/2004</searchword><searchword>TvAR 2004/5211</searchword><searchword>UDH:TvAR/3630</searchword></searchwords><attachments><attachment><name>2004_nr 5_Rechtspraak_5211.pdf</name><extention>pdf</extention><url>https://denhollander.info/download/3627/ci</url></attachment></attachments><inleiding>[Pachtwet art. 49]&#13;
&#13;
Instemming van medepachters met de&#13;
gevorderde indeplaatsstelling is voldoende&#13;
gebleken door in hoger beroep door pachter&#13;
overgelegde gelegaliseerde verklaring nu&#13;
verpachter daarop inhoudelijk niet voldoende&#13;
gemotiveerd heeft gereageerd. Onvoldoende&#13;
aanleiding voor de veronderstelling dat de&#13;
in eerste aanleg in het geding gebrachte&#13;
verklaring van de medepachters een&#13;
opzettelijk opgemaakte valse verklaring is.&#13;
Door verpachter wordt niet betwist dat de&#13;
voorgestelde pachter reeds lange tijd bij de&#13;
bedrijfsvoering is betrokken. Mede gelet op&#13;
hetgeen pachter en voorgestelde pachter ter&#13;
gelegenheid van het pleidooi omtrent de&#13;
inrichting van het bedrijf is meegedeeld, moet&#13;
de voorgestelde pachter tot een behoorlijke&#13;
bedrijfsvoering in staat worden geacht.&#13;
Voor toewijsbaarheid van het gevorderde is&#13;
op zichzelf niet van belang of een rendabele&#13;
exploitatie van het gepachte mogelijk is. In&#13;
verband met hetgeen het hof ambtshalve&#13;
omtrent de teelt van bewaarkool bekend is&#13;
en op grond van door pachter en voorgestelde&#13;
pachter gegeven inlichtingen acht&#13;
hof de mogelijkheid van een rendabele&#13;
exploitatie overigens wel aannemelijk.&#13;
Daaruit volgt dat voorgestelde pachter voldoende&#13;
belang bij indeplaatsstelling heeft.&#13;
Dat het gepachte alleen voor de bloembollenteelt&#13;
is bestemd blijkt onvoldoende.&#13;
Ook billijkheid verzet zich niet tegen&#13;
indeplaatsstelling. Nu het hof echter bij&#13;
arrest van heden de pachtovereenkomst&#13;
heeft ontbonden is voor indeplaatsstelling&#13;
geen plaats meer.</inleiding><content>ARREST IN DE ZAAK VAN:&#13;
1. Elisabeth Oostendorp, weduwe van&#13;
A.W. Engel, wonende te Kolhorn, gemeente&#13;
Niedorp,&#13;
2. Jan Jaap Engel, wonende te Almere,&#13;
3. Annelies Engel, wonende te Leeuwarden,&#13;
appellanten,&#13;
procureur: mr. P.C. Plochg,&#13;
tegen&#13;
Jacobus Way, wonende te Schagen,&#13;
geïntimeerde,&#13;
procureur: mr. W.J.E. Hendriks.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
28 maart en 15 augustus 2000, die de pachtkamer&#13;
van het kantongerecht te Alkmaar&#13;
tussen appellanten (hierna te noemen: Oostendorp&#13;
c.s.) als gedaagden en geïntimeerde&#13;
(hierna te noemen: Way sr.) als eiser heeft&#13;
gewezen. Van het vonnis van 15 augustus&#13;
2000 is een fotokopie aan dit arrest gehecht.&#13;
2 Het geding in hoger beroep&#13;
2.1 Oostendorp c.s. hebben bij exploot van&#13;
31 augustus 2000 aangezegd van genoemd&#13;
vonnis van 15 augustus 2000 in hoger beroep&#13;
te komen, met dagvaarding van Way sr. voor&#13;
dit hof.&#13;
2.2 Bij memorie van grieven hebben Oostendorp&#13;
c.s. vier grieven tegen het bestreden &#13;
vonnis&#13;
aangevoerd en toegelicht, hebben zij&#13;
bewijs aangeboden en een aantal nieuwe producties&#13;
in het geding gebracht, en hebben zij&#13;
geconcludeerd dat het hof het bestreden vonnis&#13;
zal vernietigen, en opnieuw rechtdoende,&#13;
bij arrest uitvoerbaar bij voorraad, Way sr.&#13;
alsnog in zijn vordering niet-ontvankelijk zal&#13;
verklaren, althans hem deze zal ontzeggen,&#13;
met veroordeling van Way sr. in de kosten van&#13;
beide instanties.&#13;
2.3 Bij memorie van antwoord heeft Way sr.&#13;
de grieven bestreden, heeft hij bewijs aangeboden&#13;
en een nieuwe productie in het&#13;
geding gebracht, en heeft hij geconcludeerd&#13;
dat het hof het bestreden vonnis zal bekrachtigen&#13;
– waar nodig onder verbetering der&#13;
gronden – en Oostendorp c.s. daarbij zal veroordelen&#13;
in de kosten van dit hoger beroep.&#13;
2.4 Ter zitting van 24 september 2001 hebben&#13;
partijen de zaak – gelijktijdig met de zaak met&#13;
rolnummer 2000/672 – doen bepleiten, Oostendorp&#13;
c.s. door mr. E.J. Woud, advocaat te&#13;
Hoorn, en Way sr. door mr. J.G. Schmidt,&#13;
advocaat te Schagen; beiden hebben daarbij&#13;
pleitnotities in het geding gebracht.&#13;
2.5 Vervolgens hebben partijen de stukken&#13;
voor het wijzen van arrest aan het hof overgelegd.&#13;
2.6 Naar aanleiding van een ter gelegenheid&#13;
van het pleidooi met partijen gemaakte&#13;
afspraak, heeft Way sr. bij brief van zijn procureur&#13;
van 8 oktober 2001 nog enige stukken&#13;
in het geding gebracht, waarop Oostendorp&#13;
c.s. bij brief van hun raadsman van 12 oktober&#13;
2001 hebben gereageerd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer van het kantongerecht&#13;
en op grond van hetgeen verder is&#13;
gesteld en niet of onvoldoende is weersproken&#13;
dan wel blijkt uit de onbetwiste inhoud van&#13;
de overgelegde bescheiden, staat in hoger&#13;
beroep het navolgende vast.&#13;
3.2 Jabocus, Lambertus, Nicolaas en Gerardus&#13;
Way (hierna: de gebroeders Way) hebben met&#13;
ingang van 1 november 1966 van Anna Engelden&#13;
Andel gepacht het perceel in de polder&#13;
Valkkoog, kadastraal bekend gemeente Sint&#13;
Maarten, sectie D, nummer 142, groot 4.83.00 ha,&#13;
welke pachtovereenkomst is goedgekeurd&#13;
door de grondkamer van Noord-Holland op&#13;
27 januari 1967. Tussen E. (Engel-)Oostendorp&#13;
en W.A. Engel als opvolgende verpachters&#13;
en de gebroeders Way is op 24 oktober&#13;
1979 een aanvullende pachtovereenkomst&#13;
gesloten, welke door de grondkamer is goedgekeurd&#13;
op 20 november 1979.&#13;
3.3 W.A. Engel is overleden. Krachtens erfopvolging&#13;
zijn thans in zijn plaats Jan Jaap&#13;
Engel en Annelies Engel medeverpachters.&#13;
3.4 Lambertus Way is overleden. Krachtens&#13;
erfopvolging zijn thans in zijn plaats Cornelia&#13;
Blokker, Adriana Catharina Maria van Meene-&#13;
Way, Catharina Agatha Maria Leijenaar-Way&#13;
en Nicolaas Gerardus Way medepachters.&#13;
3.5 De pachtprijs is door de grondkamer herzien&#13;
en bedraagt met ingang van 1 november&#13;
1990 ƒ 3.937,– per jaar.&#13;
3.6 Op het gepachte wordt thans met name&#13;
bewaarkool en gerst geteeld.&#13;
4 Beoordeling van het geschil in&#13;
hoger beroep&#13;
4.1 In eerste aanleg heeft Way sr. gevorderd&#13;
dat zijn zoon Lambertus Johannes Cornelis&#13;
Way (hierna: Way jr.) in zijn plaats als pachter&#13;
zal worden gesteld. De pachtkamer van het&#13;
kantongerecht heeft de vordering toegewezen.&#13;
Daartegen richt zich het hoger beroep.&#13;
4.2 Grief 1 heeft betrekking op de vraag of in&#13;
voldoende mate is gebleken dat de medepachters&#13;
met de gevorderde indeplaatsstelling instemmen.&#13;
Bij memorie van antwoord heeft&#13;
Way sr. een gelegaliseerde verklaring overgelegd&#13;
van Nicolaas Way uit Havelte. Oostendorp&#13;
c.s. hebben daarop niet inhoudelijk gereageerd.&#13;
Voorzover door Oostendorp c.s. is&#13;
beoogd om grief 1 te handhaven, hebben zij&#13;
hun standpunt onvoldoende gemotiveerd.&#13;
Ook bestaat onvoldoende aanleiding voor de&#13;
veronderstelling dat wat betreft de in eerste&#13;
aanleg in het geding gebrachte verklaring van&#13;
de medepachters, sprake is van een opzettelijk&#13;
opgemaakte valse verklaring. De grief faalt.&#13;
4.3 Grief 2 richt zich tegen het oordeel van de&#13;
pachtkamer van het kantongerecht dat Way jr.&#13;
als voorgestelde pachter voldoende waarborgen&#13;
biedt voor een behoorlijke bedrijfsvoering.&#13;
4.4 Het hof oordeelt als volgt. Door Oostendorp&#13;
c.s. wordt niet betwist dat Way jr. reeds&#13;
lange tijd bij de bedrijfsvoering betrokken is.&#13;
(In het kader van de procedure met rolnummer&#13;
2000/672 nemen zij zelfs het standpunt in&#13;
dat de feitelijke exploitatie van het gepachte&#13;
reeds geruime tijd door Way jr. geschiedt.)&#13;
Mede gelet op hetgeen ter gelegenheid van&#13;
pleidooi van de zijde van Way sr. en Way jr.&#13;
omtrent de inrichting van het bedrijf is meegedeeld,&#13;
moet Way jr. tot een behoorlijke&#13;
bedrijfsvoering in staat worden geacht. Voor&#13;
de toewijsbaarheid van de vordering tot indeplaatsstelling&#13;
is op zichzelf niet van belang of&#13;
een rendabele exploitatie van het gepachte&#13;
mogelijk is. In verband met hetgeen het hof&#13;
ambtshalve omtrent de teelt van bewaarkool&#13;
bekend is en op grond van de door Way sr. en&#13;
Way jr. gegeven inlichtingen, acht het hof de&#13;
mogelijkheid van een rendabele exploitatie&#13;
overigens wel aannemelijk. Daaruit volgt ook&#13;
dat Way jr. voldoende belang bij de indeplaatsstelling&#13;
heeft.&#13;
4.5 Voorzover Oostendorp c.s. zich in de toelichting&#13;
op de grief erop beroepen dat het&#13;
gepachte voor de bloembollenteelt is bestemd,&#13;
geldt het volgende. Van de zijde van Way sr. is&#13;
onder meer betoogd dat de vermelding van&#13;
het gepachte als bloembollenland in de pachtovereenkomst&#13;
uitsluitend de hoogte van de&#13;
pachtprijs tot achtergrond heeft. Dit betoog&#13;
vindt steun in de wijze waarop de pachtovereenkomst&#13;
is opgesteld. Op het gebruikte formulier&#13;
is als pachtobject 4.83.00 ha ‘tuinland&#13;
en bloembollenland’ vermeld en is slechts wat&#13;
betreft de pachtprijs sprake van alleen ‘bloembollenland’.&#13;
Tegenover deze aanwijzing voor&#13;
de juistheid van het standpunt van Way sr. dat&#13;
het gepachte niet (uitsluitend) voor de bloembollenteelt&#13;
was bestemd, hebben Oostendorp&#13;
c.s. hun stellingen onvoldoende gemotiveerd.&#13;
4.6 Ook grief 2 faalt derhalve.&#13;
4.7 Grief 3 ziet op de verwerping door de&#13;
pachtkamer van het kantongerecht van de&#13;
overige bedenkingen van Oostendorp c.s.&#13;
tegen Way jr. als voorgestelde pachter.&#13;
4.8 De grief faalt. De vraag of Way sr. tekortgeschoten&#13;
is in zijn verplichting tot persoonlijk&#13;
gebruik van het gepachte is aan de orde in&#13;
de procedure met rolnummer 2000/672. De&#13;
door Oostendorp c.s. gestelde feiten en omstandigheden&#13;
zijn ook niet van zodanig&#13;
gewicht dat kan worden gezegd dat de billijkheid&#13;
zich tegen indeplaatsstelling zou verzetagrarisch&#13;
ten indien de pachtovereenkomst niet zou zijn&#13;
ontbonden. Het hof heeft echter bij arrest van&#13;
heden de pachtovereenkomst ontbonden. Dit&#13;
brengt mede dat voor een indeplaatstelling&#13;
geen plaats meer is.&#13;
4.9 Grief 4 heeft geen zelfstandige betekenis&#13;
en kan buiten bespreking blijven.&#13;
4.10 De slotsom is dat weliswaar de grieven&#13;
als zodanig falen, maar dat ten gevolge van de&#13;
ontbinding van de pachtovereenkomst het&#13;
vonnis houdende indeplaatsstelling toch zal&#13;
moeten worden vernietigd. In deze omstandigheid&#13;
ziet het hof aanleiding de proceskosten&#13;
in beide instanties te compenseren&#13;
aldus dat ieder van partijen haar eigen kosten&#13;
draagt. Het hof slaat er daarbij acht op, enerzijds&#13;
dat op zich zelf de vordering tot indeplaatsstelling&#13;
gerechtvaardigd was, anderzijds&#13;
dat de omstandigheid dat is ontbonden te wijten&#13;
is aan Way sr.&#13;
4.11 Wegens het defungeren van de raad Van&#13;
Dijk kan deze dit arrest niet mede wijzen. In&#13;
zijn plaats wijst de raad De Lorijn het arrest&#13;
mede.&#13;
5 Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van&#13;
het kantongerecht te Alkmaar van 15 augustus&#13;
2000 gewezen onder nummer 73732;&#13;
wijst de vordering alsnog af;&#13;
compenseert de proceskosten aldus dat ieder&#13;
van partijen haar eigen kosten draagt in beide&#13;
instanties.</content><legacyfootnotes/><footnotes><footnote/></footnotes><auteurs/><published>2004-05-01 00:00:00</published><modified>2004-05-01 00:00:00</modified><editiondate>2004-05-01</editiondate><htmlpath>https://denhollander.info/artikel/3630</htmlpath></article>
</articles></edition>
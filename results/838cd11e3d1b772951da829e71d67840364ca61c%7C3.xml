<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2010</searchword><id>8434</id><udhid>UDH:TvAR/8434</udhid><titel>Staat/Van Hoeve (TvAR 2010/5555)</titel><searchwords><searchword>TvAR 2/2010</searchword><searchword>TvAR 2010/5555</searchword><searchword>UDH:TvAR/8434</searchword></searchwords><attachments><attachment><name>TvAR2010_2_5_rechtspraak_5555.pdf</name><extention>pdf</extention><url>https://denhollander.info/download/5224/ci</url></attachment></attachments><inleiding>Pacht. Herverkaveling. Ruilplan. Verlenging.&#13;
Vervanging bestaande pachtovereenkomst ten gevolge van herverkaveling. Geen sprake van een pachtovereenkomst voor de wettelijke duur als bedoeld in de laatste zin van art. 158 lid 2 Landinrichtingswet, respectievelijk art. 79 lid 2 Wet inrichting landelijk gebied. Onterechte aantekening van de grondkamer op de nieuwe overeenkomst dat deze verlengbaar&#13;
zal zijn.</inleiding><content>Beschikking in de zaak van:&#13;
Staat der Nederlanden, Ministerie van Financiën, Domeinen, Regionale directie Domeinen Zuid,&#13;
Postbus 2222 te Breda,&#13;
hierna te noemen: verpachter&#13;
gemachtigde:&#13;
mr. F. Sepmeijer, Pels Rijcken &amp; Droogleever Fortuijn advocaten&#13;
en notarissen te Den Haag,&#13;
tegen&#13;
N.S. van Hoeve,&#13;
wonende te Hoek, Langeweg 6,&#13;
hierna te noemen: pachtster&#13;
gemachtigde: mr. ir. J.L. Mieras, ZLTO Advies te Goes.&#13;
H&#13;
et geding in eerste aanleg&#13;
De grondkamer Zuidwest heeft bij beschikking van 8 februari&#13;
2008, waarvan afschrift aan partijen is verzonden op 18 februari 2008, omtrent de op 17 juli 2007 ingevolge art. 158, lid 1, van de Landinrichtingswet door verpachter bij haar ter goedkeuring ingezonden pachtovereenkomst tussen partijen&#13;
met betrekking tot de percelen bouwland, kadastraal bekend&#13;
gemeente Terneuzen, sectie U, nrs. 1324 en 1332, tezamen&#13;
groot 26.74.50 ha, ingaande 2 juni 2006 en met een pachtprijs van € 9034,00 per jaar met ingang van 1 november&#13;
2005, als volgt beslist: ‘De overeenkomst wordt gewijzigd&#13;
in die zin dat deze wordt gezien als een nieuwe pachtovereenkomst,&#13;
die is ingegaan op de datum waarop de akte van toedeling is ingeschreven in de openbare registers (2 juni 2006) en geldt voor de resterende duur van de pachtovereenkomst,&#13;
waarvoor zij in de plaats komt. De aldus gewijzigde&#13;
overeenkomst wordt goedgekeurd met de aantekening&#13;
dat deze verlengbaar is.’&#13;
Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de aan de beschikking ten grondslag gelegde&#13;
motivering.&#13;
H&#13;
et geding in hoger beroep&#13;
Verpachter is bij een op 17 maart 2008 per faxbericht en op 18 maart 2008 per post ter griffie ingekomen beroepschrift in beroep gekomen van voormelde beschikking, met verzoek,&#13;
mede gelet op het bepaalde in art. 153, lid 2, van de Landinrichtingswet, die beschikking te vernietigen en vervolgens&#13;
goed te keuren dat de pachtovereenkomst eindigt op 31 oktober 2008 zonder dat pachtster om verlenging van de pachtovereenkomst kan vragen. Pachtster heeft hiertegen verweer gevoerd bij een op 9 april 2008 ter griffie ingekomen&#13;
verweerschrift, met verzoek het beroep van verpachtster&#13;
af te wijzen. Verpachter heeft bij een op 8 juli 2008 per faxbericht en op 11 juli 2008 per post ter griffie ingekomen brief nog een drietal produkties overgelegd.&#13;
De grieven&#13;
Verpachter heeft aangevoerd dat hij zich niet kan verenigen met de aantekening van de grondkamer dat de overeenkomst verlengbaar is.&#13;
De mondelinge behandeling&#13;
De mondelinge behandeling heeft plaats gevonden ter zitting&#13;
van 14 juli 2008. Daarbij waren aanwezig namens verpachter&#13;
mr. F. Sepmeijer en J.A.H.M. Noten, binnendienstmedewerker&#13;
vastgoedbeheer bij de Dienst Domeinen, alsmede pachtster vergezeld van haar broer en bijgestaan door mr. ir. J.L. Mieras. Ter zitting heeft mr. Sepmeijer het standpunt van verpachter nader toegelicht, zulks onder overlegging&#13;
van een pleitnota. Mr. ir. Mieras heeft nog opgemerkt&#13;
dat het weliswaar juist is dat partijen op 2 december 2003 een akte van pachtwijziging hebben ondertekend waarin&#13;
de tussen partijen bestaande pachtovereenkomst per 1 november&#13;
2004 met 4 jaar is verlengd, maar dat partijen op 16 juni 2007/16 juli 2007 een – nieuwe – akte van pachtwijziging&#13;
hebben getekend, waarop de bestreden beschikking van de grondkamer betrekking heeft. Pachtster wil de pachtovereenkomst&#13;
graag voortzetten en acht het niet meer van deze tijd om de pachtovereenkomst te laten eindigen bij het bereiken&#13;
van haar 65-jarige leeftijd. De voorzitter heeft vervolgens&#13;
onweersproken geconstateerd dat partijen er blijkens de stukken van uit zijn gegaan dat op deze procedure de desbetreffende&#13;
bepalingen van de Landinrichtingswet van toepassing&#13;
zijn. Hij heeft er voorts op gewezen dat deze procedure&#13;
niet betreft de vraag van een eventuele verlenging van de onderhavige pachtovereenkomst. De beantwoording van deze rechtsvraag is immers bij uitsluiting voorbehouden aan de pachtrechter. De Centrale Grondkamer moet thans beoordelen&#13;
of de grondkamer in de gegeven omstandigheden al dan niet terecht op deze overeenkomst ingevolge art. 158, lid 2, van de Landinrichtingswet heeft aangetekend dat deze verlengbaar is. Mr. Sepmeijer heeft naar aanleiding hiervan nog medegedeeld dat verpachtster enkel hoger beroep te gen de beschikking van de grondkamer heeft ingesteld om te voorkomen dat het achterwege laten hiervan haar zal worden&#13;
tegengeworpen in de tussen partijen bij de pachtrechter aanhangige procedure.&#13;
Beoordeling van het geschil in hoger beroep&#13;
1. Bij Koninklijk Besluit van 13 december 2006, Stb. 2006, 677, is bepaald dat de Wet inrichting landelijk gebied (Stb.2006, 666) op 1 januari 2007 in werking is getreden. Per die datum is de Landinrichtingswet ingetrokken. Hoewel deels in andere bewoordingen gesteld is de strekking van de tot dat tijdstip te dezen toepasselijke bepaling uit de Landinrichtingswet,&#13;
te weten art. 158, lid 2, daarvan, gelijk aan de strekking van art. 79, lid 2 van de Wet inrichting landelijk gebied. Daarom behoeft de vraag welke wettelijke regeling krachtens het overgangsrecht te dezen van toepassing is hier geen verdere bespreking.&#13;
2. Uit de stukken, waaronder die in eerste aanleg, blijkt – onweersproken – dat bij akte van verpachting van los land d.d. 5 maart 1986 door verpachter aan pachtster is verpacht een oppervlakte cultuurgrond, bestemd om te worden gebruikt&#13;
als bouwland, kadastraal bekend gemeente Hoek, sectie&#13;
H, nrs. 458 en 477, groot 26.71.80 ha, zulks voor de tijd van zes jaren, ingaande 1 november 1985 en eindigende 31 oktober 1991. Genoemde pachtovereenkomst is, blijkens de daarop geplaatste stempel, op 12 maart 1986 bij de grondkamer&#13;
ter goedkeuring ingekomen en vervolgens op 4 april 1986 door de grondkamer goedgekeurd. Bedoelde pachtovereenkomst&#13;
is nadien telkens van rechtswege met zes jaar verlengd tot 31 oktober 2004.&#13;
3. Bij brief van 8 oktober 2003 heeft verpachter pachtster herinnerd aan de aan haar bij brief van 22 mei 2003 toegezonden&#13;
akte van pachtontbinding met betrekking tot de onderhavige&#13;
percelen bouwland, zulks met de constatering dat zij tot op heden, ondanks herinneringen, daarop niet heeft gereageerd, zodat hij hieruit opmaakt dat pachtster niet tot ondertekening van de akte wenst over te gaan. Voorts vermeldt&#13;
voormelde brief van verpachter:&#13;
‘Gezien uw leeftijd en gelet op het feit dat u geen (voor de Staat aanvaardbare) bedrijfsopvolger heeft acht de Staat het niet wenselijk dat de met u bestaande pachtovereenkomst&#13;
d.d. 5 maart 1986, nummer 25-85-1142 na 31 oktober 2004 van rechtswege met zes jaren wordt verlengd. Derhalve&#13;
stuit ik hierbij de verlenging per 1 november 2004 van de voornoemde pachtovereenkomst, zodat deze per gelijke datum&#13;
eindigt. Na 31 oktober 2004 kan nog verpachting aan u plaatsvinden voor de duur van vier jaar. Te zijner tijd zal ik u daarvoor de benodigde akte ter ondertekening toezenden.’&#13;
4. Bij akte van pachtwijziging d.d. 2 december 2003, door de grondkamer goedgekeurd op 11 juni 2004, zijn partijen&#13;
overeengekomen dat voormelde pachtovereenkomst per 1 november 2004 wordt verlengd voor de duur van 4 jaar, eindigende 31 oktober 2008, zijnde het pachtjaar waarin&#13;
pachtster de leeftijd van 65 jaar zal hebben bereikt, zulks met vermelding dat na deze datum geen verlenging van de pachtovereenkomst zal plaatsvinden.&#13;
5. De akte van toedeling van de ruilverkaveling ‘Hoek’, waarin de onderhavige percelen zijn gelegen, is op 2 juni 2006 in de openbare registers ingeschreven. Bij deze akte werden, naar verpachter onweersproken heeft aangegeven, aan haar ondermeer toebedeeld de percelen land, kadastraal bekend gemeente Terneuzen, sectie U, nrs. 1324 en 1332, tezamen&#13;
groot 26.74.50 ha. De ligging van deze percelen land was gelijk aan die van de door haar ingebrachte percelen land, met dien verstande dat het perceel land, kadastraal bekend&#13;
gemeente Terneuzen, sectie U, nr. 1332, 2.70 are groter was dan het door haar ingebrachte perceel land.&#13;
6. Bij de onderhavige op 16 juli 2007 ingevolge art. 158, lid 1, van de Landinrichtingswet, respectievelijk art. 79, lid 1, van de Wet inrichting landelijk gebied, bij de grondkamer ter goedkeuring ingezonden ‘Akte van pachtwijziging’ d.d. 16 juni 2007/16 juli 2007 zijn partijen het navolgende overeengekomen:&#13;
“1. De Staat geeft gerekend te zijn ingegaan 2 juni 2006 in pacht aan de pachter, die in pacht aanvaardt de hierna vermelde&#13;
oppervlakten cultuurgrond gelegen in de ruilverkaveling&#13;
‘HOEK’: KAVEL 012.018: zijnde een perceel bouwland,&#13;
kadastraal bekend gemeente Terneuzen, sectie U, nummer 1324, groot 18.21.50 ha; en KAVEL 013.003: zijnde&#13;
een perceel bouwland, kadastraal bekend gemeente Terneuzen,&#13;
sectie U, nummer 1332, groot 8.53.00 ha, in totaal&#13;
derhalve groot 26.74.50 ha, zoals beide percelen met een oranje kleur zijn aangegeven op de aan deze akte gehechte&#13;
tekening. 2. De pachtprijs wordt in verband met deze pachtwijziging en de omstreeks 1 november 2005 reeds plaatsgevonden kavelovergang gerekend te zijn ingegaan 1 november 2005 gehandhaafd op NEGENDUIZEND VIERENDERTIG&#13;
EURO (€ 9.034,00) per jaar. 3. De pachter&#13;
verklaart dat de Algemene pachtvoorwaarden Domeinen&#13;
2002, vanaf 1 november 2005 op de bij akte van 5 maart 1986, nummer 25-85-1142 (thans zaaknummer 107011290 en contractnummer 0596.0010.001) gesloten pachtovereenkomst&#13;
van toepassing zijn, voorzover daarvan tenminste in de pachtovereenkomst of in een wijzigingsovereenkomst niet wordt afgeweken. De pachter verklaart tevens dat deze algemene pachtvoorwaarden worden geacht woordelijk te zijn opgenomen in deze pachtovereenkomst en dat hij een exemplaar van deze algemene pachtvoorwaarden heeft ontvangen&#13;
en de inhoud ervan geheel kent. 4. Overigens blijven alle bepalingen van de voornoemde akte d.d. 5 maart 1986, nummer 25-85-1142 (thans zaaknummer 107011290 en contractnummer&#13;
0596.0010.001), ten volle van kracht. 5. De aan de grondkamer verschuldigde kosten voor de beoordeling&#13;
van deze overeenkomst, komen ten laste van de Landinrichtingscommissie.”&#13;
7. Ingevolge art. 158, lid 1, van de Landinrichtingswet, respectievelijk&#13;
art. 79, lid 1, van de Wet inrichting landelijk gebied,&#13;
zenden partijen in een gehandhaafde pachtverhouding, binnen dertig dagen nadat het plan van toedeling is komen vast te staan, een nieuwe overeenkomst ter goedkeuring bij de grondkamer in. Lid 2 van genoemde artikelen bepaalt dat de nieuwe overeenkomst eindigt op hetzelfde tijdstip als waarop de overeenkomst, waarvoor zij in de plaats treedt zou zijn geëindigd. Indien laatstbedoelde overeenkomst voor de wettelijke duur gold, tekent de grondkamer op de nieuwe overeenkomst aan, dat deze verlengbaar zal zijn.&#13;
8. De grondkamer heeft in haar beschikking, waarvan beroep,&#13;
onder verwijzing naar de beschikking van de pachtkamer&#13;
van het gerechtshof te Arnhem van 12 juni 1967, De Pacht1968, nr. 2753, overwogen dat aangetekend dient te worden dat de onderhavige overeenkomst verlengbaar is, omdat de oorspronkelijke pachtovereenkomst, ondanks de beperking van de verlengingstermijn tot 4 jaar, een pachtovereenkomst&#13;
is gebleven voor een langere dan de wettelijke&#13;
duur (22 jaar), die in beginsel met ingang van 1 november&#13;
2008 weer van rechtswege zou worden verlengd.&#13;
Dienaangaande overweegt de Centrale Grondkamer het navolgende.&#13;
9. Uit voormelde beschikking van de pachtkamer blijkt dat deze beschikking betrekking heeft op een zaak betreffende&#13;
een pachtovereenkomst die reeds van rechtswege was verlengd en waarin partijen nadien een pachtwijzigingsovereenkomst&#13;
sloten waarin die duur werd beperkt. Deze omstandigheden wijken naar het oordeel van de Centrale&#13;
Grondkamer af van de onderhavige zaak waarin partijen middels een – door de grondkamer onherroepelijk goedgekeurde&#13;
– akte van pachtwijziging d.d. 2 december 2003 zijn overeengekomen om de destijds lopende en op 31 oktober 2004 eindigende pachttermijn per 1 november 2004 te verlengen&#13;
met 4 jaar, eindigende 31 oktober 2008, zijnde het pachtjaar waarin pachtster de leeftijd van 65 jaar zal hebben bereikt, welke pachtverhouding in het kader van de ruilverkaveling&#13;
‘Hoek’ is gehandhaafd.&#13;
10. Naar het oordeel van de Centrale Grondkamer is er in de gegeven omstandigheden, mede gelet op het dienaangaande&#13;
vermelde in de hiervoor in overweging 3 genoemde brief van verpachtster aan pachtster d.d. 8 oktober 2003, dan ook geen sprake van een pachtovereenkomst voor de wettelijke duur als bedoeld in de laatste zin van art. 158, lid 2, van de Landinrichtingswet, respectievelijk art. 79, lid 2, van de Wet inrichting landelijk gebied. Derhalve heeft de grondkamer ten onrechte op de onderhavige - nieuwe - overeenkomst aangetekend dat deze verlengbaar zal zijn.&#13;
11. Voor zoveel nodig overweegt de Centrale Grondkamer in dit verband nog dat een en ander impliceert dat, ingevolge art. 158, lid 2, eerste zin, van de Landinrichtingswet, respectievelijk&#13;
art. 79,lid 2, van de Wet inrichting landelijk gebied, de nieuwe overeenkomst eindigt op hetzelfde tijdstip als waarop de overeenkomst, waarvoor zij in de plaats treedt, zou zijn geëindigd.&#13;
S&#13;
lotsom&#13;
De beschikking, waarvan beroep, kan niet in stand blijven wat betreft de daarin vermelde aantekening dat de onderhavige&#13;
– door de grondkamer gewijzigde – overeenkomst verlengbaar&#13;
is.&#13;
Beslissing&#13;
De Centrale Grondkamer, beschikkende in hoger beroep:&#13;
Vernietigt de beschikking, waarvan beroep, wat betreft de daarin vermelde aantekening dat de onderhavige – door de grondkamer gewijzigde – overeenkomst verlengbaar is. Bevestigt&#13;
de beschikking, waarvan beroep, voor het overige.</content><legacyfootnotes/><footnotes><footnote/></footnotes><auteurs>mrs. Valk, Van der Beek, Van Ditzhuijzen en de deskundige&#13;
leden mr. ing. Jansens van Gellicum en ir. Duenk</auteurs><published>2010-02-01 00:00:00</published><modified>2010-02-01 00:00:00</modified><editiondate>2010-02-01</editiondate><htmlpath>https://denhollander.info/artikel/8434</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2008</searchword><id>6731</id><udhid>UDH:TvAR/6731</udhid><titel>'Schrotenboer / Pastoor' (TvAR 2008/5428)</titel><searchwords><searchword>TvAR 4/2008</searchword><searchword>TvAR 2008/5428</searchword><searchword>UDH:TvAR/6731</searchword></searchwords><attachments><attachment><name>TAR 2008_4 Rechtspraak 2.pdf</name><extention>pdf</extention><url>https://denhollander.info/download/6459/ci</url></attachment></attachments><inleiding>Pachtkamer Hof Arnhem, 16 mei 2006, rekestnummer P&#13;
2005/1186&#13;
(Schrotenboer / Pastoor)&#13;
(mrs. Heisterkamp, Van der Beek en Van Emden en de&#13;
raden ir. Rogaar en ir. Duenk)&#13;
Overeenkomst tot indeplaatsstelling. Verlenging.&#13;
Melkquotum.&#13;
[Pachtwet, art. 10, 36, 39]&#13;
Een niet goedgekeurde overeenkomst tot indeplaatsstelling&#13;
is toch uitgangspunt voor het geschil. Pachter heeft melkquotum&#13;
verkocht. Door wijziging van de plannen streeft&#13;
pachter naar aanvulling van het verkochte quotum. Verlenging&#13;
met drie jaar. Dan opnieuw bezien hoe het staat met&#13;
het melkquotum en met de bedrijfsontwikkeling.&#13;
Beschikking in de zaak van:&#13;
Lambertus Schrotenboer,&#13;
wonende te Nijeveen, gemeente Meppel,&#13;
appellant,&#13;
procureur: mr. W.D. Huizinga,&#13;
tegen&#13;
Jan Jacobus Lambertus Pastoor,&#13;
wonende te Assen,&#13;
geïntimeerde,&#13;
procureur: mr. D.M.H.M. van Dijk.&#13;
rekestnummer P 2005/1186 2 </inleiding><content>1. Het geding in eerste aanleg&#13;
De pachtkamer van de rechtbank te Assen, sector kanton,&#13;
locatie Meppel heeft op 27 oktober 2005 een beschikking&#13;
gegeven tussen appellant (verder te noemen: Schrotenboer),&#13;
althans de maatschap Schrotenboer-Dedden, als verzoek -&#13;
(st)er en geïntimeerde (verder te noemen: Pastoor) samen&#13;
met K.G. Oortgijs-Pastoor als verweerders. Van deze beschikking&#13;
is een kopie aangehecht. 2. Het geding in hoger beroep&#13;
2.1. Schrotenboer is bij op 28 november 2005 per fax en&#13;
op 29 november 2005 per gewone post ter griffie van&#13;
het hof ingekomen beroepschrift in hoger beroep gekomen&#13;
van voornoemde beschikking van 27 oktober&#13;
2005. Hij heeft daarbij vier grieven tegen deze beschikking&#13;
aangevoerd, heeft bewijs aangeboden en&#13;
heeft het hof verzocht de beschikking te vernietigen&#13;
en, opnieuw recht doende, de tussen partijen bestaande&#13;
pachtovereenkomst te verlengen voor de duur&#13;
van zes jaren, of zoveel korter als het hof naar billijkheid&#13;
en in goede justitie zal vermenen te behoren,&#13;
met veroordeling van Pastoor in de kosten van beide&#13;
instanties.&#13;
2.2. Bij op 16 januari 2006 ter griffie van het hof ingekomen&#13;
verweerschrift heeft Pastoor verweer gevoerd,&#13;
heeft enkele producties in het geding gebracht en&#13;
heeft het hof verzocht de beschikking van 27 oktober&#13;
2005 zo nodig met wijziging van gronden te bevestigen,&#13;
met veroordeling van Schrotenboer in de kosten&#13;
van het hoger beroep.&#13;
2.3. Op 13 februari 2006 heeft de mondelinge behandeling&#13;
plaatsgevonden. Schrotenboer is verschenen in&#13;
persoon, bijgestaan door mr. A.J. Boonstra, advocaat&#13;
te Groningen. Pastoor is verschenen in persoon, vergezeld&#13;
door zijn echtgenote en bijgestaan door zijn&#13;
procureur. Bij die gelegenheid hebben partijen aan&#13;
het hof inlichtingen verstrekt en hebben de advocaten&#13;
de wederzijdse standpunten toegelicht, mr. Boonstra&#13;
mede aan de hand van een pleitnota.&#13;
2.4. Op 16 februari 2006 respectievelijk op 8 maart 2006&#13;
heeft het hof brieven met bijlagen ontvangen van de&#13;
procureur van Pastoor respectievelijk van mr. Boonstra.&#13;
Op 30 maart 2006 respectievelijk op 31 maart&#13;
2006 heeft het hof van mr. Boonstra respectievelijk&#13;
van de procureur van Pastoor reactie op de door de&#13;
wederpartij nader in het geding gebrachte stukken&#13;
ontvangen.&#13;
2.5. Vervolgens is een datum voor beschikking bepaald.&#13;
3. De vaststaande feiten&#13;
3.1. Tussen partijen staat op grond van hetgeen enerzijds&#13;
is gesteld en anderzijds niet is betwist alsmede op&#13;
grond van de niet betwiste inhoud van de overgelegde&#13;
stukken het navolgende vast.&#13;
3.2. De rechtsvoorgangers van partijen, H. Schrotenboer&#13;
en W. Pastoor-Kroes, hebben bij akte van 21 oktober&#13;
1983 een pachtovereenkomst gesloten, ingaande op 1&#13;
november 1983 voor een periode van 6 jaar, met betrekking&#13;
tot een perceel groenland te Kolderveen, kadastraal&#13;
bekend gemeente Nijeveen, sectie G, nummer&#13;
72, ter grootte van 3.12.40 ha.&#13;
3.3. Deze pachtovereenkomst is op 14 november 1983&#13;
door de grondkamer voor Drenthe goedgekeurd.&#13;
3.4. Bij pacht(wijzigings)overeenkomst van 30 november&#13;
1992 tussen H. Schrotenboer en J.J.L. Pastoor en&#13;
K.G. Oortgijs-Pastoor, is de pachtprijs per 1 november&#13;
1992 gesteld op fl. 730,- per ha. Deze overeenkomst&#13;
is op 14 december 1992 door de grondkamer&#13;
voor Drenthe goedgekeurd. 3.5. H. Schrotenboer is overleden op 9 mei 1996. Naast&#13;
Schrotenboer zijn diens erfgenamen zijn weduwe en&#13;
drie dochters.&#13;
3.6. In 1998 is door Schrotenboer en Pastoor een akte ondertekend,&#13;
waarin wordt overwogen dat zij voor de&#13;
tijd van zes jaar ingaande 1 november 1995 een&#13;
pachtcontract hebben gesloten en dat met ingang van&#13;
1 november 1998 de pachtprijs wordt gesteld op fl.&#13;
774,- per ha per jaar.&#13;
3.7. Bij beschikking van 8 november 2001 van de pachtkamer&#13;
van het kantongerecht te Meppel is de pachtovereenkomst&#13;
tussen partijen ingaande 1 november&#13;
2001 met twee jaren verlengd, aldus dat de pachtovereenkomst,&#13;
behoudens verdere verlenging, eindigt&#13;
op 1 november 2003. Tot uiterlijk zes maanden voor&#13;
1 november 2003 derhalve tot uiterlijk 1 mei 2003,&#13;
kon verlenging van de pachtovereenkomst worden&#13;
verzocht.&#13;
3.8. Bij beschikking van 23 oktober 2003 van de rechtbank&#13;
te Assen, sector kanton, locatie Meppel is de&#13;
pachtovereenkomst tussen partijen ingaande 1 november&#13;
2003 met twee jaren verlengd, aldus dat de&#13;
pachtduur eindigt op 1 november 2005, behoudens&#13;
verdere verlenging, die door Schrotenboer tot uiterlijk&#13;
zes maanden voor 1 november 2005 kon worden verzocht.&#13;
3.9. Schrotenboer heeft bij op 30 maart 2005 ter griffie&#13;
van de rechtbank te Assen, sector kanton, locatie&#13;
Meppel ingekomen brief verlenging van de pachtovereenkomst&#13;
verzocht.&#13;
3.10. Oortgijs-Pastoor heeft haar aandeel in het gepachte&#13;
overgedragen aan Pastoor.&#13;
4. De mondelinge behandeling&#13;
Ter zitting van het hof is, zakelijk weergegeven, het volgende&#13;
verklaard:&#13;
Door Schrotenboer:&#13;
Ik ben 44 jaar oud, gehuwd en heb 3 kinderen. Mijn vrouw&#13;
werkt mee in het bedrijf en mijn oudste dochter werkt gedeeltelijk&#13;
mee. De totale oppervlakte van mijn bedrijf bedraagt&#13;
circa 26,5 ha, waarvan 7.56.00 ha eigendom is,&#13;
13.96.10 ha gepacht van de Hervormde Gemeente, 1.56.00&#13;
ha gepacht van mijn schoonvader de heer Dedden en&#13;
3.12.40 ha gepacht van Pastoor. Met mijn schoonvader heb&#13;
ik een mondelinge pachtovereenkomst die inmiddels 5 jaar&#13;
loopt. De grond van de Hervormde Gemeente wordt in&#13;
ieder geval al vanaf 1939 door mijn familie gepacht. Bijna&#13;
al mijn grond is grasland. Alleen op de 1.56.00 ha van mijn&#13;
schoonvader verbouw ik maïs. De onderhavige pachtgrond&#13;
grenst aan mijn eigen grond en de overige pachtgronden. Ik&#13;
heb momenteel 42 koeien: 26 stuks melkvee, jongvee en&#13;
een aantal stuks vleesvee. Daarnaast heb ik 3 paarden en&#13;
heb ik wat pensionstallen. De camping, waarmee ik vorig&#13;
jaar begonnen ben, exploiteer ik op mijn eigen grond. Deze&#13;
heeft 15 standplaatsen. De oppervlakte van de camping bedraagt&#13;
totaal 0.50 ha. Voorts heb ik inkomsten uit ijsverkoop&#13;
aan huis. Ook ontvang ik een kleine uitkering. Ik&#13;
werkte parttime in de bouw, maar moest hiermee stoppen&#13;
als gevolg van rugklachten. Ik heb momenteel 172.411 kg melkquotum. Daar komt nog 1.000 kg consumentenquotum&#13;
bij. Mijn bedrijfsresultaten over het jaar 2005 zijn een&#13;
stuk beter dan de jaren daarvoor. Het gaat nu weer beter&#13;
met mijn bedrijf. De ijsverkoop en de camping beginnen&#13;
wat op te leveren. Ik had in 2001 het plan te emigreren. De&#13;
kerkvoogdij hoorde daarvan en zij zijn toen naar mij toegekomen.&#13;
Namens de kerkvoogdij is mij toen toegezegd dat ik&#13;
50% van het melkquotum mocht verkopen; de kerk zou&#13;
haar 50% dan ook verkopen. Het pachtland zou bij het bedrijf&#13;
blijven. Er zijn vervolgens strubbelingen ontstaan binnen&#13;
de kerkgemeenschap. Men kon het er niet over eens&#13;
worden of het land er wel of niet bijgelaten moest worden.&#13;
Vervolgens brak de MKZ-crisis uit en kon ik niet meer weg.&#13;
Ik had nog dieren en de onroerend goed-markt zakte volledig&#13;
in. Ik had toen echter mijn helft van het melkquotum&#13;
reeds verkocht. Ik ben dit quotum nu weer aan het aanvullen.&#13;
De kerkvoogdij is daarmee akkoord. Ik ben van plan&#13;
het quotum nog verder te herstellen. Ik moet zo’n 200.000&#13;
kg melkquotum hebben en hoop dit komend jaar te realiseren.&#13;
De brief van augustus 2004 van de kerk verklaar ik als&#13;
volgt. Door wisseling in de personele bezetting van de&#13;
kerk(voogdij) is er onduidelijkheid ontstaan over wie destijds&#13;
wat heeft gezegd. De kerk heeft zich op het standpunt&#13;
gesteld dat het mijn fout was. Ik ben met de kerkvoogdij&#13;
overeengekomen dat in het midden kan blijven wie wat&#13;
heeft gezegd, als ik het melkquotum weer aanvul. De kerk&#13;
onderneemt dan geen verdere actie. Het klopt niet dat zich&#13;
een projectontwikkelaar bij mij zou hebben gemeld. Er is&#13;
wel een projectontwikkelaar in gesprek geweest met de heer&#13;
Bakker van de kerkvoogdij. Deze heeft mij gezegd dat de&#13;
kerkvoogdij op dit moment niet geïnteresseerd is in verkoop.&#13;
Wat mij betreft valt er wel over te praten. Ik heb niet&#13;
een pachtovereenkomst getekend in 1995, maar ik kan wel&#13;
bevestigen dat toen is afgesproken dat ik de pacht zou&#13;
voortzetten.&#13;
Door Pastoor:&#13;
Ik ben niet van plan de pachtgrond zelf te gaan gebruiken.&#13;
Ik wil de pachtovereenkomst beëindigen, omdat Schrotenboer&#13;
zich niet aan zijn verplichtingen jegens mij heeft gehouden.&#13;
Ik heb vernomen dat er inmiddels een nieuw geschil&#13;
is ontstaan tussen Schrotenboer en de Hervormde&#13;
Kerk. Er is een projectontwikkelaar geïnteresseerd in de&#13;
grond van de kerk. Schrotenboer zou voorstander van verkoop&#13;
zijn, maar de kerkvoogdij niet. Momenteel wordt&#13;
mijn ouderlijke boerderij gebruikt door mijn achterneef.&#13;
De onderhavige pachtgrond ligt ook vlak bij het perceel van&#13;
die achterneef. Mijn achterneef is opzichter in de bouw, hij&#13;
boert niet echt. Ik zou graag, door het toevoegen van de onderhavige&#13;
pachtgrond aan de gronden bij de ouderlijke&#13;
boerderij, de eenheid die er vroeger was willen herstellen.&#13;
Op 3 februari 1994 zijn Schrotenboer en zijn vader bij mij&#13;
thuis geweest. Zij hebben mij toen gevraagd of Schotenboer&#13;
na het einde van de pachtovereenkomst met zijn vader voor&#13;
deze in de plaats kon worden gesteld. Ik heb toen in 1995&#13;
een contract opgemaakt. Eén exemplaar heb ik naar Schrotenboer&#13;
gebracht om te laten tekenen. Hij wilde echter niet&#13;
tekenen omdat hij de pachtprijs te hoog vond. Ik heb toen&#13;
een verzoek ingediend bij de grondkamer om de pachtprijs&#13;
te laten vaststellen. In 1998 heb ik een wijzigingsovereenkomst&#13;
opgemaakt, omdat ik de pachtprijs wilde verhogen.&#13;
Deze overeenkomst is wel door Schrotenboer getekend.&#13;
5. De beoordeling van het geschil in hoger beroep&#13;
5.1. Schrotenboer heeft zich ter gelegenheid van de mondelinge&#13;
behandeling in hoger beroep op het standpunt&#13;
gesteld dat hij in zijn verlengingsverzoek nietontvankelijk&#13;
dient te worden verklaard omdat door&#13;
Pastoor indertijd, in de procedure die heeft geleid tot&#13;
de onder 3.7 genoemde beschikking, geen rechtsgeldige&#13;
kennisgeving als bedoeld in art. 36, lid 2 van de&#13;
Pachtwet is uitgebracht. Schrotenboer heeft daarbij&#13;
aangevoerd dat hij nimmer in de plaats van zijn vader&#13;
is gesteld, althans dat daarvan geen op schrift gestelde&#13;
en door de grondkamer goedgekeurde overeenkomst&#13;
voorhanden is.&#13;
5.2. Pastoor heeft betoogd dat het beroep van Schrotenboer&#13;
op niet-ontvankelijkheid tardief is, nu het voor&#13;
het eerst in de onderhavige procedure wordt gedaan&#13;
en in eerdere verlengingsprocedures is uitgegaan van&#13;
een overeenkomst tussen deze partijen. Hij heeft er&#13;
daarbij op gewezen dat in de beschikking van 8 november&#13;
2001 als vaststaand feit is aangenomen dat&#13;
Schrotenboer met ingang van 1 november 1995 in de&#13;
plaats van zijn vader is gesteld. Het hof verwerpt dit&#13;
betoog. Gegrondheid van het standpunt van Schrotenboer&#13;
zou immers tot gevolg kunnen hebben dat&#13;
ook anderen dan Schrotenboer (de overige erfgenamen&#13;
van H. Schrotenboer) pachter zijn en dat eerdere&#13;
verlengingsbeschikkingen jegens hen geen werking&#13;
hebben. Pastoor beoogt de pachtovereenkomst te&#13;
doen eindigen. Een beslissing in die zin kan in beginsel&#13;
niet worden gegeven in een procedure waarin niet&#13;
alle pachters partij zijn.&#13;
5.3. Schrotenboer stelt zich op het standpunt dat met ingang&#13;
van 1 november 1995 een nieuwe overeenkomst&#13;
is gesloten. Het hof leest in de stukken echter dat partijen&#13;
hebben beoogd een pachtwijzigingsovereenkomst&#13;
aan te gaan, waarbij Schrotenboer met ingang&#13;
van 1 november 1995 in de plaats van diens vader als&#13;
pachter werd gesteld. Die lezing vindt in ieder geval&#13;
steun in de overgelegde gespreksnotitie van Pastoor&#13;
van 3 februari 1994, waarin wordt gesproken van een&#13;
wens van vader en zoon Schrotenboer om de pacht&#13;
over te dragen en in dat verband de datum 1 november&#13;
1995 (wanneer ‘het contract eindigt’) ter sprake is&#13;
gebracht. Hetzelfde volgt uit de brief van Pastoor van&#13;
13 augustus 1997 (door de procureur van Pastoor aan&#13;
het hof toegezonden bij brief van 15 februari 2006).&#13;
Schrotenboer is in zijn reactie niet op deze stukken&#13;
ingegaan. Het concept-contract van februari 1996&#13;
vermeldt aan pachterszijde alleen Schrotenboer en&#13;
niet ook diens vader, maar kennelijk is van wilsovereenstemming&#13;
over dit contract geen sprake geweest,&#13;
zodat hieruit niet volgt dat een nieuwe overeenkomst&#13;
is gesloten. Uit de houding van partijen in 1996 (een&#13;
verzoek van de verpachters en vervolgens van Schrotenboer&#13;
tot herziening van de pachtprijs) volgt anderzijds&#13;
wél dat zij beiden ervan uitgingen dat er in 1996&#13;
een pachtovereenkomst liep met (alleen) boer als pachter waarin de ook voor diens vader geldende&#13;
pachtprijs van f 2.281,- van kracht was gebleven.&#13;
Geen van partijen stelde zich op het standpunt&#13;
dat het niet ondertekenen van het concept-contract&#13;
van februari 1996 tot gevolg had dat er bij gebreke&#13;
van wilsovereenstemming geen pachtovereenkomst&#13;
tussen Pastoor en Schrotenboer was tot stand gekomen&#13;
en de vader van Schrotenboer pachter was gebleven,&#13;
of dat de pachtprijs van een nieuw gesloten overeenkomst&#13;
niet vaststond. De grondkamer is in 1996&#13;
en 1997 ook uitgegaan van verzoeken tot wijziging&#13;
van een tussen partijen geldende pachtprijs en heeft&#13;
op het verzoek van Schrotenboer beslist dat de pachtprijs&#13;
in de overeenkomst van 21 oktober 1983 werd&#13;
gewijzigd per 1 november 1995. Ten slotte is van belang,&#13;
dat Schrotenboer over de in 1994/1995 gevoerde&#13;
besprekingen tussen partijen niets concreets&#13;
heeft gesteld dat erop wijst dat partijen hebben beoogd&#13;
een nieuwe overeenkomst tot stand te brengen.&#13;
Tegen de achtergrond van hetgeen hiervoor is overwogen&#13;
volstaat hiertoe niet de enkele verwijzing naar&#13;
een in een verzoek aan de grondkamer genoemde begindatum&#13;
van de pachtovereenkomst. Een en ander&#13;
brengt mee dat het hof voor het vervolg uitgaat van&#13;
een tussen Pastoor, Oortgijs-Pastoor, H. Schrotenboer&#13;
en Schrotenboer aangegane mondelinge wijzigingsovereenkomst.&#13;
5.4. Een door de grondkamer getoetste wijzigingsovereenkomst&#13;
waarin tussen Pastoor, Oortgijs-Pastoor, H.&#13;
Schrotenboer en Schrotenboer is vastgelegd dat&#13;
Schrotenboer zijn vader als pachter zou opvolgen ontbreekt.&#13;
Verzoeken aan de grondkamer tot wijziging&#13;
van de pachtprijs in een pachtverhouding tussen Pastoor&#13;
en Oortgijs-Pastoor enerzijds en Schrotenboer&#13;
anderzijds kunnen niet als zo’n wijzigingsovereenkomst&#13;
worden aangemerkt, nu die verzoeken op iets&#13;
anders dan op indeplaatsstelling betrekking hebben.&#13;
Uit niets blijkt dat sprake is van een door de grondkamer&#13;
goedgekeurde overeenkomst tot indeplaatsstelling.&#13;
Het hof neemt dan ook tot uitgangspunt dat&#13;
deze niet voorhanden is. Art. 10 van de Pachtwet&#13;
brengt dan mee, dat partijen aan deze overeenkomst&#13;
slechts in zoverre gebonden zijn, dat zij niet eenzijdig&#13;
kunnen terugtreden. Voor zover Schrotenboer hieruit&#13;
afleidt dat de gevolgen van de wijzigingsovereenkomst&#13;
tussen partijen niet kunnen worden ingeroepen totdat&#13;
toetsing van die overeenkomst heeft plaatsgevonden&#13;
en dus vooralsnog een overeenkomst met de erven&#13;
van H. Schrotenboer als pachters geldt die niet aan alleen&#13;
Schrotenboer kon worden opgezegd, doet hij dit&#13;
tevergeefs. Het late stadium waarin deze kwestie aan&#13;
de orde is gekomen zou voor het hof aanleiding zijn&#13;
om een beslissing op het verlengingsverzoek aan te&#13;
houden totdat de wijzigingsovereenkomst van 1995 is&#13;
(vastgelegd en) getoetst. Het hof ziet geen aanwijzingen&#13;
dat vastlegging van de wijzigingsovereenkomst en&#13;
goedkeuring daarvan op enig probleem zou moeten&#13;
stuiten. Goedkeuring zou meebrengen dat de wijzigingsovereenkomst&#13;
alsnog volledige werking krijgt en&#13;
Schrotenboer alsnog enig pachter blijkt te zijn, een en ander geheel overeenkomstig de mening waarin alle&#13;
betrokkenen sinds november 1995 kennelijk hebben&#13;
verkeerd. Onder deze omstandigheden is geen redelijk&#13;
doel gediend met aanhouding van de beslissing voor&#13;
vastlegging en toetsing van de wijzigingsovereenkomst&#13;
en acht het hof het naar maatstaven van redelijkheid&#13;
en billijkheid onaanvaardbaar, dat Schrotenboer zich&#13;
jegens Pastoor erop beroept dat anderen met hem&#13;
pachter zijn. Het hof gaat voor het vervolg dus uit&#13;
van een overeenkomst met alleen Schrotenboer als&#13;
pachter en van diens ontvankelijkheid in zijn verlengingsverzoek.&#13;
5.5. Pastoor verwijt Schrotenboer dat deze het met het gepachte&#13;
samenhangende melkquotum heeft verminderd.&#13;
Schrotenboer heeft een en ander in verband gebracht&#13;
met zijn voorgenomen emigratie naar Canada&#13;
in 2001 en problemen in de communicatie met de&#13;
Hervormde Gemeente, waarvan Schrotenboer&#13;
13.96.10 ha pacht. Schrotenboer heeft aangegeven&#13;
een schriftelijke verklaring van de kerkvoogdij over&#13;
deze kwestie niet te kunnen overleggen, omdat de&#13;
kerkvoogdij zich op geen enkele wijze in het geschil&#13;
wenst te mengen. Hij heeft echter wel nadrukkelijk&#13;
gesteld dat de kerkvoogdij geen voornemen heeft om&#13;
de overeenkomst met Schrotenboer te beëindigen en&#13;
biedt daarvan bewijs aan. Pastoor handhaaft zijn&#13;
standpunt dat Schrotenboer is tekortgeschoten in de&#13;
nakoming van zijn verplichting tot instandhouding&#13;
van het melkquotum.&#13;
5.6. Het hof overweegt als volgt. Uitgaande van de berekeningen&#13;
van Pastoor – die door Schrotenboer niet worden&#13;
betwist – heeft Schrotenboer jegens zijn verpachters&#13;
de verplichting tot het instandhouden van een&#13;
melkquotum van (13.96.10 + 3.12.40 =) 17.08.50 x&#13;
10.648 = 181.921 kg, waarvan 33.264 kg voor de onderhavige&#13;
grond. Ook indien ervan wordt uitgegaan&#13;
dat het consumentenquotum van 1.000 kg in dit verband&#13;
meetelt, heeft hij met 173.411 kg niet voldoende&#13;
melkquotum om de aanspraken van beide&#13;
verpachters te kunnen honoreren. Het hof is echter&#13;
van oordeel dat desondanks nog niet kan worden gesproken&#13;
van een bedrijfsvoering anders dan een goed&#13;
pachter betaamt. Het wijst hiertoe op de volgende&#13;
omstandigheden:&#13;
(a) Pastoor heeft niet betwist dat Schrotenboer het&#13;
voornemen heeft gehad om naar Canada te emigreren&#13;
en dat de verkoop van quotum zich rond&#13;
die tijd afspeelde;&#13;
(b)De gang van zaken met de vervreemding van het&#13;
melkquotum is verenigbaar met hetgeen Schrotenboer&#13;
aanvoert over de aanvankelijke opstelling van&#13;
de Kerkvoogdij in die zin, dat Schrotenboer voldoende&#13;
melkquotum heeft gehandhaafd om de&#13;
helft van de aanspraken van de Hervormde Gemeente&#13;
alsmede de volledige aanspraak van Pastoor&#13;
te kunnen honoreren;&#13;
(c)Weliswaar heeft de Kerkvoogdij bij brief van 20 januari&#13;
2004 Schrotenboer in gebreke gesteld, maar&#13;
niet is gebleken van het opstarten van de procedure&#13;
‘met onmiddellijke ingang’ na 1 april 2004 waarvan die brief melding maakt, hetgeen de door&#13;
Schrotenboer gestelde houding van de Kerkvoogdij&#13;
– ook bij afwezigheid van een schriftelijke bevestiging&#13;
daarvan – aannemelijk maakt;&#13;
(d) Schrotenboer heeft een aanvang gemaakt met de&#13;
aanvulling van het melkquotum en thans, bij het&#13;
beoordelen van het verlengingsverzoek in hoger beroep,&#13;
is sprake van een melkquotum dat de gezamenlijke&#13;
aanspraken van de beide verpachters&#13;
dicht benadert;&#13;
(e)Schrotenboer heeft aangekondigd op korte termijn&#13;
een quotum van 200.000 kg te zullen realiseren.&#13;
Dit zal (ruim) voldoende zijn om de aanspraken&#13;
van beide verpachters te kunnen honoreren.&#13;
5.7. Evenals de pachtkamer in eerste aanleg ziet het hof&#13;
dus (thans) geen grond voor toepassing van de verplichte&#13;
afwijzingsgrond van art. 39 van de Pachtwet.&#13;
De hierboven weergegeven omstandigheden brengen&#13;
het hof bovendien – anders dan de pachtkamer in eerste&#13;
aanleg – tot het oordeel, dat er geen aanleiding is&#13;
om de onzekerheden over de instandhouding van het&#13;
melkquotum een bepalende rol te laten spelen in de&#13;
afweging naar billijkheid van art. 38 van de Pachtwet.&#13;
Bij die afweging naar billijkheid dient in ieder geval&#13;
wel te worden betrokken, dat het hof voldoende aannemelijk&#13;
acht dat Schrotenboer voor zijn melkveebedrijf&#13;
belang heeft bij behoud van ruim 3 ha (ruim&#13;
12%) van zijn bedrijfsareaal met bijbehorend melkquotum.&#13;
Daaraan doet niet af dat hij inmiddels naast&#13;
zijn agrarische bedrijf een boerderijcamping exploiteert.&#13;
Het hof ziet geen voldoende duidelijke aanwijzing,&#13;
dat het agrarische bedrijf hierdoor wordt uitgehold&#13;
of geminimaliseerd, waardoor Schrotenboer geen&#13;
of slechts beperkt belang zou hebben bij handhaven&#13;
van de pachtverhouding. Vooralsnog lijkt slechts&#13;
sprake te zijn van een nevenactiviteit die wordt uitgeoefend&#13;
op een gering gedeelte van het bedrijf. Dat bedrijf&#13;
lijkt levensvatbaar en de resultaten nemen toe.&#13;
Anderzijds is het hof van oordeel, dat het door Pastoor&#13;
aangegeven belang bij beëindiging van de pachtovereenkomst&#13;
geen groot gewicht in de schaal legt.&#13;
De wens tot herstellen van de eenheid van het vroegere&#13;
ouderlijke bedrijf is geen economisch belang, terwijl&#13;
over de betekenis van de grond voor de achterneef&#13;
van Pastoor – die dat ouderlijk bedrijf gebruikt –&#13;
niets is aangevoerd. Op de wijze waarop het belang&#13;
van Pastoor is toegelicht kan dat belang niet prevaleren&#13;
boven het belang van Schrotenboer bij voortzetting&#13;
van de pacht. Voor het overige is het hof niet gebleken&#13;
van omstandigheden die naar billijkheid zouden&#13;
meebrengen dat het verzoek tot verlenging van de&#13;
pachtovereenkomst zou moeten worden afgewezen.&#13;
5.8. Uit het bovenstaande volgt dat het hof van oordeel is&#13;
dat de pachtovereenkomst dient te worden verlengd.&#13;
Het hof is echter van oordeel dat die verlenging andermaal&#13;
met een kortere dan de wettelijke duur dient&#13;
te geschieden. Het hof ziet hiertoe aanleiding omdat&#13;
het bedrijf van Schrotenboer nog in opbouw is en&#13;
daarin substantiële nevenactiviteiten (camping, ijsverkoop,&#13;
paardenpension) worden ontplooid; het hof acht het van belang dat de situatie opnieuw wordt bezien&#13;
wanneer enige stabiliteit in de bedrijfsvoering is&#13;
bereikt. Mede redengevend voor de kortere verlengingstermijn&#13;
is de onzekerheid over het melkquotum.&#13;
Het hof acht het, mede gelet op de begrijpelijke onrust&#13;
bij Pastoor, van belang dat tussentijds kan worden&#13;
getoetst of Schrotenboer zijn toezegging over de&#13;
opbouw van het melkquotum gestand heeft gedaan.&#13;
Alle omstandigheden van het onderhavige geval in&#13;
acht genomen zal het hof de pachtovereenkomst verlengen&#13;
met een termijn van drie jaren.&#13;
5.9. Een en ander brengt met zich dat de grieven (deels)&#13;
gegrond zijn. De beschikking van de pachtkamer te&#13;
Meppel zal worden vernietigd en de onderhavige&#13;
pachtovereenkomst zal worden verlengd met drie&#13;
jaren, dus tot 1 november 2008. Schrotenboer zal tot&#13;
uiterlijk 1 maart 2008 opnieuw verlenging van de&#13;
pachtovereenkomst kunnen verzoeken.&#13;
5.10. Het hof ziet in de uitkomst van het geding aanleiding&#13;
tot compensatie van de kosten van beide instanties in&#13;
die zin, dat iedere partij haar eigen kosten draagt.&#13;
6. De beslissing&#13;
Het hof, beschikkende in hoger beroep:&#13;
vernietigt de beschikking van de pachtkamer van de rechtbank&#13;
te Assen, sector kanton, locatie Meppel, waarvan beroep&#13;
en, opnieuw beschikkende:&#13;
verlengt de tussen partijen geldende pachtovereenkomst in&#13;
geschil met een termijn van drie jaren, derhalve tot 1 november&#13;
2008;&#13;
bepaalt dat Schrotenboer uiterlijk 1 maart 2008 bij de bevoegde&#13;
pachtrechter opnieuw verlenging van de pachtovereenkomst&#13;
kan verzoeken;&#13;
compenseert de kosten van de procedure in beide instanties&#13;
aldus, dat iedere partij haar eigen kosten draagt. </content><legacyfootnotes/><footnotes><footnote/></footnotes><auteurs>P.P.A. Bodden</auteurs><published>2008-04-01 00:00:00</published><modified>2017-06-16 16:17:51</modified><editiondate>2008-04-01</editiondate><htmlpath>https://denhollander.info/artikel/6731</htmlpath></article>
</articles></edition>
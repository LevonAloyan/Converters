<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4825</id><udhid>UDH:TvAR/4825</udhid><titel>Kerkvoogdij Hervormde Gemeente Goudum / Lijst der geldelijke regelingen in de ruilverkaveling ‘De Oude Jokse’ (TvAR 1999/4962)</titel><searchwords><searchword>TvAR 7/8/1999</searchword><searchword>TvAR 1999/4962</searchword><searchword>UDH:TvAR/4825</searchword></searchwords><attachments><attachment><name>1999_nr 78_Rechtspraak_4962.pdf</name><extention>pdf</extention><url>https://denhollander.info/download/4767/ci</url></attachment></attachments><inleiding>Landinrichtingswet art. 1, 210&#13;
&#13;
Reclamante heeft bezwaar tegen de toekenning&#13;
van de niet-agrarische meerwaarde van de&#13;
ingebrachte en niet toegedeelde grond aan de erfpachter,&#13;
in plaats van aan haar als bloot-eigenaar.&#13;
In artikel 1 van de Landinrichtingswet (Lw)&#13;
wordt de erfpachter gelijk gesteld met de eigenaar&#13;
en daarmee ook beschouwd als rechthebbende&#13;
in de zin van deze wet. In die bepaling&#13;
wordt de erfverpachter, bloot-eigenaar, niet&#13;
vermeld. Dit betekent dat de artikelen 210&#13;
e.v. Lw in beginsel ook alleen gelden voor de&#13;
erfpachter, die de ruilverkavelingsrente dient&#13;
te betalen als tegenprestatie voor het agrarisch&#13;
nut van de ruilverkaveling. Ook de onderhavige&#13;
verrekenpost valt derhalve onder deze&#13;
regeling. Het systeem van de Landinrichtingswet&#13;
biedt in beginsel geen, althans geen uitdrukkelijke&#13;
grondslag voor aanspraken van de&#13;
bloot-eigenaar op (een deel van ) de niet-agrarische&#13;
meerwaarde.&#13;
De rechtbank is evenwel van oordeel dat het&#13;
in strijd met de redelijkheid en billijkheid&#13;
moet worden geacht wanneer een bloot-eigenaar&#13;
geen enkele aanspraak zou kunnen&#13;
maken op de niet-agrarische meerwaarde, in&#13;
het geval de inbreng niet weer wordt toegedeeld.&#13;
Hoewel de erfpachter het volledige&#13;
gebruiks- en genotsrecht heeft, kan aan de&#13;
positie van de erfverpachter/bloot-eigenaar in&#13;
een dergelijk geval niet iedere betekenis worden&#13;
ontzegd, omdat het in dit geval juist het&#13;
eigendomsrecht zelf is, dat een aanspraak doet&#13;
ontstaan. De gelijkstelling in artikel 1 Lw&#13;
brengt naar het oordeel van de rechtbank nog&#13;
niet mee dat de erfpachter onder alle omstandigheden&#13;
aanspraak kan maken op de niet-&#13;
agrarische meerwaarde van ingebrachte en&#13;
niet weer toegedeelde grond.</inleiding><content>Kerkvoogdij Hervormde Gemeente Goudum,&#13;
reclamante,&#13;
tegen&#13;
de lijst der geldelijke regelingen in de ruilverkaveling&#13;
‘De Oude Jokse’&#13;
TUSSENVONNIS VAN 22 OKTOBER 1997&#13;
(…)&#13;
Rechtsoverwegingen&#13;
Het bezwaar&#13;
1. Het bezwaar luidt dat de Landinrichtingscommissie&#13;
bij het opmaken van de Lijst der&#13;
Geldelijke Regelingen ten onrechte de niet&#13;
agrarische meerwaarde van de ingebrachte en&#13;
niet toegedeelde grond heeft toegekend aan de&#13;
erfpachter Bosch, in plaats van aan reclamante&#13;
als bloot-eigenaar.&#13;
Het standpunt van reclamante&#13;
2.1. Reclamante stelt zich op het standpunt&#13;
dat kort voor het Plan van Toedeling de&#13;
betrokken percelen (Huizum G 206, H 256,&#13;
257, 332, 268, 269 en 101, groot 13.68.40 ha.)&#13;
te Hempens aan Bosch in erfpacht zijn aangeboden&#13;
en dat deze toen uitsluitend op dat aanbod&#13;
wilde ingaan, indien die percelen in het&#13;
kader van het Plan van Toedeling bij zijn&#13;
huiskavel te Swichum zouden worden gevoegd.&#13;
Hij wenste geen percelen op afstand te&#13;
houden. Omdat uit overleg met de Landinrichtingscommissie&#13;
bleek dat de percelen zeer&#13;
waarschijnlijk wel bij de huiskavel van Bosch&#13;
zouden kunnen worden toegedeeld, is vervolgens&#13;
het erfpachtcontract gesloten, nadat&#13;
Bosch een financiële regeling had getroffen&#13;
met de afgaande pachter. Bosch heeft de percelen&#13;
te Hempens feitelijk dan ook nooit&#13;
gebruikt. Het aan Bosch toegedeelde erfpachtrecht&#13;
zal niet of nauwelijks in waarde verschillen&#13;
van het door hem ingebrachte erfpachtrecht.&#13;
Door de ruilverkaveling is Bosch&#13;
in een betere agrarische positie gekomen en&#13;
voor dat nut wordt hij op de Lijst der Geldelijke&#13;
Regelingen aangeslagen.&#13;
2.2. Volgens reclamante heeft artikel 224 Landinrichtingswet&#13;
(Lw.) geen betrekking op de verrekeningen&#13;
tussen oude en nieuwe eigenaren,&#13;
zoals in het geval van de aanwezigheid van een&#13;
andere dan agrarische waarde van ingebrachte&#13;
of toegedeelde percelen.Dezeverrekenpost dient&#13;
ten goede te komen aan reclamante, nu de redelijkheid&#13;
zich ertegen verzet dat de bloot-eigenaar&#13;
die al eeuwen lang eigenaar is geweest&#13;
van de desbetreffende percelen met lege handen&#13;
naar huis zou worden gestuurd, terwijl de&#13;
erfpachter het gehele voordeel zou ontvangen,&#13;
terwijl hij de betrokken grond nooit feitelijk,&#13;
maar slechts als ruilobject heeft gebruikt.&#13;
2.3. Reclamante is van oordeel dat geen aansluiting&#13;
moet worden gezocht bij de in de&#13;
rechtspraak ontwikkelde verdeling bij helfte&#13;
van een melkquotum tussen verpachter en&#13;
pachter, omdat de pachter zijn aanspraken&#13;
daarop kan ontlenen aan de opbouw van het&#13;
quotum of de betaling van de marktwaarde&#13;
ervan bij het begin van de pacht. Waardestijgingen&#13;
en -dalingen zijn altijd voor rekening&#13;
van de erfverpachter. Voorts heeft Bosch de&#13;
grond gekregen die hij wenste, zodat er ook&#13;
geen reden is voor schadeloosstelling. Uit dit&#13;
alles leidt reclamante af dat Bosch geen recht&#13;
heeft op de niet agrarische meerwaarde. Het&#13;
zou ook in strijd met de redelijkheid en billijkheid&#13;
zijn, indien hij daarop wel aanspraak&#13;
zou kunnen maken.&#13;
Het standpunt van de Landinrichtingscommissie&#13;
3. Zoals uit de Lijst der Geldelijke Regelingen&#13;
blijkt, heeft de Landinrichtingscommissie zich&#13;
aanvankelijk op het standpunt gesteld dat in&#13;
een zaak als de onderhavige de erfpachter, in&#13;
casu Bosch, recht heeft op de niet agrarische&#13;
meerwaarde, omdat hij als belastingplichtige&#13;
bij de Lijst der Geldelijke Regelingen wordt&#13;
aangemerkt. Inmiddels heeft de commissie&#13;
haar standpunt gewijzigd en sluit zij zich aan&#13;
bij het hierna weer te geven standpunt van de&#13;
Centrale Landinrichtingscommissie.&#13;
Het standpunt van de Centrale Landinrichtingscommisssie&#13;
4. De Landinrichtingswet bevat geen bepaling&#13;
op grond waarvan kan worden vastgesteld aan&#13;
wie in dit geval de niet agrarische meerwaarde&#13;
ten goede moet komen. Anders dan de Landinrichtingscommissie&#13;
is de Centrale Landinrichtingscommissie&#13;
van oordeel dat het geheel&#13;
ten goede doen komen aan de erfpachter van&#13;
deze meerwaarde niet juist is. En verdeling&#13;
van 1/3-2/3 komt de Centrale Landinrichtingscommissie&#13;
billijk voor, waarbij zij verwijst&#13;
naar de uitspraak van de Hoge Raad van&#13;
20 december 1995 (NJ, 1996, 351). Hoewel&#13;
dat een geval van onteigening betrof, ging het&#13;
ook daar om de verdeling van de niet agrarische&#13;
meerwaarde. De Centrale Landinrichtingscommissie&#13;
geeft de rechtbank in overweging&#13;
om aan reclamante 2/3 (zijnde:&#13;
ƒ 207.594,–) van de niet agrarische meerwaarde&#13;
toe te wijzen en aan belanghebbende Bosch&#13;
1/3 (zijnde: ƒ 103.797,–).&#13;
Het standpunt van belanghebbende Bosch&#13;
5. Reclamante heeft er baat bij gehad dat Bosch&#13;
is ingegaan op haar aanbod tot het in erfpacht&#13;
nemen van de betrokken percelen. Immers,&#13;
hiervoor heeft Bosch het recht van de toenmalige&#13;
pachter afgekocht voor een bedrag van&#13;
ƒ 27.153,–, terwijl Bosch daarnaast de notariskosten&#13;
van de erfpachtsoverdracht ad ƒ 10.598,–&#13;
voor zijn rekening heeft genomen. Bovendien&#13;
was reclamante gevrijwaard van ruilverkavelingslasten;&#13;
zie ook par. 5 van de erfpachtsovereenkomst&#13;
van 1990 tussen partijen. Bosch neemt&#13;
die alle voor zijn rekening. Hierdoor betaalt hij&#13;
ook voor het ruilverkavelingsnut. Gelet op de&#13;
door hem gemaakte kosten, zou een verdeling&#13;
van 50/50 niet redelijk zijn; er moet dan eerder&#13;
aan een verdeling van 75% voor Bosch en&#13;
25% voor reclamante worden gedacht. Volgens&#13;
de Landinrichtingswet heeft Bosch recht&#13;
op de volledige niet agrarische meerwaarde.&#13;
Hij wijst erop dat deze wet onder eigenaar&#13;
ook de erfpachter verstaat en niet de blooteigenaar.&#13;
Op grond hiervan komt de uitkomst&#13;
van de Lijst der Geldelijke Regelingen geheel&#13;
ten laste of ten bate van de erfpachter. Slechts&#13;
bij wijze van compromis heeft Bosch akkoord&#13;
willen gaan van een verdeling bij helfte, maar&#13;
daarop wilde reclamante niet ingaan.&#13;
Beoordeling van het bezwaar&#13;
6. De rechtbank merkt in de eerste plaats op&#13;
dat zij het ervoor houdt dat de Centrale&#13;
Landinrichtingscommissie per abuis heeft&#13;
geadviseerd om aan reclamante 2/3 toe te wijzen&#13;
en aan belanghebbende Bosch 1/3, aangezien&#13;
de commissie zich daarvoor beroept op&#13;
een uitspraak van de Hoge Raad van 20&#13;
december 1995 waarin juist sprake was van&#13;
een toedeling van 2/3 van de niet agrarische&#13;
meerwaarde aan de erfpachter (in die zaak&#13;
gelijkgesteld met een beklemde meier) en 1/3&#13;
ervan aan de bloot-eigenaar.&#13;
7. In artikel 1 Lw. wordt de erfpachter gelijkgesteld&#13;
met de eigenaar en daarmee ook&#13;
beschouwd als de rechthebbende in de zin van&#13;
deze wet. In die bepaling wordt de erfverpachter,&#13;
bloot-eigenaar, niet vermeld. Dit&#13;
betekent dat de artikelen 210 e.v. Lw., waarin&#13;
regels worden gesteld met betrekking tot de&#13;
Lijst der Geldelijke Regelingen, in beginsel&#13;
ook alleen gelden voor de erfpachter, die de&#13;
ruilverkavelingsrente dient te betalen als&#13;
tegenprestatie voor het agrarisch nut van de&#13;
ruilverkaveling. Ook de verrekenposten in&#13;
geval van een andere dan agrarische waarde&#13;
vallen derhalve onder deze regeling. Het&#13;
voorgaande brengt mee dat het systeem van&#13;
de Landinrichtingswet in beginsel geen,&#13;
althans geen uitdrukkelijke grondslag biedt&#13;
voor aanspraken van de bloot-eigenaar op&#13;
(een deel van) de niet agrarische meerwaarde.&#13;
8. De rechtbank is evenwel van oordeel dat&#13;
het in strijd met de redelijkheid en billijkheid&#13;
moet worden geacht wanneer een bloot-eigenaar&#13;
geen enkele aanspraak zou kunnen maken&#13;
op de niet agrarische meerwaarde, in het&#13;
geval de inbreng niet weer wordt toegedeeld.&#13;
Immers, hoewel de erfpachter het volledige&#13;
gebruiks- en genotsrecht heeft, kan aan de&#13;
positie van de erfverpachter/bloot-eigenaar in&#13;
een dergelijk geval niet iedere betekenis worden&#13;
ontzegd, omdat het in dit geval juist het&#13;
eigendomsrecht zelf is, dat een aanspraak doet&#13;
ontstaan. De gelijkstelling van de erfpachter&#13;
met een eigenaar in de zin van de Landinrichtingswet&#13;
heeft voornamelijk betekenis vanwege&#13;
het feit dat de erfpachter degene is die de&#13;
betrokken grond gebruikt en bewerkt, zodat&#13;
aan hem het agrarisch nut ten goede komt,&#13;
waartegenover staat dat hij de lasten daarvan&#13;
dient te dragen. Naar het oordeel van de&#13;
rechtbank brengt dit evenwel nog niet mee&#13;
dat de erfpachter ook onder alle omstandigheden&#13;
aanspraak kan maken op de niet agrarische&#13;
meerwaarde van ingebrachte en niet weer&#13;
toegedeelde grond. In het bijzonder in een&#13;
geval als het onderhavige waarin vast staat dat&#13;
de erfpachter Bosch de bewuste percelen feitelijk&#13;
nimmer heeft gebruikt en het ook niet&#13;
zijn opzet is geweest om die te gaan gebruiken,&#13;
maar hij die percelen in erfpacht heeft&#13;
gekregen teneinde andere percelen in het&#13;
kader van het Plan van Toedeling bij zijn&#13;
huiskavel te kunnen laten toedelen, bestaat&#13;
aanleiding om ook de bloot-eigenaar te laten&#13;
meedelen in de niet agrarische meerwaarde.&#13;
9. Met het oog op de beantwoording van de&#13;
vraag welk aandeel in het onderhavige geval&#13;
de bloot-eigenaar toekomt en welk aandeel de&#13;
erfpachter laat de rechtbank in het midden&#13;
wat in het algemeen in gevallen van erfpacht&#13;
als een billijke verdelingsmaatstaf moet worden&#13;
beschouwd. In dit bijzondere geval weegt&#13;
de rechtbank mee dat Bosch de betrokken&#13;
percelen slechts in erfpacht heeft aanvaard&#13;
met het oog op de naderende verkaveling in&#13;
het kader van het Plan van Toedeling; onvoldoende&#13;
is gebleken dat hem een feitelijk gebruik&#13;
van die percelen voor ogen heeft&#13;
gestaan. Deze omstandigheid leidt er in de&#13;
visie van de rechtbank toe dat een verdeling&#13;
van 2/3 voor Bosch en 1/3 voor reclamante,&#13;
zoals bepleit door de Centrale Landinrichtingscommissie,&#13;
een te groot voordeel voor&#13;
Bosch zal opleveren ten opzichte van reclamante.&#13;
Het feit dat Bosch betalingen heeft&#13;
gedaan om de erfpacht te kunnen realiseren&#13;
kan daaraan niet afdoen. Immers, hiervoor&#13;
heeft hij ook een vergroting van zijn huiskavel&#13;
kunnen verwezenlijken en aldus een vergroting&#13;
van het agrarisch nut van de ruilverkaveling&#13;
voor hemzelf kunnen bewerkstelligen.&#13;
De rechtbank is dan ook van oordeel dat&#13;
onder de omstandigheden van dit geval de redelijkheid&#13;
en billijkheid meebrengen dat reclamant&#13;
en belanghebbende Bosch ieder de helft&#13;
van de niet agrarische meerwaarde ontvangen,&#13;
waarbij de door Bosch gemaakte notariskosten&#13;
wegens afkoop van het pachtrecht voor&#13;
zijn rekening moeten blijven.&#13;
10. Het voorgaande brengt mee dat het&#13;
bezwaar gedeeltelijk gegrond moet worden&#13;
geacht. De rechtbank zal de Landinrichtingscommissie&#13;
opdracht geven om de desbetreffende&#13;
post van Bosch aan te passen overeenkomstig&#13;
hetgeen in deze uitspraak is overwogen&#13;
en reclamante op de Lijst der Geldelijke&#13;
Regelingen te plaatsen onder opgave van hetgeen&#13;
reclamante op grond van deze uitspraak&#13;
toekomt. Vervolgens zal de rechtbank een&#13;
eindbeslissing geven.&#13;
(…)&#13;
EINDVONNIS VAN 5 DECEMBER 1997&#13;
Rechtsoverwegingen&#13;
1. De rechtbank handhaaft hetgeen zij in haar&#13;
tussenvonnis van 22 oktober 1997 heeft overwogen.&#13;
2. Blijkens de brieven van 11 november 1997&#13;
van de Landinrichtingscommissie aan reclamante&#13;
en belanghebbende Bosch, welke brieven&#13;
als bijlage zijn gevoegd bij de brief van de&#13;
Landinrichtingscommissie aan de rechtbank&#13;
van dezelfde datum, dient de Lijst der Geldelijke&#13;
Regelingen voorzover het gaat om het onderhavige&#13;
bezwaar op twee punten te worden&#13;
aangepast. Met betrekking tot het nummer R&#13;
1014480 ontvangen reclamante en belanghebbende&#13;
ieder een bedrag van ƒ 15.212,– en met&#13;
betrekking tot nummer R 1020463 ontvangen&#13;
zij ieder een bedrag van ƒ 169.493,–. Deze&#13;
bedragen dienen derhalve op de Lijst der Geldelijke&#13;
Regelingen te worden geboekt, waartoe&#13;
deze zal moeten worden gewijzigd.&#13;
3. Belanghebbende Bosch heeft in zijn brief&#13;
van 17 november 1997 nog enige opmerkingen&#13;
gemaakt over de verdeling van de nietagrarische&#13;
meerwaarde tussen reclamante en&#13;
hem. De rechtbank ziet daarin evenwel geen&#13;
aanleiding om terug te komen op hetgeen zij&#13;
bij haar tussenvonnis van 22 oktober 1997&#13;
daaromtrent reeds heeft beslist.&#13;
4. Nu reclamante slechts ten dele in het gelijk&#13;
is gesteld, zal de rechtbank de proceskosten&#13;
compenseren als na te melden.&#13;
Beslissing&#13;
De rechtbank&#13;
wijzigt de Lijst der Geldelijke Regelingen in&#13;
de ruilverkaveling “De Oude Jokse” voor&#13;
reclamante en belanghebbende;&#13;
(enz.)</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4825</htmlpath></article>
</articles></edition>
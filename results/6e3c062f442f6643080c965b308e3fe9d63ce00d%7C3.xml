<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2003</searchword><id>4499</id><udhid>UDH:TvAR/4499</udhid><titel>Wetgeving en literatuur</titel><searchwords><searchword>TvAR 5/2003</searchword><searchword>UDH:TvAR/4499</searchword></searchwords><attachments><attachment><name>2003_nr 5_Wetgeving_Bezemer.pdf</name><extention>pdf</extention><url>https://denhollander.info/download/4444/ci</url></attachment></attachments><inleiding>Agrarisch milieubeleid&#13;
&#13;
Wijziging Meststoffenwet en Wet herstructurering&#13;
varkenshouderij&#13;
Op 15 maart 2003 is bij de Tweede Kamer&#13;
aanhangig gemaakt het wetsvoorstel Wijziging&#13;
Meststoffenwet en Wet herstructurering&#13;
varkenshouderij i.v.m. het schrappen van de&#13;
tweede generieke korting en het aanbrengen&#13;
van enkele praktische verbeteringen (TK&#13;
2002-2003, 28 818, nrs. 1-3, A, wetsvoorstel,&#13;
memorie van toelichting, advies en nader rapport).&#13;
Het wetsvoorstel vloeit onder meer&#13;
voort uit het streven naar vermindering van&#13;
de administratieve lasten, neergelegd in het&#13;
regeerakkoord van het kabinet Balkenende-I&#13;
en een van de aanbevelingen uit het onderzoeksrapport&#13;
Lastige lasten (rapport-Sorgdrager).&#13;
Een belangrijke reductie van de administratieve&#13;
lasten vanuit de mestregelgeving kan worden&#13;
bereikt door de mogelijkheden voor&#13;
administratieve samenvoeging van bedrijven&#13;
te verruimen: daartoe wordt de zogenoemde&#13;
‘inzakregel’ bij grondverwerving geschrapt&#13;
(daartoe was sinds 1 oktober 2002 reeds een&#13;
tijdelijke voorziening bij ministeriële regeling&#13;
van kracht) en wordt de overgang van het&#13;
grondgebonden deel van het varkensrecht&#13;
mogelijk gemaakt (deze voorziening was&#13;
reeds aangekondigd in een brief van 28 mei&#13;
1998 (25 746, nr. 80)). Verder behelst het wetsvoorstel&#13;
het schrappen van de tweede generieke&#13;
korting van het varkensrecht, met terugwerkende&#13;
kracht tot en met 1 januari 2000.&#13;
Tenslotte heeft het wetsvoorstel betrekking&#13;
op een aantal wijzigingen van technische aard,&#13;
die de toepassing van de betrokken bepalingen&#13;
in de agrarische praktijk zouden moeten&#13;
vergemakkelijken (zoals een voorziening ten&#13;
aanzien van verpachte grond, een uitzondering&#13;
op de wijze waarop de mestplaatsingsruimte&#13;
wordt berekend ingeval grond voor&#13;
beperkte duur uit gebruik is gegeven, de&#13;
introductie van een nieuwe berekeningswijze&#13;
van de mestaanvoerruimte, op basis van een&#13;
dag- en een jaarplafond voor de mestafnemer&#13;
en een voorziening voor vollegrondsteelten).&#13;
Implementatiewet EG-kaderrichtlijn water&#13;
Op 5 maart 2003 is het wetsvoorstel Implementatiewet&#13;
EG-kaderrichtlijn water bij de&#13;
Tweede Kamer ingediend (TK 2002-2003,&#13;
28 808, nrs. 1-2herdruk, 3, A, B, wetsvoorstel,&#13;
memorie van toelichting, oorspronkelijke&#13;
tekst, advies en nader rapport). De EG-kaderrichtlijn&#13;
water beoogt de vaststelling van een&#13;
kader voor de bescherming van landoppervlaktewater,&#13;
overgangswater, kustwateren en&#13;
grondwater, waarbij het gaat om zowel waterkwaliteits-&#13;
als waterkwantiteitsaspecten. De&#13;
implementatie vergt in Nederland wetswijzigingen&#13;
ten aanzien van de planvorming en de&#13;
milieukwaliteitseisen. Het wetsvoorstel voorziet&#13;
daartoe in wijzigingen van de Wet op de&#13;
waterhuishouding (verwerking van de stroomgebiedsbenadering&#13;
in de regeling ten aanzien&#13;
van de planvorming) en van de Wet milieubeheer&#13;
(verwerking van de milieudoelstellingen&#13;
van artikel 4 van de kaderrichtlijn).&#13;
&#13;
Parlementaria&#13;
– Evaluatie Meststoffenwet, TK 2002-2003,&#13;
28 385, nr. 17 (brief staatssecretaris over het&#13;
plan van aanpak t.a.v. handhaving op het terrein&#13;
van mestexport: aanleiding vormt de vermoedelijke&#13;
aanzienlijke fraude bij de export&#13;
van dierlijke mest, 19 maart 2003)&#13;
– Aanhangsel Hand. TK 2002-2003, nr. 943,&#13;
Vragen van de leden Mastwijk en Rambocus&#13;
(beiden CDA) aan de ministers van LNV en&#13;
van SZW over de mogelijke gezondheidsrisico’s&#13;
bij gewasbescherming (ingezonden:&#13;
24 februari 2003; antwoord: 17 maart 2003)&#13;
&#13;
Wet- en regelgeving&#13;
– Wijziging Besluit subsidiëring stichting&#13;
advisering bestuursrechtspraak milieu en&#13;
ruimtelijke ordening (vervallen bepaling inzake&#13;
kasstelsel), Stb. 2003, nr. 102 (art. 12 van&#13;
het Besluit, waarin is bepaald dat de stichting&#13;
haar boekhouding volgens het kasstelsel&#13;
voert, wordt geschrapt, omdat de stichting&#13;
haar boekhouding in de praktijk volgens een&#13;
(doelmatiger) baten-lastenstelsel voert)&#13;
– Inwerkingtreding wijziging Besluit milieutoelatingseisen&#13;
niet-landbouwbestrijdingsmiddelen&#13;
(implementatie biocidenrichtlijn),&#13;
Stb. 2003, nr. 115 (inwerkingtreding m.i.v.&#13;
26 maart 2003)&#13;
– Regeling vrijstelling I gewasbeschermingsmiddelen&#13;
teeltseizoen 2003, Stcrt. 18 maart&#13;
2003, nr. 54 (vrijstelling op grond van art. 16aa&#13;
Bestrijdingsmiddelenwet 1962: de gebruiksdoeleinden&#13;
waarvoor de vrijstelling geldt,&#13;
betreffen toepassingen in teelten waarbij door&#13;
het wegvallen van bepaalde, in het verleden in&#13;
Nederland toegelaten gewasbeschermingsmiddelen,&#13;
dan wel het niet tot stand komen&#13;
van toelatingen voor de benodigde middelen&#13;
in het bijzonder problemen zijn opgetreden&#13;
op het punt van het bestrijden van ziekten of&#13;
plagen)&#13;
– Wijziging Regeling administratieve verplichtingen&#13;
Meststoffenwet, Stcrt. 28 maart&#13;
2003, nr. 62 (m.i.v. 2003 kan de jaarlijkse&#13;
opgave over het gebruik van bij het bedrijf&#13;
behorende percelen behalve op de reguliere&#13;
schriftelijke wijze ook op elektronische wijze&#13;
geschieden, door middel van het zgn. GDIformulier)&#13;
– Mededeling benoeming leden CTB 2003,&#13;
Stcrt. 31 maart 2003, nr. 63 (benoeming en&#13;
ontslag van enkele leden van het College voor&#13;
de toelating van bestrijdingsmiddelen (CTB)&#13;
m.i.v. 1 februari 2003)&#13;
&#13;
Literatuur&#13;
– L. Albers, ‘Over de grenzen van het&#13;
milieurecht’, Milieu &amp; Recht maart 2003/nr. 3,&#13;
p. 92-93 (verslag van de jubileumdag van de&#13;
VMR op 19 september 2002 over het milieurecht&#13;
en de derde wereld, milieurecht en mensenrechten&#13;
en milieurecht en de uitbreiding&#13;
van de Europese Unie)&#13;
– H. Bierman, T.A. de Haan, L. van Middelkoop,&#13;
L.J.L. Verberne en S. Oemrawsingh,&#13;
‘Kroniek natuur- en milieuwetgeving 2002’,&#13;
Milieu &amp; Recht maart 2003/nr. 3, p. 74-91&#13;
– G.A. Biezeveld, ‘Duurzame milieuwetgeving:&#13;
nut en noodzaak’, Milieu &amp; Recht maart&#13;
2003/nr. 3, p. 66-73 (het artikel is een samenvatting&#13;
van de belangrijkste ideeën over wetgeving&#13;
uit het proefschrift van de auteur,&#13;
getiteld Duurzame milieuwetgeving. Over&#13;
wetgeving en bestuurlijke organisatie als&#13;
instrument voor behoud en verandering)&#13;
– P.P.A. Bodden, ‘Is de Wet ammoniak en&#13;
veehouderij ‘IPPC-proof’?’, Land- en Tuinbouw&#13;
Bulletin maart 2003/nr. 3, p. 5-7&#13;
&#13;
Jurisprudentie&#13;
– HvJ EG 14 maart 2002 (Veroordeling&#13;
Duitsland wegens niet-nakoming EG-Nitraatrichtlijn),&#13;
Milieu &amp; Recht maart 2003/nr. 3,&#13;
nr. 24 (m.nt. H.F.M.W. van Rijswick)&#13;
– ABRvS 2 oktober 2002 (Revisievergunning&#13;
aardappelhandelsbedrijf/productiebedrijf; milieuvergunning&#13;
op hoofdzaken; vergunning&#13;
bevat – behalve ten aanzien van geluid- en&#13;
trillinghinder – geen concrete doelvoorschriften),&#13;
AB 29 maart 2003, nr. 105 (m.nt. M.P.&#13;
Jongma)&#13;
– ABRvS 9 oktober 2002 (Oprichtingsvergunning&#13;
varkenshouderij; directe ammoniakschade;&#13;
Rapport Stallucht en Planten ziet primair&#13;
op de bepaling van ammoniakschade aan&#13;
(bedrijfsmatig geëxploiteerde) planten van&#13;
teeltbedrijven), Milieu &amp; Recht maart 2003/&#13;
nr. 3, nr. 34</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2003-05-01 00:00:00</published><modified>2003-05-01 00:00:00</modified><editiondate>2003-05-01</editiondate><htmlpath>https://denhollander.info/artikel/4499</htmlpath></article>
</articles></edition>
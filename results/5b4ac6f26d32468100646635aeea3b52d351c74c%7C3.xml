<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2009</searchword><id>7722</id><udhid>UDH:TvAR/7722</udhid><titel>Het Besluit ruimtelijke ordening</titel><searchwords><searchword>TvAR 1/2009</searchword><searchword>UDH:TvAR/7722</searchword></searchwords><attachments><attachment><name>TvAR-1_Art1.pdf</name><extention>pdf</extention><url>https://denhollander.info/download/5217/ci</url></attachment></attachments><inleiding>Tegelijk met de inwerkingtreding van de Wet ruimtelijke&#13;
ordening (Wro) is het Besluit ruimtelijke ordening (Bro) op&#13;
1 juli 2008 in werking getreden.1 Het laatste vervangt het&#13;
Besluit op de ruimtelijke ordening 1985, dat als uitvoeringsregeling&#13;
van de Wet op de Ruimtelijke Ordening&#13;
(WRO) heeft gegolden.2&#13;
De indeling van het Bro is als volgt:&#13;
Hoofdstuk 1: Algemene bepalingen&#13;
Hoofdstuk 2: Structuurvisies&#13;
Hoofdstuk 3: Bestemmingsplannen&#13;
Hoofdstuk 4: Buitenplanse ontheffingen&#13;
Hoofdstuk 5: Andere planologische besluiten (projectbesluiten&#13;
en beheersverordeningen)&#13;
Hoofdstuk 6: Financiële bepalingen (waaronder afdeling&#13;
6.2 Grondexploitatie)&#13;
Hoofdstuk 7: Planologische organen (in het bijzonder het&#13;
Ruimtelijk planbureau)&#13;
Hoofdstuk 8: Overgangs- en slotbepalingen.&#13;
Het Bro gaat vergezeld van een uitgebreide toelichting (van&#13;
maar liefst 60 bladzijden).</inleiding><content>Ik beperk mij in deze bespreking van het Bro tot de belangrijkste&#13;
onderdelen, die vooral te vinden zijn in de hoofdstukken&#13;
3 t/m 6. Het betreft de navolgende onderwerpen:&#13;
de voorbereiding van het bestemmingsplan en het projectbesluit,&#13;
de inhoudseisen met betrekking tot het bestemmingsplan,&#13;
de buitenplanse ontheffing voor ‘kruimelgevallen’&#13;
en de bepalingen inzake grondexploitatie.3&#13;
Het valt op dat het Bro geen bepalingen bevat over de aanwending&#13;
van de bovengemeentelijkebevoegdheden, zoals&#13;
het geven van een bestemmingsplan-aanwijzing of de vaststelling&#13;
van een algemene regel (de provinciale verordening&#13;
en de AMvB). Wel maakt de Wro op verschillende onderdelen&#13;
de vaststelling van een ministeriële regeling mogelijk,&#13;
zodat ook op deze onderdelen wellicht nog nadere regelingen&#13;
verwacht kunnen worden.&#13;
2. De voorbereiding van bestemmingsplan en&#13;
projectbesluit&#13;
2.1. Inspraak en (voor)overleg&#13;
In art. 1.3.1 Bro is een algemene bepaling opgenomen, die&#13;
behalve voor een bestemmingsplan of projectbesluit4 ook&#13;
geldt voor de structuurvisies, en die aan de betrokken bestuursorganen&#13;
een kennisgevingsplicht oplegt: wanneer zij&#13;
voornemenszijn een dergelijk plan vast te stellen of besluit&#13;
te nemen, dienen zij van dat voornemen kennis te geven&#13;
(met overeenkomstige toepassing van art. 3:12 Awb). Dat&#13;
geldt althans, ingevolge het eerste lid van art. 1.3.1 Bro, wanneer dat voornemen ‘ruimtelijke ontwikkelingen’ betreft&#13;
en het geldt nietwanneer op grond van hoofdstuk 7&#13;
van de Wet milieubeheer reeds een (strategische) m.e.r.-&#13;
plicht voor dat voornemen bestaat. Het tweede lid van art.&#13;
1.3.1 Bro bepaalt vervolgens dat in de kennisgeving vermeld&#13;
moet worden ofde stukken betreffende het voornemen&#13;
ter inzage zullen worden gelegd en er gelegenheid tot&#13;
het indienen van zienswijzen geboden zal worden (en of advies&#13;
van een onafhankelijke instantie over het voornemen&#13;
zal worden gevraagd). Vrijheid blijheid dus, waarbij men&#13;
zich in gemoede kan afvragen wat het nut is van een kennisgevingsplicht&#13;
zonder dat daaraan enige verplichting tot&#13;
het bieden van inspraak, want daarover gaat het hier in&#13;
wezen, is verbonden. Deze bepaling lijkt dan ook te kunnen&#13;
worden gemist, waarbij het aan de betrokken bestuursorganen&#13;
kan worden overgelaten of zij de inspraakverordenin-branchegen&#13;
op grond van de Gemeente- en Provinciewet terzake&#13;
willen benutten.5&#13;
In art. 3.1.1 resp. 5.1.1 Bro is het verplichte (voor)overleg&#13;
met andere betrokken bestuursorganen, zoals dat ook onder&#13;
art. 10 van het Bro 1985 bestond, gehandhaafd: het bestuursorgaan&#13;
pleegt verplicht overleg met de besturen van&#13;
betrokken gemeenten en waterschappen en met die diensten&#13;
van provincie en Rijk ‘die betrokken zijn bij de zorg&#13;
voor de ruimtelijke ordening of belast zijn met de behartiging&#13;
van belangen welke in het plan (projectbesluit) in het&#13;
geding zijn’. Het tweede lid van de beide artikelen maakt&#13;
het voor GS of voor de minister van VROM mogelijk om&#13;
te bepalen dat ‘onder bepaalde omstandigheden of in bepaalde&#13;
gevallen’ een dergelijk overleg niet vereist is. Op p. 5&#13;
van de toelichting bij het Bro wordt dienaangaande de volgende&#13;
suggestie gedaan: ‘Denkbaar is dat de betrokken instanties&#13;
de verschillende overlegsituaties gaan categoriseren&#13;
onder verschillende noemers: gevallen waarin een overleg&#13;
niet noodzakelijk wordt geacht, gevallen waarin op basis&#13;
van nader contact kan worden bekeken of overleg nodig is,&#13;
en gevallen waarin altijd overleg noodzakelijk is’. Wanneer&#13;
het provinciaal en het rijksbestuur tot een dergelijke categorisering&#13;
zouden overgaan, zou met betrekking tot de eerste&#13;
categorie naar mijn oordeel daarmee worden geconcludeerd&#13;
dat het provinciaal of rijksbelang bij die categorie niet (langer)&#13;
betrokken is.&#13;
Wat betreft het verplichte overleg met de waterschappen&#13;
kan nog worden opgemerkt, dat in het bijzonder de op te&#13;
stellen ‘watertoets’ daarbij onderwerp van bespreking zal&#13;
zijn. Art. 3.1.6 lid 1 Bro, dat handelt over de inhoud van de&#13;
toelichting bij het bestemmingsplan, bevat de specifieke&#13;
verplichting van ‘een beschrijving van de wijze waarop in&#13;
het plan rekening is gehouden met de gevolgen voor de waterhuishouding’&#13;
en art. 5.1.3 lid 1 bevat een gelijksoortige&#13;
verplichting met betrekking tot de ruimtelijke onderbouwing&#13;
van het projectbesluit. Ook in dat opzicht wordt art.&#13;
10 Bro 1985 gecontinueerd.6&#13;
2.2. Digitalisering&#13;
De artikelen 1.2.1 t/m 1.2.3 Bro stellen de beschikbaarheid&#13;
langs elektronische weg verplicht van nagenoeg alle (ontwerp)&#13;
plannen en besluiten in het kader van de Wro genomen.&#13;
7 Daartoe behoren ook structuurvisies en, uiteraard,&#13;
bestemmingsplannen en projectbesluiten. In art. 1.2.6 lid 3&#13;
Bro wordt een ministeriële regeling ‘omtrent de methoden&#13;
en technieken voor het langs elektronische weg aan een&#13;
ieder beschikbaar stellen’ van die plannen en besluiten in&#13;
het vooruitzicht gesteld, maar die regeling is er nog niet.&#13;
Mede om die reden, maar vooral omdat een groot deel van&#13;
de betrokken overheden nog niet in staat is om aan de in&#13;
art. 1.2.1 Bro gestelde regel te voldoen, is de ingangsdatum&#13;
van deze verplichting in het inwerkingtredings-KB met één&#13;
jaar verschoven (tot 1 juli 2009).8&#13;
3. De inhoud van het bestemmingsplan&#13;
3.1. Uitvoering van het bestemmingsplan&#13;
Wat de inhoud van het bestemmingsplan betreft bevat het&#13;
Bro enkele interessante bepalingen.&#13;
In de eerste plaats biedt art. 3.1.2 Bro een nadere uitwer- king van een in de wet in algemene zin geboden mogelijkheid:&#13;
‘Deze regels (gebruiksvoorschriften, dG) kunnen tevens&#13;
strekken ten behoeve van de uitvoerbaarheid van in&#13;
het plan opgenomen bestemmingen, met dien verstande dat&#13;
deze regels ten aanzien van woningbouwcategorieën uitsluitend&#13;
betrekking hebben op percentages gerelateerd aan het&#13;
plangebied’, zo luidt de laatste volzin van art. 3.1 lid 1 Wro.&#13;
Art. 3.1.2 lid 1 Bro bepaalt vervolgens dat een bestemmingsplan&#13;
ten behoeve van de uitvoerbaarheid regels kan&#13;
bevatten ‘met betrekking tot sociale huurwoningen, sociale&#13;
koopwoningen of particulier opdrachtgeverschap’. Daarmee&#13;
wordt een woningdifferentiatie in het bestemmingsplan&#13;
mogelijk, welke in het verleden in de jurisprudentie onrechtmatig&#13;
(want niet nodig voor ‘een goede ruimtelijke ordening’)&#13;
werd bevonden.9 Wanneer de woningdifferentiatie&#13;
regeling kan vinden in het bestemmingsplan, is zij daarmee&#13;
ook onderwerp van sturing en onderhandeling in het kader&#13;
van de uitvoering van het bestemmingsplan (zie ook onder&#13;
paragraaf 5 ... t/m ... grondexploitatie).10&#13;
Op gelijke wijze maakt het tweede lid van art. 3.1.2 Bro&#13;
mogelijk wat voorheen in de jurisprudentie in beginsel niet&#13;
mogelijk werd geoordeeld: regels in het bestemmingsplan&#13;
betreffende branchering van detailhandel en van horecavoorzieningen.&#13;
Het genoemde artikellid maakt dergelijke&#13;
regels nu ‘ten behoeve van een goede ruimtelijke ordening’&#13;
expliciet mogelijk. De toelichting op het Bro bevat dienaangaande&#13;
de volgende verklarende zin: ‘Hierbij dient te worden&#13;
opgemerkt dat de eisen zullen moeten worden gemotiveerd&#13;
vanuit overwegingen van ruimtelijke kwaliteit en niet&#13;
louter zijn gegrond op argumenten van concurrentiebeperking’.&#13;
Afgezien van de opmerking dat het woord ‘louter’&#13;
hier beter achterwege had kunnen blijven, kan men zich&#13;
voorstellen dat er problemen zullen rijzen over de vraag tot&#13;
hoever het criterium van ‘een goede ruimtelijke ordening’&#13;
hier reikt. Bij iedere beperking, door middel van branchering, in het bestemmingsplan zal dan ook de planologische&#13;
relevantie moeten zijn aangetoond.&#13;
Het derde lid van art. 3.1.2 Bro tenslotte, vestigt de mogelijkheid&#13;
tot het stellen van regels in het bestemmingsplan&#13;
‘ter wering van dreigende en tot stuiting van reeds ingetreden&#13;
achteruitgang van de woon- of werkomstandigheden in&#13;
en het uiterlijk aanzien van het in het plan begrepen gebied’.&#13;
Deze mogelijkheid is een erfenis van de Wet op de&#13;
stads- en dorpsvernieuwing, en in het bijzonder de leefmilieuverordening&#13;
daaruit, die bij de inwerkingtreding van de&#13;
Wro is ingetrokken.&#13;
3.2. Overgangsrecht in bestemmingsplannen&#13;
Voor de praktijk van groot belang is het overgangsrecht in&#13;
bestemmingsplannen. Was dit onderwerp voorheen in de&#13;
WRO en in het Bro 1985 ongeregeld gebleven, vanaf 1 juli&#13;
2008 bevat het Bro dienaangaande in paragraaf 3.2 (Standaardregels&#13;
in bestemmingsplannen) een uitgebreide regeling.&#13;
In de artikelen 3.2.1 t/m 3.2.3 Bro wordt het verplicht&#13;
in de vast te stellen bestemmingsplannen (alsook in de herzieningen&#13;
daarvan) op te nemen overgangsrecht beschreven.&#13;
Het overgangsrecht in het Bro is dus, met een enkele hierna&#13;
te noemen uitzondering, dwingendrechtelijk. In hoofdlijnen&#13;
komt dit overgangsrecht, zoals gebruikelijk uitgesplitst&#13;
in het bouw- en het gebruiksovergangsrecht, overeen met&#13;
het overgangsrecht in bestaande bestemmingsplannen. Ik&#13;
vermeld hier slechts de nieuwe, en dus van het bestaande&#13;
overgangsrecht afwijkende, elementen.&#13;
De peildatumvan het bouwovergangsrecht wordt in art.&#13;
3.1.2 lid 1 Bro gelijk getrokken met die van het gebruiksovergangsrecht,&#13;
zodat de op het moment van inwerkingtreding&#13;
van het (nieuwe) bestemmingsplan bestaande bouwwerken&#13;
onder het overgangsrecht vallen, behoudens wanneer&#13;
zij illegaal zijn opgericht (dat wil zeggen: zonder bouwvergunning&#13;
enin strijd met het voorgaande bestemmingsplan).&#13;
Met dat laatste voorbehoud, te vinden in het derde&#13;
lid van art. 3.1.2 Bro, wordt de jurisprudentie gecodificeerd&#13;
die een dergelijke uitsluitingsclausule aanvaardbaar achtte.11&#13;
Het tweede lid van art. 3.1.2 Bro bevat een van de spaarzame&#13;
facultatieve onderdelen van het overgangsrecht in het&#13;
Bro: Ingevolge dit artikellid kunnen burgemeester en wethouders&#13;
eenmalig een ontheffing verlenen van het verbod&#13;
om het bouwwerk te vergroten (zoals bepaald in het eerste&#13;
lid) en wel met maximaal 10% van de omvang van het&#13;
bouwwerk; de in het bestemmingsplan op te nemen regeling&#13;
van overgangsrecht kan dit percentage echter ook lager&#13;
stellen.&#13;
Wat betreft het gebruiksovergangsrecht valt het algemene&#13;
voorbehoud op, dat in de aanhef van art. 3.2.2 Bro is opgenomen:&#13;
‘Behoudens voor zover uit de Richtlijnen (volgen&#13;
de officiële benamingen van de Vogel- en de Habitatrichtlijn)&#13;
beperkingen voortvloeien ten aanzien van ten tijde van&#13;
de inwerkingtreding van een bestemmingsplan bestaand gebruik,&#13;
worden in een bestemmingsplan de volgende regels&#13;
van overgangsrecht ten aanzien van gebruik opgenomen:&#13;
(…)’. Uit deze, niet geheel duidelijke, formulering van het&#13;
voorbehoud kan in elk geval worden afgeleid, dat het gebruiksovergangsrecht&#13;
in het bestemmingsplan niet geldt&#13;
voor bestaand gebruik dat in strijd is met een van de genoemde&#13;
Europese richtlijnen. Letterlijk geïnterpreteerd zou het voorbehoud zelfs kunnen betekenen dat in een bestemmingsplan&#13;
het gebruiksovergangsrecht voor die vormen van&#13;
bestaand gebruik niet van toepassing verklaard zou moeten&#13;
worden of wellicht zelfs dat de onderscheiden percelen,&#13;
waar dat strijdige gebruik bestaat, in het bestemmingsplan&#13;
zouden moeten worden uitgesloten van het overgangsrecht.&#13;
Dat lijkt allemaal niet erg werkbaar. Er is dan ook veel voor&#13;
te zeggen om het voorbehoud in die zin te laten voor wat&#13;
het is, dat de afweging en besluitvorming over de vraag of&#13;
het bestaande gebruik kan worden voortgezet wordt gelaten&#13;
aan het bestuursorgaan dat over de vergunningverlening in&#13;
het kader van de Natuurbeschermingswet (Nbw) 1998, en&#13;
dat zijn in de regel gedeputeerde staten, dient te beslissen.&#13;
Ingeval de Vogel- of Habitatrichtlijn en de Nbw 1998&#13;
waarin zij zijn geïmplementeerd van toepassing zijn, is voor&#13;
de voortzetting van bestaand gebruik in of in de nabijheid&#13;
van (voorlopig) aangewezen habitats en vogelbeschermingsgebieden,&#13;
voor zover dat gebruik althans significante effecten&#13;
heeft, een Nbw-vergunning nodig. Wanneer een dergelijke&#13;
vergunning nodig is, is de betekenis van het overgangsrecht&#13;
in het bestemmingsplan nog slechts zeer beperkt.12&#13;
Ingevolge art. 3.2.2 lid 2 Bro is het nog slechts mogelijk om&#13;
bestaand gebruik te wijzigenin ander gebruik, wanneer met&#13;
het laatste de afwijking ten opzichte van de nieuwe bestemming&#13;
in het plan wordt verkleind(de reducerende variant).&#13;
13 Voorts wordt in het derde lid van art. 3.2.2 Bro de&#13;
periode gedurende welke gebruik onderbroken mag worden,&#13;
om daarna nog van een hervatting (continuering) van&#13;
het gebruik te kunnen spreken, gefixeerd op een jaar. Wanneer&#13;
men het gebruik gedurende langer dan een jaar heeft&#13;
gestaakt, is dus niet langer van een voortzetting van bestaand&#13;
gebruik sprake, maar van het (opnieuw) aanvangen&#13;
van gebruik waarop het overgangsrecht niet van toepassing&#13;
is.&#13;
Van meer belang is de in artikel 3.2.3 Bro opgenomen mogelijkheid(&#13;
en derhalve niet dwingendrechtelijk voorgeschreven)&#13;
om in het gebruiksovergangsrecht een hardheidsclausule&#13;
op te nemen, die een persoonsgebondenovergangsrecht&#13;
inhoudt voor gebruik dat reeds in strijd was met het&#13;
voorgaande bestemmingsplan (en dus illegaal). Dit hangt&#13;
samen met het feit dat alle illegale gebruik, ingevolge art.&#13;
3.2.2 lid 4 Bro, moet worden uitgesloten van het overgangsrecht.&#13;
Dit persoonsgebonden overgangsrecht voor illegale&#13;
gebruik is natuurlijk ook in zoverre a-typisch, dat het&#13;
overgangsrecht – zoals alle bestemmingsplanbepalingen – juist een ‘zakelijke’ werking heeft omdat het betrekking&#13;
heeft op de gronden en opstallen en niet op hun eigenaren&#13;
of gebruikers. Men moet bij de hardheidsclausule vooral,&#13;
maar niet uitsluitend, denken aan de illegale permanente&#13;
bewoning van recreatiewoningen.14&#13;
4. De buitenplanse ontheffing voor&#13;
‘kruimelgevallen’&#13;
In art. 4.1.1 Bro wordt – vergelijkbaar met hoe dat in art.&#13;
20 Bro 1985 jo. art. 19 lid 3 WRO was geregeld – een uitgebreide&#13;
opsomming gegeven van de gevallen waarin de&#13;
(buitenplanse) ontheffing op grond van art. 3.23 lid 1 Wro&#13;
door b en w kan worden verleend. Deze vorm van de buitenplanse&#13;
ontheffingsbevoegdheid gaat al lange tijd door&#13;
het leven onder de benaming ‘kruimelgevallen-regeling’,&#13;
maar zoals bekend gaat het in veel gevallen (al lang) niet&#13;
meer alleen om planologische ‘kruimels’.&#13;
Het valt op dat de tekst van art. 3.23 lid 1 Wro spreekt van&#13;
de ontheffingsbevoegdheid in gevallen ‘bij of krachtens’&#13;
AMvB (het Bro) aan te geven, zodat de mogelijkheid van&#13;
delegatie door de Kroon aan, bijvoorbeeld, de gemeenteraad&#13;
tot de juridische mogelijkheden behoort. Daarvan is in&#13;
het Bro echter geen gebruik gemaakt en dit lijkt bovendien&#13;
gelet op de vereiste objectieve rechtszekerheid evenmin erg&#13;
wenselijk.15 Aangenomen moet derhalve worden, dat de gevallen&#13;
beschreven in art. 4.1.1 Bro tot een limitatieve opsomming&#13;
behoren.&#13;
Van de in art. 4.1.1 Bro (onder a t/m j) opgesomde negen&#13;
categorieën van gevallen beperk ik mij tot de ‘bijgebouwenregeling’&#13;
(onder de letters a en b), de mogelijkheid van wijziging&#13;
van gebruik van een bouwwerk (onder i) en een wijziging&#13;
van gebruik ten behoeve van permanente bewoning&#13;
van een recreatiewoning (onder j).&#13;
De ‘bijgebouwenregeling’ ziet niet slechts op de mogelijkheid&#13;
om in afwijking van het bestemmingsplan bij een bestaand&#13;
bouwwerk een bijgebouw op te richten, maar ook op&#13;
de mogelijkheid van uitbreiding van dat bestaande bouwwerk.&#13;
De regeling in art. 4.1.1 lid 1, onder a Bro ziet op het&#13;
geval de uitbreiding of het bijgebouw plaatsvindt bij een&#13;
woning, zowel binnen de bebouwde kom als daarbuiten.&#13;
Als voorwaarde daarbij wordt gesteld dat de bebouwing van&#13;
het aansluitende terrein de 50% niet mag overschrijden en&#13;
bovendien dat de oppervlakte die op grond van het bestemmingsplan&#13;
voor bebouwing in aanmerking komt met niet&#13;
meer dan 50% mag worden overschreden. Wat betreft woningen&#13;
buiten de bebouwde kom komt daarbij nog de&#13;
voorwaarde, dat de bruto-oppervlakte van het bouwwerk&#13;
ten hoogste 150 vierkante meter mag bedragen. Hiermee is&#13;
de toepassingsmogelijkheid voor een buitenplanse (kruimel)&#13;
ontheffing dus beperkter dan die van art. 19 lid 3&#13;
WRO jo. art. 20 lid 1, onder a Bro 1985. Bij de uitbreiding&#13;
van of een bijgebouw bij een ander gebouw dan een woning&#13;
(onder de letter b) geldt de laatstgenoemde voorwaarde&#13;
niet.&#13;
In art. 4.1.1 lid 1, onder i Bro wordt de mogelijkheid van&#13;
ontheffing geboden voor het wijzigen van gebruik van&#13;
bouwwerken ‘al dan niet in samenhang met inpandige&#13;
bouwactiviteiten’, mits de gebruikswijziging plaatsvindt&#13;
binnen de bebouwde kom, de bruto-oppervlakte van het&#13;
bouwwerk niet meer dan 1500 vierkante meter bedraagt enhet aantal woningen gelijk blijft. Deze ontheffingsmogelijkheid&#13;
is gelijk aan die van art. 20 lid, onder e Bro 1985, uitgezonderd&#13;
het verschil dat de wijziging van het gebruik mag&#13;
samenhangen met inpandige bouwactiviteiten. Het laatste&#13;
is een belangrijke verruiming, omdat naar vaste jurisprudentie&#13;
van de ABRS de onderhavige ontheffing voor wijziging&#13;
van gebruik onder het Bro 1985 nimmer gepaard&#13;
mocht gaan met bouwvergunningverlening. Die verruiming&#13;
is echter beperkt tot bouwactiviteiten in verband met de&#13;
verbouwvan bouwwerken.&#13;
In art. 4.1.1 lid 1, onder j Bro is de ontheffingsmogelijkheid&#13;
opgenomen, die kan leiden tot de legalisatie van de in&#13;
strijd met een bestemmingsplan aangevangen permanente&#13;
bewoning van recreatiewoningen. Als voorwaarden worden&#13;
daarbij gesteld dat de woning voldoet aan de eisen voor bestaande&#13;
woningen in het Bouwbesluit, de bewoning niet in&#13;
strijd is met een aantal (milieu)wetten ‘en dat de aanvrager&#13;
van de ontheffing de recreatiewoning op 31 oktober 2003&#13;
reeds als woning in gebruik had en deze sedertdien onafgebroken&#13;
heeft bewoond. In het tweede lid van art. 4.1.1 Bro&#13;
wordt bepaald dat de ontheffing uitsluitend wordt verleend&#13;
aan de aanvrager en diens met name genoemde meerderjarige&#13;
huisgenoten, die voldoen aan de als laatste genoemde&#13;
voorwaarde (van langdurige bewoning). De ontheffing is&#13;
bovendien niet overdraagbaar en vervalt in elk geval zodra&#13;
genoemde personen de bewoning hebben beëindigd.&#13;
5. De bepalingen inzake grondexploitatie&#13;
Art. 6.12 lid 1 Wro bepaalt dat de gemeenteraad een exploitatieplan&#13;
dient vast te stellen voor gronden waarop een bij&#13;
AMvB aangewezen bouwplan is voorgenomen. Voor zover&#13;
het verhaal van de exploitatiekosten niet langs de privaatrechtelijke&#13;
weg (aangeduid in art. 6.24 Wro) plaatsvindt,&#13;
moetdus een grondexploitatieplan in verband met een dergelijk&#13;
bouwplan worden vastgesteld. Art. 6.2.1 Bro wijst de&#13;
categorieën van bouwplannen aan waarvoor deze verplichting&#13;
geldt en dat is het merendeel van de gevallen waarin&#13;
een bouwvergunning nodig is, waaronder ‘de bouw van een&#13;
of meer woningen’ of ‘andere hoofdgebouwen’ (onder de&#13;
letters a en b) en ‘de uitbreiding van een gebouw tot ten&#13;
minste 1000 m2 of met een of meer woningen’ (onder de&#13;
letter c). De reikwijdte van de verplichting om een grondexploitatieplan&#13;
op te stellen – en de mogelijkheid om de betaling van&#13;
de exploitatiekosten af te dwingen langs de weg van de&#13;
bouwvergunningverlening – is dus zeer ruim.&#13;
In de artikelen 6.2.3 t/m 6.2.5 Bro staan de kosten opgesomd&#13;
die gerekend kunnen worden tot de verhaalbare exploitatiekosten&#13;
en dat zijn er vele, in elk geval te veel om&#13;
hier te noemen. Naast de ‘klassieke’ exploitatiekosten als&#13;
die van de aanleg van infrastructuur (‘voorzieningen’) en riolering,&#13;
horen daartoe bijvoorbeeld ook de kosten ‘met betrekking&#13;
tot gronden buiten het exploitatiegebied, waaronder&#13;
mede begrepen de kosten van de noodzakelijke compensatie&#13;
van in het exploitatiegebied verloren gegane natuurwaarden,&#13;
groenvoorzieningen en watervoorzieningen’&#13;
(art. 6.2.4 onder e Bro) en ‘de kosten van het opstellen van&#13;
gemeentelijke ruimtelijke plannen ten behoeve van het exploitatiegebied’&#13;
(onder de letter h).&#13;
Art. 6.2.10 Bro geeft een nadere invulling van het bepaalde&#13;
in art.6.13 lid 2, onder d Wro dat luidt: een exploitatieplan&#13;
bevat: (...) ‘een uitwerking van de in de artikelen 3.1, eerste&#13;
lid, en 3.10, derde lid, bedoelde regels met betrekking tot&#13;
de uitvoerbaarheid’, door te bepalen dat een grondexploitatieplan&#13;
regels kan bevatten met betrekking tot ‘a. het aantal&#13;
en de situering van sociale huurwoningen, sociale koopwoningen&#13;
en percelen voor particulier opdrachtgeverschap;’.&#13;
Langs deze weg, waarbij de gemeenteraad uiteraard wel&#13;
dient te blijven binnen de ruimtelijke kaders die het bestemmingsplan&#13;
biedt, kan ook met betrekking tot de gewenste&#13;
situeringvan de woningen een nadere detaillering&#13;
van het ruimtelijk plan worden aangebracht.&#13;
6. Slotopmerking&#13;
In deze bijdrage heb ik mij willen beperken tot de hoofdlijnen&#13;
van het Bro. Afdaling tot in de details van het Bro – en&#13;
dat zijn er vele – zou voor de meerderheid van de lezers van&#13;
dit tijdschrift te ver voeren. Ik verwijs daarom de lezer die&#13;
meer over het Bro wil weten naar de in deze bijdrage genoemde&#13;
overige literatuur. Tegelijk moet worden geconstateerd&#13;
dat het voor de praktische toepassing van het ruimtelijk&#13;
bestuursrecht vaak op details, onder ander die van het&#13;
Bro, aankomt. Het Bro bevat echter meer dan alleen een gedetailleerde&#13;
nadere invulling van de Wro; er worden daarin&#13;
ook tamelijk vérstrekkende aanvullingen van de wet gegeven&#13;
en nadere keuzen gemaakt. In dat opzicht kan het belang&#13;
van het Bro niet gemakkelijk worden overschat.</content><legacyfootnotes>* Toon de Gier is hoofddocent Staats- en bestuursrecht en werkzaam&#13;
bij het Centrum voor Omgevingsrecht en -beleid, Universiteit&#13;
Utrecht en medewerker van dit tijdschrift.&#13;
1. Het inwerkingtredings-KB is te vinden in Stb. 2008, 227.&#13;
2. Zie over de Wro zelf en de daarbij behorende invoeringswetgeving,&#13;
mijn eerdere bijdragen in dit tijdschrift: ´Een voorstel voor een&#13;
nieuwe Wet ruimtelijke ordening’, Agr.r. 2003, p. 592-601, ‘Het definitieve&#13;
voorstel voor een nieuwe Wet ruimtelijke ordening’, Agr.r.&#13;
2006, p. 546-555 alsmede ‘De nieuwe Wet ruimtelijke ordening in&#13;
werking. Een overzicht op hoofdlijnen van de invoeringswetgeving&#13;
behorende bij de Wro’, Agr.r.2008, p. 369-374.&#13;
3. Ik verwijs hier, ook in aanvullende zin voor de onderwerpen die in&#13;
deze bijdrage niet aan de orde komen, naar het instructieve artikel&#13;
van S. Hillegers en T.E.P.A. Lam, ‘Het Bro belicht’, de Gemeentestem&#13;
2008, 77. Zie voorts, over het ontwerp-Bro, S. Hillegers, T.E.P.A.&#13;
Lam en A.G.A. Nijmeijer, ‘Invoering van de Wet ruimtelijke ordening&#13;
(2)’, de Gemeentestem 2007, 86.&#13;
4. Art. 1.1.1 Bro stelt voor de toepassing van het Besluit een inpassingsplan&#13;
gelijk met een bestemmingsplan en besluiten op grond van art.&#13;
3.40, 3.41 en 3.42 Wro (het buiten toepassing verklaren van een beheersverordening&#13;
door resp. gemeenteraad, Provinciale Staten en een&#13;
minister ten behoeve van een project) gelijk met een gemeentelijk&#13;
projectbesluit. Aangenomen moet worden dat het laatste ook geldt&#13;
voor de provinciale en de Rijksprojectbesluiten (van art. 3.27 en 3.29&#13;
Wro).&#13;
5. Hierbij moet wel worden opgemerkt, dat zowel art. 3.1.6 lid 1, onder&#13;
e. als art. 5.1.3 lid 1, onder e. Bro eisen, dat in de toelichting bij een&#13;
bestemmingsplan resp. in de ruimtelijke onderbouwing van een projectbesluit&#13;
‘een beschrijving (wordt gegeven) van de wijze waarop burgers&#13;
en maatschappelijke organisaties bij de voorbereiding van het bestemmingsplan&#13;
(projectbesluit) zijn betrokken’. Gemeentebesturen&#13;
moeten dus in ieder geval iets op dit punt.&#13;
6. Andere specifiekeaspecten die ingevolge de beide artikelen onderwerp&#13;
van toelichting resp. ruimtelijke onderbouwing dienen te zijn,&#13;
zijn archeologische waarden (monumenten) en milieukwaliteitseisen&#13;
ingevolge hoofdstuk 5 van de Wet milieubeheer vastgesteld.&#13;
7. Van die verplichting zijn slechts de binnenplanse ontheffingen en de&#13;
gestelde nadere eisen uitgezonderd.&#13;
8. Met het inwerkingtredings-KB wordt de overgangsbepaling van art.&#13;
8.1.1 Bro terzijde gesteld.&#13;
9. Zie onder meer het KB van 12 januari 1989 (woningdifferentiatie&#13;
Amsterdam), AB1989, 303.&#13;
10. Zie verder art. 6.13 lid 2, onder d Wro jo. art. 6.2.10 Bro.&#13;
11. Zie ABRS 10 november 2004, AB2005, 122.&#13;
12. In deze zin ook Toon de Gier en Jan Robbe, ‘Integratie of segregatie?&#13;
Over de verhouding tussen bestemmingsplan en natuurbeschermingsrecht’,&#13;
in: Aletta Blomberg e.a., ‘Van Utrecht via Brussel naar Maastricht’&#13;
(afscheidsbundel voor Chris Backes), Kluwer 2007, p. 101-119.&#13;
13. In bestemmingsplannen vastgesteld onder de WRO was het tamelijk&#13;
gebruikelijk om in het overgangsrecht een verandering van gebruik&#13;
toe te staan, voor zover daarmee de afwijking van de nieuwe bestemming&#13;
niet verder werd vergroot.&#13;
14. Waarbij de toelichting op art. 3.2.3 Bro in nogal ontmenselijkte bewoordingen&#13;
over de naderende dood spreekt: “Met name moet hierbij&#13;
gedacht worden aan gevallen waarin de hoge leeftijd van de gebruiker&#13;
de verwachting wettigt dat de belemmeringen op termijn zullen worden&#13;
weggenomen, maar niet valt te voorspellen wanneer dat het geval&#13;
zal zijn”.&#13;
15. Zie hierover ook P.J.J. van Buuren, A.A.J. de Gier, A.G.A. Nijmeijer&#13;
en J. Robbe, ‘Van WRO naar Wro’, Instituut voor Bouwrecht, Den&#13;
Haag 2008, p. 171. Op de aangehaalde plaats vindt men bovendien&#13;
een meer uitgebreide beschrijving van de inhoud van art. 4.1.1 Bro.&#13;
</legacyfootnotes><footnotes><footnote/></footnotes><auteurs>mr. A.A.J. de Gier</auteurs><published>2009-01-01 00:00:00</published><modified>2009-01-01 00:00:00</modified><editiondate>2009-01-01</editiondate><htmlpath>https://denhollander.info/artikel/7722</htmlpath></article>
</articles></edition>
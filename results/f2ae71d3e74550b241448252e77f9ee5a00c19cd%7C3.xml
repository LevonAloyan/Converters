<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2008</searchword><id>7379</id><udhid>UDH:TvAR/7379</udhid><titel>De gemeentelijke geurverordening en schadevergoeding</titel><searchwords><searchword>TvAR 7/8/2008</searchword><searchword>UDH:TvAR/7379</searchword></searchwords><attachments><attachment><name>TvAR-7_8-2008Art2Degemeenterijkegeurverordeningenschadevergoeding.pdf</name><extention>pdf</extention><url>https://denhollander.info/download/6924/ci</url></attachment></attachments><inleiding>1. Inleiding&#13;
De Wet geurhinder en veehouderij (Wgv)1 biedt gemeenteraden&#13;
de mogelijkheid om een (gemeentelijke) verordening&#13;
op te stellen, teneinde bij vergunningverlening te kunnen&#13;
afwijken van de wettelijke waarden en afstanden op grond&#13;
van deze wet. Deze waarden en afstanden betreffen het aspect&#13;
‘geurhinder vanwege de dierenverblijven van een inrichting’.&#13;
De Wgv geeft aan binnen welke randvoorwaarden gebruik&#13;
kan worden gemaakt van deze gemeentelijke bevoegdheid.&#13;
De gemeenten beschikken aldus over aanzienlijke vrijheid&#13;
bij het opstellen van een lokaal beoordelingskader. Daarbij&#13;
kan zowel ‘naar beneden’ als ‘naar boven’ worden afgeweken&#13;
van wettelijke waarden en afstanden. Het eerste kan ertoe&#13;
leiden dat veehouderijen minder kunnen uitbreiden dan op&#13;
basis van de wet zelf mogelijk zou zijn geweest, het tweede&#13;
dat omwonenden door vergunningverlening meer hinder&#13;
gaan ondervinden, dan op grond van de wet zelf zou zijn&#13;
toegestaan. Inmiddels hebben diverse gemeenten de verordening&#13;
daadwerkelijk ingezet om een eigen geurbeleid vorm&#13;
te geven. Dit vormt een goede aanleiding om in dit tijdschrift&#13;
aandacht aan het onderwerp te besteden en daarbij&#13;
ook enkele intussen gewezen Afdelingsuitspraken te verwerken.&#13;
Aan de orde komen de eventuele risico’s van schadeplichtigheid&#13;
voor gemeenten en/of derden die kunnen&#13;
voortvloeien uit een gemeentelijke vaststelling van gebruik&#13;
van dergelijke afwijkende waarden en afstanden inzake de&#13;
geurhinder. Deze risico’s worden toegelicht zowel voor wat&#13;
betreft het vaststellen van de verordening als bij de toepassing&#13;
van waarden en afstanden bij de vergunningverlening&#13;
in concreto. Terzijde komen de schade-aspecten van het&#13;
aanhoudingsbesluit onder de Wgv aan bod. Uiteindelijk&#13;
blijkt dat de risico’s op (gegrond te achten) schadeclaims bij&#13;
het opstellen en toepassen van een gemeentelijke verordening&#13;
onder de Wgv gering zijn.2</inleiding><content>2. De Wgv en de gemeentelijke verordening&#13;
De Wet geurhinder en veehouderij (Wgv) is op 1 januari&#13;
2007 in werking getreden.3 De Wgv omvat een nieuw (wettelijk)&#13;
landsdekkend kader voor de beoordeling van geurhinder&#13;
vanwege de dierenverblijven van een veehouderij.&#13;
De Wgv kent een exclusief kader voor de berekening van&#13;
geurbelasting. Art. 2 van de wet geeft aan dat het bevoegd&#13;
gezag de geurhinder vanwege dierverblijven bij de beslissing&#13;
omtrent vergunningverlening voor het oprichten of veranderen&#13;
van een veehouderij uitsluitend betrekt op de wijze&#13;
als aangegeven bij of krachtens de art. 3 tot en met 9 van de&#13;
wet (art. 2 lid 1).4 De wet en de daarop gebaseerde uitvoeringsregeling&#13;
bevatten voor de bepaling van de geurbelasting&#13;
een berekeningsmodel en een beoordelingskader.&#13;
Het berekeningsmodel kent drie stappen:&#13;
1) ten eerste dient de geuremissie vanuit een dierenverblijf&#13;
bepaald te worden. Dit geschiedt door het aantal dieren&#13;
te vermenigvuldigen met de geuremissiefactor per dier.&#13;
Een geuremissiefactor is een getal dat de geuremissie&#13;
per dier aangeeft.5 De geuremissiefactoren zijn opgenomen&#13;
in de bijlage bij de Regeling geurhinder en veehouderij6;&#13;
2) vervolgens dient de geuremissie vanuit de inrichtingbepaald&#13;
te worden. Dat geschiedt door de geuremissie van&#13;
de onderscheiden dierenverblijven bij elkaar op te tellen;&#13;
3) Ten slotte wordt de geurbelasting op het gevoelig object&#13;
bepaald.7 Dit geschiedt aan de hand van een ‘verspreidingsmodel’.&#13;
Naar het desbetreffende computerprogramma&#13;
wordt verwezen in de Regeling geurhinder en&#13;
veehouderij.&#13;
Het beoordelingskader voor milieuvergunningen wordt gevormd&#13;
door een viertal wettelijke maximumwaarden die&#13;
zijn weergegeven in ‘odour units’. De waarden geven de ten&#13;
hoogste toegestane geurbelasting op een geurgevoelig object in vier typen gebieden aan. Dit zijn achtereenvolgens de&#13;
geurgevoelige objecten:&#13;
1) binnen een concentratiegebied, binnen de bebouwde&#13;
kom;&#13;
2) binnen een concentratiegebied, buiten de bebouwde&#13;
kom;&#13;
3) buiten een concentratiegebied, binnen de bebouwde&#13;
kom en&#13;
4) buiten een concentratiegebied, buiten de bebouwde&#13;
kom (art. 3 lid 1).&#13;
Daarnaast bevat de wet minimumafstanden tussen veehouderijen&#13;
en een geurgevoelig object dat onderdeel uitmaakt&#13;
van een andere veehouderij, of dat op of na 19 maart 2000&#13;
heeft opgehouden deel uit te maken van een andere veehouderij.&#13;
Binnen de bebouwde kom bedraagt de afstand ten&#13;
minste 100 meter en daarbuiten tenminste 50 meter (art. 3&#13;
lid 2). De wet kent verder regelingen ter bescherming van&#13;
bestaande rechten in overbelaste situaties. Indien de geurbelasting&#13;
groter is dan de hiervoor genoemde maximumwaarden,&#13;
of de afstand geringer is dan de hiervoor genoemde&#13;
minimumafstanden, dan wordt de vergunning niet geweigerd&#13;
indien de geurbelasting niet toeneemt en het aantal&#13;
dieren van één of meer diercategorieën niet toeneemt (art. 3&#13;
lid 3). In dat geval is er dus een ‘standstill’ van de geurbelasting&#13;
en het aantal dieren. Een uitbreiding van het aantal&#13;
dieren is echter onder omstandigheden mogelijk. Indien&#13;
een geurbelastingreducerende maatregel zal worden toegepast,&#13;
dan mag de helft van deze reductie, gerekend over het&#13;
tevoren vergunde veebestand, worden opgevuld met extra&#13;
dieren (art. 3 lid 4). Van de bepalingen inzake bestaande&#13;
rechten mag niet worden afgeweken, ook niet bij gemeentelijke&#13;
verordening.&#13;
Art. 4 kent afstandsnormen voor veehouderijen met dieren&#13;
van een diercategorie waarvoor geen geuremissiefactor is&#13;
vastgesteld (zie bijlage 1 bij de Regeling geurhinder en veehouderij).&#13;
Ook hier geldt eenzelfde standstill voor het vergunde&#13;
veebestand. Verder is op basis van deze bepaling een&#13;
afzonderlijke afstandsnormering voor pelsdieren neergelegd&#13;
in de Regeling geurhinder en veehouderij.&#13;
Art. 5 bevat absolute minimumafstanden van dierenverblijven&#13;
tot de buitenzijde van een geurgevoelig object. Ook&#13;
hier bevat de wet een geclausuleerde bescherming van bestaande&#13;
rechten, met name (kort samengevat) indien de vergunning&#13;
verleend wordt voor een reeds bestaande inrichting&#13;
en de afstand te gering is, maar niet afneemt en de geurbelasting&#13;
en het aantal dieren van één of meer categorieën niet&#13;
toeneemt (lid 2 sub a). Van deze bepalingen kan niet worden&#13;
afgeweken, ook niet bij gemeentelijke verordening.&#13;
Art. 6 vervolgens, bevat de rechtsgrondslag voor de gemeentelijke&#13;
verordening. Bij deze verordening kan worden bepaald&#13;
dat binnen een deel van het grondgebied van de gemeente&#13;
een andere waarde van toepassing is dan de maximumwaarden&#13;
van art. 3 lid 1 (art. 6 lid 1). Bij verordening&#13;
kan binnen door de wet gestelde bandbreedtes een (forse)&#13;
vermindering of een (forse) verhoging van de odour units&#13;
per grondgebied (binnen of buiten een concentratiegebied&#13;
en binnen of buiten de bebouwde kom) worden vastgesteld.&#13;
Bovendien kan een andere waarde of afstand worden opgenomen&#13;
voor geurgevoelige objecten die deel hebben uitgemaakt&#13;
van de inrichting (art. 6 lid 2). De wet lijkt voor wat&#13;
betreft dit laatste geen maxima of minima te stellen.&#13;
Bij de gemeentelijke verordening kan tevens een andere minimumafstand&#13;
voor ‘ongeregelde’ diercategorieën en pelsdieren&#13;
worden vastgesteld (art. 6 lid 3 en 4).&#13;
Bij het bepalen van de andere waarde of afstand betrekt de&#13;
gemeenteraad in ieder geval (art. 8 lid 1) de volgende – cumulatieve8&#13;
– voorwaarden:&#13;
a) de huidige en de te verwachten geursituatie vanwege de&#13;
veehouderijen in het gebied;&#13;
b) het belang van een geïntegreerde aanpak van de verontreiniging,&#13;
en&#13;
c) de noodzaak ven een even hoog niveau van de bescherming&#13;
van het milieu.&#13;
De gemeenteraad betrekt daarbij tevens (art. 8 lid 2):&#13;
a) de gewenste ruimtelijke inrichting van het gebied;&#13;
b) de afwijkende relatie tussen geurbelasting en geurhinder.&#13;
Bij deze twee aspecten geldt dat tenminste één van beiden&#13;
bij diezelfde besluitvorming moet worden betrokken.9&#13;
Blijkens de MvT dient de gemeenteraad de gemeentelijke&#13;
visie op de gewenste ruimtelijke ontwikkeling terzake vast&#13;
te leggen in een reconstructieplan, een bestemmingsplan,&#13;
structuurvisie of enig ander document waarop inspraak mogelijk&#13;
was.10&#13;
Bij de ‘gewenste ruimtelijke inrichting’ is de vraag van belang&#13;
in hoeverre bepaalde ontwikkelingen verhinderd of belemmerd&#13;
worden door de wettelijke normstelling uit de art.&#13;
3 en 4. De gemeenteraad is bevoegd om binnen de bandbreedte&#13;
van art. 6 de waarde of afstand zodanig te bepalen&#13;
dat realisatie van de gemeentelijke visie wordt bevorderd.11&#13;
De MvT stelt geen verdere inhoudelijke eisen aan dit criterium.&#13;
De ‘afwijkende relatie tussen geurbelasting en geurhinder’&#13;
lijkt vooralsnog niet relevant voor het onderwerp van deze&#13;
bijdrage. De bepaling geeft ruimte voor de situatie dat uit&#13;
toekomstig onderzoek blijkt dat de tussen relatie geurbeleving&#13;
en geurhinder bij één of meer soorten geurhinder significant&#13;
afwijkt van de relatie waarvan in deze wet is uitgegaan.&#13;
De MvT benadrukt dat het niet de bedoeling is om&#13;
in concrete gevallen andere waarden of andere afstanden te&#13;
bepleiten. Volgens de MvT moet het gaan om algemeen&#13;
geldende conclusies.12 Het lijkt er echter wel op dat in dat geval voorbijgegaan mag worden aan de gewenste ruimtelijke&#13;
inrichting.13&#13;
De bij verordening gewijzigde waarden moeten bij vergunningverlening&#13;
in acht worden genomen; de wet en dus ook&#13;
de verordening geven – in de terminologie van de MvT –&#13;
‘bindende aanwijzingen’. Zij zijn bindend voor het bevoegd&#13;
gezag bij het beoordelen van een milieuvergunningaanvraag.&#13;
14 Zij gelden voor iedere vergunningaanvraag in het&#13;
betrokken gebied.15&#13;
De gemeentelijke verordening is dus een algemeen verbindend&#13;
voorschrift, dat voor gemeentebesturen als bindend&#13;
kader dient voor het beoordelen van milieuvergunningaanvragen&#13;
voor uitbreidingen of nieuwvestigingen van veehouderijen&#13;
in het gebied dat door de verordening wordt bestreken.&#13;
De parlementaire geschiedenis geeft aan dat gemeenten&#13;
aldus veel mogelijkheden voor een lokaal stankbeleid&#13;
krijgen. Daarbij werd aanvaard dat dat voor sommige agrariërs&#13;
meer, en voor andere agrariërs minder uitbreidingsmogelijkheden&#13;
kan opleveren, dan uit de wet zelf voortvloeit.&#13;
3. Schadevergoeding in de Wgv&#13;
Het kan zijn dat door de vaststelling van andere waarden bij&#13;
een gemeentelijke verordening schade ontstaat. Worden hogere&#13;
waarden vastgesteld dan de wettelijke, dan moeten&#13;
burgers genoegen nemen met grotere stankhinder, waardoor&#13;
wellicht woningen in waarde zullen dalen. Door het vaststellen&#13;
van lagere waarden zullen veehouders die voorheen&#13;
nog konden uitbreiden dat nu misschien niet meer kunnen.&#13;
Daardoor kan een bedrijf in waarde dalen.&#13;
De Wgv bevat geen regeling inzake schadevergoeding. In de&#13;
parlementaire geschiedenis is daarover één (afwijzende) opmerking&#13;
gemaakt. In de Tweede Kamer werd de vraag opgeworpen&#13;
of een bedrijf niet opgekocht zou dienen te worden,&#13;
indien het door een gemeentelijke verordening geen enkele&#13;
uitbreidingsmogelijkheid meer zou hebben. De regering&#13;
vond dat te ver gaan, doch zonder een inhoudelijke analyse&#13;
van mogelijke aanspraken op schadevergoeding te geven.&#13;
De regering wilde geen verplichting tot het aanbieden van&#13;
een andere bedrijfslocatie indien de bedrijfsvoering in de&#13;
knel komt als gevolg van een andere waarde of afstand.16&#13;
Wellicht houdt het ontbreken van een schadevergoedingsregeling&#13;
verband met de bescherming van bestaande rechten&#13;
in de wet. Bij wetgeving die bestaande rechten wèl aantast,&#13;
wordt onder omstandigheden een schadevergoedingsregeling&#13;
opgenomen. Zo kent art. 30 Reconstructiewet concentratiegebieden&#13;
een aanspraak op schadevergoeding als ten&#13;
gevolge van de vaststelling van een reconstructieplan schade&#13;
wordt geleden.&#13;
4. De beleidsvrijheid van de gemeenteraad&#13;
De wet laat de gemeenteraad een verregaande beleidsvrijheid&#13;
bij het opstellen van een gemeentelijke verordening.&#13;
Dat blijkt onder meer uit de volgende passages in de parlementaire&#13;
stukken, waarin overigens ook gerefereerd wordt&#13;
aan de rechtsbescherming:&#13;
‘De rechtsbescherming tegen de gemeentelijke verordening&#13;
is gelijk aan die van elke andere krachtens de Gemeentewet&#13;
vastgestelde verordening. Tegen een dergelijke&#13;
verordening staat in beginsel geen beroep bij de&#13;
bestuursrechter open. Ervan uitgaande dat het bevoegd&#13;
gezag binnen de bandbreedten in art. 6 en de criteria in&#13;
art. 8 volledige beleidsvrijheid toekomt en rekening&#13;
houdend met de democratische legitimatie van de andere&#13;
waarde of afstand door de gemeenteraad, kan een&#13;
dergelijk beroep ook achterwege blijven.’17&#13;
De beleidsvrijheid is echter niet absoluut. Zij dient haar onderbouwing&#13;
en motivering in de wettelijke criteria van art.&#13;
8 te vinden:&#13;
‘Een gemeenteraad moet dan wel een goed onderbouwde&#13;
verordening opstellen’18&#13;
De eis van een onderbouwing lijkt met name betrekking te&#13;
hebben op de gewenste ruimtelijke inrichting (of de heersende&#13;
geursituatie). Het lijkt erop dat de eis van onderbouwing&#13;
volgens de regering niet geldt voor de daaruit afgeleide&#13;
keuze van de gemeenteraad voor een bepaalde waarde of afstand:&#13;
‘Inzicht in aspecten als de heersende geursituatie en gewenste&#13;
ruimtelijke inrichting is namelijk essentieel voor&#13;
een gemeenteraad die een redelijke andere waarde of afstand&#13;
wil stellen. Dat betekent echter niet dat die geursituatie&#13;
moet leiden tot belemmeringen voor een veehouderij&#13;
of tot een hoger hinderniveau voor geurgevoelige&#13;
objecten. Noch in het wetsvoorstel, noch in Europese&#13;
regelgeving is namelijk voorgeschreven welke conclusies&#13;
een bevoegd gezag moet verbinden aan een bepaalde&#13;
heersende geursituatie’19&#13;
De wet biedt gemeenten aldus de mogelijkheid om uitbreidingen&#13;
of nieuwvestigingen van veehouderijen in een bepaald&#13;
gebied verregaand te beperken, dan wel de geurhinder&#13;
in een gebied te verhogen, indien dat voldoende gemotiveerd is aan de hand van de gewenste ruimtelijke ontwikkelingen.&#13;
Meer in het bijzonder dienen die gewenste ruimtelijke&#13;
ontwikkelingen goed gemotiveerd te worden.20 Het&#13;
lijkt evenwel niet uit de parlementaire geschiedenis te volgen&#13;
dat ook de keuze voor een daaruit resulterende waarde&#13;
of afstand gemotiveerd moet worden. De toelichting lijkt&#13;
aldus geen motivering te vereisen ten aanzien van de noodzaak&#13;
van een bepaalde waarde of afstand. De Wgv stelt overigens&#13;
wel grenzen aan de wijziging van waarden ‘naar&#13;
onder’ en ‘naar boven’ (art. 6 lid 1) en aan de wijziging van&#13;
afstanden ‘naar beneden’ (art. 6 lid 4).&#13;
De Afdeling bestuursrechtspraak heeft intussen uitgesproken&#13;
dat ook een verordening ter wijziging van de waarden&#13;
voor (in wezen) slechts één agrarisch bedrijf is toegestaan:21&#13;
‘Dat in dit geval de geurbelasting op het plangebied&#13;
hoofdzakelijk zou worden veroorzaakt door het bedrijf&#13;
van [appellante], betekent, wat daarvan zij, op zichzelf&#13;
niet dat het vaststellen van een verordening krachtens&#13;
art. 6, eerste lid, Wgv daarom niet zinvol zou zijn, zoals&#13;
de raad heeft gesteld. Daarbij overweegt de Afdeling&#13;
dat, wat betreft de ten hoogste toegestane geurbelasting&#13;
en de mogelijkheid voor de raad om bij verordening&#13;
krachtens art. 6, eerste lid, Wgv een van de wettelijke&#13;
waarde afwijkende geurbelasting toe te staan, in de&#13;
Wgv geen onderscheid wordt gemaakt tussen de situatie&#13;
waarin de geurbelasting op een geurgevoelig object&#13;
wordt veroorzaakt door één bedrijf en de situatie waarin&#13;
zij wordt veroorzaakt door meer dan één bedrijf. Het&#13;
aantal in een bepaald gebied aanwezige veehouderijen&#13;
en de mate waarin die veehouderijen bijdragen aan de&#13;
geurbelasting in het gebied zijn factoren die de raad&#13;
desgewenst bij zijn beslissing omtrent het vaststellen&#13;
van een verordening op grond van art. 6, eerste lid, kan&#13;
betrekken.’&#13;
Ook de Afdeling lijkt niet al te zware eisen aan de motivering&#13;
van de gemeentelijke verordening te stellen. Anders&#13;
valt immers niet goed te verklaren, waarom zij in principe&#13;
ruimte ziet voor algemeen verbindend voorschrift dat in&#13;
feite slechts op één veehouder van toepassing is.&#13;
5. De rechtmatige verordening&#13;
De vraag was, in hoeverre de gemeentelijke verordeningen&#13;
kan leiden tot schadeplichtigheid. Allereerst komt de situatie&#13;
aan bod, waarin de verordening voor rechtmatig moet&#13;
worden gehouden. Aanspraken op schadevergoeding zouden&#13;
in dat geval (wellicht) gebaseerd kunnen worden op de&#13;
égalité devant les charges publiques, de art. 15.20 en 15.21&#13;
Wet milieubeheer en art. 1 van het Eerste Protocol bij het&#13;
EVRM.&#13;
5.1. Egalité devant les charges publiques&#13;
Aanspraken zouden in de eerste plaats kunnen worden gebaseerd&#13;
op het beginsel van de égalité devant les charges publiques,&#13;
ook wel het beginsel van gelijkheid voor de publieke&#13;
lasten genoemd.&#13;
Ook indien een overheidshandeling op zichzelf niet als onrechtmatig&#13;
kan worden aangemerkt, is de overheid aansprakelijk&#13;
voor de onevenredig nadelige gevolgen van zodanige&#13;
handeling, dat wil zeggen de gevolgen die buiten het normale&#13;
maatschappelijk risico of het normale bedrijfsrisico&#13;
vallen en die op een beperkte groep burgers of instellingen&#13;
drukken. De vraag of in een bepaald geval de gevolgen van&#13;
een overheidshandeling buiten het normale maat schappelijk&#13;
risico of het normale bedrijfsrisico vallen, moet worden beantwoord&#13;
met inachtneming van alle van belang zijnde omstandigheden&#13;
van het geval.22 Toepassing van het égalitébeginsel&#13;
was onder meer aan de orde in het arrest&#13;
Leffers/Staat.23 Daarin kwamen drie elementen voor een valide&#13;
beroep op het beginsel naar voren:&#13;
1) een plotseling opgelegd, drastisch verbod;&#13;
2) een kleine groep die, anders dan het overgrote deel van&#13;
hun concurrenten, onevenredig is getroffen omdat zij&#13;
niet de mogelijkheid had om van de ene dag op de andere&#13;
naar een ander stelsel van vervoedering om te schakelen;&#13;
3) een nadeel dat niet tot het normale bedrijfsrisico behoort.&#13;
In het arrest Staat/Harrida ging het over een import- en&#13;
handelsverbod van rundvlees.24 In die kwestie stond het&#13;
derde criterium voorop. In het kader van het normale bedrijfsrisico&#13;
werd de nadruk op de voorzienbaarheid van een&#13;
eventueel verbod gelegd:&#13;
‘Dit neemt echter niet weg dat bij economische activiteiten&#13;
met betrekking tot dierlijke producten eerder&#13;
sprake zal zijn van een objectief voorzienbaar risico van&#13;
ziekten en van in verband daarmee al dan niet met het&#13;
oog op de volksgezondheid getroffen overheidsmaatregelen.&#13;
Indien de betrokken burgers of instellingen ondanks&#13;
de voorzienbaarheid van dergelijke overheidsmaatregelen&#13;
hun activiteiten aanvangen of voortzetten&#13;
zonder het nemen van adequate maatregelen om uit dat&#13;
overheidsingrijpen voortvloeiende nadelige gevolgen zoveel mogelijk te voorkomen, bestaat geen grond voor&#13;
toekenning van een vergoeding van schade, omdat die&#13;
dan is te beschouwen als een normaal maatschappelijk&#13;
risico of normaal bedrijfsrisico.’&#13;
De beide arresten tonen dat een overheidsbesluit dat leidt&#13;
tot een verregaande beperking of feitelijke stopzetting van&#13;
een lopende bedrijfsvoering, een schending van het égalitébeginsel&#13;
met zich kan brengen. Daarbij geldt dat een overheidshandeling,&#13;
die verregaande beperking of feitelijke stopzetting&#13;
tot gevolg heeft, bovendien pas tot aanspraken kan&#13;
leiden indien die beperking of stopzetting slechts een beperkte&#13;
groep burgers of instellingen raakt. Pas dan kan vastgesteld&#13;
worden dat deze beperkte groep onevenredig wordt&#13;
benadeeld in verhouding tot anderen door die bewuste&#13;
overheidshandeling worden getroffen. Die anderen vormen&#13;
de zogeheten referentiegroep. Volgens Barkhuysen en Tjepkema&#13;
is een in de jurisprudentie algemeen te herkennen&#13;
lijn, met name bij besluiten van algemene strekking, dat de&#13;
grotere groep (ten opzichte van wie het onevenredige nadeel&#13;
wordt geleden), wordt gevormd door de door het betreffende&#13;
besluit getroffen burgers.25 Tot hen richt de maatregel&#13;
zich en in zoverre is er geen sprake van een verstoring van&#13;
de gelijkheid ten opzichte van andere rechtsgenoten. Er bestaat&#13;
alleen onevenredig nadeel voor degene die zich ten opzichte&#13;
van die groep weet te onderscheiden, aldus Barkhuysen&#13;
en Tjepkema. Zo’n onderscheid kan wat hen betreft gelegen&#13;
zijn in het feit dat de bewuste ‘enkeling’ zeer zwaar in&#13;
zijn bedrijfsvoering wordt getroffen. Zij noemen als voorbeeld&#13;
het substantieel moeten omrijden gedurende een langere&#13;
tijd, tengevolge van een verkeersmaatregel.&#13;
Uit de jurisprudentie volgt dat het plotselinge karakter van&#13;
de maatregel van belang is. Het ontbreken van enig plotseling&#13;
karakter kan ertoe leiden dat aanspraken naar analogie&#13;
van het Leffers-arrest niet opgaan.26&#13;
In aanvulling op de eerder genoemde criteria wordt in de&#13;
jurisprudentie soms nog opgemerkt dat het égalitébeginsel&#13;
slechts aan de orde kan komen, indien het rechtmatige&#13;
overheidsoptreden het redelijkerwijs voorzienbaar gevolg&#13;
heeft, dat schade optreedt. Volgens de Hoge Raad past ‘het&#13;
leerstuk van de onevenredige schade (..) alleen bij op zichzelf&#13;
rechtmatig optreden van de overheid dat tot redelijkerwijs&#13;
voorzienbaar gevolg heeft dat derden daardoor schade&#13;
lijden waardoor zij in vergelijking met andere burgers of instellingen&#13;
onevenredig worden getroffen.’ Het moet gaan&#13;
om ‘een geval waarin de Staat met het oog op het algemeen&#13;
belang een besluit heeft genomen dat tot redelijkerwijs&#13;
voorzienbaar gevolg had dat de nadelige gevolgen daarvan&#13;
op onevenredige wijze ten laste van een beperkt aantal betrokkenen&#13;
komen’.27 De Afdeling bestuursrechtspraak lijkt&#13;
daarentegen van oordeel te zijn dat schade die zich na het&#13;
nemen van een beschikking manifesteert, terwijl die schade&#13;
ten tijde van de inwerkingtreding van de beschikking niet&#13;
voorzienbaar was, in beginsel wel degelijk op grond van het&#13;
beginsel van de gelijkheid voor de openbare lasten voor&#13;
compensatie in aanmerking kan komen. De Afdeling lijkt&#13;
daarmee bij toepassing van het beginsel van de gelijkheid&#13;
voor de openbare lasten de koppeling met de aan het schadeveroorzakende&#13;
besluit voorafgaande belangenafweging&#13;
enigszins los te laten.28&#13;
Er lijkt in beginsel geen plaats voor toepassing van het égalitébeginsel&#13;
bij vergunningverlening overeenkomstig de Wgv&#13;
en de gemeentelijke verordening. Ten eerste beperken Wgv&#13;
noch gemeentelijke verordening de bestaande bedrijfsuitoefening.&#13;
De Wgv en de verordening kunnen niet afdoen aan&#13;
een reeds vergund veebestand en daaruit verkregen bestaande&#13;
rechten. Er kan derhalve niet gesproken worden&#13;
van een maatregel die de bedrijfsvoering geheel of gedeeltelijk&#13;
doet beëindigen. De Wgv en de verordening kunnen&#13;
leiden tot beperkingen op voorgenomen bedrijfsuitbreidingen,&#13;
doch dat vormt geen inbreuk op de égalité.&#13;
Ten tweede vormen de Wgv en de gemeentelijke verordening&#13;
geen maatregelen die op zichzelf onmiddellijk effect&#13;
op de bedrijfsuitoefening hebben. De Wgv en de gemeentelijke&#13;
verordening zijn algemeen verbindende voorschriften,&#13;
die hun werking in concreto pas doen gevoelen bij eventuele&#13;
nieuwe besluiten tot vergunningverlening. Deze algemeen&#13;
verbindende voorschriften brengen dus geen plotseling&#13;
opkomende en direct werkende last met zich, nu zij&#13;
zich pas concretiseren bij vergunningverlening.29&#13;
Het is niet ondenkbaar dat de Wgv en de gemeentelijke&#13;
verordening voor individuele agrariërs in het door de verordening&#13;
bestreken gebied zwaardere gevolgen heeft dan voor&#13;
anderen. Afhankelijk van de bestaande bedrijfsuitoefening,&#13;
de nabijheid van een geurgevoelig object en dergelijke, kan&#13;
de verordening bewerkstelligen dat de ene agrariër aanzienlijk&#13;
meer kan uitbreiden dan één of meer anderen. Dat is&#13;
echter geen bijzonderheid die specifiek voor de Wgv en de&#13;
gemeentelijke verordening geldt; het is inherent aan normstelling&#13;
die op aspecten als ‘uitstoot’, ‘hinder’ en dergelijke&#13;
is gegrond. Een dergelijke ongelijkheid vormt geen schending&#13;
van de égalité. Het égalitébeginsel komt niet in zicht&#13;
door het enkele feit dat regelgeving voor de één gunstiger&#13;
uitvalt dan anderen. Met andere woorden, het beginsel&#13;
brengt niet met zich dat er gelijkheid in de ‘publieke gunsten’&#13;
zou moeten zijn. De jurisprudentie omtrent het al dan&#13;
niet voorzienbaar zijn van schade voor de veroorzaker, tenslotte,&#13;
lijkt in de onderhavige kwestie niet doorslaggevend.&#13;
Indien de bedrijfsuitoefening op grond van geurregelgeving&#13;
beperkt wordt, is voorzienbaar dat daaruit schade kan&#13;
voortvloeien. De bewuste schade zal derhalve niet onvoorzienbaar&#13;
zijn. 5.2. Artikelen 15.20 en 15.21 Wet milieubeheer&#13;
Een tweede mogelijke grondslag voor schadevergoeding kan&#13;
worden gevonden in de Wet milieubeheer (Wm) De Wm&#13;
kent in de art. 15.20 en 15.21 regelingen ten aanzien van&#13;
schadevergoeding. Art. 15.20 Wm heeft betrekking op&#13;
schade die geleden wordt als gevolg van een aantal met&#13;
name genoemde beschikkingen. Art. 15.21 Wm ziet op&#13;
schadevergoeding in verband met bepalingen in met name&#13;
genoemde besluiten van algemene strekking.&#13;
Art. 15.21 Wm is voor onze vraag niet van belang, aangezien&#13;
de gemeentelijke verordening op grond van de Wgv&#13;
niet wordt genoemd. De Wgv kent verder geen bepaling die&#13;
art. 15.21 Wm van overeenkomstige toepassing verklaart&#13;
voor bepalingen uit gemeentelijke verordeningen uit hoofde&#13;
van de Wgv.&#13;
Blijft over art. 15.20 Wm. Het artikel eist dat de beschikking,&#13;
in dit geval tot vergunningverlening, zelf de schadeoorzaak&#13;
is. Dat is het geval. Omdat pas bij vergunningverlening&#13;
de waarden of afstanden uit de verordening in concreto&#13;
gelding krijgen, kan niet worden gesteld dat de verordening&#13;
hier zelf schadeoorzaak zou zijn.30 Art. 15.20 Wm&#13;
heeft onder meer betrekking op besluiten tot het verlenen&#13;
van een revisievergunning als bedoeld in art. 8.4 Wm. Art.&#13;
8.4 Wm wordt zelf niet als mogelijkerwijs schadeveroorzakend&#13;
besluit genoemd, maar het verwijst voor de bevoegdheid&#13;
tot vergunningverlening naar art. 8.1 lid 1 onder b&#13;
Wm, dat wèl in art. 15.20 Wm als mogelijkerwijs schadeveroorzakend&#13;
besluit is genoemd.&#13;
Art. 15.20 Wm voorziet in een aanspraak op schadevergoeding&#13;
voor degenen die zich voor kosten en schade gesteld&#13;
zien ten gevolge van een beschikking die – kort samengevat&#13;
– een onevenredige last voor de vergunninghouder oplevert.&#13;
Het gaat derhalve onder meer om de aanscherping van&#13;
voorschriften of de gehele of gedeeltelijke intrekking van&#13;
een vergunning.&#13;
Art. 15.20 Wm beoogt alleen een aanspraak op schadevergoeding&#13;
te vestigen wanneer de kosten van voorgeschreven&#13;
maatregelen leiden tot een ernstige verstoring van de concurrentieverhoudingen&#13;
tussen min of meer vergelijkbare bedrijven&#13;
binnen een bedrijfstak. Het artikel neemt echter als&#13;
uitgangspunt dat bedrijven in het algemeen zelf de kosten&#13;
dienen te dragen van bij vergunning opgelegde maatregelen&#13;
ter voorkoming of beperking van milieuverontreiniging. Zo&#13;
zullen de kosten van het actualiseren van milieuvergunningen&#13;
door ieder bedrijf gemaakt moeten worden, en blijven&#13;
deze dus voor rekening van de betrokken bedrijven.31&#13;
Beslissingen omtrent vergunningverlening met inachtneming&#13;
van een gemeentelijke verordening, zouden tot aanspraken&#13;
op schadevergoeding ingevolge art. 15.20 Wm&#13;
kunnen leiden. Dat kan het geval zijn wanneer een dergelijke&#13;
beslissing tot een ernstige verstoring van concurrentieverhoudingen&#13;
leidt.&#13;
In de regel zal de bestaande veestapel bij vergunningverlening&#13;
op grond van de Wgv en de gemeentelijke verordening&#13;
ongemoeid worden gelaten. Dit is het gevolg van de in de&#13;
Wgv opgenomen bescherming van bestaande rechten. Voor&#13;
een toepassing van art. 15.20 Wm is dan geen plaats.&#13;
Dat kan anders zijn indien de vergunningverlening plaatsvindt&#13;
in een overbelaste situatie en bij besluit tot een gedeeltelijke&#13;
intrekking van een eerder vergund veebestand&#13;
wordt gekomen. Dat volgt uit een uitspraak van de Afdeling&#13;
bestuursrechtspraak.32 Het ging om een inrichting die&#13;
geurhinder veroorzaakte die werd gekwalificeerd als ontoelaatbaar&#13;
nadelig voor het milieu. De vergunning voor de inrichting&#13;
werd ingetrokken.&#13;
De Wgv noch de gemeentelijke verordening doen uitspraken&#13;
over de vraag, wanneer een inrichting ontoelaatbaar nadelige&#13;
gevolgen voor het milieu veroorzaakt en wat de&#13;
rechts gevolgen daarvan zouden moeten zijn. De Wgv en de&#13;
gemeentelijke verordeningen zien niet op de beperking van&#13;
eerder reeds vergunde veebestanden. Dat betekent dat de&#13;
Wgv en de ge meen telijke verordening zelf geen effecten&#13;
hebben op de toepasselijkheid van art. 15.20 Wm. De Wgv&#13;
en de gemeentelijke verordening zelf scherpen geen milieunormen&#13;
aan.&#13;
5.3. Artikel 1 Eerste Protocol EVRM&#13;
Aanspraken op schadevergoeding bij een rechtmatige verordening&#13;
zouden tenslotte kunnen worden gebaseerd op art. 1&#13;
Eerste Protocol (EP) van het Europees Verdrag voor de&#13;
Rechten van de Mens (EVRM) dat een bescherming van de&#13;
eigendom tegen onteigening biedt. Het artikel beoogt aldus&#13;
het recht op ongestoord genot van de eigendom te beschermen.&#13;
Het artikel bestrijkt zowel de gevallen waarin de eigendom&#13;
aan een burger wordt ontnomen, als de situatie&#13;
waarin deze wordt gereguleerd. In het eerste geval verliest&#13;
de burger de complete beschikkingsmacht over een goed, in&#13;
het tweede niet.&#13;
5.3.1. Het ontnemen van eigendom&#13;
Het ontnemen van eigendom is in de Wgv en de verordening&#13;
niet aan de orde, aangezien daaruit geen beperkingen&#13;
voortvloeien voor een reeds vergunde inrichting en het&#13;
daarbij behorende veebestand. Meer in het bijzonder, vereisen&#13;
wet noch verordening een aanvraag voor een nieuwe&#13;
vergunning, welke dan zou kunnen leiden tot strengere&#13;
eisen. Wet en verordening laten in zoverre een bestaande&#13;
bedrijfsuitoefening ongemoeid. Dat geldt ook voor overbelaste&#13;
situaties. Ook daar grijpt de wet niet op in: bestaande&#13;
vergunde overbelaste situaties kunnen ‘blijven’.33 De wet en&#13;
verordening laten kortom een bestaand bedrijf met een bestaand&#13;
veebestand steeds ongemoeid. Een ontneming van&#13;
rechten op zaken (dieren) is dus niet aan de orde.&#13;
5.3.2. Het reguleren van eigendom&#13;
Art. 1 EP heeft derhalve betrekking op de regulering van&#13;
‘eigendom’. Dat begrip is ruimer dan het Nederlandse eigendomsbegrip, dat alleen betrekking heeft op ‘zaken’ als&#13;
bedoeld in art. 5:1 BW. Het gaat ook om ‘other rights and&#13;
interests constituting assets’.34 Het begrip kan dus ook betrekking&#13;
hebben op andere vermogensrechten dan het begrip&#13;
eigendom naar nationaal recht.&#13;
Daarbij geldt wel de beperking dat het bewuste belang of&#13;
recht met voldoende zekerheid moet vaststaan. Het dient te&#13;
gaan om ‘assets, including claims, in respect of which the&#13;
applicant can argue that he has at least a ‘legitimate expectation’&#13;
of obtaining effective enjoyment of a property&#13;
right’.35 Daaronder kan de verwachting vallen dat een bepaald&#13;
gebied op een bepaalde wijze wordt ontwikkeld:&#13;
‘Until it was rendered, the applicants had at least a legitimate&#13;
expectation of being able to carry out their proposed&#13;
development and this had to be regarded, (…) as&#13;
a component part of the property in question.’36&#13;
Daarbij kan het in het bijzonder gaan om zekere economische&#13;
belangen, die uit de exploitatie van een bepaald gebied&#13;
kunnen voortvloeien. Louter immateriële waarden worden&#13;
niet door art. 1 bestreken.37&#13;
Hoewel de jurisprudentie ten aanzien van de ‘legitimate expectations’&#13;
uit de aard der zaak casuïstisch is, kan daaruit&#13;
worden afgeleid dat de enkele hoop op, of verwachting van&#13;
toekomstig inkomen onvoldoende is voor de toepasselijkheid&#13;
van het artikel. Het gaat erom of de possession verdiend&#13;
is of dat er een afdwingbare vordering bestaat en er&#13;
daarom legitieme verwachtingen ten aanzien van dit recht&#13;
of belang zijn ontstaan. Een voorbeeld is het intrekken van&#13;
een horecavergunning terwijl de houder de legitieme verwachting&#13;
had dat zij zou blijven gelden.38 Een ander voorbeeld&#13;
betreft een visrecht, voortvloeiend uit een pachtovereenkomst&#13;
met de Staat.39 Meer in het algemeen lijkt in&#13;
ieder geval aan een verkregen vergunning de legitieme verwachting&#13;
te mogen worden ontleend, dat de daarin opgenomen&#13;
(vergunde) activiteit ook daadwerkelijk mag worden&#13;
uitgeoefend. Het gaat er derhalve in essentie om, dat er een&#13;
gerechtvaardigde verwachting moet bestaan dat een bestaande&#13;
(vermogens)positie niet wordt aangetast. Een aantasting&#13;
die desondanks plaatsvindt, vormt een inbreuk op&#13;
art. 1 EP. Art. 1 EP vindt daar ook zijn grens; het beoogt&#13;
niet een ‘recht op verwerving van eigendom’ te be -&#13;
schermen.40&#13;
De Hoge Raad laat zijn rechtspraak ter invulling van art. 1&#13;
EP daarop aansluiten. In HR 16 november 200141 ging het&#13;
om een reductie van varkensrechten. De Hoge Raad oordeelde&#13;
dat die reductie binnen het bereik van art. 1 EP viel,&#13;
omdat er de facto sprake was van een gedeeltelijke intrekking&#13;
van een vergunning en/of een ontneming van de zogenaamde&#13;
‘latente ruimte’ aan niet benutte mestproductierechten.&#13;
Het bovenstaande betekent voor de Wgv en de mogelijkheid&#13;
van de gemeentelijke verordening het volgende. Wet&#13;
noch verordening beperken bestaande rechten op een reeds&#13;
vergunde inrichting en het daarbij vergunde veebestand.&#13;
Wet noch verordening grijpen namelijk in bestaande vergunningen&#13;
in. Zij doen dan ook geen afbreuk aan eventuele&#13;
verwachtingen, die uit die vergunningen kunnen voortvloeien,&#13;
inhoudende dat de betrokken veehouderijen overeenkomstig&#13;
die vergunningen in werking kunnen blijven.&#13;
De ‘legitimate expectations’ die uit bestaande (vergunde)&#13;
rechten kunnen voortvloeien, blijven kortom ongemoeid.&#13;
Indien voor een bestaande veehouderij en het bestaande&#13;
veebestand een nieuwe vergunning wordt aangevraagd, reguleert&#13;
de Wgv en de eventueel vastgestelde gemeentelijke&#13;
verordening de mogelijkheden daartoe. De art. 3 lid 3, 4 lid&#13;
3 en 5 lid 2 kennen in dat verband een bescherming van&#13;
bestaande rechten. Kort samengevat, komt het erop neer&#13;
dat vergunningen voor veehouderijen op te geringe afstand&#13;
van geurgevoelige objecten of met een te grote geurbelasting&#13;
op een dergelijk object, toch niet geweigerd mogen&#13;
worden indien de belasting en het aantal dieren van één of&#13;
meer diercategorieën niet toenemen. Hiervan kan bij verordening&#13;
niet worden afgeweken. In zoverre laat de Wgv bestaande&#13;
rechten op een bepaald (vergund) veebestand dus&#13;
ook ongemoeid wanneer voor dat veebestand een nieuwe&#13;
vergunning wordt aangevraagd, en de geurbelasting daardoor&#13;
niet toeneemt.&#13;
Ook indien men van mening zou zijn, dat uit een vergunning&#13;
voortvloeiende bestaande rechten zouden behoren tot&#13;
‘legitimate expectations’, die ook bij een volgende vergunningverlening&#13;
in acht zouden moeten worden genomen,&#13;
dan nog vormen de Wgv, de eventuele gemeentelijke verordening&#13;
en de in overeenstemming daarmee te nemen beslissing&#13;
omtrent vergunningverlening geen schending van deze&#13;
‘legitimate expectations’.&#13;
Indien wèl sprake zou zijn van een schending van ‘legitimate&#13;
expectations’, dan komt aan de orde of art. 1 EP zich&#13;
tegen de bewuste schending verzet. Het EHRM kent terzake&#13;
drie criteria, te weten (a) de rechtmatigheid van de&#13;
onteigening, (b) het algemene belang van de onteigening of&#13;
regulering en (c) de proportionaliteit (fair balance) tussen het algemene belang van onteigening of regulering en de&#13;
bescherming van het recht op eigendom. Indien aan deze&#13;
drie criteria wordt voldaan, is van een schadeplichtigheid op&#13;
grond van art. 1 EP geen sprake. In het navolgende worden&#13;
deze drie criteria besproken.&#13;
a. Rechtmatigheid van de regulering&#13;
Allereerst dient de inbreuk rechtmatig (lawful) te zijn. Dat&#13;
betekent dat de regulering naar nationaal recht rechtmatig&#13;
moet zijn en dat er geen sprake mag zijn van willekeur. Het&#13;
EHRM eist daarbij dat de nationale rechtsgrondslag toegankelijk,&#13;
precies en voorzienbaar is voor de burgers. Daarbij&#13;
kan onder meer relevant zijn, of de tijdsduur van de beoogde&#13;
inbreuk voor de burger duidelijk is.42&#13;
De Wgv gaat ervan uit dat een verordening de daartoe vereiste&#13;
procedurele stappen (inspraak en dergelijke) heeft bewandeld&#13;
en dat zij bovendien voldoet aan de eisen van art.&#13;
6 Wgv en de vereiste motivering (in het bijzonder ten aanzien&#13;
van de gewenste ruimtelijke ordening) bevat. Daarmee&#13;
is een voldoende toegankelijke en precieze nationale rechtsgrondslag&#13;
aanwezig. Of zij ook in alle gevallen in voldoende&#13;
mate voorzienbaar is, komt aan bod in par. 13 bij het aanhoudingsbesluit.&#13;
De tijdsduur van de verordening zal in beginsel&#13;
ook voldoende duidelijk zijn. Aangenomen mag derhalve&#13;
worden dat de regulering van de verordening in de&#13;
regel als rechtmatig kan worden betiteld.&#13;
b. Het algemeen belang van de regulering&#13;
De regulering moet een algemeen belang dienen. In de jurisprudentie&#13;
van het EHRM vertaalt deze eis zich soms in&#13;
een belangenafweging en soms ook in een constatering van&#13;
de ruime margin of appreciation van de betrokken overheid.&#13;
Het EHRM beoordeelt met name of de ‘regulation’&#13;
niet gebruikt wordt voor een volstrekt ander doel dan waarvoor&#13;
zij is gegeven, dan wel of er sprake is van een regulation&#13;
waarvoor geen enkele redelijke grond valt aan te wijzen.&#13;
Daarbij geldt de (zeer) ruime beoordelingsvrijheid van&#13;
de overheid als een uitgangspunt. In het arrest Jahn/Germany&#13;
werd opnieuw geoordeeld dat overheden een heel&#13;
ruime beoordelingsvrijheid hebben ter bepaling van het algemeen&#13;
belang.43 Het lijkt erop dat de beoordelingsvrijheid&#13;
van de overheid in ieder geval ook in de ruimtelijke ordening&#13;
groot is.&#13;
Vertaald naar de Wgv is allereerst relevant dat de wet en de&#13;
beoogde gemeentelijke verordening een algemeen belang&#13;
dienen, en wel de regulering van geurhinder. Dat beogen zij&#13;
door terzake afstanden en geurnormen voor te schrijven. Of&#13;
dat nu bij wet of bij verordening geschiedt, in beide gevallen&#13;
beogen zij de geurhinder te reguleren. Aan de ‘algemeen&#13;
belangtoets’ zal dan ook in regel voldaan zijn.&#13;
Dat zou anders kunnen zijn, wanneer zou blijken dat een&#13;
verordening (mede) zou dienen ter behartiging van andere&#13;
belangen dan in de Wgv voorzien. De Wgv lijkt die ruimte&#13;
niet te bieden, omdat het doel van de wet louter ligt in het&#13;
reguleren van geurhinder, mede in het licht van gewenste&#13;
planologische ontwikkelingen. De Wgv lijkt dus niet de&#13;
ruimte te bieden om ook andere belangen in de normstelling&#13;
van de gemeentelijke verordening te laten meewegen.&#13;
Indien in een concrete verordening dan toch andere belangen&#13;
(mede) zouden zijn opgenomen en deze belangen mede&#13;
invloed op de normstelling zouden hebben, zou het oordeel&#13;
van het EHRM veeleer dienen te luiden dat de betreffende&#13;
inbreuk met inachtneming van de verordening onrechtmatig&#13;
is. In dat geval wordt dus niet toegekomen aan de algemeen-&#13;
belangtoets.&#13;
Het voorgaande kan worden toegelicht aan de hand van de&#13;
uitspraak van de Afdeling bestuursrechtspraak van 31 augustus&#13;
1999.44 In deze zaak ging het om een besluit tot vergunningverlening&#13;
met inachtneming van de Interimwet&#13;
ammoniak en veehouderij en het vigerende ammoniakreductieplan.&#13;
In dat plan was een afwijkingsmogelijkheid bij&#13;
zwaarwegende redenen van algemeen belang opgenomen.&#13;
De Afdeling zette een streep door de daarin opgenomen&#13;
mogelijkheid om bij zwaarwegende redenen ter behartiging&#13;
van het algemeen belang in uitzonderingsgevallen af te wijken&#13;
van de bepalingen van het plan. De Interimwet ammoniak&#13;
en veehouderij verzette er zich volgens de Afdeling&#13;
tegen dat in een ammoniakreductieplan een regeling werd&#13;
getroffen waarbij omstandigheden die geen verband houden&#13;
met het bereiken van de doelstellingen van die wet, zoals&#13;
die blijken uit de wettekst en de toelichting daarop, bepalend&#13;
zijn voor de vaststelling van de waarde van de ammoniakdepositie.&#13;
Uit het voorbeeld moet worden afgeleid dat aan een verordening&#13;
inderdaad argumenten met betrekking tot geurhinder&#13;
ten grondslag gelegd dienen te worden, en geen andere.&#13;
Zolang echter de argumenten met betrekking tot geurhinder&#13;
als grondslag dienen voor een verordening, zal het&#13;
EHRM dat hoogstwaarschijnlijk als een toereikend algemeen&#13;
belang beschouwen.&#13;
c. De proportionaliteit (fair balance)&#13;
Als derde en laatste criterium verwijst het EHRM naar de&#13;
proportionaliteit tussen het algemeen belang van onteigening&#13;
of regulering en de bescherming van het recht op eigendom.&#13;
Dit is volgens de literatuur het belangrijkste criterium,&#13;
al liggen veel arresten op het vlak van de onteigening.&#13;
Volgens het proportionaliteitscriterium dient er een behoorlijk&#13;
evenwicht te zijn tussen beide aspecten, een fair balance.&#13;
Daarbij geldt in de regel dat het EHRM indringender&#13;
toetst bij een daadwerkelijke onteigening, dan bij een&#13;
regulering.&#13;
Soms lijkt het EHRM de reeds genoemde ruime margin of&#13;
appreciation ook bij deze belangenafweging te benadrukken.&#13;
Het EHRM laat de overheden die marge bij de keuze&#13;
voor de precieze regels ter implementatie van bepaalde&#13;
maatregelen. Het EHRM laat de overheden zodoende redelijke&#13;
ruimte. Het enkele feit dat er minder belastende maatregelen beschikbaar zijn, waarmee hetzelfde doel kan worden&#13;
bereikt, maakt een maatregel op zichzelf dus nog niet&#13;
onrechtmatig.&#13;
Bij de proportionaliteitstoets kunnen aspecten van formele&#13;
bescherming en materiële bescherming aan de orde komen.&#13;
Het eerstgenoemde aspect behelst dat er voldoende (nationale)&#13;
procedurele waarborgen dienen te zijn en dat er geen&#13;
procedurele onbehoorlijkheden voorvallen. Dit betekent&#13;
enerzijds dat rechtsmiddelen aangewend moeten kunnen&#13;
worden45 en anderzijds dat die rechtsbescherming niet mag&#13;
leiden tot arbitraire en onvoorzienbare uitkomsten.46 Doorgaans&#13;
komt dit aspect echter aan de orde bij daadwerkelijke&#13;
onteigeningen, indien het daarbij te lang duurt voordat er&#13;
duidelijkheid is over de hoogte van de schadevergoeding. In&#13;
dat geval oordeelt het EHRM dat er sprake is van een ‘special&#13;
and excessive burden’, omdat de betrokkene onredelijk&#13;
lang in het ongewisse wordt gelaten.&#13;
Bij een procedure tot vergunningverlening met inachtneming&#13;
van de Wgv en de verordening, lijkt de formele bescherming&#13;
op orde. De Wm en de Awb kennen toereikende&#13;
nationale procedurele waarborgen. Evenmin kan gesteld&#13;
worden dat de bestuursrechtelijke rechtsbescherming leidt&#13;
tot arbitraire en onvoorzienbare uitkomsten; wet en verordening&#13;
zijn immers tevoren bekend. Gezien die procedurele&#13;
waarborgen en vigerende beslistermijnen, is het verder niet&#13;
aannemelijk dat betrokkenen onredelijk lang in het ongewisse&#13;
worden gelaten.&#13;
In dit verband kan gewezen worden op de volgende opmerking&#13;
van de minister:&#13;
‘Ik denk, het kabinet denkt dat de keuze die nu gemaakt&#13;
is, redelijk is en ook de balans weergeeft. Allereerst&#13;
is sprake van een democratische legitimatie. Dat&#13;
betekent vaststelling door de gemeenteraad, met de inspraak&#13;
die daarbij hoort. Vervolgens is het een norm&#13;
binnen een bandbreedte, zoals de heer Van Gennip al&#13;
zei. Het is niet zo dat er een grote vrijheid is. Het is een&#13;
wettelijk vastgelegde norm met een afwijkingsmogelijkheid&#13;
binnen een bandbreedte. Als die in een verordening&#13;
is vastgelegd, is de norm generiek van toepassing&#13;
in het desbetreffende gebied zodat de rechtszekerheid&#13;
helder en duidelijk is geregeld voor iedereen.’47&#13;
De aandacht zal daarom met name uitgaan naar de mate -&#13;
riële bescherming. Ook hier gaat het om het voorkomen&#13;
van een ‘individual and excessive burden’. De jurisprudentie&#13;
heeft betrekking op maatregelen die gezien hun aard en inhoud&#13;
als strijdig met art. 1 EP zijn te beschouwen. Het gaat&#13;
hier veelal om maatregelen die het eigendomsrecht beperken&#13;
in die zin dat een tevoren mogelijk gebruik niet verder&#13;
mogelijk zal zijn. Een voorbeeld biedt het geval van een&#13;
Franse wet die eigenaars van kleine percelen ertoe verplichtte&#13;
om te dulden dat het recht om aldaar te jagen,&#13;
werd overgedragen aan een stichting.&#13;
48&#13;
Het gaat dus wederom&#13;
om een beperking van tevoren bestaande gebruiksmogelijkheden&#13;
van een perceel. In een dergelijk geval eist&#13;
art. 1 EP doorgaans een toereikende schadevergoeding.&#13;
Zoals opgemerkt, de Wgv en de gemeentelijke verordening&#13;
beperken eerder gebruik niet. Zij kunnen leiden tot een feitelijke&#13;
bevriezing van een bestaande exploitatie.&#13;
6. Een rechtmatige verordening en een&#13;
onrechtmatig besluit&#13;
Het is denkbaar dat de verordening rechtmatig is, maar het&#13;
besluit tot vergunningverlening onrechtmatig. Die situatie&#13;
kan zich voordoen wanneer (1) een verkeerde toepassing&#13;
aan de verordening is gegeven en/of (2) andere aspecten dan&#13;
het aspect geurhinder foutief zijn meegewogen en/of (3) er&#13;
procedurele fouten zijn gemaakt. Geen van deze situaties&#13;
raakt het onderwerp van de verordening zelf in relevante&#13;
mate. Zij zien meer op fouten die bij vergunningverlening&#13;
in het algemeen kunnen voorkomen.&#13;
Indien een besluit tot vergunningverlening op één van de&#13;
genoemde gronden wordt vernietigd, zal een nieuw besluit&#13;
genomen moeten worden en kunnen de gebruikelijke normen&#13;
voor het bepalen van overheidsaansprakelijkheid uit&#13;
onrechtmatige daad aan de orde komen. De verordening&#13;
zelf voegt daar als deel van het toetsingskader niets aan toe&#13;
en doet daar ook niets aan af. Om die reden zij op deze&#13;
plaats verwezen naar de algemene leerstukken van overheidsaansprakelijkheid&#13;
bij vernietigde besluiten.49&#13;
Het is – tenslotte – niet denkbaar dat het besluit tot vergunningverlening&#13;
als zodanig rechtmatig is, maar louter en&#13;
alleen vanwege het ontbreken van een schadevergoedingsregeling&#13;
vernietigd zou moeten worden. De beroepsgrond dat&#13;
in het bestreden besluit moest worden voorzien in compensatie&#13;
voor schade, heeft geen betrekking op het belang van&#13;
de bescherming van het milieu.50 Het stelsel van de Wm&#13;
biedt geen grondslag voor de opvatting dat in bepaalde situaties&#13;
een vergunning op grond van deze wet slechts zou&#13;
mogen worden verleend onder het gelijktijdig bieden van&#13;
compensatie voor het eventueel financieel nadeel dat door&#13;
betrokkenen wordt geleden.51&#13;
In een bestuursrechtelijke procedure tegen een besluit tot&#13;
verlening van een milieuvergunning kan derhalve niet met&#13;
succes worden aangestuurd op een zogenaamd onzelfstandig&#13;
schadebesluit. Van een onzelfstandig nadeelcompensatiebesluit&#13;
is sprake indien een – na een evenwichtige belangenafweging&#13;
in het algemeen belang – door het bestuur genomen&#13;
besluit alleen rechtmatig wordt geacht indien gelijktijdig (voldoende) schadevergoeding wordt aangeboden aan een&#13;
beperkte groep burgers die door het besluit onevenredige,&#13;
niet tot het normale maatschappelijke risico behorende,&#13;
schade lijden. In het algemeen wordt aangenomen dat een&#13;
appellant het onevenredige nadeel dat hij heeft geleden&#13;
door een overigens rechtmatig besluit, aan de orde kan stellen&#13;
in een procedure tegen dat nadeel veroorzakende besluit&#13;
door te stellen dat het in strijd is met art. 3:4 lid 2 Awb.52&#13;
Bij besluiten tot verlening van een milieuvergunning is&#13;
daarvoor gelet op het voorgaande dus geen plaats.&#13;
Gezien het voorgaande, wordt het risico op schadeplichtigheid&#13;
van de vergunningverlener voor vergunningverlening,&#13;
niet groter of kleiner door het hanteren van een gemeentelijke&#13;
verordening. Indien de verordening zelf rechtmatig is,&#13;
is bepalend in hoeverre bij vergunningverlening zelf overeenkomstig&#13;
– in het bijzonder – de wet en de algemene beginselen&#13;
van behoorlijk bestuur is gehandeld.&#13;
7. De situatie waarin bij verordening ten onrechte een&#13;
lagere waarde of langere afstand is vastgesteld&#13;
In de volgende deelparagrafen komt de situatie aan de orde&#13;
waarin bij verordening ten onrechte een lagere waarde of&#13;
een langere afstand is vastgesteld. Allereerst wordt ingegaan&#13;
op de motiveringsplicht. Vervolgens komt de invloed van&#13;
art. 1 EP aan de orde. Daarna wordt ingegaan op enige&#13;
rechtsbeschermingsaspecten.&#13;
7.1. Motiveringsplicht&#13;
Hoewel de MvT de gemeentelijke wetgever een ruime beleidsvrijheid&#13;
geeft bij het vaststellen van een lagere waarde&#13;
of een langere afstand, is het denkbaar dat een bepaalde&#13;
vaststelling in een verordening desondanks onrechtmatig is.&#13;
Naar nationaal recht zou dat het geval kunnen zijn, wanneer&#13;
de redengeving voor de verordening onvoldoende gemotiveerd&#13;
is, in het bijzonder wanneer de gewenste ruimtelijke&#13;
ontwikkeling onvoldoende gemotiveerd is. Dat kan&#13;
bijvoorbeeld het geval zijn, wanneer een lage waarde of&#13;
lange afstand wordt vastgesteld, terwijl geen ruimtelijke&#13;
ontwikkeling is voorzien die aanleiding biedt tot het vaststellen&#13;
van een lagere waarde of langere afstand. De rechtsgrond&#13;
voor een vordering zou in dat geval strijd met art. 8&#13;
Wgv zijn, in die zin dat een verordening is uitgevaardigd&#13;
zonder de aldaar vereiste toereikende motivering.&#13;
Gezien echter het Landbouwvliegersarrest53, wordt niet snel&#13;
aangenomen dat algemeen verbindende voorschriften, en&#13;
dus ook niet de onderhavige verordening, onverbindend&#13;
zijn. Volgens het arrest heeft de rechter niet tot taak om de&#13;
waarde of het maatschappelijk gewicht dat aan betrokken&#13;
belangen moet worden toegekend, naar eigen inzicht vast te&#13;
stellen, terwijl zowel de aard van de wetgevende functie als&#13;
de positie van de rechter in ons staatsbestel, zoals deze mede&#13;
in art. 11 Wet Algemene Bepalingen tot uiting komt, meebrengen&#13;
dat hij ook overigens bij deze toetsing terughoudendheid&#13;
moet betrachten. Ten aanzien van de motivering&#13;
overweegt de Hoge Raad in het bijzonder dat gebreken in&#13;
de motivering van het betreffende voorschrift of van de bepaling&#13;
waarop het voorschrift is gegrond, op zichzelf niet&#13;
tot onverbindendheid zullen leiden. Wel zal de motivering&#13;
mede in aanmerking kunnen worden genomen bij de vraag&#13;
of dit voorschrift de toetsing aan de boven weergegeven&#13;
maatstaf kan doorstaan, zoals daarbij ook in aanmerking&#13;
kan worden genomen of in verband met het voorschrift&#13;
wellicht aan de daardoor in het gedrang komende belangen&#13;
is tegemoet gekomen door aan eventuele benadeelden enigerlei&#13;
vorm van vergoeding toe te kennen. Het risico op onverbindendheid&#13;
in verband met gebrekkige motivering is&#13;
dus zeer gering.&#13;
De wetgever laat de opsteller van gemeentelijke verordeningen&#13;
een ruime beleidskeuze voor een bepaalde waarde of afstand.&#13;
Indien derhalve in voldoende mate een motivering&#13;
van de gewenste ruimtelijke ontwikkeling is opgenomen, is&#13;
het onwaarschijnlijk dat de keuze voor een bepaalde waarde&#13;
of afstand nog afzonderlijk in rechte getoetst wordt. Het is&#13;
dan ook niet waarschijnlijk dat een verordening onrechtmatig&#13;
wordt geacht om de enkele reden dat een bepaalde&#13;
waarde of afstand niet zou deugen, omdat een andere&#13;
waarde of afstand ‘beter’ zou zijn.&#13;
7.2. Inbreuk artikel 1 EP&#13;
Verder kan de vraag worden opgeworpen of de verordening&#13;
met een lagere waarde of langere afstand een inbreuk op art.&#13;
1 EP kan vormen. In het voorgaande is beargumenteerd,&#13;
dat de verordening bestaande rechten niet kan beperken.&#13;
De bij verordening vast te stellen waarden en afstanden&#13;
laten vergunningverlening op basis van bestaande rechten&#13;
onverlet. Een verordening breekt dus niet op bestaande bedrijfsuitoefeningen&#13;
in. In zoverre raakt een verordening dus&#13;
geen possessions als bedoeld in art. 1 EP.&#13;
De vraag resteert dan, of een verordening met lagere waarden&#13;
een door art. 1 EP verboden inbreuk op legitimate expectations&#13;
maakt. De gedachte kan zijn dat aan een bestaande&#13;
bedrijfsuitoefening onder een vigerende vergunning&#13;
een verwachting kan worden ontleend, dat die bedrijfsuitoefening&#13;
uitgebreid kan worden en dat voor die uitbreiding&#13;
een vergunning verleend zou moeten kunnen worden. Een&#13;
dergelijke gedachte valt echter aan de jurisprudentie van het&#13;
EHRM niet te ontlenen. De jurisprudentie lijkt pas te spreken&#13;
van legitimate expectations, wanneer het gaat om verwachtingen&#13;
op voortdurend gebruik van een reeds verleende&#13;
vergunning of een gegeven toestemming. Het&#13;
EHRM stelt niet de eis dat de bewuste vergunning reeds&#13;
rechtens onaantastbaar moet zijn.54 Het EHRM lijkt echter&#13;
niet zover te gaan, dat ook nog niet vergunde en wellicht&#13;
mogelijke bedrijfsuitbreidingen bescherming tegen inperkingen&#13;
verdienen. Nog niet vergunde en mogelijke bedrijfsuitbreidingen&#13;
lijken niet onder legitimate expectations te&#13;
vallen. Het vaststellen van een lagere waarde lijkt daarom&#13;
geen inbreuk op art. 1 EP te kunnen vormen. De kans op succesvolle claims van veehouders tegen verordeningen&#13;
met een lagere waarde of langere afstand lijkt derhalve&#13;
gering.&#13;
7.3. Rechtsbescherming&#13;
Indien een veehouder toch van mening is dat een verordening&#13;
onrechtmatig is, zal hij dat primair aan de orde dienen&#13;
te stellen in een bestuursrechtelijke procedure tegen een besluit&#13;
omtrent vergunningverlening. In het bijzonder zal hij&#13;
alsdan een vergunning dienen aan te vragen voor een veebestand,&#13;
dat leidt tot een geurhinder die de bij verordening&#13;
bepaalde waarde of afstand overschrijdt. Het bevoegd gezag&#13;
zal de vergunning vervolgens met inachtneming van de verordening&#13;
geheel of gedeeltelijk dienen te weigeren. Een gehele&#13;
weigering zou aan de orde kunnen komen indien het&#13;
wèl te vergunnen veebestand een dusdanig gering gedeelte&#13;
van de aanvraag vormt, dat de grondslag van de aanvraag&#13;
zou worden verlaten indien dat gedeelte wèl zou worden&#13;
vergund en het overige niet. Meer reëel is echter de situatie,&#13;
dat de vergunning gedeeltelijk wordt geweigerd, en wel&#13;
voor het gedeelte van het veebestand dat de geurhinder doet&#13;
uitstijgen boven de waarde of afstand.&#13;
Een veehouder kan bestuursrechtelijk ageren tegen een besluit&#13;
tot geheel of gedeeltelijke weigering van zijn aangevraagde&#13;
vergunning. Daarbij kan een exceptieve toetsing&#13;
van de verordening plaatsvinden. Indien resulteert dat de&#13;
verordening onverbindend is, zal het besluit tot geheel of&#13;
gedeeltelijke weigering vernietigd worden en zal alsnog met&#13;
inachtneming van de waarde en afstand uit de Wgv zelf vergunningverlening&#13;
plaats dienen te vinden.&#13;
Indien de veehouder de gedeeltelijke weigering aanvaardt en&#13;
daartegen geen rechtsmiddelen aanwendt, of indien de veehouder&#13;
zijn aanvraag bij voorbaat op de verordening afstemt&#13;
en daarmee overeenkomstig een vergunning verkrijgt,&#13;
die hij niet aanvecht, wordt het bewuste besluit onherroepelijk&#13;
en verkrijgt het formele rechtskracht. Het is niet aannemelijk&#13;
dat veehouders dan nog achteraf met succes de onverbindendheid&#13;
van een verordening in een civiele procedure&#13;
aan de orde zouden kunnen stellen, ook niet wanneer&#13;
diezelfde verordening intussen in één of meer bestuursrechtelijke&#13;
procedures omtrent één of meer andere besluiten tot&#13;
vergunningverlening onverbindend is verklaard. De jurisprudentie&#13;
omtrent de problematiek van de ammoniakreductieplannen&#13;
uit de tweede helft van de jaren negentig&#13;
toont dat. Wie het niet eens was met een dergelijk plan en&#13;
niet wilde dat het bij vergunningverlening zou worden betrokken,&#13;
had kunnen aansturen op een gehele of gedeeltelijke&#13;
weigering van de vergunning en had dat vervolgens bestuursrechtelijk&#13;
kunnen aanvechten.55&#13;
8. De situatie waarin bij verordening ten onrechte&#13;
een hogere waarde of kortere afstand is vastgesteld&#13;
In de volgende deelparagrafen komt de situatie aan de orde&#13;
waarin bij de verordening ten onrechte een hogere waarde&#13;
of een kortere afstand is vastgesteld. Allereerst wordt ingegaan&#13;
op de motiveringsplicht. Vervolgens komt de invloed&#13;
van art. 1 EP aan de orde, waarna wordt ingegaan op art. 8&#13;
EVRM. Vervolgens wordt ingegaan op rechtsbeschermingsaspecten.&#13;
8.1. Motiveringsplicht&#13;
Hoewel – zoals reeds opgemerkt – de gemeentelijke wetgever&#13;
beschikt over een ruime beleidsvrijheid bij het vaststellen&#13;
van een hogere waarde of een kortere afstand, is het&#13;
denkbaar dat een bepaalde vaststelling in een verordening&#13;
desondanks onrechtmatig is. Dat zou het geval kunnen zijn,&#13;
wanneer de redengeving voor de verordening onvoldoende&#13;
gemotiveerd is, in het bijzonder wanneer de gewenste ruimtelijke&#13;
ontwikkeling onvoldoende gemotiveerd is. Herinnerd&#13;
wordt nog aan het reeds genoemde Landbouwvliegersarrest,&#13;
waaruit volgt dat de enkele schending van het motiveringsbeginsel&#13;
geen grond voor onverbindendverklaring&#13;
oplevert.&#13;
8.2. Inbreuk artikel 1 EP&#13;
Het zou voorts mogelijk kunnen zijn dat de hogere waarde&#13;
een inbreuk op art. 1 EP vormt, in die zin dat zij rechten&#13;
van derden schendt. Het moet dan gaan om een ernstig&#13;
geval, want art. 1 EP strekt niet zover dat het een recht op&#13;
voortdurend genot van ‘one’s property in a pleasant environment’&#13;
beschermt.56 De uitspraak in de zaak Oneryildiz&#13;
toont zo’n ernstig geval.57 Het Hof zag in een ruimtelijke&#13;
ontwikkeling van een sloppenwijk een schending van art. 1&#13;
EP. De gemeente had gedurende jaren vuilnis naast de sloppenwijk&#13;
gestort, ook nog nadat de gemeente ervan in kennis&#13;
was gesteld dat de dump diverse risico’s voor onder meer&#13;
de volksgezondheid met zich bracht. Dat bleek uiteindelijk&#13;
bewaarheid te worden bij een explosie. Daardoor ontstond&#13;
een aardverschuiving waardoor een aantal woningen werd&#13;
weggevaagd. Het Hof oordeelde uiteindelijk dat de overheid&#13;
de belangen van de bewoners bij hun bewoning had&#13;
veronachtzaamd, terwijl de overheid die belangen nu juist&#13;
had moeten beschermen.58&#13;
Indien een verordening op grond van de Wgv zover zou&#13;
gaan dat zij een bestaande bewoning de facto onleefbaar&#13;
zou maken, zou een parallel met dit arrest getrokken kunnen&#13;
worden. Het zou dan dienen te gaan om een dusdanig&#13;
hoge waarde, dat de leefbaarheid in het gedrang komt. Het&#13;
is niet aannemelijk dat een gemeenteraad een dusdanige&#13;
verordening opstelt, maar de Wgv sluit dat niet overal expliciet&#13;
uit. De Wgv kent in art. 6 lid 1 maximale waarden&#13;
voor bijna alle geurgevoelige objecten, en in art. 6 lid 3 minimale&#13;
afstanden. Aangenomen dat deze waarden en afstanden niet leiden tot een onleefbare situatie, mag verondersteld&#13;
worden dat een schending van art. 1 EP in beginsel&#13;
niet kan optreden. Een plicht tot schadevergoeding kan dan&#13;
niet op art. 1 EP worden gefundeerd. Voor geurgevoelige&#13;
objecten die onderdeel hebben uitgemaakt van een veehouderij,&#13;
kent de Wgv echter geen maximale waarden en minimale&#13;
afstanden (art. 6 lid 2). In theorie kan bij verordening&#13;
dan ook een dusdanige waarde of afstand worden vastgesteld,&#13;
dat deze leiden tot onleefbaarheid. Een schending van&#13;
art. 1 EP zou dan in beeld kunnen komen. Hoogstwaarschijnlijk&#13;
zal in een dergelijk geval ook niet voldaan zijn aan&#13;
de vereiste motivering van de gewenste ruimtelijke ontwikkeling.&#13;
Hoewel de parlementaire stukken dat niet aangeven,&#13;
zal bij de gewenste ruimtelijke ontwikkeling ook aandacht&#13;
besteed dienen te worden aan de bestaande ruimtelijke situatie.&#13;
Een motivering die daaraan geheel voorbij gaat, zal&#13;
niet toereikend zijn.&#13;
8.3. Inbreuk artikel 8 EVRM&#13;
In aanvulling op het bovenstaande, dient nog kort aandacht&#13;
besteed te worden aan art. 8 EVRM, het recht op ‘family&#13;
life’. Het is niet aannemelijk dat vergunningverlening strijdig&#13;
zal zijn met dat artikel, doch de volledigheid gebiedt&#13;
een korte bespreking van het artikel. Indien milieuaantastingen&#13;
een direct en ingrijpend effect op het privé- of gezinsleven&#13;
hebben, kan er sprake zijn van schending van&#13;
art. 8.59&#13;
In een aantal zaken heeft het Hof geoordeeld dat ernstige&#13;
milieuverontreiniging het welbevinden van mensen kan&#13;
aantasten en op een dusdanige wijze in de weg kan staan&#13;
aan ongestoord woongenot, dat art. 8 is geschonden. Het&#13;
kan bijvoorbeeld gaan om storingen die voortkomen uit lawaai,&#13;
trillingen, geur.60 De verstoring moet een bepaald minimumniveau&#13;
hebben.61 Dat minimumniveau hangt af van&#13;
alle omstandigheden van het geval.62 De jurisprudentie&#13;
heeft tot dusverre alleen inbreuken op art. 8 EVRM aangenomen&#13;
in excessieve gevallen van hinder, zoals bij blootstelling&#13;
aan giftige uitstoot van een staalfabriek of extreem lawaai&#13;
van een vliegveld.63&#13;
Het is niet aannemelijk dat vergunningverlening met inachtneming&#13;
van de Wgv en een gemeentelijke verordening&#13;
leidt tot een excessief geval van hinder. Om die reden blijft&#13;
het verdere afwegingskader van art. 8 EVRM onbesproken.&#13;
8.4. Rechtsbescherming&#13;
De verordening heeft geen directe werking. Zij kan derhalve&#13;
niet zelfstandig leiden tot een grotere geurhinder. De&#13;
verordening werkt slechts over de band van één of meer te&#13;
nemen besluiten tot vergunningverlening voor veehouderijen.&#13;
Bij die besluiten zullen dan de waarden/afstanden van&#13;
de verordening in acht moeten worden genomen. Indien de&#13;
verordening een grotere geurhinder mogelijk maakt, zal vergunningverlening&#13;
daadwerkelijk een grotere geurhinder&#13;
kunnen opleveren.&#13;
Tegen besluiten tot vergunningverlening kunnen belanghebbenden,&#13;
zoals omwonenden, beroep instellen. Aangenomen&#13;
dat de meest benadeelden in ieder geval omwonend&#13;
zijn, zouden zij langs bestuursrechtelijke weg via een beroep&#13;
tot vernietiging van één of meer vergunningen een uitspraak&#13;
strekkende tot het onverbindend verklaren van de&#13;
verordening uitlokken. Indien zij daarin slagen, zullen zij&#13;
hun (proces)kosten vergoed krijgen. Het lijkt niet aannemelijk&#13;
dat zij verdere schade hebben geleden.&#13;
Dat kan anders liggen voor de veehouder die zijn vergunning&#13;
geheel of gedeeltelijk vernietigd ziet. Indien in een&#13;
dergelijk geval een veehouder vóór de vernietiging kosten&#13;
heeft gemaakt, bijvoorbeeld kosten ter uitbreiding van zijn&#13;
veehouderij, zal hij deze kosten in principe zelf hebben te&#13;
dragen. Het Schuttersduinarrest leert dat de houder van een&#13;
bouwvergunning die reeds met bouwen begint, vóórdat definitief&#13;
is komen vast te staan dat de vergunning niet meer&#13;
kan worden vernietigd op grondslag van een door een belanghebbende&#13;
krachtens de wet tegen de verlening van die&#13;
vergunning ingesteld bezwaar of beroep, op eigen risico&#13;
handelt en niet naderhand de gemeente waarvan B en W de&#13;
vergunning afgaven, kan aanspreken uit onrechtmatige&#13;
daad, wanneer een ingesteld bezwaar of beroep tot vernietiging&#13;
van de vergunning heeft geleid. Dit is slechts anders als&#13;
van de zijde van de gemeente bij de vergunninghouder het&#13;
gerechtvaardigd vertrouwen is gewekt dat een ingesteld of&#13;
nog in te stellen bezwaar of beroep niet tot vernietiging zal&#13;
leiden.64&#13;
Indien kortom van gemeentewege niet de indruk wordt gewekt&#13;
dat beroepen van de derden tegen besluiten tot vergunningverlening&#13;
niet tot vernietiging zullen leiden, zou&#13;
een onverhoopte vernietiging van een milieuvergunning&#13;
niet tot schadeplichtigheid van de vergunningverlener moeten&#13;
leiden.&#13;
Zijdelings kan nog de vraag opkomen of belanghebbenden&#13;
ook buiten procedures tot vergunningverlening om, direct&#13;
civielrechtelijk tegen een verordening kunnen ageren. Het&#13;
arrest Leenders/Ubbergen biedt die mogelijkheid indien de&#13;
overheid het standpunt inneemt dat een burger voor het&#13;
verrichten van bepaalde handelingen, zoals het uitoefenen&#13;
van een bepaalde vorm van bedrijf of beroep, ingevolge een&#13;
algemeen verbindend voorschrift een vergunning nodig&#13;
heeft, maar die burger dit voorschrift onverbindend en&#13;
daarom het inroepen en handhaven ervan jegens hem onrechtmatig&#13;
acht, omdat hij van mening is dat hij in het geheel geen vergunning nodig heeft en de APV hem die eis&#13;
ten onrechte oplegt.65 Volgens de Hoge Raad brengen de&#13;
eisen van een doeltreffende rechtsbescherming tegen de&#13;
overheid mee dat hij het geschil omtrent de verbindendheid&#13;
van het voorschrift direct aan de burgerlijke rechter moet&#13;
kunnen voorleggen. In die zaak procedeerde een belanghebbende&#13;
over de vraag of hij überhaupt een vergunning nodig&#13;
had, omdat hij een gemeentelijke APV onverbindend&#13;
achtte. Hier staat een vergunningplicht echter niet ter discussie,&#13;
en gaat het bovendien om derden in plaats van de&#13;
beoogde aanvrager van een vergunning. Voorts wordt aan&#13;
het arrest een beperkte strekking toegekend, in die zin dat&#13;
een direct beroep tegen een verordening alleen wordt aanvaard&#13;
indien dat vanuit rechtsbeschermingsoogpunt nodig&#13;
is.66 Het lijkt onaannemelijk dat die noodzaak zich hier&#13;
voordoet, juist omdat de verordening pas over de band van&#13;
individuele vergunningverlening werking heeft.&#13;
Indien – ten slotte – omwonenden nalaten om bestuursrechtelijke&#13;
rechtsmiddelen tegen een besluit tot vergunningverlening&#13;
aan te wenden, verkrijgt zo’n besluit formele&#13;
rechtskracht. Het is niet aannemelijk dat een mogelijke&#13;
schending van art. 1 EP tot doorbreking van formele&#13;
rechtskracht zou moeten leiden.67&#13;
9. Het aanhoudingsbesluit&#13;
Art. 7 Wgv geeft de gemeenteraad de bevoegdheid om, in&#13;
afwachting van de inwerkingtreding van de verordening,&#13;
een besluit tot aanhouding van een vergunningaanvraag te&#13;
nemen. Blijkens lid 2 wordt bij het besluit bepaald voor&#13;
welk gebied het geldt en met ingang van welke dag het in&#13;
werking treedt. Het vervalt bij inwerkingtreding van de verordening&#13;
en in ieder geval indien niet binnen één jaar na de&#13;
datum van inwerkingtreding van het aanhoudingsbesluit&#13;
een ontwerp voor de verordening bij de gemeenteraad aanhangig&#13;
is gemaakt. De wet voorziet overigens niet in een&#13;
einde van de termijn van aanhouding, indien een aanhangig&#13;
gemaakt ontwerp bij de gemeenteraad blijft liggen en nooit&#13;
in werking treedt.&#13;
Het aanhoudingsbesluit dient ertoe tegen te gaan dat een&#13;
veehouderij nog snel een aanvraag indient om zoveel mogelijk&#13;
rechten of milieuruimte onder de Wgv te benutten.&#13;
Blijkens de parlementaire stukken kan een aanhoudingsbesluit&#13;
ertoe leiden dat de aangehouden vergunningaanvragen&#13;
gezamenlijk leiden tot hogere geurbelastingen dan de verordening&#13;
of de wettelijke normstelling toelaat. De gemeenteraad&#13;
zal zich bij de totstandkoming van het aanhoudingsbesluit,&#13;
maar vooral ook in de uiteindelijke verordening dienen&#13;
te beraden hoe de ruimte over de veehouderijen verdeeld&#13;
wordt. Thans is veelal de datum van binnenkomst&#13;
van de aanvragen bepalend, maar volgens de MvT kan ook&#13;
door de raad in de verordening op basis van de gewenste&#13;
ruimtelijke inrichting van het gebied een keuze gemaakt&#13;
worden, welke aanvragen gehonoreerd gaan worden.68&#13;
Tegen het aanhoudingsbesluit kunnen geen bestuursrechtelijke&#13;
rechtsmiddelen worden aangewend. Ingevolge art. 12&#13;
Wgv is het aanhoudingsbesluit opgenomen op de negatieve&#13;
lijst bij art. 8:5 Awb.&#13;
De wettelijke mogelijkheid van het aanhoudingsbesluit,&#13;
voorafgaande aan de inwerkingtreding van een verordening,&#13;
doet geen afbreuk aan de omvang van eerder vergunde, bestaande&#13;
rechten. Aanhoudingsbesluit noch verordening&#13;
kunnen immers afbreuk doen aan de bescherming die de&#13;
Wgv voor bestaande rechten biedt. Weliswaar kan een aanhoudingsbesluit&#13;
onzekerheid creëren omtrent de mate&#13;
waarin een beoogde uitbreiding vergund wordt, doch afbreuk&#13;
aan bestaande rechten wordt daarmee niet gedaan.&#13;
Ongeacht immers de uiteindelijke uitkomst van de verordening&#13;
en de daarin opgenomen ‘verdeling’ van schaarse geurruimte,&#13;
blijft immers voorop staan dat bestaande rechten&#13;
gehonoreerd moeten worden. In de regel zal een aanhoudingsbesluit&#13;
dan ook geen inbreuk maken op de eigendomsbescherming&#13;
van art. 1 EP.&#13;
Daar komt bij dat een aanhouding in beginsel slechts maximaal&#13;
één jaar duurt, eventueel vermeerderd met een periode&#13;
tot de inwerkingtreding van de verordening. Uit de jurisprudentie&#13;
van het EHRM blijkt niet, dat een dergelijke termijn&#13;
een excessive burden oplevert.&#13;
De wet sluit echter niet uit dat een aanhouding jaren duurt,&#13;
en wel indien er een ontwerp voor een verordening aanhangig&#13;
is gemaakt, die niet wordt gevolgd door een daadwerkelijke&#13;
verordening. Gedurende die periode, dienen aanvragen&#13;
aangehouden te worden. Hoewel de betrokken veehouders&#13;
ook dan hun bestaande inrichting kunnen blijven exploiteren&#13;
omdat de vigerende vergunningen blijven gelden, zou&#13;
gesteld kunnen worden dat een dergelijke aanho</content><legacyfootnotes>1. Stb. 2006, 531.&#13;
2. Dit artikel is een bewerking van een advies aan VROM, dat begin&#13;
2007 is uitgebracht. Het advies ‘Verordening Wet geurhinder en veehouderij&#13;
en schadevergoeding’, door G.A. van der Veen m.m.v. A.A.&#13;
Freriks en B.P.M. van Ravels is integraal te downloaden via&#13;
http://www.infomil.nl/contents/pages/143013/schadevergoeding.pdf.&#13;
3. Zie voor eerdere beschouwingen over deze wet in dit tijdschrift: P.P.A.&#13;
Bodden, ‘Wet geurhinder en veehouderij; de stand van zaken’, Agr.r.&#13;
2007, p. 19-22 en P.P.A. Bodden, ‘Capita selecta agrarisch milieurecht&#13;
(deel II)’, Agr.r. 2006, p. 371-378.&#13;
4. Dit geldt niet voor het weigeren van de vergunning met toepassing&#13;
van art. 8.10 lid 2 Wm of voor voor schriften die worden gesteld met&#13;
toepassing van de art. 8.11, 8.44, 8.45 of 8.46 Wm (art. 2 lid 2).&#13;
5. Kamerstukken II 2005/06, 30 453, nr. 3, p. 5.&#13;
6. Stcrt. 2006, 246.&#13;
7. Vgl. voor de term geurgevoelig object onder meer ABRvS 11 juni&#13;
2008, nr. 200704080/1, Vz. ABRvS 18 maart 2008, nr.&#13;
200708994/2, Vz. ABRvS 23 augustus 2007, nr. 200704080/2 en&#13;
Vz. ABRvS 31 juli 2007, nr. 200704125/2.&#13;
8. Kamerstukken II 2005/06, 30 453, nr. 10, p. 2.&#13;
9. Kamerstukken II 2005/06, 30 453, nr. 10, p. 2, zie ook Handelingen&#13;
I, 3 oktober 2006, 2-74.&#13;
10. Kamerstukken II 2005/06, 30 453, nr. 3, p. 7, p. 9.&#13;
11. Kamerstukken II 2005/06, 30 453, nr. 3, p. 22.&#13;
12. Kamerstukken II 2005/06, 30 453, nr. 3, p. 23.&#13;
13. Zie nader, en terecht afwijzend over deze eigenaardige keuze van de&#13;
wetgever: P.P.A. Bodden, ‘Wet geurhinder en veehouderij; de stand&#13;
van zaken’, Agr.r. 2007, p. 21.&#13;
14. Bij besluiten in de sfeer van de ruimtelijke ordening lijkt wel van deze&#13;
waarden afgeweken te mogen worden, althans volgens Vz. ABRvS 4&#13;
oktober 2007, 200705538/2. Stringenter evenwel ABRvS 9 april&#13;
2008, nr. 200701636/1 en te meer nog ABRvS 16 juli 2008, nr.&#13;
200705538/1.&#13;
15. Kamerstukken II 2005/06, 30 453, nr. 3, p. 20.&#13;
16. Kamerstukken II 2005/06, 30 453, nr. 9, p. 22.&#13;
17. Kamerstukken II 2005/06, 30 453, nr. 3, p. 21.&#13;
18. Staatssecretaris Van Geel, Kamerstukken II 2005/06, 30453, nr. 8, p.&#13;
7, zie ook p. 10: ‘er is één basisnorm in het buitengebied, waarvan&#13;
een gemeente gemotiveerd kan afwijken’.&#13;
19. Kamerstukken II 2005/06, 30 453, nr. 9, p. 21.&#13;
20. Zie nader : P.P.A. Bodden, ‘Capita selecta agrarisch milieurecht (deel&#13;
II)’, Agr.r. 2006, p. 375-376.&#13;
21. ABRvS 16 juli 2008, nr. 200705538/1. De zaak betrof een besluit tot&#13;
goedkeuring van een bestemmingsplan en dus niet een directe toepassing&#13;
van de Wgv, doch dat doet aan de overweging niet af.&#13;
22. Zie onder meer HR 17 september 2004, NJ 2005, 392 m.nt. JBMV,&#13;
AB 2006, 41 m.nt. B.P.M. van Ravels, waarin onder meer van belang&#13;
werd geacht enerzijds de aard van de overheidshandeling en het gewicht&#13;
van het daarmee gediende belang alsmede in hoeverre die handeling&#13;
en de gevolgen daarvan voorzienbaar zijn voor de derde die als&#13;
gevolg daarvan schade lijdt, en anderzijds de aard en de omvang van&#13;
de toegebrachte schade.&#13;
23. HR 18 januari 1991, NJ 1992, 638 m.nt. CJHB, AB 1991, 241&#13;
m.nt. FHvdB (Leffers/Staat).&#13;
24. HR 20 juni 2003, NJ 2005, 189 m.nt. MRM, AB 2004, 84 m.nt.&#13;
PvB (Staat/Harrida).&#13;
25. T. Barkhuysen en M.K.G. Tjepkema, ‘Aansprakelijkheid uit ‘rechtmatige’&#13;
overheidsdaad’, Themis 2006, p. 185.&#13;
26. Vgl. ABRvS 30 maart 1995, AB 1995, 375.&#13;
27. HR 28 mei 2004, NJ 2006, 430 m.nt. J.B.M. Vranken.&#13;
28. ABRvS 28 juni 2006, AB 2007, 20 m.nt. B.P.M. van Ravels.&#13;
29. Vgl. ABRvS 2 april 2008, nr. 200702948/1: ‘Vast staat dat [appellante&#13;
sub 1] een milieuvergunning is verleend voor de bedrijfsactiviteiten&#13;
op dit perceel. De in werking getreden Wgv kan niet tot intrekking&#13;
of aanscherping van die vergunning leiden, zodat de inwerkingtreding&#13;
van die wet in zoverre geen gevolgen heeft voor de vergunde&#13;
bedrijfsactiviteiten van [appellante sub 1].’&#13;
30. Vgl. a-contrario: ABRvS 6 maart 2002, AB 2002, 275 m.nt. ABB.&#13;
31. Vgl. J.E. Hoitink, ‘Schadevergoeding bij rechtmatige overheidsdaad’,&#13;
VAR 2002, p. 225.&#13;
32. ABRvS 22 februari 2006, nr. 200508729/1.&#13;
33. Veel uitbreidingsmogelijkheden zijn er echter niet; vgl. P.P.A. Bodden,&#13;
‘Capita selecta agrarisch milieurecht (deel II)’, Agr.r. 2006, p. 378.&#13;
34. EHRM 5 januari 2000, NJ 2000, 571 (Beyerer/Italy).&#13;
35. EHRM 12 juli 2001, NJ 2004, 327 (Prince Hans-Adam II of Liechtenstein/&#13;
Germany).&#13;
36. EHRM 29 november 1991, zaak 12742/87 (Pine Valley Developments).&#13;
Zie ook: B.J. Schueler en R. Mellenbergh, Advies inzake de&#13;
mogelijkheid tot afschaffing van het zelfrealisatiebeginsel in verband&#13;
met art. 1 van het Eerste Protocol van het Europees Verdrag tot bescherming&#13;
van de Rechten van de Mens en de fundamentele vrijheden&#13;
(EVRM), opdracht VROM, februari 2006, p. 9 e.v.&#13;
37. Vgl. ook H.D. Ploeger, D.A. Groetelaars en M. van der Veen, ‘Planning&#13;
and the fundamental right to property’, Paper Aesop Vienna&#13;
2005, p. 2.&#13;
38. EHRM 7 juli 1989, zaak 10873/84 (The Traktörer Aktiebolaget/Sweden).&#13;
39. EHRM 21 mei 2003, EHRC 2002, 93 (Posti &amp; Rahko/Finland).&#13;
40. Vgl. EHRM 12 april 2006, zaak 65731/01en 65900/01 (Stec/UK):&#13;
‘the Court underlines that Article 1 of Protocol. No. 1 does not include&#13;
a right to acquire property’.&#13;
41. HR 16 november 2001, NJ 2002, 469 m.nt TK en EAA, AB 2002,&#13;
2005 m.nt. PvB.&#13;
42. EHRM 5 januari 2000, EHRC 2000, 18 (Beyerer/Italy).&#13;
43. EHRM 30 juni 2005, EHRC 2005, 83 m.nt. Kiiver (Jahn/Germany).&#13;
44. ABRvS 31 augustus 1999, AB 1999, 468 m.nt. JV.&#13;
45. EHRM 23 september 1982, NJ 1988, 290 m.nt. EAA (Sporrong en&#13;
Lönnroth/Sweden).&#13;
46. EHRM 22 juni 2004, EHRC 2004, 77 m.nt. Van der Velde (Broniowski/&#13;
Poland).&#13;
47. Handelingen I, 3 oktober 2006, p. 2-74.&#13;
48. EHRM 29 april 1999, NJ 1999/649 (Chassagnou/France).&#13;
49. Zie voor de overheidsaansprakelijkheid bijvoorbeeld W. Konijnenbelt&#13;
en R.M. van Male, Hoofdstukken van bestuursrecht (Van Wijk/Konijnenbelt&#13;
&amp; Van Male), Den Haag 2005, p. 693 en verder en B.J.&#13;
Schueler, Schadevergoeding en de Awb, Aansprakelijkheid voor appellabele&#13;
besluiten, Mon. Awb B-7, Deventer 2005.&#13;
50. ABRvS 26 april 1996, nr. E03.94.1880, Gst. 1996, 7038, 8.&#13;
51. ABRvS 15 december 2004, AB 2005, 67 m.nt. De Graaf.&#13;
52. Vgl. K.J. de Graaf onder de gememoreerde uitspraak.&#13;
53. ABRvS 16 mei 1986, NJ 1987, 251 m. nt. MS, AB 1986, 574 m.nt.&#13;
PvB (Landbouwvliegers).&#13;
54. EHRM 29 november 1991, zaak 12742/87 (Pine Valley Developments).&#13;
55. Vgl. HR 9 september 2005, NJ 2006, 93 m.nt. M.R. Mok, AB 2006,&#13;
286 m.nt. F.J. van Ommeren. In dezelfde lijn onder meer HR 11&#13;
april 2008, AB 2008, 170 m.nt. G.A. van der Veen.&#13;
56. EHRM 29 januari 2004, zaak 46117/99 (Ta kin and others v. Turkey).&#13;
57. EHRM 30 november 2004, NJ 2005, 210 m.nt. EAA&#13;
(Oneryildiz/Turkey.)&#13;
58. Voorbeeld genoemd bij D. Groetelaers en H. Ploeger, ‘My home is&#13;
my castle’, Paper ENHR 2006, par. 2.1.&#13;
59. Zie het Final activity report human rights and the environment van&#13;
29 november 2005, CDDH (2005)016 Addendum II (p. 6).&#13;
60. Vgl. EHRM 16 november 2004, NJ 2005, 344 m.nt. EJD (Moreno&#13;
Gómez v. Spain).&#13;
61. EHRM 8 juli 2003, NJ 2004, 207 m.nt. EJD (Hatton and Others v.&#13;
the United Kingdom).&#13;
62. EHRM 9 juni 2005, EHRC 2005, 80 m.nt. Janssen (Fadeyeva v.&#13;
Russia).&#13;
63. Zie voorts EHRM 2 november 2006, EHRC 2007, 7 (Giacomelli/&#13;
Italy).&#13;
64. HR 29 april 1994, NJ 1997, 396 m.nt. MS, AB 1994, 530 m.nt.&#13;
FHvdB (Schuttersduin).&#13;
65. HR 11 oktober 1996, NJ 1997, 165 m.nt. MS, AB 1997, 1 m.nt.&#13;
ThGD (Leenders/Ubbergen).&#13;
66. Vgl. HR 17 december 2004, NJ 2005, 152 m.nt.TK, AB 2005, 399&#13;
m.nt. FvO.&#13;
67. Zie echter: HR 7 mei 2004, NJ 2005, 131, AB 2004, 439 m.nt.&#13;
GAvdV, waarin aan art. 6 EVRM de regel werd ontleend dat een uitzondering&#13;
op de formele rechtskracht dient te worden gemaakt indien&#13;
is gehandeld in strijd met een fundamenteel rechtsbeginsel waardoor&#13;
niet meer gesproken kan worden van een eerlijke en onpartijdige behandeling&#13;
van de zaak.&#13;
68. Kamerstukken II 2005/06, 30 453, nr. 3, p. 22.&#13;
69. EHRM 15 februari 2001, zaaknr. 37095/97 (Pialopoulos/Greece).</legacyfootnotes><footnotes><footnote/></footnotes><auteurs>mr. G.A. van der Veen</auteurs><published>2008-07-01 00:00:00</published><modified>2008-07-01 00:00:00</modified><editiondate>2008-07-01</editiondate><htmlpath>https://denhollander.info/artikel/7379</htmlpath></article>
</articles></edition>
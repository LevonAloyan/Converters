<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1989</searchword><id>7208</id><udhid>UDH:TvAR/7208</udhid><titel>'1. P.C.J. D. 2. M.J.E. D. 3. C.J.M. D. 4. J.A.M. D 5. H.J.M. D. 6. P. W.M. D., / beschikking van de pachtkamer' (TvAR 1989/4198)</titel><searchwords><searchword>TvAR 1/1989</searchword><searchword>TvAR 1989/4198</searchword><searchword>UDH:TvAR/7208</searchword></searchwords><attachments><attachment><name>1989_nr 1_Rechtspraak_4198.pdf</name><extention>pdf</extention><url>https://denhollander.info/download/6791/ci</url></attachment></attachments><inleiding>Slotsom&#13;
1. Het vorenstaande brengt mede dat de&#13;
eerste grief, ook al zou ervan uitgegaan&#13;
worden dat daarin terecht wordt geklaagd&#13;
over de constatering dat sprake is van onderverpachting,&#13;
toch niet kan leiden tot&#13;
vernietiging van het beroepen vonnis. De&#13;
vordering tot ontbinding van de tussen&#13;
partijen bestaande pachtovereenkomst op&#13;
grond van de door appellant gepleegde&#13;
wanprestatie dient te worden toegewezen&#13;
en derhalve moet het vonnis, waarvan beroep,&#13;
worden bekrachtigd met verbetering&#13;
en aanvulling van gronden als hiervoor&#13;
overwogen, met uitzondering evenwel van&#13;
de datum met ingang waarvan de pacht&#13;
overeenkomst wordt ontbonden: het hof&#13;
acht, gelet op de inmiddels verstreken tijd,&#13;
termen aanwezig die datum nader te bepalen op 1&#13;
november 1987.&#13;
2. De tweede grief behoeft, gezien het&#13;
vorenoverwogene, geen bespreking meer.&#13;
3. Appellant zal als de in het ongelijk&#13;
gestelde partij worden veroordeeld in de&#13;
kosten van het hoger beroep.&#13;
Rechtdoende in hoger beroep:&#13;
Bekrachtigt het vonnis, waarvan beroep, met&#13;
aanvulling en verbetering van gronden als voormeld,&#13;
behoudens voor wat betreft de daarin vermelde datum&#13;
met ingang waarvan de onderhavige&#13;
pachtovereenkomst is ontbonden.&#13;
Bepaalt als datum met ingang waarvan de&#13;
onderhavige pachtovereenkomst zal zijn ontbonden: 1&#13;
november 1987.&#13;
Veroordeelt appellant in de kosten van het hoger&#13;
beroep voor zover aan de zijde van geïntimeerde&#13;
gevallen, tot op heden begroot op ƒ 300,-&#13;
(driehonderd gulden) voor verschotten en ƒ 1200,-&#13;
(twaalfhonderd gulden) voor salaris van de procureur. </inleiding><content>Pachtkamer Gerechtshof Arnhem, beschikking d.d.&#13;
17 augustus 1987&#13;
Het gerechtshof te Arnhem, pachtkamer;&#13;
Gezien het op 12 januari 1987 ter griffie&#13;
van het hof ingekomen beroepschrift van:&#13;
1. P.C.J. D.,&#13;
wonende te S.;&#13;
2. M.J.E. D.&#13;
wonende te O, gemeente B.;&#13;
3. C.J.M. D.,&#13;
wonende te H.; 4. J.A.M. D.,&#13;
wonende te L., gemeente S.;&#13;
5. H.J.M. D.,&#13;
wonende te G.;&#13;
6. P. W.M. D.,&#13;
echtgenote van W. L.&#13;
wonende te U., gemeente S;&#13;
procureur: mr. J.W.M. v.d. G.,&#13;
tegen een beschikking van de pachtkamer van het&#13;
kantongerecht te Maastricht va"n 16 december&#13;
1986, waarbij met een duur van zes jaren,&#13;
eindigend 15 maart 1993, is verlengd de tussen&#13;
appellanten als verpachters en F. W. N., wonende te&#13;
M., procureur mr. B. P.&#13;
als pachter bestaande en behoudens verlenging op&#13;
15 maart 1987 eindigende pachtovereeenkomst met&#13;
betrekking tot de boerderij, boomgaarden, bouwland&#13;
en arbeiderswoning, gelegen in de gemeente M.,&#13;
(...) , tezamen groot 30.82.42 ha;&#13;
Overwegende, dat de beschikking waarvan beroep&#13;
als tweede verzoeker vermeldt: P.M.F. N., wonende te&#13;
C. en K. zoon van de pachter, die in het beroepschrift&#13;
ook als geïntimeerde is aangeduid;&#13;
Mede gezien een fotocopie van die beschikking en&#13;
het namens geïntimeerden door de procureur mr. B.&#13;
P. op 23 februari 1987 ter griffie van het hof&#13;
ingediende verweerschrift;&#13;
Gelet op de behandeling van het hoger beroep in&#13;
raadkamer van het hof op 15 juni 1987, waarbij&#13;
aanwezig waren appellanten sub 2 en 4, vergezeld van&#13;
hun vader, bijgestaan door mr. C.P. A., advocaat te&#13;
N., en geïntimeerden, bijgestaan door mr. A.H. D.,&#13;
advocaat te Z.;&#13;
Overwegende dat de pachtkamer van het&#13;
kantongerecht te M. de voormelde beschikking heeft&#13;
gegeven uit overweging in hoofdzaak, dat bij vonnis van&#13;
16 december 1986 geïntimeerde sub 2 als pachter in&#13;
de plaats is gesteld van geïntimeerde sub 1, zodat&#13;
diens belangen aan de orde zijn;&#13;
dat voor hem het verlies van het gepachte zou leiden&#13;
tot een ernstige aantasting van het maatschappelijk&#13;
bestaan;&#13;
dat voor appellante sub 2 het gebruik van het&#13;
verpachte niet van overwegende betekenis is, daar zij,&#13;
ongehuwd zijnde, een ziekenuitkering geniet; dat naar&#13;
billijkheid&#13;
de kennis en ervaring van appellante sub 2 niet&#13;
gelijkwaardig zijn aan die van geïntimeerde sub 2, die&#13;
voor zijn gezin met vrouw en kinderen op de&#13;
exploitatie van het gepachte is aangewezen en die dit&#13;
reeds in feite plm. 10 jaar exploiteert;&#13;
Overwegende dat appellanten als grieven tegen deze&#13;
beschikking hebben aangevoerd: (etc; volgen 5&#13;
grieven.)&#13;
Overwegende, dat door de grieven het geschil in&#13;
volle omvang aan het oordeel van het hof is&#13;
onderworpen;&#13;
Overwegende dat het hof van de volgende&#13;
vaststaande feiten uitgaat:&#13;
- Geïntimeerde sub 1, N. sr., heeft de&#13;
hoeve in geschil van 15 maart af in pacht&#13;
van J. D., de vader van appellanten; de&#13;
pachtovereenkomst is goedgekeurd door de&#13;
grondkamer voor Limburg op 3 juni 1953;&#13;
- Bij beschikking van de pachtkamer te&#13;
Maastricht van 18 september 1984 is de&#13;
pachtovereenkomst tussen N. sr. en appellanten&#13;
verlengd met twee jaren, van 15&#13;
maart 1985 af. Deze beschikking is door de&#13;
pachtkamer van het hof bij beschikking&#13;
van 14 februari 1985 bevestigd;&#13;
- N. sr., geboren op 7 juni 1922, heeft&#13;
op 7 juni 1987 de leeftijd van 65 jaar&#13;
bereikt;&#13;
- Hij heeft tijdig verlenging van de&#13;
pachtovereenkomst verzocht;&#13;
- Bij vonnis van 16 december 1986 heeft&#13;
de pachtkamer te Maastricht N. jr. als&#13;
pachter in de plaats van N. sr. gesteld.&#13;
Appellanten zijn van dat vonnis tijdig bij het hof in&#13;
hoger beroep gekomen;&#13;
Overwegende dat voor N. sr. het gepachte zijn&#13;
gehele bedrijf vormt, zodat door het verlies ervan de&#13;
grondslag van zijn maatschappelijk bestaan ernstig zou&#13;
worden aangetast;&#13;
Overwegende dat aangaande appellante sub 2 in de&#13;
beschikking van het pachthof van 14 februari 1985 is&#13;
overwogen, dat zij wel belang heeft bij het&#13;
persoonlijk gebruik, maar dat dit niet van&#13;
overwegende betekenis is, waarbij in aanmerking is&#13;
genomen dat zij gedurende lange tijd niet in de&#13;
agrarische sector werkzaam is geweest en dat van&#13;
enige serieuze voorbereiding op het agrarische&#13;
ondernemerschap niet is gebleken;&#13;
Overwegende, dat in die beschikking wordt&#13;
gelezen, dat na twee jaren voor appellante sub 2 mogelijkerwijs het gebruik van het&#13;
verpachte wel van overwegende betekenis zal&#13;
zijn;&#13;
Overwegende dat thans in dit geding is gesteld,&#13;
dat zij sedert eind 1984 ziek is, dat volgens de&#13;
behandelende medici haar ziektebeeld 'terstond'&#13;
zal verdwijnen, zodra zij het agrarisch bedrijf zal&#13;
gaan voeren; dat zij sedert eind 1984 regelmatig&#13;
is 'ingesprongen' op het ouderlijk bedrijf, terwijl&#13;
zij een wintercursus bietenteelt heeft gevolgd en&#13;
stages op agrarische bedrijven heeft gelopen;&#13;
Overwegende dat deze omstandigheden er niet&#13;
op wijzen, dat zij zich serieus heeft voorbereid op&#13;
het agrarisch ondernemerschap, aangezien één&#13;
wintercursus bieten-teelt daarvoor een&#13;
onvoldoende theoretische grondslag biedt en het&#13;
'inspringen' op het ouderlijk bedrijf of het volgen&#13;
van stages het gebrek aan ervaring in het leiden&#13;
van een landbouwonderneming geenszins&#13;
goedmaken;&#13;
Overwegende dat het tegendeel eerder&#13;
aannemelijk is, aangezien is gebleken, dat&#13;
appellante sub 2 reeds in 1984 ziek was, dus&#13;
vóórdat bij 's hofs beschikking van 14 februari&#13;
1985 werd overwogen, dat zij het verpachte&#13;
persoonlijk in gebruik wilde nemen, terwijl&#13;
allerminst aannemelijk is, dat haar ziektebeeld,&#13;
wat dat ook mag zijn, terstond zal verdwijnen&#13;
zodra zij het door haar gewenste bedrijf kan&#13;
gaan voeren;&#13;
Overwegende, dat dus het persoonlijk gebruik&#13;
voor haar ook thans niet van overwegende&#13;
betekenis is;&#13;
Overwegende dat naar billijkheid de belangen&#13;
van N. sr. bij voortzetting van de pacht blijkens&#13;
het voorgaande groter zijn dan die van appellante&#13;
sub 2 bij ingebruikneming van het verpachte,&#13;
zodat naar die maatstaf de pachtovereenkomst&#13;
moet worden verlengd;&#13;
Overwegende dat, aangezien N. sr. in het tijdvak&#13;
van zes jaren volgende op het einde van de&#13;
lopende pachttermijn - 15 maart 1987 - de&#13;
leeftijd van 65 jaren heeft bereikt - op 7 juni&#13;
1987 - , de pachtovereenkomst met N. sr. op het&#13;
bij verweerschrift (sub 5) in eerste aanleg gedaan&#13;
verzoek van appellanten slechts kan worden&#13;
verlengd tot het einde van het pachtjaar waarin&#13;
N. sr. die leeftijd heeft bereikt, dus met één jaar;&#13;
Overwegende dat appellanten als einde&#13;
aangeven het einde van het pachtjaar 1987, maar&#13;
de pacht jaren in deze beginnen en eindigen op&#13;
15 maart, zodat verlenging zal worden&#13;
toegewezen tot 15 maart 1988;&#13;
Overwegende dat aangezien er thans nog niet&#13;
een eindarrest betreffende de door N. sr.&#13;
gevorderde indeplaatsstelling is, met de belangen&#13;
van de voorgestelde pachter, N. jr., bij de&#13;
beoordeling van het verlengingsverzoek geen&#13;
rekening kan worden gehouden;&#13;
Overwegende dat verlenging van de pachtovereenkomst&#13;
ingevolge art. 45, lid 3, Pachtwet&#13;
kan plaats vinden met ten hoogste zes jaren,&#13;
derhalve ook één jaar, en dat blijkens het&#13;
systeem van deze bij de wet van 28 juni 1984,&#13;
S.388, op 1 november 1984 ingevoerde regeling -&#13;
behoudens ingeval een verzoek als bedoeld in lid&#13;
5 is gedaan - telkens verdere verlenging mogelijk&#13;
is;&#13;
Overwegende dat hieruit volgt, dat ervan moet&#13;
worden uitgegaan dat - zoals ook de redelijkheid&#13;
en billijkheid meebrengt -ook verdere&#13;
verlenging mogelijk is, als de pachtovereenkomst&#13;
tevoren met slechts één jaar is verlengd;&#13;
Overwegende dat daaraan niet afdoet, dat lid 6&#13;
van art. 45 Pachtwet bepaalt, dat indien de&#13;
pachtkamer een pachtovereenkomst met niet meer&#13;
dan één jaar verlengt, geen (verdere) verlenging&#13;
van de pachtovereenkomst kan worden verzocht,&#13;
aangezien deze bepaling, die reeds vóór de&#13;
wetswijziging van 1 november 1984 als lid 3 deel&#13;
van art. 45 uitmaakte, geacht moet worden niet&#13;
van toepassing te zijn op de uitzonderingsregeling,&#13;
van de leden 3, 4 en 5 van dat artikel;&#13;
Overwegende dat indien derhalve in hoger&#13;
beroep N. jr. als pachter in de plaats van N. sr.&#13;
zal worden gesteld, de eerste verder verlenging&#13;
van de pachtovereenkomst zal kunnen&#13;
verzoeken, zulks met inachtneming van hetgeen&#13;
hierna wordt beschikt;&#13;
Overwegende overigens, dat verlenging van&#13;
een pachtovereenkomst ingevolge art. 36, lid 3,&#13;
Pachtwet slechts door de pachter, in deze dus N.&#13;
sr., kan worden verzocht, zodat N. jr. alsnog nietontvankelijk&#13;
moet worden verklaard in zijn&#13;
inleidend verzoek;&#13;
Beschikkende in hoger beroep:&#13;
Vernietigt de beschikking waarvan beroep, en&#13;
opnieuw beschikkende: Verklaart N. jr. alsnog niet-ontvankelijk in zijn&#13;
inleidend verzoek.&#13;
Verlengt de pachtovereenkomst tussen appellanten&#13;
en N. sr. met één jaar tot 15 maart 1988.&#13;
Bepaalt, dat verlenging daarvan kan worden&#13;
verzocht voor 15 oktober 1987.</content><legacyfootnotes/><footnotes><footnote/></footnotes><auteurs/><published>1989-01-01 00:00:00</published><modified>1989-01-01 00:00:00</modified><editiondate>1989-01-01</editiondate><htmlpath>https://denhollander.info/artikel/7208</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1994</searchword><id>5220</id><udhid>UDH:TvAR/5220</udhid><titel>X / de Minister van Landbouw, Natuurbeheer en Visserij (TvAR 1994/4720)</titel><searchwords><searchword>TvAR 8/1994</searchword><searchword>TvAR 1994/4720</searchword><searchword>UDH:TvAR/5220</searchword></searchwords><attachments><attachment><name>1994_nr 8_Rechtspraak_4720.pdf</name><extention>pdf</extention><url>https://denhollander.info/download/5155/ci</url></attachment></attachments><inleiding>Uitvoeringsregeling EEG-premie schapevleesproducenten 1984, art. 9a&#13;
&#13;
Vervolg op uitspraak 4719 College: Mede gelet op hetgeen ter zitting zijdens verweerder naar voren is gebracht, moet vooropgesteld worden dat een ondernemer die in staat is zelf een groot aantal ooien te verplaatsen (133 in de periode van 28 tot 30 maart 1989), in beginsel evenzeer in staat moet worden geacht daarvan binnen de voorgeschreven termijn en op de daartoe voorgeschreven wijze mededeling te doen. In het algemeen zal hij zich, indien hij betoogt dat hij daartoe desniettemin redelijkerwijs niet in staat was, slechts met vrucht kunnen beroepen op feiten en/of omstandigheden die zich tijdens of na die verplaatsing hebben voorgedaan. (...) Van feiten of omstandigheden, die verweerder zouden nopen in het geval van verzoeker van het hiervoor geformuleerde uitgangspunt af te wijken, is niet gebleken. Hoewel op zichzelf niet uit te sluiten is dat een overspannen persoon nog wel tot fysieke prestaties in staat is, maar vanwege die overspannenheid onvoldoende aandacht kan geven aan administratieve verplichtingen, is onvoldoende overtuigend aannemelijk gemaakt dat bedoelde situatie zich met betrekking tot verzoeker voordeed. (...) Beroep verworpen.</inleiding><content>Uitspraak in de zaak van:&#13;
X, wonend te Y, verzoeker, gemachtigde: mr. AJ. Boonstra, advocaat te Groningen,&#13;
tegen&#13;
de Minister van Landbouw, Natuurbeheer en Visserij, zetelend te 's-Gravenhage, verweer-der, gemachtigde: mr. W. Tideman, ambte-naar ten departemente.&#13;
1. Het verloop van de procedure&#13;
Bij uitspraak van 14 juni 1991, tussen partijen gewezen, heeft het College verweerders be-slissing van 27 februari 1990, kenmerk J. 901665 II, vernietigd omdat bij die beslissing zonder meer het advies van de Commissie voor de Bezwaarschriften was gevolgd, ter-wijl die Commissie naar het oordeel van het College verzoeker in de gelegenheid had die-nen te stellen - wat zij niet gedaan had - zijn zienswijze op een hoorzitting naar voren te brengen.&#13;
Verzoeker is alsnog door voornoemde Commissie gehoord ter zitting van 13 mei 1992.&#13;
Vervolgens heeft verweerder bij besluit van 28 augustus 1992 verzoekers bezwaren wederom ongegrond verklaard.&#13;
Bij verzoekschrift, ingekomen ter griffie op 24 september 1992, heeft verzoeker op na-der aan te voeren gronden tegen deze beslis-sing beroep ingesteld bij het College. Bij aanvullend verzoekschrift van 6 januari 1993 heeft hij de gronden, waarop het beroep rust, geformuleerd. Daarbij heeft hij gevorderd dat het College de bestreden beslissing vernietigt, me bepaling dat verweerder alsnog verzoe-kers aanspraak op premie zal erkennen, en met veroordeling van verweerder in de kosten die verzoeker in verband met de procedure heeft gemaakt.&#13;
Verweerder heeft op 1 maart 1993 een ver-weerschrift, strekkende tot verwerping van het beroep, ingediend.&#13;
Het College heeft de zaak behandeld ter openbare terechtzitting van 7 januari 1994, waar partijen zijn verschenen en hun stand-punt hebben toegelicht, verzoeker in persoon, bijgestaan door zijn gemachtigde en verweer-der vertegenwoordigd door zijn gemachtigde.&#13;
2. De vaststaande feiten&#13;
Voor de vaststaande feiten wordt verwezen naar paragraaf 2 van de hiervoor genoemde uitspraak van 14 juni 1991, die aan de onder-havige uitspraak is gehecht.&#13;
3. Het gehoor door de Commissie voor de Be-zwaarschriften Het verslag van gehoor luidt als volgt:&#13;
'Aanvrager deelt mee dat zowel hij als zijn echtgenote een full-time baan hadden bij de NAM (Nederlandse Aardolie Maatschappij). Daarnaast hebben zij samen een volwaardig landbouwbedrijf opgebouwd. Na 13 jaar werd hem door de NAM, ten gevolge van interne aangelegenheden en problemen, te verstaan gegeven dat hij beter naar een andere baan kon omzien. Daar ben je dan toch wel kapot van. Door deze toestanden en de zeer grote werkdruk is aanvrager overspannen geraakt.&#13;
De vader van aanvrager hielp altijd mee bij het landbouwbedrijf. Begin maart 1989 is de vader van aanvrager overleden. Ongeveer een maand later hoorden ze dat de vader van de echtgenote van aanvrager ongeneeslijk ziek was. Hierdoor moest de echtgenote van aan-vrager ook daar de zaken regelen. Op het laat-ste moment liet de hulp voor de aflammerperiode het afweten.&#13;
Eind maart 1989 deed zich op het bedrijf van aanvrager een noodsituatie voor. In ver-band met zeer gebrekkige (stallings)ruimte (1 bunder) op zijn bedrijf (hij had een zeil ge-spannen tussen 2 daken; hieronder had hij stro neergelegd en een aantal drachtige ooien on-dergebracht) en zware regenval was aanvrager genoodzaakt ooien te verplaatsen (er verdron-ken een groot aantal lammeren). Hij heeft toen met de VAM gebeld, alwaar hij zijn schapen mocht weiden vanaf half april, of hij zijn schapen eerder mocht verplaatsen. De VAM ging hiermee akkoord en aanvrager heeft toen de schapen direct verplaatst. Hij heeft zelf een grote veewagen en heeft de schapen zelf verplaatst (2 vrachtwagens vol).&#13;
Door alle toestanden met de vaders van aanvrager en zijn echtgenote is hij vergeten het formulier met betrekking tot de verplaat-sing in te vullen en op te sturen. Toen op 17 april 1989 de AID kwam controleren had hij geen verklaringsformulier op zijn bedrijf. Het formulier heeft hij toen alsnog ingevuld De verantwoordelijke man bij de VAM was toen afwezig, waardoor hij nog enkele dagen op een handtekening moest wachten. Hij heeft het formulier daarna persoonlijk ingeleverd bij de districtsbureauhouder te Assen.&#13;
Desgevraagd deelt aanvrager mee dat hij het verklaringsformulier voor wat betreft de kadastrale gegevens heeft laten invullen door de ingebruikgevers. &#13;
Zij hebben wellicht een verkeerd nummer ingevuld.&#13;
Ten aanzien van de verminderingen stelt verzoeker dat hij die niet behoefde te melden aangezien hij immer voldoende ooien aanwe-zig heeft gehad. Ten tijde van de AID-contro-le waren er nog 314 ooien aanwezig.'&#13;
4. De bestreden beslissing en het nadere standpunt van verweerder&#13;
Overeenkomstig het advies van de door ver-weerder ingestelde Commissie voor de Be-zwaarschriften van 11 juni 1992, nr. J 9212258, heeft verweerder bij de bestreden beslissing - voor zover thans van belang - het volgende overwogen:&#13;
'U hebt Uw aanvraag ingediend voor 311 ooi-en. Volgens Uw opgave waren op de datum van aanvraag 311 ooien op Uw bedrijf aanwe-zig.&#13;
Tijdens een door de Algemene Inspectie-dienst op 17 april 1989 op Uw bedrijf gehou-den controle is geconstateerd dat U 195 ooien aanhield op diverse gronden waarvan U niet de eigenaar, erfpachter of pachter in de zin van de Pachtwet bent. Daarbij werd tevens geconstateerd dat een gedeelte van de ver-plaatste ooien, te weten 133 stuks, reeds vanaf omstreeks 29 maart 1989 waren verplaatst.&#13;
Vervolgens ontving de districtsbureauhou-der op 26 april 1989 Uw schriftelijke melding inzake de verplaatsing van ooien op respectie-velijk 28, 29 en 30 maart 1989 en 4, 8, 11 en 15 april 1989.&#13;
U hebt derhalve niet voldaan aan de ver-plichting om verplaatsingen tijdig schriftelijk te melden.&#13;
Ik heb nog nagegaan of in Uw geval spra-ke is van omstandigheden op grond waarvan het niet tijdig schriftelijk melden van de ver-plaatsing verschoonbaar moet worden geacht.&#13;
Uit hetgeen U aanvoert is mij niet geble-ken dat het redelijkerwijs onmogelijk was de verplaatsing tijdig te melden.&#13;
U hebt er zelf voor gekozen een aanvraag in te dienen voor 311 ooien. Bij de onderteke-ning van Uw aanvraag hebt U verklaard op de hoogte te zijn van en te voldoen aan de aan de regeling verbonden voorwaarden. Bovenver-melde voorwaarde alsmede de gevolgen bij niet-naleving staan vermeld aan de achterzijde van het aanvraagformulier. U kon hiervan dan ook redelijkerwijs op de hoogte zijn.&#13;
Dat U wegens overspannenheid vergeten bent de verplaatsing tijdig te melden, kan U niet baten. Van een producent wordt immers gevergd dat hij zijn bedrijf zodanig inricht dat ook in een.dergelijke situatie aan de door hem aangegane verplichtingen wordt voldaan. Zo-nodig moeten daarbij anderen worden inge-schakeld. Het verzuim zodanige maatregelen te treffen, wordt aan de producent toegere-kend.&#13;
Voorts hebt U de Commissie voor de Be-zwaarschriften uiteen gezet hoe de gang van zaken was op Uw bedrijf ten tijde van de ver-plaatsing van ooien. Het is de Commissie ge-bleken dat de door U geschetste 'noodsituatie' mede is ontstaan door Uw wijze van bedrijfs-voering, zodat van overmacht in deze geen sprake kan zijn.&#13;
Op grond van het bovenstaande ben ik van oordeel dat de niet tijdige melding van de ver-plaatsing, in de gegeven omstandigheden, niet verschoonbaar moet worden geacht.&#13;
Ik meen dan ook dat U op grond van het bepaalde in artikel 9a, tweede lid, niet in aan-merking komt voor de premie voor het ver-koopseizoen 1988.&#13;
Gelet op de voorgaande overwegingen, verklaar ik Uw bezwaren ongegrond en wijs ik Uw daarmee samenhangend verzoek af.'&#13;
Ter zitting is zijdens verweerder nog aan-gevoerd dat de problemen waarop verzoeker zich beroept, zich alle hebben voorgedaan v贸贸r de verplaatsing(en). Het is niet begrijpe-lijk dat verzoeker nog wel in staat was die verplaatsingen zelf uit te voeren, maar niet in staat zou zijn geweest daarvan tijdig medede-ling te doen.&#13;
5. Het standpunt van verzoeker Dienaangaande wordt in de eerste plaats ver-wezen naar paragraaf 4 van de uitspraak van 14 juni 1991. Aan de daar vermelde omstan-digheden, die het hem redelijkerwijze onmo-gelijk zouden hebben gemaakt de verplaatsingen op 28 maart en 4 april 1989 tij-dig te melden aan de districtsbureauhouder heeft verzoeker nog toegevoegd dat bij een storm op 28 maart 1989 een kapschuur, waar-in ooien waren gehuisvest, is ingestort. Daar-door moesten 133 ooien naar elders worden overgebracht.&#13;
Voorts heeft hij nog toegelicht dat het overlijden van zijn vader op 7 maart 1989 niet alleen betekende dat hij diens hulp moest mis-sen en dat hij en zijn echtgenote alles omtrent de begrafenis moesten regelen, maar ook dat hij - verzoeker - juist moest inspringen om het 10 km verder gelegen landbouwbedrijf&#13;
van zijn vader (7 paarden, 43 schapen, 75 lammeren, 4 koeien en 4 pinken) draaiende te houden. Hetzelfde geldt voor de situatie die ontstond toen op 3 april 1989 een ongeneeslij-ke ziekte bij zijn schoonvader werd geconsta-teerd. Deze exploiteerde een supermarkt met 16 personeelsleden, waaraan plotseling de lei-ding kwam te ontvallen. De echtgenote van verzoeker heeft haar vader in diens zaak moe-ten vervangen en moest hem bovendien bijna dagelijks naar het ziekenhuis begeleiden.&#13;
Tenslotte heeft verzoeker doen aanvoeren dat hij na diverse verminderingen (oorspron-kelijk waren er 333 ooien aanwezig) op de controle-datum nog 314 ooien had, terwijl de aanvraag slechts voor 311 was ingediend. In zo'n geval dient een verfijning te worden aan-gebracht op de vaste jurisprudentie van het College dat geheel verval van de premie als men de meldingsvoorschriften niet naleeft, niet onevenredig is met het doel waarvoor deze voorschriften zijn gesteld. In dergelijke gevallen is er immers geen risico van fraude tengevolge van de steekproefsgewijze contro-le.&#13;
6. De betrekkelijke voorschriften (...)&#13;
7. De beoordeling van het geschil&#13;
Met ingang van 1 januari 1994 is de Algeme-ne wet bestuursrecht in werking getreden en de Wet administratieve rechtspraak bedrijfs-organisatie gewijzigd. De in dit kader gege-ven wettelijke regels van overgangsrecht brengen mee dat op het onderhavige beroep moet worden beslist met toepassing van laatstgenoemde wet zoals die luidde v贸贸r 1 ja-nuari 1994.&#13;
Niet in geschil is dat verzoeker van de ver-plaatsing van 133 ooien in de periode van 28 tot 30 maart 1989 naar V.A.M.-percelen en van de verplaatsing van 25 ooien op 4 april 1989 naar een perceel bij het T.T.-terrein te Assen, gronden, waarvan verzoeker op dat moment niet de eigenaar, erfpachter, dan wel pachter op basis van een door de grondkamer goedgekeurde pachtovereenkomst was, niet binnen tien dagen nadien mededeling heeft gedaan aan de districtsbureauhouder. Verzoe-ker is de in artikel 9a, eerste lid, van de Pre-mieregeling neergelegde verplichting derhalve niet nagekomen.&#13;
Verzoeker heeft evenwel aangevoerd dat het hem door verschillende, hiervoor onder 5 en in paragraaf 4 van de uitspraak van 14 juni 1991 weergegeven, omstandigheden, die zich in het voorjaar van 1989 hebben voorgedaan, redelijkerwijs onmogelijk was van voormelde verplaatsingen tijdig mededeling te doen aan de districtsbureauhouder.&#13;
Al het vorenoverwogene stelt het College in de eerste plaats voor de beantwoording van de vraag of verweerder zich terecht op het standpunt heeft gesteld dat verzoeker niet in de zin van eerdergenoemd artikel 9a, lid 4, heeft aangetoond dat het hem redelijkerwijs onmogelijk was te voldoen aan de verplich-ting om de verplaatsingen van ooien in de pe-riode van 28 tot 30 maart en 4 april 1989 tijdig aan de districtsbureauhouder te melden. Het College beantwoordt die vraag bevesti-gend en overweegt daartoe als volgt.&#13;
Mede gelet op hetgeen ter zitting zijdens verweerder naar voren is gebracht, moet voor-opgesteld worden dat een ondernemer die in staat is zelf een groot aantal ooien te verplaat-sen (133 in de periode van 28 tot 30 maart 1989), in beginsel evenzeer in staat moet wor-den geacht daarvan binnen de voorgeschreven termijn en op de daartoe voorgeschreven wijze mededeling te doen. In het algemeen zal hij zich, indien hij betoogt dat hij daartoe desniet-temin redelijkerwijs niet in staat was, slechts met vrucht kunnen beroepen op feiten en/of omstandigheden die zich tijdens of na die ver-plaatsing hebben voorgedaan. Als zodanig komt ten aanzien van de verplaatsing in de periode van 28 tot 30 maart 1989 alleen in aanmerking de omstandigheid dat verzoekers schoonvader op 3 april 1989 aan een onge-neeslijke ziekte bleek te lijden, tengevolge waarvan verzoekers echtgenote niet of aan-zienlijk verminderd beschikbaar bleef voor de eigen bedrijfsuitoefening. Daar staat tegen-over dat verzoeker op de daaropvolgende dag - 4 april 1989 - in staat was zelf weder-om een niet te verwaarlozen aantal ooien (25) te verplaatsen, welke verplaatsing evenmin (tijdig) aan de DBH is gemeld, hoewel zich na die datum geen bijzonderheden hebben voor-gedaan, die verzoeker redelijkerwijs zouden hebben belet van die verplaatsing mededeling te doen. De verplaatsingen zijn uiteindelijk eerst op 26 april 1989 op de voorgeschreven wijze gemeld, (uitsluitend) tengevolge van de omstandigheid dat bij controle op 17 april 1989 aan verzoeker was medegedeeld dat dit had behoren te geschieden, respectievelijk alsnog diende te geschieden.&#13;
Van feiten of omstandigheden, die ver-weerder zouden nopen in het geval van ver-&#13;
zoeker van het hiervoor geformuleerde uit-gangspunt af te wijken, is niet gebleken. Hoe-wel op zichzelf niet uit te sluiten is dat een overspannen persoon nog wel tot fysieke prestaties in staat is, maar vanwege die over-spannenheid onvoldoende aandacht kan geven aan administratieve verplichtingen, is onvol-doende overtuigend aannemelijk gemaakt dat bedoelde situatie zich met betrekking tot ver-zoeker voordeed. In dit verband wordt erop gewezen dat de weinig stellige verklaring van verzoekers huisarts d.d. 26 maart 1990 ver-meldt dat verzoeker een overspannen indruk maakte en niet goed functioneerde (niet: over-spannen was) en dat in die verklaring geen gewag wordt gemaakt van enigerlei aan ver-zoeker gegeven advies of aan hem voorge-schreven geneesmiddelen.&#13;
Met betrekking tot hetgeen verzoeker ten-slotte heeft betoogd inzake de onevenredig-heid tussen het verval van de gehele premie en het gepleegde verzuim oordeelt het Colle-ge dat dat betoog niet kan worden gevolgd, reeds omdat uit de aanvraag d.d. 30 november 1988 blijkt dat verzoeker premie heeft aange-vraagd voor alle 311 op dat moment op zijn bedrijf aanwezige ooien, zodat het betoog fei-telijke grondslag mist.&#13;
Uit het vorenoverwogene volgt dat geen der grieven tot vernietiging van het bestreden besluit kan leiden. Nu ook overigens niet is gebleken van vernietigingsgronden, als be-doeld in artikel 5 van de Wet administratieve rechtspraak bedrijfsorganisatie, moet het be-roep worden verworpen. Dienovereenkomstig wordt beslist.&#13;
8. Beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1994-03-09 00:00:00</published><modified>1994-03-09 00:00:00</modified><editiondate>1994-03-09</editiondate><htmlpath>https://denhollander.info/artikel/5220</htmlpath></article>
</articles></edition>
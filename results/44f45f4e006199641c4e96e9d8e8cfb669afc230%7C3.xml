<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2013</searchword><id>10355</id><udhid>UDH:TvAR/10355</udhid><titel>De miljardenclaim van de nertsenhouders</titel><searchwords><searchword>TvAR 2/2013</searchword><searchword>UDH:TvAR/10355</searchword></searchwords><attachments><attachment><name>TvAR2013_02_03_De_miljardenclaim.pdf</name><extention>pdf</extention><url>https://denhollander.info/download/8894/ci</url></attachment></attachments><inleiding>1. Introductie en voorgeschiedenis&#13;
De afgelopen tijd is het wetsvoorstel betreffende het ver­bod op de pelsdierhouderij1 weer veelvuldig de revue gepas­seerd in de kranten. De aanleiding voor het levendige debat dat in de media is losgebrand, is het feit dat de Eerste Ka­mer op 18 december 2012 over het wetsvoorstel heeft ge­stemd. Zoals bekend, heeft de Eerste Kamer ingestemd met een verbod op de pelsdierhouderij in Nederland. Nertsen­houders hebben eerder aangegeven zeker EUR 1 miljard aan schade te claimen, indien het wetsvoorstel zou worden aan­genomen. Nu een verbod op de pelsdierhouderij een feit is, loont het de moeite om te bezien of de door de nertsenhou­ders aangekondigde mega-claim kans maakt om door een rechter toegewezen te worden, of dat deze aankondiging van de pelsdierhouders getuigt van enigszins overspannen ver­wachtingen.&#13;
Het voorstel om de pelsdierhouderij af te schaffen, kent een lange voorgeschiedenis. De bontproductie werd reeds bij de totstandkoming van de Gezondheids- en welzijns­wet voor Dieren in 1992 kritisch tegen het licht gehouden. In dit kader zijn onderzoeken verricht naar de welzijnssitu­atie van een drietal voor de bontproductie gehouden dier­soorten, waaronder nertsen, welke onderzoeken hebben ge­leid tot een plan van aanpak om het welzijn van nertsen te verbeteren. Vervolgens aanvaardde de Tweede Kamer op 1 juli 1999 een motie waarin het einde van de nertsenhou­derij werd voorgesteld.2 In deze motie overwoog de Ka­mer dat nertsen van nature solitair levende roofdieren zijn, die bij bedrijfsmatige productie in hun welzijn worden aan­getast, alsmede dat het doel van bontproductie de instand­houding van de bedrijfsmatige nertsenhouderij niet recht­vaardigt. De voortijdige val van het kabinet Kok II werd dat eerdere wetsvoorstel noodlottig, maar bracht geen einde aan de maatschappelijke discussie.&#13;
De twijfels omtrent de ethiek van de bedrijfsmatige nertsen­houderij hebben uiteindelijk geleid tot het wetsvoorstel van SP-kamerlid Van Gerven, welk voorstel (na enige aanpassin­gen) in de kern een verbod op de pelsdierhouderij inhoudt, met een afbouwtermijn van tien jaar. Vanaf 1 januari 2024 geldt dan ook een absoluut verbod op het houden van pels­dieren.&#13;
Zoals zojuist aangestipt, hebben de pelsdierhouders zich op het standpunt gesteld dat zij aanspraak hebben op een forse compensatie voor de schade die zij zullen leiden als gevolg van het wettelijk verbod op de pelsdierhouderij. Blijkens de open brief van de Nederlandse Federatie van Edelpelsdie­renhouders aan de Eerste Kamer gaan de pelsdierhouders er­van uit dat zij aanspraak kunnen maken op de daadwerkelij­ke schade die zij door de inwerkingtreding van het wettelijk verbod zullen lijden.3 Deze verwachting getuigt van opti­misme.&#13;
Uit hun open brief valt niet af te leiden op welke grondslag de pelsdierhouders hun claim stoelen. In het navolgende zul­len wij de kansen van hun claim evalueren. Eerst zullen wij ons buigen over de voorwaarden die het nationale recht stelt aan de vergoeding van de schade die de pelsdierhouders wensen te vorderen. Vervolgens zullen wij nagaan of het Eu­ropese recht de pelsdierhouders wellicht soelaas biedt, in­dien hun claim afstuit op al te stringente nationaalrechtelij­ke voorwaarden.&#13;
</inleiding><content>2. Nationaalrechtelijk kader&#13;
Bij de vraag op welke grondslag de claim van de pelsdier­houders is gebaseerd, dient eerst te worden onderzocht of sprake is van onteigening. Indien dat het geval is, kan de onteigende namelijk aanspraak maken op een volledi­ge schadeloosstelling. Deze vraag dient echter ontkennend te worden beantwoord. Onder onteigening wordt immers in het nationale recht begrepen de gedwongen eigendomsover­gang van een vermogensrecht ten behoeve van het publie­ke belang. De wet in kwestie beoogt een dergelijke gedwon­gen eigendomsovergang van een onroerende zaak niet te bewerkstelligen, zodat van onteigening geen sprake is. Deze weg naar de volledige schadeloosstelling is mitsdien voor de pelsdierhouders afgesloten.&#13;
Nu geen sprake is van onteigening, dient de claim van de pelsdierhouders te worden beoordeeld aan de hand van de criteria voor nadeelcompensatie, waarvoor het navolgende juridische kader geldt. Er dient sprake te zijn van een abnor­male (dus buiten het normale ondernemersrisico vallende) en speciale (dus op een beperkte groep burgers of instellin­gen drukkende) last. Volledige schadevergoeding is bij na­deelcompensatie juist niet de norm: doorgaans wordt in elk geval een gedeelte van de schade geacht onder het normaal maatschappelijk risico, dan wel het normaal ondernemers­risico te vallen en dus voor rekening van de benadeelde ge­laten.&#13;
Als de benadeelde actieve of passieve risicoaanvaarding kan worden tegengeworpen, komt zijn schade evenmin voor ver­goeding in aanmerking. Van actieve risicoaanvaarding is sprake indien de benadeelde heeft gehandeld terwijl hij dit vanuit het oogpunt van schadebeperking had moeten nala­ten, bijvoorbeeld indien investeringen zijn gedaan op het moment waarop de voor hem ongunstige overheidsmaatre­gel hem al bekend was of had moeten zijn. Passieve risico­ aanvaarding wordt aangenomen indien de benadeelde niet heeft gehandeld om schade te voorkomen, terwijl dit wel van hem gevergd kon worden. &#13;
Toegepast op het geval van de pelsdierhouders rijst het ver­moeden dat de volledige schadevergoeding waar de pels­dierhouders hun zinnen op hebben gezet, niet snel zal wor­den toegekend. In elk geval werpen de hiervoor genoemde criteria voor nadeelcompensatie een aantal drempels op voor het in ontvangst kunnen nemen van de gewenste EUR 1 mil­jard. &#13;
De eerste drempel die de pelsdierhouders moeten nemen is die van de ‘speciale last’. De pelsdierhouders dienen aan­nemelijk te maken dat zij door de wet onevenredig zwaar worden getroffen in vergelijking met andere burgers of on­dernemers die in een vergelijkbare positie verkeren. Bij het beoordelen of aan dit criterium is voldaan, is uiteraard door­slaggevend met welke andere burgers of ondernemers de pelsdierhouders moeten worden vergeleken. Op de vraag naar de toepasselijke referentiegroep ligt niet zonder meer een eenduidig antwoord klaar. Waar sommige auteurs me­nen dat een vergelijking moet worden getroffen met de posi­tie van anderen die door de wettelijke maatregel worden ge­raakt, stellen andere auteurs zich op het standpunt dat een vergelijking moet worden getroffen met andere burgers of ondernemers, die door de overheidsmaatregel geen schade lijden.4 &#13;
Uit de benadering van de Hoge Raad in zijn Leffers-arrest van 18 januari 1991 zou men kunnen afleiden dat de refe­rentiegroep in het onderhavige geval bestaat uit alle pels­dierhouders, en dat enkel die pelsdierhouders die in vergelij­king met andere pelsdierhouders onevenredig zwaar worden getroffen – bijvoorbeeld omdat hun gehele bedrijfsvoering door het verbod onmogelijk wordt gemaakt – aanspraak kunnen maken op vergoeding van hun schade.5 Pelsdierhou­ders die zich niet op zodanige wijze van andere pelsdierhou­ders onderscheiden, zouden dan buiten de boot vallen. Deze benadering lijkt eveneens te volgen uit het Varkensrechten-arrest van de Hoge Raad van 16 november 2001, NJ 2002, 469 (m.nt. E.A. Alkema, T. Koopmans). Hierin overweegt de Hoge Raad in r.o. 7.3 dat na verwijzing zal moeten wor­den onderzocht of de bestreden maatregelen van de Wet her­structurering varkenshouderij (‘Whv’) voor één of meer van de betrokken varkenshouders in verband met bijzondere, niet voor alle varkenshouders geldende, feiten en omstan­digheden een individual and excessive burden vormen [cur­sief JAMAS en RLG]. &#13;
Ook indien ervan uit zou moeten worden gegaan dat de re­ferentiegroep breder is, en bijvoorbeeld alle dierhouders in Nederland omvat, liggen de euro’s nog niet voor het opra­pen. De pelsdierhouders zullen dan immers ook aannemelijk moeten maken dat sprake is van een abnormale last en (dus) dat hun schade niet onder het normaal ondernemersrisico valt. Ook dit is geen sinecure, nu daarbij het uitgangspunt is dat een ondernemer zijn onderneming voor eigen risico ex­ploiteert. Ook als de ondernemer geen ‘schuld’ heeft aan zijn schade, in de zin dat hij door verstandigere keuzes het onheil had kunnen afwenden, worden de nadelige gevolgen van investeringsbeslissingen in beginsel geacht voor reke­ning en risico van de ondernemer te blijven.6 Daarenboven hebben de indieners van het wetsvoorstel duidelijk aandacht besteed aan het minimaliseren van het financiële nadeel voor de pelsdierhouders. Dit blijkt uit het feit dat pelsdierhou­ders nog een terme de grâce hebben gekregen van tien jaar om hun onderneming af te bouwen en hun investeringen af te schrijven. Bovendien is een sloopregeling getroffen die voorziet in een tegemoetkoming in de sloopkosten van be­drijfsgebouwen die ten gevolge van het verbod op de pels­dierhouderij hun functie verloren hebben. Al met al kan niet worden betoogd dat de wetgever geen aandacht heeft gehad voor de financiële consequenties voor deze bedrijfstak. De pelsdierhouders moeten dus van goeden huize komen, wil­len zij aannemelijk maken dat de schade die zij als gevolg van het wettelijk verbod op de pelsdierhouderij (zullen) lij­den, als onevenredig moet worden bestempeld. &#13;
Tenslotte zou ook het leerstuk van de risicoaanvaarding aan toewijzing van de door de pelsdierhouders beoogde scha­devergoeding in de weg kunnen staan. Het wettelijk verbod kan immers, gelet op de hierboven al geschetste geschiede­nis daarvan, bezwaarlijk als een donderslag bij heldere he­mel worden beschouwd. De discussie over de ethische aan­vaardbaarheid van de bontproductie speelt al zeker twintig jaar. Tien jaar geleden is een eerder wetsvoorstel op dit ge­bied gesneuveld vanwege de val van het toenmalige kabinet. Dat investeringen in deze bedrijfstak niet van enig risico ge­speend waren, had voor iedere ondernemer duidelijk moe­ten zijn (anders: Bruil, die meent dat de maatschappelijke discussie nog niet meebrengt dat het wettelijk verbod voor­zienbaar was).7 In dit kader is van belang dat voor voorzien­baarheid in het kader van nadeelcompensatie geen concreet beleidsvoornemen is vereist. Voor risicoaanvaarding is niet nodig dat men met de nadelige consequenties volledig reke­ning moest houden, voldoende is – zoals Tjepkema stelt – dat rekening moest worden gehouden met de kans dat deze nadelige consequenties zich zouden voordoen.8 Het hoeft ook niet duidelijk te zijn welke maatregel precies zal wor­den genomen. &#13;
Daar kan tegenin worden gebracht dat de sector naar aanlei­ding van eerdere discussie over het welzijn van nertsen, in 1995 in overleg met het (toenmalige) ministerie van Land­bouw, Natuurbeheer en Visserij een nieuw plan van aanpak hebben opgesteld om het nertsenwelzijn te verbeteren. Be­toogd zou kunnen worden dat de sector daaraan enig ver­trouwen heeft kunnen ontlenen dat niet zou worden gekozen voor de weg van het wettelijk verbod, maar voor een verder­gaande (zelf-)regulering van de sector. Of deze omstandig­heid echter van dien aard is, dat het - mede in het licht van het daaropvolgende maatschappelijk en politiek debat over de toelaatbaarheid van de bontproductie - de oplettende on­dernemer moet hebben belet zijn conclusies te trekken over de houdbaarheid van de sector, wagen wij te betwijfelen. &#13;
Voor zover de schadeclaim van de pelsdierhouders de Scyl­la van het normaal ondernemersrisico weet te omzeilen, lijkt ons de kans daarom reëel dat de claim alsnog op de Charyb­dis van de risicoaanvaarding sneuvelt. &#13;
3. Europeesrechtelijk kader &#13;
Gelet op het voorgaande rijst de vraag of het Europese recht, in het bijzonder art. 1, Eerste Protocol bij het Europees Ver­drag voor de Rechten van de Mens, de pelsdierhouders wel­licht aanknopingspunten biedt om hun volledige schade te vergoed te krijgen. Dit artikel stelt immers beperkingen aan de vrijheid van de overheid om burgers en instellingen hun eigendom van te ontnemen, dan wel deze eigendom te regu­leren. &#13;
3.1 Ontneming of regulering? &#13;
Dat het wettelijk verbod een inmenging van overheidswege betekent in het eigendomsrecht van de pelsdierhouders, kan bezwaarlijk worden ontkend. Indien het verbod zou wor­den beschouwd als een ontneming van eigendom, zou moe­ten worden bezien of dit is geschied in het algemeen belang en onder de voorwaarden voorzien in de wet en in de alge­mene beginselen van internationaal recht. Bij regulering van eigendom geldt dat een Staat het recht heeft om die wetten toe te passen, die hij noodzakelijk oordeelt om het gebruik van eigendom te reguleren in overeenstemming met het al­gemeen belang. Indien een maatregel de gebruiksmogelijk­heden van de eigendom beperkt, zonder dat het beschik­kingsrecht daarover (geheel) verloren gaat, is sprake van regulering van eigendom. Wij menen dat het wettelijk ver­bod neerkomt op een regulering, en geen ontneming, van ei­gendom. De pelsdierhouders verliezen immers niet de be­schikking over de dieren en de gebouwen waarin de dieren worden gehouden. Dit impliceert dat moet worden bezien of sprake is van een wettelijke regeling die voorziet in nood­zakelijke regulering van eigendom in het algemeen belang. Een aanbod tot schadevergoeding is bij regulering van ei­gendom geen noodzakelijke voorwaarde om van een recht­matige eigendomsinbreuk te kunnen spreken.9 &#13;
3.2 Toetsingskader &#13;
De inmenging moet zijn voorzien bij wet, en dus voldoen­de toegankelijk, voorzienbaar en precies zijn. Daarvan is in het onderhavige geval sprake, nu het verbod berust op een wet in formele zin. Vervolgens moet worden beschouwd of de inmenging een gerechtvaardigd algemeen belang dient. Tenslotte moet worden bezien of de inmenging ook propor­tioneel is, in de zin dat sprake is van een fair balance tus­sen het algemeen belang en de belangen van de burger of de instelling die met een inmenging in zijn of haar eigendom wordt geconfronteerd. &#13;
Bij het onderzoek of de inmenging een gerechtvaardigd al­gemeen belang dient, moet voorop worden gesteld dat de Staat een zeer ruime ‘margin of appreciation’ heeft bij het beoordelen welke maatregelen in het algemeen belang zijn. In dit kader kan worden verwezen naar het arrest James e.a. t. Verenigd Koninkrijk van het Europees Hof voor de Rech­ten van de Mens (hierna: het Europees Hof).10 In dit arrest overweegt het Europees Hof ten aanzien van de ‘margin of appreciation’ bij het reguleren van de eigendom sub 46 als volgt:&#13;
‘Because of their direct knowledge of their society and its needs, the national authorities are in principle better placed than the international judge to appre­ciate what is ‘in the public interest’. (…) Here, as in other fields to which the safeguards of the Convention extend, the national authorities accordingly enjoy a certain margin of appreciation. &#13;
Furthermore, the notion of ‘public interest’ is necessa­rily extensive. In particular, as the Commission noted, the decision to enact laws expropriating property will commonly involve consideration of political, eco­nomic and social issues on which opinions within a democratic society may reasonably differ widely. The Court, finding it natural that the margin of apprecia­tion available to the legislature in implementing social and economic policies should be a wide one, will respect the legislature’s judgment as to what is ‘in the public interest’ unless that judgment be manifestly without reasonable foundation.’ &#13;
Ons inziens is de beslissing om de pelsdierhouderij te ver­bieden niet manifestly without reasonable foundation. Het moge zo zijn dat sprake is van een financieel gezonde be­drijfstak die door het wettelijk verbod het onderspit moet delven, maar ook andere belangen dan puur economische kunnen uiteraard een rol spelen bij de beslissing om eigen­dom te ontnemen of te reguleren. Daarvoor bestaan in elk geval precedenten, waarvan de meest kleurrijke ongetwij­feld de afschaffing van slavernij in Oost- en West-Indië in de 19e eeuw is, door De Jongh uitgebreid besproken in haar recente proefschrift.11 Met name in West-Indië dreven prak­tisch alle bedrijven op de inzet van slaven, zodat de afschaf­fing van slavernij vanuit financieel-economisch perspectief daar in elk geval weinig voor de hand lag. Uiteindelijk is aan deze praktijk toch een einde gemaakt op grond van mo­rele overwegingen (waarbij de slavenhouders overigens wel financieel zijn gecompenseerd). &#13;
Vervolgens moet worden bezien of sprake is van een ‘fair balance’. Uit de jurisprudentie van het Europees Hof blijkt dat niet snel een schending van art. 1 EP wordt aangeno­men en dat het Europees Hof in beginsel ruimte biedt voor regulering van eigendom zonder een volledige schade­loosstelling. De grens wordt bereikt indien er een excessi­ve individual burden op de benadeelde wordt geplaatst. De rechtspraak op dit gebied is uiteraard casuïstisch, maar de uitspraken van het Europees Hof kunnen wellicht enkele aanknopingspunten bieden voor een beoordeling van het on­derhavige geval. In de zaak van Klein t. Oostenrijk oordeel­de het Hof dat geen sprake was van een fair balance in de situatie waarin de benadeelde iedere aanspraak op een pensi­oenvoorziening verloor, waaraan hij zijn gehele professione­le leven (zowel individueel als collectief) had bijgedragen.12 Uit een betrekkelijk recente uitspraak van het Europese Hof in de zaak Lakicevic e.a. t. Montenegro en Servië blijkt voorts dat een belastende maatregel onder omstandigheden niet een excessive individual burden behoeft op te leveren, indien de overheid stappen onderneemt om deze last te be­perken.13 In voornoemde zaak overwoog het Europese Hof sub 72 als volgt: &#13;
‘Even having regard to the wide margin of appre­ciation enjoyed by the State in the area of social legislation, the impact of the impugned measure on the applicants’ rights, even assuming its lawfulness (see paragraph 66 above), cannot be justified by the legitimate public interest relied on by the Government. It could have been otherwise had the applicants been obliged to endure a reasonable and commensurate reduction rather than the total suspension of their entitlements (see, among many authorities, Kjartan Ásmundsson, cited above, § 45; Wieczorek v. Poland, cited above, § 67, Maggio and Others v. Italy, cited above, § 62, Banfield v. the United Kingdom (dec.), no. 6223/04, 18 October 2005) or if the legislature had afforded them a transitional period within which to adjust themselves to the new scheme. Furthermore, they were required to pay back the pensions they had received as of 1 January 2004 onwards, which must also be considered a relevant factor to be weighed in the balance.’ [curs. JAMAS en RLG] &#13;
Hieruit blijkt dus dat compenserende maatregelen, zoals een transitieperiode, mee kunnen spelen bij de beoordeling of sprake is van een fair balance. Bij het wettelijk verbod op de nertsenhouderij zijn meerdere compenserende maatrege­len genomen. Naast de ruime transitieperiode van tien jaar, heeft men ook besloten om een vergoeding toe te kennen voor onder meer sloopkosten. Nu de jurisprudentie van het Europees Hof niet vereist dat een aanbod tot schadevergoe­ding wordt gedaan in het kader van regulering tot eigendom, en de overheid aantoonbaar aandacht heeft geschonken aan wijzen om het nadeel voor de betrokkenen beperkt te hou­den, zijn wij van oordeel dat het wettelijk verbod de toets van art. 1 EP bij het EVRM kan doorstaan. &#13;
4. Conclusie &#13;
Het voorgaande leidt tot een voor de pelsdierhouders weinig rooskleurige conclusie. Het nationale recht biedt niet zonder meer aanspraak op schadevergoeding, laat staan schadeloos­stelling. Daarbij roepen wij in herinnering dat het hier wel­iswaar gaat om een (straffe) inperking van de bevoegdheden van de pelsdierhouders om over hun eigendom te beschik­ken op de door hen gewenste manier, maar niet om een ont­eigening. Het uitgangspunt van een volledige schadeloos­stelling geldt in dit geval dus niet. &#13;
Daarmee zijn de pelsdierhouders aangewezen op de weg van de nadeelcompensatie. Hoewel niet kan worden uitgesloten dat zij via deze weg een deel van hun schade kunnen verha­len, is hun pad bezaaid met obstakels. De pelsdierhouders dienen aannemelijk te maken dat het wettelijk verbod een speciale en abnormale last oplevert, die voor hen niet voor­zienbaar was. Zoals in het bovenstaande is uiteengezet, ach­ten wij dit bepaald geen gelopen race. &#13;
Art. 1 EP kan in onze optiek deze teleurstellende uitkomst voor de pelsdierhouders niet rechttrekken. Daarbij is van be­lang dat het hier ons inziens niet gaat om ontneming, doch van regulering van eigendom. Een aanbod tot schadevergoe­ding is derhalve geen noodzakelijke voorwaarde om van een rechtmatige eigendomsinbreuk te kunnen spreken. De vraag of de wetgever met de onderhavige wet een fair balance heeft bereikt, kan eveneens bevestigend worden beantwoord in het licht van de maatregelen die de wetgever heeft geno­men om de schade voor de beroepsgroep te beperken, zoals met name de lange overgangstermijn. De slotsom is dan ook dat van de aangekondigde miljardenclaim ons inziens be­trekkelijk weinig zal overblijven. &#13;
&#13;
</content><legacyfootnotes>* Jacques Sluysmans en Gina de Graaff zijn advocaten bij Van der Feltz advocaten in Den Haag. Jacques Sluysmans is tevens hoogleraar Onteigeningsrecht aan de Radboud Universiteit Nijmegen.&#13;
1. Kamerstukken II 2006/07, 30 826 in samenhang met novel­les 32 369 en 33 076.&#13;
2. Kamerstukken II 1998/99, 26 200 XIV, nr. 63.&#13;
3. http://www.nfe.nl/files/3613/5513/8719/FDB_346x508_Kabinet.pdf.pdf.&#13;
4. M.K.G. Tjepkema, Nadeelcompensatie op basis van het égalitébeginsel: een onderzoek naar nationaal, Frans en Europees recht (diss. Leiden), Deventer: Kluwer 2010, p. 357. &#13;
5. HR 18 januari 1991, NJ 1992, 638, m.nt. CJHB. &#13;
6. Zie Rechtbank ’s-Hertogenbosch 24 januari 2007, LJN AZ7307. Zie ook Tjepkema 2010, p. 414. &#13;
7. D.W. Bruil, ‘Mest, pluimvee, megastallen, nertsen’ in: Overheid en Aansprakelijkheid 2009, 55. &#13;
8. Tjepkema 2010, p. 487. &#13;
9. Tjepkema 2010, p. 592. &#13;
10. Zie James e.a. t. Verenigd Koninkrijk, EHRM 21 februari 1986, appl. no. 8793/79. Zie ook Hutten-Czapska t. Polen, EHRM 19 juni 2006, appl. no. 35014/97 en Perdigao t. Portugal, EHRM 16 november 2010, appl. no. 24768/06. &#13;
11. E.L. de Jongh, De rechtsgronden voor nadeelcompensatie in rechtshistorisch perspectief (diss. Nijmegen), Deventer: Kluwer 2012, pp. 107-141. &#13;
12. Zie Klein t. Oostenrijk, EHRM 3 maart 2011, appl. no. 27028/00. &#13;
13. Zie Lakicevic e.a. t. Montenegro en Servië, EHRM 13 de­cember 2011, appl. no. 27458/06, 33604/07, en 37205/06, 33604/07. &#13;
</legacyfootnotes><footnotes><footnote/></footnotes><auteurs>prof. mr. J.A.M.A. Sluysmans en mr. R.L. de Graaf&#13;
</auteurs><published>2013-02-01 00:00:00</published><modified>2013-02-01 00:00:00</modified><editiondate>2013-02-01</editiondate><htmlpath>https://denhollander.info/artikel/10355</htmlpath></article>
</articles></edition>